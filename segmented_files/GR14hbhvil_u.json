{
  "GR14hbhvil_u:0": "*************************************************************************",
  "GR14hbhvil_u:1": "1. Gaurava-Vilasa",
  "GR14hbhvil_u:2": "hari-bhakti-vilāsaḥ",
  "GR14hbhvil_u:3": "prathamo vilāsaḥ",
  "GR14hbhvil_u:4": "atha maṅgalācaraṇam",
  "GR14hbhvil_u:5": "caitanya-devaṃ bhagavantam āśraye",
  "GR14hbhvil_u:6": "śrī-vaiṣṇavānāṃ pramude'ñjasā likhan |",
  "GR14hbhvil_u:7": "āvaśyakaṃ karma vicārya sādhubhiḥ",
  "GR14hbhvil_u:8": "sārdhaṃ samāhṛtya samasta-śāstrataḥ // Hbhv_1.1 //",
  "GR14hbhvil_u:9": "bhakter vilāsāṃś cinute prabodhā-",
  "GR14hbhvil_u:10": "nandasya śiṣyo bhagavat-priyasya |",
  "GR14hbhvil_u:11": "gopāla-bhaṭṭo raghunātha-dāsaṃ",
  "GR14hbhvil_u:12": "santoṣayan rūpa-sanātanau ca // Hbhv_1.2 //",
  "GR14hbhvil_u:13": "mathurā-nātha-pādābja-prema-bhakti-vilāsataḥ |",
  "GR14hbhvil_u:14": "jātaṃ bhakti-vilāsākhyaṃ tad-bhaktāḥ śīlayantv imam // Hbhv_1.3 //",
  "GR14hbhvil_u:15": "jīyāsur ātyantika-bhakti-niṣṭhāḥ śrī-vaiṣṇavā māthura-maṇḍale'tra |",
  "GR14hbhvil_u:16": "kāśīśvaraḥ kṛṣṇa-vane cakāstu śrī-kṛṣṇa-dāsaś ca sa-lokanāthaḥ // Hbhv_1.4 //",
  "GR14hbhvil_u:17": "tatra lekhya-pratijñā",
  "GR14hbhvil_u:18": "ādau sa-kāraṇaṃ lekhyaṃ śrī-gurv-āśrayaṇaṃ tataḥ |",
  "GR14hbhvil_u:19": "guruḥ śiṣyaḥ parīkṣādir bhagavān manavo 'sya ca // Hbhv_1.5 //",
  "GR14hbhvil_u:20": "mantrādhikārī siddhy-ādi-śodhanaṃ mantra-saṃskriyāḥ |",
  "GR14hbhvil_u:21": "dīkṣā nityaṃ brāhma-kāle śubhotthānaṃ pavitratā |",
  "GR14hbhvil_u:22": "prātaḥ smṛtyādi kṛṣṇasya vādyādaiś ca prabodhanam // Hbhv_1.6 //",
  "GR14hbhvil_u:23": "nirmālyottāraṇādy-ādau maṅgalārātrikaṃ tataḥ |",
  "GR14hbhvil_u:24": "maitrādi-kṛtyaṃ śaucācamanaṃ dantasya dhāvanam // Hbhv_1.7 //",
  "GR14hbhvil_u:25": "snānaṃ tāntrika-sandhyādi deva-sadmādi-saṃskriyā // Hbhv_1.8 //",
  "GR14hbhvil_u:26": "tulasyādyāhṛtir geha-snānam uṣṇodakādikam |",
  "GR14hbhvil_u:27": "vastraṃ pīṭhaṃ cordhva-puṇḍraṃ śrī-gopī-candanādikam // Hbhv_1.9 //",
  "GR14hbhvil_u:28": "cakrādi-mudrā mālā ca gṛha-sandhyārcanaṃ guroḥ |",
  "GR14hbhvil_u:29": "māhātmyaṃ cātha kṛṣṇasya dvāra-veśmāntarārcanam // Hbhv_1.10 //",
  "GR14hbhvil_u:30": "pūjārthāsanam arghyādi-sthāpanaṃ vighna-vāraṇam |",
  "GR14hbhvil_u:31": "śrī-gurv-ādi-natir bhūta-śuddhiḥ prāṇa-viśodhanam // Hbhv_1.11 //",
  "GR14hbhvil_u:32": "nyāsa-mudrā-pañcakaṃ ca kṛṣṇa-dhyānāntarārcane |",
  "GR14hbhvil_u:33": "pūjā padāni śrī-mūrti-śālagrāma-śilās tathā // Hbhv_1.12 //",
  "GR14hbhvil_u:34": "dvārakodbhava-cakrāṇi śuddhayaḥ pīṭha-pūjanam |",
  "GR14hbhvil_u:35": "āvāhanādi tan-mudrā āsanādi-samarpaṇam // Hbhv_1.13 //",
  "GR14hbhvil_u:36": "snapanaṃ śaṅkha-ghaṇṭādi-vādyaṃ nāma-sahasrakam |",
  "GR14hbhvil_u:37": "purāṇa-pāṭho vasanam upavītaṃ vibhūṣaṇam // Hbhv_1.14 //",
  "GR14hbhvil_u:38": "gandhaḥ śrī-tulasī-kāṣṭha-candanaṃ kusumāni ca |",
  "GR14hbhvil_u:39": "patrāṇi tulasī cāṅgopāṅgāvaraṇa-pūjanam // Hbhv_1.15 //",
  "GR14hbhvil_u:40": "dhūpo dīpaś ca naivedyaṃ pānaṃ homo bali-kriyā |",
  "GR14hbhvil_u:41": "avagaṇḍūṣādyāsyavāso divya-gandhādikaṃ punaḥ // Hbhv_1.16 //",
  "GR14hbhvil_u:42": "rājopacārā gītādi mahā-nīrājanaṃ tathā |",
  "GR14hbhvil_u:43": "śaṅkhādi-vādanaṃ sāmbu-śaṅkha-nīrājanaṃ stutiḥ // Hbhv_1.17 //",
  "GR14hbhvil_u:44": "natiḥ pradakṣiṇā karmādy-arpaṇaṃ japa yācane |",
  "GR14hbhvil_u:45": "āgaḥ-kṣamāpaṇaṃ nānāgāṃsi nirmālya-dhāraṇam // Hbhv_1.18 //",
  "GR14hbhvil_u:46": "śaṅkhāmbu-tīrthaṃ tulasī-pūjā tan-mṛttikādi ca |",
  "GR14hbhvil_u:47": "dhātrī-snāna-niṣedhasya kālo vṛtter upārjanam // Hbhv_1.19 //",
  "GR14hbhvil_u:48": "madhyāhne vaiśa-devādi-śrāddhaṃ cānarpyam acyute |",
  "GR14hbhvil_u:49": "vinārcām aśane doṣās tathānarpita-bhojane // Hbhv_1.20 //",
  "GR14hbhvil_u:50": "naivedya-bhakṣaṇaṃ santaḥ sat-saṅgo 'sad-asaṅgatiḥ |",
  "GR14hbhvil_u:51": "asad-gatir vaiṣṇavopahāsa-nindādi-duṣphalam // Hbhv_1.21 //",
  "GR14hbhvil_u:52": "satāṃ bhaktir viṣṇu-śāstraṃ śrīmad-bhāgavataṃ tathā |",
  "GR14hbhvil_u:53": "līlā-kathā ca bhagavad-dharmāḥ sāyaṃ nija-kriyāḥ // Hbhv_1.22 //",
  "GR14hbhvil_u:54": "karma-pāta-parīhāras trikālārcā viśeṣataḥ |",
  "GR14hbhvil_u:55": "naktaṃ kṛtyānyatho pūjā-phala-siddhy-ādi-darśanam // Hbhv_1.23 //",
  "GR14hbhvil_u:56": "viṣṇv-artha-dānaṃ vividhopacārā nyūna-pūraṇam |",
  "GR14hbhvil_u:57": "śayanaṃ mahimārcāyāḥ śrīman-nāmnas tathādbhutaḥ // Hbhv_1.24 //",
  "GR14hbhvil_u:58": "nāmāparādhā bhaktiś ca premāthāśrayaṇādayaḥ |",
  "GR14hbhvil_u:59": "pakṣeṣv ekādaśī sāṅgā śrī-dvādaśy-aṣṭakaṃ mahat // Hbhv_1.25 //",
  "GR14hbhvil_u:60": "kṛtyāni mārga-śīrṣādi-māseṣu dvādśeṣv api |",
  "GR14hbhvil_u:61": "puraścaraṇa-kṛtyāni mantraṃ siddhasya lakṣaṇam // Hbhv_1.26 //",
  "GR14hbhvil_u:62": "mūrtyāvirbhāvanaṃ mūrti-pratiṣṭhā kṛṣṇa-mandiram |",
  "GR14hbhvil_u:63": "jīrṇoddhṛtiḥ śrī-tulasī-vivāho 'nanya-karma ca // Hbhv_1.27 //",
  "GR14hbhvil_u:64": "tatra śrī-gurūpasatti-kāraṇam",
  "GR14hbhvil_u:65": "kṛpayā kṛṣṇa-devasya tad-bhakta-jana-saṅgataḥ |",
  "GR14hbhvil_u:66": "bhakter māhātmyam ākarṇya tām icchan sad-guruṃ bhajet // Hbhv_1.28 //",
  "GR14hbhvil_u:67": "atrānubhūyate nityaṃ duḥkha-śreṇī paratra ca |",
  "GR14hbhvil_u:68": "duḥsahā śrūyate śāstrāt titīrṣed api tāṃ sudhīḥ // Hbhv_1.29 //",
  "GR14hbhvil_u:69": "tathā coktam ekādaśa-skandhe [BhP 11.9.29]-",
  "GR14hbhvil_u:70": "labdhvā su-durlabham idaṃ bahu-sambhavānte",
  "GR14hbhvil_u:71": "mānuṣyam artha-dam anityam apīha dhīraḥ |",
  "GR14hbhvil_u:72": "tūrṇaṃ yateta na pated anu-mṛtyu yāvan",
  "GR14hbhvil_u:73": "niḥśreyasāya viṣayaḥ khalu sarvataḥ syāt // Hbhv_1.30 //",
  "GR14hbhvil_u:74": "svayaṃ śrī-bhagavatā ca [BhP 11.20.17]-",
  "GR14hbhvil_u:75": "nṛ-deham ādyaṃ su-labhaṃ su-durlabhaṃ",
  "GR14hbhvil_u:76": "plavaṃ su-kalpaṃ guru-karṇa-dhāram |",
  "GR14hbhvil_u:77": "mayānukūlena nabhasvateritaṃ",
  "GR14hbhvil_u:78": "pumān bhavābdhiṃ na taret sa ātma-hā // Hbhv_1.31 //",
  "GR14hbhvil_u:79": "atha śrī-gurūpasattiḥ",
  "GR14hbhvil_u:80": "tatraiva śrī-prabuddha-yogeśvaroktau [BhP 11.3.21]-",
  "GR14hbhvil_u:81": "tasmād guruṃ prapadyeta jijñāsuḥ śreya uttamam |",
  "GR14hbhvil_u:82": "śābde pare ca niṣṇātaṃ brahmaṇy upaśamāśrayam // Hbhv_1.32 //",
  "GR14hbhvil_u:83": "svayaṃ śrī-bhagavad-uktau [BhP 11.10.5]-",
  "GR14hbhvil_u:84": "mad-abhijñaṃ guruṃ śāntam upāsīta mad-ātmakam // Hbhv_1.33 //",
  "GR14hbhvil_u:85": "krama-dīpikāyāṃ [4.2] ca --",
  "GR14hbhvil_u:86": "vipraṃ pradhvasta-kāma-prabhṛti-ripu-ghaṭaṃ nirmalāṅgaṃ gariṣṭhāṃ",
  "GR14hbhvil_u:87": "bhaktiṃ kṛṣṇāṅghri-paṅkeruha-yugala-rajorāgiṇīm udvahantam |",
  "GR14hbhvil_u:88": "vettāraṃ veda-śāstāgama-vimala-pathāṃ sammataṃ satsu dāntaṃ",
  "GR14hbhvil_u:89": "vidyāṃ yaḥ saṃvivitsuḥ pravaṇa-tanu-manā deśikaṃ saṃśrayeta // Hbhv_1.34 //",
  "GR14hbhvil_u:90": "śrutāv api [MuṇḍU 1.2.12, ChāU 6.14.2] -",
  "GR14hbhvil_u:91": "tad-vijñānārthaṃ sa gurum evābhigacchet samit-pāṇiḥ śrotriyaṃ brahma-niṣṭham |",
  "GR14hbhvil_u:92": "ācāryavān puruṣo veda // Hbhv_1.35 //",
  "GR14hbhvil_u:93": "atha gurūpasatti-nityatā",
  "GR14hbhvil_u:94": "śrī-bhāgavate daśama-skandhe śruti-stutau [BhP 10.87.33]",
  "GR14hbhvil_u:95": "vijita-hṛṣīka-vāyubhir adānta-manas tura-gaṃ",
  "GR14hbhvil_u:96": "ya iha yatanti yantum ati-lolam upāya-khidaḥ |",
  "GR14hbhvil_u:97": "vyasana-śatānvitāḥ samavahāya guroś caraṇaṃ",
  "GR14hbhvil_u:98": "vaṇija ivāja santy akṛta-karṇa-dharā jaladhau // Hbhv_1.36 //",
  "GR14hbhvil_u:99": "śrutau ca [KaṭhU 1.2.9]-",
  "GR14hbhvil_u:100": "naiṣā tarkeṇa matir āpaneyā",
  "GR14hbhvil_u:101": "proktānyenaiva sujñānāya preṣṭha // Hbhv_1.37 //",
  "GR14hbhvil_u:102": "atha viśeṣataḥ śrī-guror lakṣaṇāni",
  "GR14hbhvil_u:103": "mantra-muktāvalyām -",
  "GR14hbhvil_u:104": "avadātānvayaḥ śuddhaḥ svocitācāra-tat-paraḥ |",
  "GR14hbhvil_u:105": "āśramī krodha-rahito vedavit sarva-śāstravit // Hbhv_1.38 //",
  "GR14hbhvil_u:106": "śraddhāvān anasūyaś ca priya-vāk priya-darśanaḥ |",
  "GR14hbhvil_u:107": "śuciḥ suveśas taruṇaḥ sarva-bhūta-hite rataḥ // Hbhv_1.39 //",
  "GR14hbhvil_u:108": "dhīmān anuddhata-matiḥ pūrṇo 'hantā vimarśakaḥ |",
  "GR14hbhvil_u:109": "sa-guṇo 'rcāsu kṛtadhīḥ kṛtajñaḥ śiṣya-vatsalaḥ // Hbhv_1.40 //",
  "GR14hbhvil_u:110": "nigrahānugrahe śakto homa-mantra-parāyaṇaḥ |",
  "GR14hbhvil_u:111": "ūhāpoha-prakāra-jñaḥ śuddhātmā yaḥ kṛpālayaḥ |",
  "GR14hbhvil_u:112": "ity ādi-lakṣaṇair yukto guruḥ syād garimā-nidhiḥ // Hbhv_1.41 //",
  "GR14hbhvil_u:113": "agastya-saṃhitāyāṃ ca --",
  "GR14hbhvil_u:114": "devatopāsakaḥ śānto viṣayeṣv api niḥspṛhaḥ |",
  "GR14hbhvil_u:115": "adhyātmavid brahma-vādī veda-śāstrārtha-kovidaḥ // Hbhv_1.42 //",
  "GR14hbhvil_u:116": "uddhartuṃ caiva saṃhartuṃ samartho brāhmaṇottamaḥ |",
  "GR14hbhvil_u:117": "tattvajño yantra-mantrāṇāṃ marma-bhettā rahasyavit // Hbhv_1.43 //",
  "GR14hbhvil_u:118": "puraścaraṇa-kṛd dhoma-mantra-siddhaḥ prayogavit |",
  "GR14hbhvil_u:119": "tapasvī satya-vādī ca gṛhastho gurur ucyate // Hbhv_1.44 //",
  "GR14hbhvil_u:120": "viṣṇu-smṛtau --",
  "GR14hbhvil_u:121": "paricaryā-yaśo-lābha-lipsuḥ śiṣyād gurur nahi |",
  "GR14hbhvil_u:122": "kṛpā-sindhuḥ susampūrṇaḥ sarva-sattvopakārakaḥ // Hbhv_1.45 //",
  "GR14hbhvil_u:123": "niḥspṛhaḥ sarvataḥ siddhaḥ sarva-vidyā-viśāradaḥ |",
  "GR14hbhvil_u:124": "sarva-saṃśaya-saṃchettā nālaso gurur āhṛtaḥ // Hbhv_1.46 //",
  "GR14hbhvil_u:125": "śrī-nārada-pañcarātre śrī-bhagavan-nārada-saṃvāde -",
  "GR14hbhvil_u:126": "brāhmaṇaḥ sarva-kāla-jñaḥ kuryāt sarveṣv anugraham |",
  "GR14hbhvil_u:127": "tad-abhāvād dvija-śreṣṭhaḥ śāntātmā bhagavan-mayaḥ // Hbhv_1.47 //",
  "GR14hbhvil_u:128": "bhāvitātmā ca sarvajñaḥ śāstrajñaḥ sat-kriyā-paraḥ |",
  "GR14hbhvil_u:129": "siddhi-trayam āyukta ācāryatve'bhiṣecitaḥ // Hbhv_1.48 //",
  "GR14hbhvil_u:130": "kṣatra-viṭ-śūdra-jātīnāṃ kṣatriyo 'nugrahe kṣamaḥ |",
  "GR14hbhvil_u:131": "kṣatriyasyāpi ca guror bhāvād īdṛśo yadi // Hbhv_1.49 //",
  "GR14hbhvil_u:132": "vaiśyaḥ syāt tena kāryaś ca dvaye nityam anugrahaḥ |",
  "GR14hbhvil_u:133": "sajātīyena śūdreṇa tādṛśena mahā-mate |",
  "GR14hbhvil_u:134": "anugrahābhiṣekau ca kāryau śūdrasya sarvadā // Hbhv_1.50 //",
  "GR14hbhvil_u:135": "kiṃ ca -",
  "GR14hbhvil_u:136": "varṇottam'tha ca gurau sati yā viśrute'pi ca |",
  "GR14hbhvil_u:137": "svadeśato 'that vānyatra nedaṃ kāryaṃ śubhārthinā // Hbhv_1.51 //",
  "GR14hbhvil_u:138": "vidyamāne tu yaḥ kuryāt yatra tatra viparyayam |",
  "GR14hbhvil_u:139": "tasyehāmutra nāśaḥ syāt tasmāc chāstroktam ācaret //",
  "GR14hbhvil_u:140": "kṣatra-viṭ-śūdra-jātīyaḥ prātilomyaṃ na dīkṣayet // Hbhv_1.52 //",
  "GR14hbhvil_u:141": "pādme ca [PadmaP 6.253.26]-",
  "GR14hbhvil_u:142": "mahā-bhāgavataḥ śreṣṭho brāhmaṇo vai gurur nṛṇām |",
  "GR14hbhvil_u:143": "sarveṣām eva lokānām asau pūjyo yathā hariḥ // Hbhv_1.53 //",
  "GR14hbhvil_u:144": "mahākūla-prasūto 'pi sarva-yajñeṣu dīkṣitaḥ |",
  "GR14hbhvil_u:145": "sahasra-śākhādhyāyī ca na guruḥ syād avaiṣṇavaḥ // Hbhv_1.54 //",
  "GR14hbhvil_u:146": "iti",
  "GR14hbhvil_u:147": "gṛhīta-viṣṇu-dīkṣāko viṣṇu-pūjā-paro naraḥ |",
  "GR14hbhvil_u:148": "vaiṣṇavo 'bhihito 'bhijñair itaro 'smād avaiṣṇavaḥ // Hbhv_1.55 //",
  "GR14hbhvil_u:149": "tattva-sāgare-",
  "GR14hbhvil_u:150": "bahvāśī dīrgha-sūtrī ca viṣayādiṣu lolupaḥ |",
  "GR14hbhvil_u:151": "hetu-vāda-rato duṣṭo 'vāg-vādī guṇa-nindakaḥ // Hbhv_1.56 //",
  "GR14hbhvil_u:152": "aromā bahu-romā ca ninditāśrama-sevakaḥ |",
  "GR14hbhvil_u:153": "kāla-danto 'sitauṣṭhaś ca durgandhi-śvāsa-vāhakaḥ // Hbhv_1.57 //",
  "GR14hbhvil_u:154": "duṣṭa-lakṣaṇa-sampanno yadyapi svayam īśvaraḥ |",
  "GR14hbhvil_u:155": "bahu-pratigrhāsakta ācāryaḥ śrī-kṣayāvahaḥ // Hbhv_1.58 //",
  "GR14hbhvil_u:156": "atha śiṣya-lakṣaṇāni",
  "GR14hbhvil_u:157": "mantra-muktāvalyām-",
  "GR14hbhvil_u:158": "śiṣyaḥ śuddhānvayaḥ śrīmān vinītaḥ priya-darśanaḥ |",
  "GR14hbhvil_u:159": "satya-vāk puṇya-carito 'dabhra-dhīr dambha-varjitaḥ // Hbhv_1.59 //",
  "GR14hbhvil_u:160": "kāma-krodha-parityāgī bhaktaś ca guru-pādayoḥ |",
  "GR14hbhvil_u:161": "devatā-pravaṇaḥ kāya-mano-vāgbhir divā-niśam // Hbhv_1.60 //",
  "GR14hbhvil_u:162": "nīrujo nirjitāśeṣa-pātakaḥ śraddhyānvitaḥ |",
  "GR14hbhvil_u:163": "dvija-deva-pitṝṇāṃ ca nityam arcā-parāyaṇaḥ // Hbhv_1.61 //",
  "GR14hbhvil_u:164": "yuvā viniyatāśeṣa-karaṇaḥ karuṇālayaḥ |",
  "GR14hbhvil_u:165": "ity ādi-lakṣaṇair yuktaḥ śiṣyo dīkṣādhikāravān // Hbhv_1.62 //",
  "GR14hbhvil_u:166": "ekādaśa-skandhe ca [BhP 11.10.6] --",
  "GR14hbhvil_u:167": "amāny amatsaro dakṣo nirmamo dṛṭha-sauhṛdaḥ |",
  "GR14hbhvil_u:168": "asatvaro 'rtha-jijñāsur anasūyur amogha-vāk // Hbhv_1.63 //",
  "GR14hbhvil_u:169": "athāpekṣyāḥ",
  "GR14hbhvil_u:170": "agastya-saṃhitāyām-",
  "GR14hbhvil_u:171": "alasā malināḥ kliṣṭā dāmbhikāḥ kṛpaṇās tathā |",
  "GR14hbhvil_u:172": "daridrā rogiṇo ruṣṭā rāgiṇo bhoga-lālasāḥ // Hbhv_1.64 //",
  "GR14hbhvil_u:173": "asūyā-matsara-grastāḥ śaṭhāḥ paruṣa-vādinaḥ |",
  "GR14hbhvil_u:174": "anyāyopārjita-dhanāḥ para-dāra-ratāś ca ye // Hbhv_1.65 //",
  "GR14hbhvil_u:175": "viduṣāṃ vairiṇaś caiva ajñāḥ paṇḍita-māninaḥ |",
  "GR14hbhvil_u:176": "bhraṣṭa-vratāś ca ye kaṣṭa-vṛttayaḥ piśunāḥ khalāḥ // Hbhv_1.66 //",
  "GR14hbhvil_u:177": "bahv-āśinaḥ krūra-ceṣṭā durātmanaś ca nindita |",
  "GR14hbhvil_u:178": "ity evam ādayo 'py anye pāpiṣṭhāḥ puruṣādhamāḥ // Hbhv_1.67 //",
  "GR14hbhvil_u:179": "akṛtyebhyo 'nivāryāś ca guru-śikṣā-sahiṣṇavaḥ |",
  "GR14hbhvil_u:180": "evambhūtāḥ parityājyāḥ śiṣyatve nopakalpitāḥ // Hbhv_1.68 //",
  "GR14hbhvil_u:181": "yady ete hy upakalperan devatākrośa-bhājanāḥ |",
  "GR14hbhvil_u:182": "bhavantīha dardrās te putra-dāra-vivarjitāḥ // Hbhv_1.69 //",
  "GR14hbhvil_u:183": "nārakāś caiva dehānte tiryañcaḥ prabhavanti te // Hbhv_1.70 //",
  "GR14hbhvil_u:184": "hayaśīrṣa-pañcarātre-",
  "GR14hbhvil_u:185": "jaiminiḥ sugataś caiva nāstiko nagna eva ca |",
  "GR14hbhvil_u:186": "kapilaś cākṣapādaś ca ṣaḍ ete hetu-vādinaḥ // Hbhv_1.71 //",
  "GR14hbhvil_u:187": "etan-matānusāreṇa vartante ye narādhamāḥ |",
  "GR14hbhvil_u:188": "te hetuvādinaḥ proktās tebhyas tantraṃ na dāpayet // Hbhv_1.72 //",
  "GR14hbhvil_u:189": "iti",
  "GR14hbhvil_u:190": "tayoḥ parīkṣā cānyo 'nyam ekābdaṃ saha-vāsataḥ |",
  "GR14hbhvil_u:191": "vyavahāra-svabhāvānubhavenaivābhijāyate // Hbhv_1.73 //",
  "GR14hbhvil_u:192": "atha parīkṣaṇam",
  "GR14hbhvil_u:193": "mantra-muktāvalyāṃ-",
  "GR14hbhvil_u:194": "tayor vatsara-vāsena jñātānyonya-svabhāvayoḥ |",
  "GR14hbhvil_u:195": "gurutā śiṣyatā ceti nānyathaiveti niścayaḥ // Hbhv_1.74 //",
  "GR14hbhvil_u:196": "śrutiś ca-",
  "GR14hbhvil_u:197": "nāsaṃvatsara-vāsine deyāt // Hbhv_1.75 //",
  "GR14hbhvil_u:198": "sāra-saṅgrahe'pi-",
  "GR14hbhvil_u:199": "sad-guruḥ svāśritaṃ śiṣyaṃ varṣm ekaṃ parīkṣayet // Hbhv_1.76 //",
  "GR14hbhvil_u:200": "rājñi cāmātyajā doṣāḥ patnī-pāpaṃ sva-bhartari |",
  "GR14hbhvil_u:201": "tathā śiṣyārjitaṃ pāpaṃ guruḥ prāpnoti niścitam // Hbhv_1.77 //",
  "GR14hbhvil_u:202": "krama-dīpikāyāṃ tu [4.3] --",
  "GR14hbhvil_u:203": "santoṣayed akuṭilādretarāntarātmā",
  "GR14hbhvil_u:204": "taṃ svair dhanaiś ca vapuṣāpy anukūlavāṇyā |",
  "GR14hbhvil_u:205": "abda-trayaṅkamalanābhadhiyā'tidhīras",
  "GR14hbhvil_u:206": "tuṣṭe vivakṣatu gurāv atha mantra-dīkṣām // Hbhv_1.78 //",
  "GR14hbhvil_u:207": "atha viśeṣataḥ śrī-guru-sevā-vidhiḥ",
  "GR14hbhvil_u:208": "kaurme śrī-vyāsa-gītāyām-",
  "GR14hbhvil_u:209": "udakumbhaṃ kuśān puṣpaṃ samidho 'syāharet sadā |",
  "GR14hbhvil_u:210": "mārjanaṃ lepanaṃ nityam aṅgānāṃ vāsasāṃ caret // Hbhv_1.79 //",
  "GR14hbhvil_u:211": "nāsya nirmālya-śayanaṃ pādukopāsanahāv api |",
  "GR14hbhvil_u:212": "ākrāmed āsanaṃ chyāyām āsandīṃ vā kadācana // Hbhv_1.80 //",
  "GR14hbhvil_u:213": "sādhayed danta-kāṣṭhādīn kṛtyaṃ cāsmai nivedayeet // Hbhv_1.81 //",
  "GR14hbhvil_u:214": "anāpṛcchya na gantavyaṃ bhavet priya-hite rasaḥ |",
  "GR14hbhvil_u:215": "na pādau sārayed asya sannidhāne kadācana // Hbhv_1.82 //",
  "GR14hbhvil_u:216": "jṛmbhā-hāsyādikaṃ caiva kaṇṭha-prāvaraṇaṃ tathā |",
  "GR14hbhvil_u:217": "varjayet sannidhau nityam athāsphoṭanam eva ca // Hbhv_1.83 //",
  "GR14hbhvil_u:218": "kiṃ ca-",
  "GR14hbhvil_u:219": "śreyas tu guruvad vṛttir nityam eva samācaret |",
  "GR14hbhvil_u:220": "guru-putreṣu dāreṣu guroś caiva sva-bandhuṣu // Hbhv_1.84 //",
  "GR14hbhvil_u:221": "utsādanaṃ vai gātrāṇāṃ snāpanocchiṣṭa-bhojane |",
  "GR14hbhvil_u:222": "na kuryād guru-putrasya pādayoḥ śaucam eva ca // Hbhv_1.85 //",
  "GR14hbhvil_u:223": "guruvat paripūjyāś ca sa-varṇā guru-yoṣitaḥ |",
  "GR14hbhvil_u:224": "asavarṇās tu sampūjyāḥ pratyutthānābhivādanaiḥ // Hbhv_1.86 //",
  "GR14hbhvil_u:225": "abhyañjanaṃ snāpanaṃ ca gātrotsādanam eva ca |",
  "GR14hbhvil_u:226": "guru-patnyā ca kāryāṇi keśānāṃ ca prasādhanam // Hbhv_1.87 //",
  "GR14hbhvil_u:227": "devy-āgame śrī-śivoktau-",
  "GR14hbhvil_u:228": "guru-śayyāsanaṃ yānaṃ pāduke pāda-pīṭhakam |",
  "GR14hbhvil_u:229": "snānodakaṃ tathā chāyāṃ laṅghayen na kadācana // Hbhv_1.88 //",
  "GR14hbhvil_u:230": "guror agre pṛthak-pūjām advaitaṃ ca parityajet |",
  "GR14hbhvil_u:231": "dīkṣāṃ vyākhyāṃ prabhutvaṃ ca guror agre vivarjayet // Hbhv_1.89 //",
  "GR14hbhvil_u:232": "śrī-nāradoktau-",
  "GR14hbhvil_u:233": "yatra yatra guruṃ paśyet tatra tatra kṛtāñjali |",
  "GR14hbhvil_u:234": "praṇamet daṇḍavad bhūmau chinna-mūla iva drumaḥ // Hbhv_1.90 //",
  "GR14hbhvil_u:235": "guror vākyāsanaṃ yānaṃ pādukopānahau tathā |",
  "GR14hbhvil_u:236": "vastraṃ chāyāṃ tathā śiṣyo laṅghayen na kadācana // Hbhv_1.91 //",
  "GR14hbhvil_u:237": "śrī-manu-smṛtau- (not found)",
  "GR14hbhvil_u:238": "nodāhared guror nāma parokṣam api kevalam |",
  "GR14hbhvil_u:239": "na caivāsyānukurvīta gati-bhāṣaṇa-ceṣṭitam // Hbhv_1.92 //",
  "GR14hbhvil_u:240": "guror gurau sannihite guruvad dhṛtim ācaret |",
  "GR14hbhvil_u:241": "na cāvisṛṣṭo guruṇā svān gurūn abhivādayet // Hbhv_1.93 //",
  "GR14hbhvil_u:242": "śrī-nārada-pañcarātre-",
  "GR14hbhvil_u:243": "yathā tathā yatra tatra na gṛhṇīyāc ca kevalam |",
  "GR14hbhvil_u:244": "abhaktyā na guror nāma gṛhṇīyāc ca yatātmavān // Hbhv_1.94 //",
  "GR14hbhvil_u:245": "praṇavaḥ śrīs tato nāma viṣṇu-śabdād anantaram |",
  "GR14hbhvil_u:246": "pāda-śabda-sametaṃ ca nata-mūrdhāñjalī-yutaḥ // Hbhv_1.95 //",
  "GR14hbhvil_u:247": "kiṃ ca-",
  "GR14hbhvil_u:248": "na tam ājñāpayen mohāt tasyājñāṃ na ca laṅghayet |",
  "GR14hbhvil_u:249": "nānivedya guroḥ kiñcid bhoktavyaṃ vā guros tathā // Hbhv_1.96 //",
  "GR14hbhvil_u:250": "anyatra ca-",
  "GR14hbhvil_u:251": "āyāntam agrato gacched gacchantaṃ tam anuvrajet |",
  "GR14hbhvil_u:252": "āsane śayane vāpi na tiṣṭhed agrato guroḥ // Hbhv_1.97 //",
  "GR14hbhvil_u:253": "yat kiñcid anna-pānādi priyaṃ dravyaṃ manoramam |",
  "GR14hbhvil_u:254": "samarpya gurave paścāt svayaṃ bhuñjīta pratyaham // Hbhv_1.98 //",
  "GR14hbhvil_u:255": "śrī-viṣṇu-smṛtau-",
  "GR14hbhvil_u:256": "na guror apriyaṃ kuryāt tāḍitaḥ pīḍito 'pi vā |",
  "GR14hbhvil_u:257": "nāvamanyeta tad-vākyaṃ nāpriyaṃ hi samācaret // Hbhv_1.99 //",
  "GR14hbhvil_u:258": "ācāryasya priyaṃ kuryāt prāṇair api dhanair api |",
  "GR14hbhvil_u:259": "karmaṇā manasā vācā sa yāti paramāṃ gatim // Hbhv_1.100 //",
  "GR14hbhvil_u:260": "śrī-nārada-pañcarātre -",
  "GR14hbhvil_u:261": "yo vakti nyāya-rahitam anyāyena śṛṇoti yaḥ |",
  "GR14hbhvil_u:262": "tāv ubhau narakaṃ ghoraṃ vrajataḥ kālam akṣayam // Hbhv_1.101 //",
  "GR14hbhvil_u:263": "vaiṣṇava-tantre -",
  "GR14hbhvil_u:264": "trāyasva bho jagannātha guro saṃsāra-vahninā |",
  "GR14hbhvil_u:265": "dagdhaṃ māṃ kāla-daṣṭaṃ ca tvām ahaṃ śaraṇaṃ gataḥ // Hbhv_1.102 //",
  "GR14hbhvil_u:266": "iti",
  "GR14hbhvil_u:267": "tatra śrī-vāsudevasya sarva-deva-śiromaṇeḥ |",
  "GR14hbhvil_u:268": "pādāmbujaika-bhāg eva dīkṣā grāhyā manīṣibhiḥ // Hbhv_1.103 //",
  "GR14hbhvil_u:269": "prathama-skandhe [BhP 1.2.23] -",
  "GR14hbhvil_u:270": "sattvaṃ rajas tama iti prakṛter guṇās tair",
  "GR14hbhvil_u:271": "yuktaḥ parama-puruṣa eka ihāsya dhatte |",
  "GR14hbhvil_u:272": "sthity-ādaye hari-viriñci-hareti saṃjñāḥ",
  "GR14hbhvil_u:273": "śreyāṃsi tatra khalu sattva-tanor nṝṇāṃ syuḥ // Hbhv_1.104 //",
  "GR14hbhvil_u:274": "kiṃ ca [BhP 1.18.21] -",
  "GR14hbhvil_u:275": "athāpi yat-pāda-nakhāvasṛṣṭaṃ",
  "GR14hbhvil_u:276": "jagad viriñcopahṛtārhaṇāmbhaḥ |",
  "GR14hbhvil_u:277": "seśaṃ punāty anyatamo mukundāt",
  "GR14hbhvil_u:278": "ko nāma loke bhagavat-padārthaḥ // Hbhv_1.105 //",
  "GR14hbhvil_u:279": "śrī-daśama-skandhe [BhP 10.89.15] -",
  "GR14hbhvil_u:280": "tan niśamyātha munayo vismitā mukta-saṃśayāḥ |",
  "GR14hbhvil_u:281": "bhūyāṃsaṃ śraddadhur viṣṇuṃ yataḥ śāntir yato 'bhayam // Hbhv_1.106 //",
  "GR14hbhvil_u:282": "pādme vaiśākha-māhātmye yama-brāhmaṇa-saṃvāde [PadmaP 5.97.27] --",
  "GR14hbhvil_u:283": "vyāmohāya carācarasya jagatas te te purāṇāgamās",
  "GR14hbhvil_u:284": "tāṃ tām eva hi devatāṃ paramikāṃ jalpantu kalpāvadhi |",
  "GR14hbhvil_u:285": "siddhānte punar eka eva bhagavān viṣṇuḥ samastāgama-",
  "GR14hbhvil_u:286": "vyāpāreṣu vivecana-vyatikaraṃ nīteṣu niścīyate // Hbhv_1.107 //",
  "GR14hbhvil_u:287": "nārasiṃhe -",
  "GR14hbhvil_u:288": "satyaṃ satyaṃ punaḥ satyam utkṣipya bhujam ucyate |",
  "GR14hbhvil_u:289": "vedāc chāstraṃ paraṃ nāsti na devaḥ keśavāt paraḥ // Hbhv_1.108 //",
  "GR14hbhvil_u:290": "yataḥ pādme -",
  "GR14hbhvil_u:291": "arir mitraṃ viṣṃ pathyam adharmo dharmatāṃ vrajet |",
  "GR14hbhvil_u:292": "suprasanne hṛṣīkeśe viparīte viparyayaḥ // Hbhv_1.109 //",
  "GR14hbhvil_u:293": "tatraiva śrī-bhagavad-vākyam-",
  "GR14hbhvil_u:294": "man-nimittaṃ kṛtaṃ pāpam api dharmāya kalpate |",
  "GR14hbhvil_u:295": "mām anādṛtya dharmo 'pi pāpaṃ syān mat-prabhāvataḥ // Hbhv_1.110 //",
  "GR14hbhvil_u:296": "ataevoktaṃ skānde śrī-brahma-nārada-saṃvāde -",
  "GR14hbhvil_u:297": "vāsudevaṃ parityajya yo 'nyaṃ devam upāsate |",
  "GR14hbhvil_u:298": "sva-mātaraṃ parityajya śvapacīṃ vandate hi saḥ // Hbhv_1.111 //",
  "GR14hbhvil_u:299": "tatraivānyatra -",
  "GR14hbhvil_u:300": "vāsudevaṃ parityajya yo 'nyaṃ devam upāsate |",
  "GR14hbhvil_u:301": "tyaktvāmṛtaṃ sa mūḍhātmā bhuṅkte halāhalaṃ viṣam // Hbhv_1.112 //",
  "GR14hbhvil_u:302": "mahābhārate -",
  "GR14hbhvil_u:303": "yas tu viṣṇuṃ parityajya mohād anyam upāsate |",
  "GR14hbhvil_u:304": "sa hema-rāśim utsṛjya pāṃśu-rāśiṃ jighṛkṣati // Hbhv_1.113 //",
  "GR14hbhvil_u:305": "anādṛtya tu yo viṣṇum anya-devaṃ samāśrayet |",
  "GR14hbhvil_u:306": "gaṅgāmbhasaḥ sa tṛṣṇārto mṛga-tṛṣṇāṃ pradhāvati // Hbhv_1.114 //",
  "GR14hbhvil_u:307": "pañcarātre -",
  "GR14hbhvil_u:308": "yo mohād viṣṇum anyena hīna-devena durmatiḥ |",
  "GR14hbhvil_u:309": "sādhāraṇaṃ sakṛd brūte so 'ntyajo nāntyajo 'ntyajaḥ // Hbhv_1.115 //",
  "GR14hbhvil_u:310": "vaiṣṇava-tantre -",
  "GR14hbhvil_u:311": "na labheyuḥ punar bhaktiṃ harer aikāntikīṃ jaṅāḥ |",
  "GR14hbhvil_u:312": "ekāgra-manasaś cāpi viṣṇu-sāmānya-darśinaḥ // Hbhv_1.116 //",
  "GR14hbhvil_u:313": "anyatra ca -",
  "GR14hbhvil_u:314": "yas tu nārāyaṇaṃ devaṃ brahma-rudrādi-daivataiḥ |",
  "GR14hbhvil_u:315": "samatvenaiva vīkṣeta sa pāṣaṇḍī bhaved dhruvam // Hbhv_1.117 //",
  "GR14hbhvil_u:316": "iti",
  "GR14hbhvil_u:317": "sahasra-nāma-stotrādau ślokaughāḥ santi cedṛśāḥ |",
  "GR14hbhvil_u:318": "viśeṣataḥ sattva-niṣṭhaiḥ sevoy viṣṇur na cāparaḥ // Hbhv_1.118 //",
  "GR14hbhvil_u:319": "tathā ca śrī-hari-vaṃśe śiva-vākyam -",
  "GR14hbhvil_u:320": "harir eva sadārādhyo bhavadbhiḥ sattva-saṃsthitaiḥ |",
  "GR14hbhvil_u:321": "viṣṇu-mantraṃ sadā viprāḥ paṭhadhvaṃ dhyāta keśavam // Hbhv_1.119 //",
  "GR14hbhvil_u:322": "iti",
  "GR14hbhvil_u:323": "īdṛṅ-māhātmya-vākyeṣu saṅgṛhīteṣu sarvataḥ |",
  "GR14hbhvil_u:324": "grantha-bāhulya-doṣaḥ syāl likhyante'pekṣitāni tat // Hbhv_1.120 //",
  "GR14hbhvil_u:325": "atha śrī-vaiṣṇava-mantra-māhātmyam",
  "GR14hbhvil_u:326": "āgame-",
  "GR14hbhvil_u:327": "mantrān śrī-mantra-rājādīn vaiṣṇavān gurv-anugrahāt |",
  "GR14hbhvil_u:328": "sarvaiśvaryaṃ japan prāpya yāti viṣṇoḥ paraṃ padam // Hbhv_1.121 //",
  "GR14hbhvil_u:329": "puṇyaṃ varṣa-sahasrair yaiḥ kṛtaṃ suvipulaṃ tapaḥ |",
  "GR14hbhvil_u:330": "japanti vaiṣṇavān mantrān narās te loka-pāvanāḥ // Hbhv_1.122 //",
  "GR14hbhvil_u:331": "vaiṣṇave ca-",
  "GR14hbhvil_u:332": "prajapan vaiṣṇavān mantrān yaṃ yaṃ paśyati cakṣuṣā |",
  "GR14hbhvil_u:333": "padā vā saṃspṛśet sadyo mucyate'sau mahā-bhayāt // Hbhv_1.123 //",
  "GR14hbhvil_u:334": "iti",
  "GR14hbhvil_u:335": "likhyate viṣṇu-mantrāṇāṃ mahimātha viśeṣataḥ |",
  "GR14hbhvil_u:336": "tātparyataḥ śrī-gopāla-mantra-māhātmya-puṣṭaye // Hbhv_1.124 //",
  "GR14hbhvil_u:337": "tatra dvādaśākṣarāṣṭākṣarayor māhātmyam",
  "GR14hbhvil_u:338": "padma-purāṇe devadūta-vikuṇḍala-saṃvāde-",
  "GR14hbhvil_u:339": "sāṅgaṃ sa-mudraṃ sa-nyāsaṃ sa-ṛṣi-daivatam |",
  "GR14hbhvil_u:340": "sa-dīkṣā-vidhi sa-dhyānaṃ sa-yantraṃ dvādaśākṣaram // Hbhv_1.125 //",
  "GR14hbhvil_u:341": "aṣṭākṣaraṃ ca mantreśaṃ ye japanti narottamāḥ |",
  "GR14hbhvil_u:342": "tān dṛṣṭvā brahmahā śudhyete yato viṣṇavaḥ svayam // Hbhv_1.126 //",
  "GR14hbhvil_u:343": "śaṅkhinaś cakriṇo bhūtvā brahmāyur vana-mālinaḥ |",
  "GR14hbhvil_u:344": "vasanti vaiṣṇave loke viṣṇu-rūpeṇa te narāḥ // Hbhv_1.127 //",
  "GR14hbhvil_u:345": "tatraiva dvādaśākṣarayas caturtha-skandhe [BhP 4.8.53] --",
  "GR14hbhvil_u:346": "japaś ca paramo guhyaḥ śrūyatāṃ me nṛpātmaja |",
  "GR14hbhvil_u:347": "yaṃ sapta-rātraṃ prapaṭhan pumān paśyati khecarān // Hbhv_1.128 //",
  "GR14hbhvil_u:348": "śrī-viṣṇu-purāṇe [ViP 1.6.40]",
  "GR14hbhvil_u:349": "gatvā gatvā nivartante candra-sūryādayo grahāḥ |",
  "GR14hbhvil_u:350": "adyāpi na nivartante dvādaśākṣara-cintakāḥ // Hbhv_1.129 //",
  "GR14hbhvil_u:351": "aṣṭākṣarasya, yathā nārada-pañcarātre-",
  "GR14hbhvil_u:352": "trayo vedāḥ ṣaḍ-aṅgāni chandāṃsi vividhāḥ surāḥ |",
  "GR14hbhvil_u:353": "sarvam aṣṭākṣarāntaḥsthaṃ yac cānyad api vāṅ-mayam // Hbhv_1.130 //",
  "GR14hbhvil_u:354": "sarva-vedānta-sārārthaṃ saṃsārārṇava-tāraṇaḥ |",
  "GR14hbhvil_u:355": "gatir aṣṭākṣaro nṝṇāṃ na punar bhava-kāṅkṣiṇām // Hbhv_1.131 //",
  "GR14hbhvil_u:356": "yatrāṣṭākṣara-saṃsiddho mahā-bhāgo mahīyate |",
  "GR14hbhvil_u:357": "na tatra sañcariṣyanti vyādhi-durbhikṣa-taskarāḥ // Hbhv_1.132 //",
  "GR14hbhvil_u:358": "deva-dānava-gandharvāḥ siddha-vidyādharādayaḥ |",
  "GR14hbhvil_u:359": "praṇamanti mahātmānam aṣṭākṣara-vidaṃ naram // Hbhv_1.133 //",
  "GR14hbhvil_u:360": "vyaktaṃ hi bhagavān eva sākṣān nārāyaṇaḥ svayam |",
  "GR14hbhvil_u:361": "aṣṭākṣara-svarūpeṇa mukheṣu parivartate // Hbhv_1.134 //",
  "GR14hbhvil_u:362": "pādmottara-khaṇḍe [PadmaP 6.226.18] --",
  "GR14hbhvil_u:363": "evam aṣṭākṣaro mantro jñeyaḥ sarvārtha-sādhakaḥ |",
  "GR14hbhvil_u:364": "sarva-duḥkha-haraḥ śrīmān sarva-mantrātmakaḥ śubhaḥ // Hbhv_1.135 //",
  "GR14hbhvil_u:365": "liṅga-purāṇe-",
  "GR14hbhvil_u:366": "kim anyair bahubhir mantraiḥ kim anyair bahubhir vrataiḥ |",
  "GR14hbhvil_u:367": "namo nārāyaṇeti mantraḥ sarvārtha-sādhakaḥ // Hbhv_1.136 //",
  "GR14hbhvil_u:368": "tasmāt sarveṣu kāleṣu namo nārāyaṇeti yaḥ |",
  "GR14hbhvil_u:369": "japet sa yāti viprendra viṣṇu-lokaṃ sa-bāndhavaḥ // Hbhv_1.137 //",
  "GR14hbhvil_u:370": "bhaviṣya-purāṇe-",
  "GR14hbhvil_u:371": "aṣṭākṣaro mahā-mantraḥ sarva-pāpa-haraḥ paraḥ |",
  "GR14hbhvil_u:372": "sarveṣāṃ viṣṇu-mantrāṇāṃ rājatve parikīrtitaḥ // Hbhv_1.138 //",
  "GR14hbhvil_u:373": "śrī-śuka-vyāsa-saṃvāde ca-",
  "GR14hbhvil_u:374": "namo nārāyaṇāyeti mantraḥ sarvārtha-sādhakaḥ |",
  "GR14hbhvil_u:375": "bhaktānāṃ japatāṃ tāta svarga-mokṣa-phala-pradaḥ // Hbhv_1.139 //",
  "GR14hbhvil_u:376": "eṣa eva paro mokṣa eṣa svarga udāhṛtaḥ |",
  "GR14hbhvil_u:377": "sarva-veda-rahasyebhyaḥ sāra eṣa samuddhṛtaḥ // Hbhv_1.140 //",
  "GR14hbhvil_u:378": "viṣṇunā vaiṣṇavānāṃ tu hitāya manunā purā |",
  "GR14hbhvil_u:379": "kīrtitaḥ sarva-pāpaghnaḥ sarva-kāma-pradāyakaḥ // Hbhv_1.141 //",
  "GR14hbhvil_u:380": "nārāyaṇāya nama ity ayam eva satyaṃ",
  "GR14hbhvil_u:381": "saṃsāra-ghora-viṣa-saṃharaṇāya mantraḥ |",
  "GR14hbhvil_u:382": "śṛṇvantu satya-matayo muditās tarāgā",
  "GR14hbhvil_u:383": "uccais tarām upadiśāmy aham ūrdhva-bāhuḥ // Hbhv_1.142 //",
  "GR14hbhvil_u:384": "bhūtvordhva-bāhur adyāhaṃ satya-pūrvaṃ bravīmi vaḥ |",
  "GR14hbhvil_u:385": "he putra-śiṣyāḥ śṛṇuta na mantro 'ṣṭākṣarāt paraḥ // Hbhv_1.143 //",
  "GR14hbhvil_u:386": "ataevoktaṃ gāruḍe-",
  "GR14hbhvil_u:387": "āsīno vā śayāno vā tiṣṭhāno yatra tatra vā |",
  "GR14hbhvil_u:388": "namo nārāyaṇeti mantraika-śaraṇo bhavet // Hbhv_1.144 //",
  "GR14hbhvil_u:389": "tāpanī-śrutiṣu [NṛsiṃhaTU 1.5.8]",
  "GR14hbhvil_u:390_0": "devā ha vai prajāpatim abruvann ānuṣṭubhasya mantra-rājasya nārasiṃhasya phalaṃ no",
  "GR14hbhvil_u:390_1": "brūhi bhagava iti sa hovāca prajāpatirya etaṃ mantra-rājaṃ nārasiṃham ānuṣṭubhaṃ",
  "GR14hbhvil_u:390_2": "nityam adhīte so 'gni-pūto bhavati sa vāyu-pūto bhavati sa āditya-pūto bhavati sa",
  "GR14hbhvil_u:390_3": "soma-pūto bhavati sa satya-pūto bhavati sa brahma-pūto bhavati sa viṣṇu-pūto bhavati",
  "GR14hbhvil_u:390_4": "sa rudra-pūto bhavati sa sarva-pūto bhavati sa sarva-pūto bhavati // Hbhv_1.145 //",
  "GR14hbhvil_u:391": "tatraivānte [NṛsiṃhaTU 5.9-10]-",
  "GR14hbhvil_u:392": "anupanīta-śatam ekam ekenopanītena tat-samam |",
  "GR14hbhvil_u:393": "upanīta-śatam ekam ekena gṛhasthena tat-samam |",
  "GR14hbhvil_u:394": "gṛhastha-śatam ekam ekena vānaprasthena tat samaṃ |",
  "GR14hbhvil_u:395": "vānaprastha-śatam ekam ekena yatinā tat samaṃ |",
  "GR14hbhvil_u:396": "yatīnāṃ tu śataṃ pūrṇam ekam ekena rudra-jāpakena tat-samam |",
  "GR14hbhvil_u:397": "rudra-jāpaka-śatam ekam ekena atharva-śiraḥ-śikhādhyāpakena tat-samam |",
  "GR14hbhvil_u:398_0": "tad vā etat paramaṃ dhāma mantra-rājādhyāpakasya yatra na sūryas tapati yatra na",
  "GR14hbhvil_u:398_1": "vāyur vāti yatra na candramā bhāti yatra na nakṣatrāṇi bhānti yatra nāgnir dahati",
  "GR14hbhvil_u:398_2": "yatra na mṛtyuḥ praviśati yatra na duḥkhaṃ sadānandaṃ paramānandaṃ śāntaṃ śāśvataṃ",
  "GR14hbhvil_u:398_3": "sadā-śivaṃ brahmādi-vanditaṃ yogi-dhyeyaṃ paramaṃ padaṃ yatra gatvā na nivartante yoginaḥ |",
  "GR14hbhvil_u:399": "tad etad ṛcābhyuktam |",
  "GR14hbhvil_u:400": "tad viṣṇoḥ paramaṃ padaṃ sadā paśyanti sūrayaḥ |",
  "GR14hbhvil_u:401": "divīva cakṣur ātatam |",
  "GR14hbhvil_u:402": "tad viprāso vipanyavo jāgṛvāṃsaḥ samindhate |",
  "GR14hbhvil_u:403": "viṣṇor yat paramaṃ padam // Hbhv_1.146 //",
  "GR14hbhvil_u:404": "atha śrī-rāma-mantrāṇāṃ māhātmyam",
  "GR14hbhvil_u:405": "agastya-saṃhitāyām -",
  "GR14hbhvil_u:406": "sarveṣu mantra-vargeṣu śreṣṭhaṃ vaiṣṇavam ucyate |",
  "GR14hbhvil_u:407": "gāṇapatyeṣu śaiveṣu śākta-saureṣv abhīṣṭadam // Hbhv_1.147 //",
  "GR14hbhvil_u:408": "vaiṣṇaveṣv api mantreṣu rāma-mantrāḥ phalādhikāḥ |",
  "GR14hbhvil_u:409": "gāṇapaty-ādi-mantrebhyaḥ koṭi-koṭi-guṇādhikāḥ // Hbhv_1.148 //",
  "GR14hbhvil_u:410": "vinaiva dīkṣāṃ viprendra puraścaryāṃ vinaiva hi |",
  "GR14hbhvil_u:411": "vinaiva nyāsa-vidhinā japa-mātreṇa siddhidāḥ // Hbhv_1.149 //",
  "GR14hbhvil_u:412": "mantreṣv aṣṭasv anāyāsa-phalado 'yaṃ ṣaḍ-akṣaraḥ |",
  "GR14hbhvil_u:413": "ṣaḍ-akṣaro 'yaṃ mantras tu mahāghaugha-nivāraṇaḥ // Hbhv_1.150 //",
  "GR14hbhvil_u:414": "mantra-rāja iti proktaḥ sarveṣām uttamottamaḥ |",
  "GR14hbhvil_u:415": "dainandinaṃ tu duritaṃ pakṣa-māsa-rtu-varṣajam // Hbhv_1.151 //",
  "GR14hbhvil_u:416": "sarvaṃ dahati niḥśeṣaṃ tūlācalam ivānalaḥ |",
  "GR14hbhvil_u:417": "brahma-hatyā-sahasrāṇi jñānājñāna-kṛtāni ca // Hbhv_1.152 //",
  "GR14hbhvil_u:418": "svarṇas teyasurāpāna-guru-talpa-yutāni ca |",
  "GR14hbhvil_u:419": "koṭi-koṭi-sahasrāṇi hyupapāpāni yāny api |",
  "GR14hbhvil_u:420": "sarvāṇy api praṇaśyanti rāma-mantrānukīrtanāt // Hbhv_1.153 //",
  "GR14hbhvil_u:421": "tāpanī-śrutiṣu ca -",
  "GR14hbhvil_u:422": "ya etat-tārakaṃ brāhmaṇo nityam adhīte,",
  "GR14hbhvil_u:423": "sa pāpmānaṃ tarati,",
  "GR14hbhvil_u:424": "sa mṛtyuṃ tarati,",
  "GR14hbhvil_u:425": "sa bhrū-hatyāṃ tarati,",
  "GR14hbhvil_u:426": "sa sarva-hatyāṃ tarati,",
  "GR14hbhvil_u:427": "sa saṃsāraṃ tarati,",
  "GR14hbhvil_u:428": "sa sarvaṃ tarati,",
  "GR14hbhvil_u:429": "sa vimuktāśrito bhavati,",
  "GR14hbhvil_u:430": "so 'mṛtatvaṃ ca gacchati // Hbhv_1.154 //",
  "GR14hbhvil_u:431": "atha gopāla-deva-mantra-māhātmyam",
  "GR14hbhvil_u:432": "mantrās tu kṛṣṇa-devasya sākṣād bhagavato hareḥ |",
  "GR14hbhvil_u:433": "sarvāvatāra-bījasya sarvato vīryavattamāḥ // Hbhv_1.155 //",
  "GR14hbhvil_u:434": "tathā ca bṛhad-gautamīye śrī-govinda-vṛndāvanākhye -",
  "GR14hbhvil_u:435": "sarveṣāṃ mantra-varyāṇāṃ śreṣṭho vaiṣṇava ucyate |",
  "GR14hbhvil_u:436": "viśeṣāt kṛṣṇa-manavo bhoga-mokṣaika-sādhanam // Hbhv_1.156 //",
  "GR14hbhvil_u:437": "yasya yasya ca mantrasya yo yo devas tathā punaḥ |",
  "GR14hbhvil_u:438": "abhedāt tan-manūnāṃ ca devatā saiva bhāṣyate // Hbhv_1.157 //",
  "GR14hbhvil_u:439": "kṛṣṇa eva paraṃ brahma saccidānanda-vigrahaḥ |",
  "GR14hbhvil_u:440": "smṛti-mātreṇa teṣāṃ vai bhukti-mukti-phala-pradaḥ // Hbhv_1.158 //",
  "GR14hbhvil_u:441": "iti",
  "GR14hbhvil_u:442": "tatrāpi bhagavattāṃ svāṃ tanvato gopa-līlayā |",
  "GR14hbhvil_u:443": "tasya śreṣṭhatamā mantrās teṣv apy aṣṭādaśākṣaraḥ // Hbhv_1.159 //",
  "GR14hbhvil_u:444": "tāpanī-śrutiṣu --",
  "GR14hbhvil_u:445": "oṃ munayo ha vai brahmāṇam ūcuḥ |",
  "GR14hbhvil_u:446": "kaḥ paramo devaḥ |",
  "GR14hbhvil_u:447": "kuto mṛtyur bibheti |",
  "GR14hbhvil_u:448": "kasya jñānenākhilaṃ jñātaṃ bhavati |",
  "GR14hbhvil_u:449": "kenedaṃ viśvaṃ saṃsaratīti |",
  "GR14hbhvil_u:450": "tān u hovāca brāhmaṇaḥ -- kṛṣṇo vai paramaṃ daivatam |",
  "GR14hbhvil_u:451": "govindān mṛtyur bibheti |",
  "GR14hbhvil_u:452": "gopī-jana-vallabha-jñānenākhilaṃ jñātaṃ bhavati |",
  "GR14hbhvil_u:453": "svāhayedaṃ saṃsaratīti |",
  "GR14hbhvil_u:454": "tam u hocuḥ |",
  "GR14hbhvil_u:455": "kaḥ kṛṣṇo govindaḥ ko 'sau gopī-jana-vallabhaḥ kaḥ kā svāheti |",
  "GR14hbhvil_u:456": "tān uvāca brāhmaṇaḥ pāpa-karṣaṇo go-bhūmi-veda-vidito veditā gopī-janāvidyā-kalā-prerakas tan-māyā ceti |",
  "GR14hbhvil_u:457": "sakalaṃ paraṃ brahmaiva tat |",
  "GR14hbhvil_u:458": "yo dhyāyati rasati bhajati so 'mṛto bhavati so 'mṛto bhavatīti |",
  "GR14hbhvil_u:459": "te hocuḥ -- kiṃ tad-rūpaṃ kiṃ rasanaṃ kathaṃ vāho tad-bhajanaṃ |",
  "GR14hbhvil_u:460": "tat sarvaṃ vividiṣatām ākhyāhīti |",
  "GR14hbhvil_u:461": "tad u hovāca hairaṇyaḥ -- gopa-veśam abhrābhaṃ taruṇaṃ kalpa-drumāśritam // Hbhv_1.160 //",
  "GR14hbhvil_u:462": "(GTU 1.2-8)",
  "GR14hbhvil_u:463": "kiṃ ca, tatraivāgre --",
  "GR14hbhvil_u:464": "bhaktir asya bhajanam |",
  "GR14hbhvil_u:465": "tad ihāmutropādhi-nairāsyenaivāmuṣmin manaḥ-kalpanam |",
  "GR14hbhvil_u:466": "etad eva ca naiṣkarmyam |",
  "GR14hbhvil_u:467": "kṛṣṇaṃ taṃ viprā bahudhā yajanti",
  "GR14hbhvil_u:468": "govindaṃ santaṃ bahudhārādhayanti |",
  "GR14hbhvil_u:469": "gopījana-vallabho bhuvanāni dadhre",
  "GR14hbhvil_u:470": "svāhāśrito jagad ejayjat sva-retāḥ // Hbhv_1.161 //",
  "GR14hbhvil_u:471": "(GTU 1.14-15)",
  "GR14hbhvil_u:472": "vāyur yathaiko bhuvanaṃ praviṣṭo",
  "GR14hbhvil_u:473": "janye janye pañca-rūpo babhūva |",
  "GR14hbhvil_u:474": "kṛṣṇas tathaiko 'pi jagad-dhitārthaṃ",
  "GR14hbhvil_u:475": "śabdenāsau pañca-pado vibhāti // Hbhv_1.162 //",
  "GR14hbhvil_u:476": "iti",
  "GR14hbhvil_u:477": "(GTU 1.16)",
  "GR14hbhvil_u:478": "kiṃ ca tatraivopāsana-vidhi-kathanānantaram -",
  "GR14hbhvil_u:479": "eko vaśī sarvagaḥ kṛṣṇa īḍya",
  "GR14hbhvil_u:480": "eko 'pi san bahudhā yo vibhāti |",
  "GR14hbhvil_u:481": "taṃ pīṭhasthaṃ ye'nubhajanti dhīrās",
  "GR14hbhvil_u:482": "teṣāṃ sukhaṃ śāśvataṃ netareṣām // Hbhv_1.163 //",
  "GR14hbhvil_u:483": "(GTU)",
  "GR14hbhvil_u:484": "nityo nityānāṃ cetanaś cetanānām",
  "GR14hbhvil_u:485": "eko bahūnāṃ yo vidadhāti kāmān |",
  "GR14hbhvil_u:486": "taṃ pīṭhagaṃ ye'nubhajanti dhīrās",
  "GR14hbhvil_u:487": "teṣāṃ siddhiḥ śāśvatī netareṣām // Hbhv_1.164 //",
  "GR14hbhvil_u:488": "etad viṣṇoḥ paramaṃ padaṃ ye",
  "GR14hbhvil_u:489": "nitya-muktāḥ saṃyajante na kāmān |",
  "GR14hbhvil_u:490": "teṣām asau gopa-rūpaḥ prayatnāt",
  "GR14hbhvil_u:491": "prakāśayed ātma-padaṃ tadaiva // Hbhv_1.165 //",
  "GR14hbhvil_u:492": "yo brahmāṇaṃ vidadhāti pūrvaṃ",
  "GR14hbhvil_u:493": "yo vidyās tasmai gopāyati sma kṛṣṇaḥ |",
  "GR14hbhvil_u:494": "taṃ ha daivam ātma-buddhi-prakāśaṃ",
  "GR14hbhvil_u:495": "mumukṣur vai śaraṇam anuvrajeta // Hbhv_1.166 //",
  "GR14hbhvil_u:496": "oṃkāreṇāntaritaṃ ye japanti",
  "GR14hbhvil_u:497": "govindasya pañcapadaṃ manum |",
  "GR14hbhvil_u:498": "teṣām asau darśayed ātma-rūpaṃ",
  "GR14hbhvil_u:499": "tasmān mumukṣur abhyasen nitya-śāntyai // Hbhv_1.167 //",
  "GR14hbhvil_u:500": "tasmād anye pañcapadād abhūvan",
  "GR14hbhvil_u:501": "govindasya manavo mānavānām |",
  "GR14hbhvil_u:502": "daśārṇādyās te'pi saṅkrandanādyair",
  "GR14hbhvil_u:503": "abhyasyante bhūti-kāmair yathāvat // Hbhv_1.168 //",
  "GR14hbhvil_u:504": "kiṃ ca tatraiva --",
  "GR14hbhvil_u:505": "tad u hovāca brāhmaṇo 'sāv anavarataṃ me dhyātaḥ stutaḥ parārdhānte so 'budhyata |",
  "GR14hbhvil_u:506": "gopa-veśo me puruṣaḥ purastād āvirbabhūva |",
  "GR14hbhvil_u:507": "tataḥ praṇatena mayā'nukūlena hṛdā mahyam aṣṭādaśārṇaṃ svarūpaṃ sṛṣṭaye dattvāntarhitaḥ |",
  "GR14hbhvil_u:508": "punaḥ sisṛkṣā me prādurabhūt |",
  "GR14hbhvil_u:509": "teṣv akṣareṣu bhaviṣyaj-jagad-rūpaṃ prakāśayat |",
  "GR14hbhvil_u:510": "tad iha kād āpo |",
  "GR14hbhvil_u:511": "lāt pṛthivī |",
  "GR14hbhvil_u:512": "īto 'gniḥ |",
  "GR14hbhvil_u:513": "bindor induḥ |",
  "GR14hbhvil_u:514": "tan-nādād arka iti klīṃ-kārād asṛjam |",
  "GR14hbhvil_u:515": "kṛṣṇād ākāśaṃ yad vāyur ity uttarāt surabhiṃ vidyāṃ prādurakārṣam |",
  "GR14hbhvil_u:516": "tad-uttarāt tad-uttarāt strī-pumādi cedaṃ sakalam idaṃ iti // Hbhv_1.169 //",
  "GR14hbhvil_u:517": "tathā ca gautamīya-tantre -",
  "GR14hbhvil_u:518": "klīṃ-kārād asṛjad viśvam iti prāha śruteḥ śiraḥ |",
  "GR14hbhvil_u:519": "la-kārāt pṛthivī jātā ka-kārāj jala-sambhavaḥ // Hbhv_1.170 //",
  "GR14hbhvil_u:520": "ī-kārād vahnir utpanno nādād āyur ajāyata |",
  "GR14hbhvil_u:521": "bindor ākāśa-sambhūtir iti bhūtātmako manuḥ //",
  "GR14hbhvil_u:522": "svā-śabdena ca kṣetrajño heti cit-prakṛtiḥ parā |",
  "GR14hbhvil_u:523": "tayor aikya-samudbhūtir mukha-veṣṭana-varṇakaḥ //",
  "GR14hbhvil_u:524": "ataeva hi viśvasya layaḥ svāhārṇake bhavet // Hbhv_1.171 //",
  "GR14hbhvil_u:525": "punaś ca sā śrutiḥ --",
  "GR14hbhvil_u:526": "etasyaiva yajanena candra-dhvajo gata-moham ātmānaṃ vedayitvā oṃkārāntarālakaṃ manum āvartayat saṅga-rahito 'bhyānayat |",
  "GR14hbhvil_u:527": "tad viṣṇoḥ paramaṃ padaṃ sadā paśyanti sūrayaḥ |",
  "GR14hbhvil_u:528": "divīva cakṣur ātatam |",
  "GR14hbhvil_u:529": "tasmād enaṃ nityam abhyaset // Hbhv_1.172 //",
  "GR14hbhvil_u:530": "ity ādi",
  "GR14hbhvil_u:531": "tatraivāgre --",
  "GR14hbhvil_u:532": "yasya pūrva-padād bhūmir dvitīyāt salilodbhavaḥ |",
  "GR14hbhvil_u:533": "tṛtīyāt teja udbhūtaṃ caturthād gandha-vāhanaḥ // Hbhv_1.173 //",
  "GR14hbhvil_u:534": "pañcamād ambarotpattis tam evaikaṃ samabhyaset |",
  "GR14hbhvil_u:535": "candra-dhvajo 'gamad viṣṇuḥ paramaṃ padam avyayam // Hbhv_1.174 //",
  "GR14hbhvil_u:536": "tato viśuddhaṃ vimalaṃ",
  "GR14hbhvil_u:537": "viśokam aśeṣa-lobhādi-nirasta-saṅgam |",
  "GR14hbhvil_u:538": "yat tat padaṃ pañca-padaṃ tad eva",
  "GR14hbhvil_u:539": "sa vāsudevo na yato 'nyad asti // Hbhv_1.175 //",
  "GR14hbhvil_u:540": "tam ekaṃ govindaṃ sac-cid-ānanda-vigraham pañca-padaṃ vṛndāvana-sura-bhūruha-talāsīnaṃ satataṃ sa-marud-gaṇo 'haṃ paramayā stutyā toṣayāmi // Hbhv_1.176 //",
  "GR14hbhvil_u:541": "iti",
  "GR14hbhvil_u:542": "kiṃ ca stuty-anantaram --",
  "GR14hbhvil_u:543": "amuṃ pañcapadaṃ mantram āvartayed yaḥ sa yāty anāyāsataḥ kevalaṃ tat padaṃ tat |",
  "GR14hbhvil_u:544": "anejad ekaṃ manaso javīyo naitad devā āpnuvan pūrvam arśāt // Hbhv_1.177 //",
  "GR14hbhvil_u:545": "tasmāt kṛṣṇa eva paro devas taṃ dhyāyet taṃ raset taṃ yajed iti oṃ tat sad iti // Hbhv_1.178 //",
  "GR14hbhvil_u:546": "trailokya-saṃmohana-tantre ca, devīṃ prati śrī-mahādevoktāṣṭādaśākṣara-prasaṅga eva -",
  "GR14hbhvil_u:547": "dharmārtha-kāma-mokṣāṇām īśvaro jagad-īśvaraḥ |",
  "GR14hbhvil_u:548": "santi tasya mahābhāgā avatārāḥ sahasraśaḥ // Hbhv_1.179 //",
  "GR14hbhvil_u:549": "teṣāṃ madhye'vatārāṇāṃ bālatvam atidurlabham |",
  "GR14hbhvil_u:550": "amānuṣāṇi karmāṇi tāni tāni kṛtāni ca // Hbhv_1.180 //",
  "GR14hbhvil_u:551": "śāpānugraha-kartṛtve yena sarvaṃ pratiṣṭhitam |",
  "GR14hbhvil_u:552": "tasya matnraṃ pravakṣyāmi sāṅgopāṅgam anuttamam // Hbhv_1.181 //",
  "GR14hbhvil_u:553": "yasya vijñāna-mātreṇa naraḥ sarvajñatām iyāt |",
  "GR14hbhvil_u:554": "putrārthī putram āpnoti dharmārthī labhate dhanam // Hbhv_1.182 //",
  "GR14hbhvil_u:555": "sarva-śāstrārtha-pārajño bhavaty eva na saṃśayaḥ |",
  "GR14hbhvil_u:556": "trailokyaṃ ca vaśīkuryāt vyākulīkurute jagat // Hbhv_1.183 //",
  "GR14hbhvil_u:557": "mohayet sakalaṃ so 'pi mārayet sakalān ripūn |",
  "GR14hbhvil_u:558": "bahunā kim ihoktena mumukṣur mokṣam āpnuyāt // Hbhv_1.184 //",
  "GR14hbhvil_u:559": "yathā cintāmaṇiḥ śreṣṭho yathā gauś ca yathā satī |",
  "GR14hbhvil_u:560": "yathā dvijo yathā gaṅgā tathāsau mantra uttamaḥ // Hbhv_1.185 //",
  "GR14hbhvil_u:561": "yathāvad akhila-śreṣṭhaṃ yathā śāstraṃ tu vaiṣṇavam |",
  "GR14hbhvil_u:562": "yathā susaṃskṛtā vāṇī tathāsau mantra uttamaḥ // Hbhv_1.186 //",
  "GR14hbhvil_u:563": "kiṃ ca --",
  "GR14hbhvil_u:564": "ato mayā sureśāni pratyahaṃ japyate manuḥ |",
  "GR14hbhvil_u:565": "naitena sadṛśaḥ kaścid jagaty asmin caracare // Hbhv_1.187 //",
  "GR14hbhvil_u:566": "sanatkumāra-kalpe'pi -",
  "GR14hbhvil_u:567": "gopāla-viṣayā mantrās trayastriṃśat prabhedataḥ |",
  "GR14hbhvil_u:568": "teṣu sarveṣu mantreṣu mantra-rājam imaṃ śṛṇu // Hbhv_1.188 //",
  "GR14hbhvil_u:569": "suprasannam imaṃ mantraṃ tantre sammohanāhvaye |",
  "GR14hbhvil_u:570": "gopanīyas tvayā mantro yatnena muni-puṅgava // Hbhv_1.189 //",
  "GR14hbhvil_u:571": "anena mantra-rājena mahendratvaṃ purandaraḥ |",
  "GR14hbhvil_u:572": "jagāma deva-deveśo viṣṇunā dattam añjasā // Hbhv_1.190 //",
  "GR14hbhvil_u:573": "durvāsasaḥ purā śāpād asaubhāgyena pīḍitaḥ |",
  "GR14hbhvil_u:574": "sa eva subhagavatvaṃ vai tenaiva punar āptavān // Hbhv_1.191 //",
  "GR14hbhvil_u:575": "bahunā kim ihoktena puraścaraṇa-sādhanaiḥ |",
  "GR14hbhvil_u:576": "vināpi japa-mātreṇa labhate sarvam īpsitam // Hbhv_1.192 //",
  "GR14hbhvil_u:577": "prabhuṃ śrī-kṛṣṇa-caitanyaṃ taṃ nato 'smi gurūttamam |",
  "GR14hbhvil_u:578": "kathañcid āśrayād yasya prākṛto 'py uttamo bhavet // Hbhv_1.193 //",
  "GR14hbhvil_u:579": "athādhikāra-nirṇayaḥ",
  "GR14hbhvil_u:580": "tāntrikeṣu ca mantreṣu dīkṣāyāṃ yoṣitām api |",
  "GR14hbhvil_u:581": "sādhvīnām adhikāro 'sti śūdrādīnāṃ ca sad-dhiyām // Hbhv_1.194 //",
  "GR14hbhvil_u:582": "tathā ca smṛty-artha-sāre pādme ca vaiśākha-māhātmye [PadmaP 6.84.48,",
  "GR14hbhvil_u:583": "52-4] śrī-nāradāmbarīṣa-saṃvāde -",
  "GR14hbhvil_u:584": "āgamoktena mārgeṇa strī-śūdrair api pūjanam |",
  "GR14hbhvil_u:585": "kartavyaṃ śraddhayā viṣṇoś cintayitvā patiṃ hṛdi // Hbhv_1.195 //",
  "GR14hbhvil_u:586": "śūdrāṇāṃ caiva bhavati nāmnā vai devatārcanam |",
  "GR14hbhvil_u:587": "sarve 'py āgama-mārgeṇa kuryur vedānukāriṇā // Hbhv_1.196 //",
  "GR14hbhvil_u:588": "strīṇām apy adhikāro 'sti viṣṇor ārādhanādiṣu |",
  "GR14hbhvil_u:589": "pati-priya-ratānāṃ ca śrutir eṣā sanātanī // Hbhv_1.197 //",
  "GR14hbhvil_u:590": "agastya-saṃhitāyāṃ śrī-rāma-mantra-rājam uddiśya -",
  "GR14hbhvil_u:591": "śucivratatamāḥ śūdrā dhārmikā dvija-sevakāḥ |",
  "GR14hbhvil_u:592": "striyaḥ pati-vratāś cānye pratilomānulomajāḥ",
  "GR14hbhvil_u:593": "lokāś cāṇḍāla-paryantāḥ sarve'py atrādhikāriṇaḥ // Hbhv_1.198 //",
  "GR14hbhvil_u:594": "iti",
  "GR14hbhvil_u:595": "guruś ca siddha-sādhyādi-mantra-dāne vicārayet |",
  "GR14hbhvil_u:596": "sva-kulāny akulatvaṃ ca bāla-prauḍhatvam eva ca // Hbhv_1.199 //",
  "GR14hbhvil_u:597": "strī-puṃ-napuṃsakatvaṃ ca rāśi-nakṣatra-melanam |",
  "GR14hbhvil_u:598": "supta-prabodha-kālaṃ ca tathā ṛṇa-dhanādikam // Hbhv_1.200 //",
  "GR14hbhvil_u:599": "atha siddha-sādhyādi-śodhanam",
  "GR14hbhvil_u:600": "saradā-tilake -",
  "GR14hbhvil_u:601": "prāk pratyag agrā rekhāḥ syuḥ pañca yāmyottarāgragāḥ |",
  "GR14hbhvil_u:602": "tāvatyaś ca catuṣkoṣṭha-catuṣkaṃ maṇḍalaṃ bhavet // Hbhv_1.201 //",
  "GR14hbhvil_u:603": "indv-agni-rudra-nava-netra-yugena dikṣu",
  "GR14hbhvil_u:604": "ṛtv-aṣṭa-ṣaḍaśa-caturdaśa-bhautikeṣu |",
  "GR14hbhvil_u:605": "pātāla-pañcadaśa-vahni-himāṃśu-koṣṭhe",
  "GR14hbhvil_u:606": "varṇāṃl likhel lipi-bhavān kramaśas tu dhīmān // Hbhv_1.202 //",
  "GR14hbhvil_u:607": "janma-rkṣākṣa-ratau yāvan-mantrādimākṣaram |",
  "GR14hbhvil_u:608": "caturbhiḥ koṣṭhakais tv ekam iti koṣṭha-catuṣṭaye // Hbhv_1.203 //",
  "GR14hbhvil_u:609": "punaḥ koṣṭhaka-koṣṭheṣu savyato janmabhākṣarāt |",
  "GR14hbhvil_u:610": "siddha-sādhya-susiddhārikramāj jñeyā vicakṣṇaiḥ // Hbhv_1.204 //",
  "GR14hbhvil_u:611": "siddhaḥ sidhyati kālena sādhyas tu japa-homataḥ |",
  "GR14hbhvil_u:612": "susiddho graha-mātreṇa arir mūla-nikṛntanaḥ // Hbhv_1.205 //",
  "GR14hbhvil_u:613": "siddha-siddho yathoktena dvi-guṇāt siddha-sādhakaḥ |",
  "GR14hbhvil_u:614": "siddha-susiddho 'rdha-japāt siddhārir hanti bāndhavān // Hbhv_1.206 //",
  "GR14hbhvil_u:615": "sādhya-siddho dviguṇikaḥ sādhya-sādhyo hy anarthakaḥ |",
  "GR14hbhvil_u:616": "tat-susiddhas triguṇitāt sādhyārir hanti gotrajān // Hbhv_1.207 //",
  "GR14hbhvil_u:617": "susiddha-siddhordha-japāt tat-sādhyas tu guṇādhikāt |",
  "GR14hbhvil_u:618": "tat-susiddho grahād eva susiddhāriḥ sva-gotrahā // Hbhv_1.208 //",
  "GR14hbhvil_u:619": "ari-siddhaḥ sutān hanyād ari-sādhyas tu kanyakāḥ |",
  "GR14hbhvil_u:620": "tat-susiddhas tu patnī-ghnas tad-arir hanti sādhakam // Hbhv_1.209 //",
  "GR14hbhvil_u:621": "tathā ca tantre, asya ca mantra-viśeṣe'pavādaḥ -",
  "GR14hbhvil_u:622": "nṛsiṃhārka-varāhāṇāṃ prāsāda-praṇavasya ca |",
  "GR14hbhvil_u:623": "vaidikasya ca mantrasya siddhādīn naiva śodhayet // Hbhv_1.210 //",
  "GR14hbhvil_u:624": "svapna-labdhe striyā datte mālā-mantre ca try-akṣare |",
  "GR14hbhvil_u:625": "ekākṣare tathā mantre siddhādīn naiva śodhayet // Hbhv_1.211 //",
  "GR14hbhvil_u:626": "sva-kulāny akulatvādi vijñeyaṃ cāgamāntarāt |",
  "GR14hbhvil_u:627": "na vistara-bhayād atra vyarthatvād api likhyate // Hbhv_1.212 //",
  "GR14hbhvil_u:628": "śrīmad-gopāla-devasya sarvaiśvarya-pradarśinaḥ |",
  "GR14hbhvil_u:629": "tādṛk-śaktiṣu mantreṣu nahi kiñcid vicāryate // Hbhv_1.213 //",
  "GR14hbhvil_u:630": "tathā ca krama-dīpikāyām [1.4]",
  "GR14hbhvil_u:631": "sarveṣu varṇeṣu tathāśrameṣu",
  "GR14hbhvil_u:632": "nārīṣu nānāhvaya-janmabheṣu",
  "GR14hbhvil_u:633": "dātā phalānām abhivāñchitānāṃ",
  "GR14hbhvil_u:634": "drāg eva gopālaka-mantra eṣaḥ // Hbhv_1.214 //",
  "GR14hbhvil_u:635": "trailokya-saṃmohana-tantre ca, aṣṭādaśākṣara-mantram adhikṛtya śrī-śivenoktam -",
  "GR14hbhvil_u:636": "na cātra śātravā doṣā narṇasvādi-vicāraṇā |",
  "GR14hbhvil_u:637": "ṛkṣa-rāśi-vicāro vā na kartavyo manau priye // Hbhv_1.215 //",
  "GR14hbhvil_u:638": "kecic chinnāś ca ruddhāś ca kecin mada-samuddhatāḥ |",
  "GR14hbhvil_u:639": "malināḥ stambhitāḥ kecit kīlitā dūṣitā api |",
  "GR14hbhvil_u:640": "etair doṣair yuto nāyaṃ yatas tribhunottamaḥ // Hbhv_1.216 //",
  "GR14hbhvil_u:641": "iti",
  "GR14hbhvil_u:642": "sāmānyataś ca yathā bṛhad-gautamīye -",
  "GR14hbhvil_u:643": "atha kṛṣṇa-manūn vakṣye dṛṣṭādṛṣṭa-phala-pradān |",
  "GR14hbhvil_u:644": "yān vai vijñāya munayo lebhire muktim añjasā // Hbhv_1.217 //",
  "GR14hbhvil_u:645": "gṛhasthā vanagāś caiva yatayo brahmacāriṇaḥ |",
  "GR14hbhvil_u:646": "striyaḥ śūdrādayaś caiva sarve yatrādhikāriṇaḥ // Hbhv_1.218 //",
  "GR14hbhvil_u:647": "nātra cintyo 'ri-śuddhyādir nāri-mitrādi-lakṣaṇam |",
  "GR14hbhvil_u:648": "na vā prayāsa-bāhulyaṃ sādhane na pariśramaḥ // Hbhv_1.219 //",
  "GR14hbhvil_u:649": "ajñāna-tūla-rāśeś ca analaḥ kṣaṇa-mātrataḥ |",
  "GR14hbhvil_u:650": "siddha-sādhya-susiddhāri-rūpā nātra vicāraṇā // Hbhv_1.220 //",
  "GR14hbhvil_u:651": "sarveṣāṃ siddha-mantrāṇāṃ yato brahmākṣaro manuḥ |",
  "GR14hbhvil_u:652": "prajāpatir avāpāgryaṃ deva-rājyaṃ śacīpatiḥ |",
  "GR14hbhvil_u:653": "avāpus tridaśāḥ svargaṃ vāgīśatvaṃ bṛhaspatiḥ // Hbhv_1.221 //",
  "GR14hbhvil_u:654": "ity ādi",
  "GR14hbhvil_u:655": "tatraivāntare -",
  "GR14hbhvil_u:656": "viṣṇu-bhaktyā viśeṣeṇa kiṃ na sidhyati bhūtale |",
  "GR14hbhvil_u:657": "kīṭādi-brahma-paryantaṃ govindānugrahān mune // Hbhv_1.222 //",
  "GR14hbhvil_u:658": "sarva-sampatti-nilayāḥ sarvatrāpy akutobhayāḥ |",
  "GR14hbhvil_u:659": "ity ādi kathitaṃ kiñcin māhātmyaṃ vo munīśvarāḥ // Hbhv_1.223 //",
  "GR14hbhvil_u:660": "ākāśe tārakā yadvat sindhoḥ saikata-sṛṣṭivat |",
  "GR14hbhvil_u:661": "etad-vijñāna-mātreṇa labhen muktiṃ caturvidhām // Hbhv_1.224 //",
  "GR14hbhvil_u:662": "etad-anyeṣu mantreṣu doṣāḥ santi pare ca ye |",
  "GR14hbhvil_u:663": "tad-arthaṃ mantra-saṃskārā lipyante tantrato daśa // Hbhv_1.225 //",
  "GR14hbhvil_u:664": "saradā-tilake -",
  "GR14hbhvil_u:665": "jananaṃ jīvanaṃ ceti tāḍanaṃ rodhanaṃ tathā |",
  "GR14hbhvil_u:666": "athābhiṣeko vimalīkaraṇāpyāyane punaḥ |",
  "GR14hbhvil_u:667": "tarpaṇaṃ dīpanaṃ guptir daśaitā mantra-saṃskriyāḥ // Hbhv_1.226 //",
  "GR14hbhvil_u:668": "mantrāṇāṃ mātṛkā-madhyād uddhāro jananaṃ smṛtam |",
  "GR14hbhvil_u:669": "praṇavāntaritān kṛtvā mantra-varṇān japet sudhīḥ // Hbhv_1.227 //",
  "GR14hbhvil_u:670": "etaj jīvanam ity āhur mantra-tantra-viśāradāḥ |",
  "GR14hbhvil_u:671": "manor varṇān samālikhya tāḍayec candanāmbhasā // Hbhv_1.228 //",
  "GR14hbhvil_u:672": "pratyekaṃ vāyunā mantrī tāḍanaṃ tad udāhṛtam |",
  "GR14hbhvil_u:673": "vilikhya mantraṃ taṃ mantrī prasūnaiḥ kara-vīrajaiḥ // Hbhv_1.229 //",
  "GR14hbhvil_u:674": "tan-mantrākṣara-saṅkhyātair hanyād yat tena rodhanam |",
  "GR14hbhvil_u:675": "svatantrokta-vidhānena mantrī mantrārṇa-saṅkhyayā // Hbhv_1.230 //",
  "GR14hbhvil_u:676": "aśvattha-pallavair mantram abhiṣiñced viśuddhaye |",
  "GR14hbhvil_u:677": "saṃcintya manasā mantraṃ yotir mantreṇa nirdahet // Hbhv_1.231 //",
  "GR14hbhvil_u:678": "mantre mūla-trayaṃ mantrī vimalīkaraṇaṃ tv idam |",
  "GR14hbhvil_u:679": "tāra-vyomāgni-manu-yuga-daṇḍī jyotir manur mataḥ |",
  "GR14hbhvil_u:680": "kuśodakena japtena pratyarṇaṃ prokṣaṇaṃ manoḥ // Hbhv_1.232 //",
  "GR14hbhvil_u:681": "tena mantreṇa vidhivad etad āpyāyanaṃ smṛtam |",
  "GR14hbhvil_u:682": "mantreṇa vāriṇā yantre tarpaṇaṃ tarpaṇaṃ smṛtam // Hbhv_1.233 //",
  "GR14hbhvil_u:683": "tāra-māyā-ramā-yogo manor dīpanam ucyate |",
  "GR14hbhvil_u:684": "japyamānasya mantrasya gopanaṃ tv aprakāśanam // Hbhv_1.234 //",
  "GR14hbhvil_u:685": "balitvāt kṛṣṇa-mantrāṇāṃ saṃskārāpekṣaṇaṃ nahi |",
  "GR14hbhvil_u:686": "sāmānyoddeśa-mātreṇa tathāpy etad udīritam // Hbhv_1.235 //",
  "GR14hbhvil_u:687": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:688": "gauravo nāma prathamo vilāsaḥ",
  "GR14hbhvil_u:689": "*************************************************************************",
  "GR14hbhvil_u:690": "2. Daiksika-Vilasa",
  "GR14hbhvil_u:691": "dvitīyo vilāsaḥ",
  "GR14hbhvil_u:692": "daikṣikaḥ",
  "GR14hbhvil_u:693": "taṃ śrīmat-kṛṣṇa-caitanyaṃ vande jagad-gurum |",
  "GR14hbhvil_u:694": "yasyānukampayā śvāpi mahābdhiṃ santaret sukham // Hbhv_2.1 //",
  "GR14hbhvil_u:695": "atha dīkṣā-vidhiḥ",
  "GR14hbhvil_u:696": "dīkṣā-vidhir likhyate'trānusṛtya krama-dīpikām |",
  "GR14hbhvil_u:697": "vinā dīkṣāṃ hi pūjāyāṃ nādhikāro 'sti karhicit // Hbhv_2.2 //",
  "GR14hbhvil_u:698": "āgame --",
  "GR14hbhvil_u:699": "dvijānām anupetānāṃ sva-karmādhyayanādiṣu |",
  "GR14hbhvil_u:700": "yathādhikāro nāstīha syāc copanayanād anu // Hbhv_2.3 //",
  "GR14hbhvil_u:701": "tathātrādīkṣitānāṃ tu mantradevārcanādiṣu |",
  "GR14hbhvil_u:702": "nādhikāro 'sty ataḥ kuryād ātmānaṃ śivasaṃstutam // Hbhv_2.4 //",
  "GR14hbhvil_u:703": "skānde kārttika-prasaṅge śrī-brahma-nārada-saṃvāde --",
  "GR14hbhvil_u:704": "te narāḥ paśavo loke kiṃ teṣāṃ jīvane phalam |",
  "GR14hbhvil_u:705": "yair na labdhā harer dīkṣā nārcito vā janārdanaḥ // Hbhv_2.5 //",
  "GR14hbhvil_u:706": "tatraiva śrī-rukmāṅgada-mohinī-saṃvāde, viṣṇu-yāmale ca -",
  "GR14hbhvil_u:707": "adikṣitasya vāmoru kṛtaṃ sarvaṃ nirarthakam |",
  "GR14hbhvil_u:708": "paśu-yonim avāpnoti dīkṣā-virahito janaḥ // Hbhv_2.6 //",
  "GR14hbhvil_u:709": "viśeṣato viṣṇu-yāmale -",
  "GR14hbhvil_u:710": "snehād vā lobhato vāpi yo gṛhṇīyād adīkṣayā |",
  "GR14hbhvil_u:711": "tasmin gurau sa-śiṣye tu devatā-śāpa āpatet // Hbhv_2.7 //",
  "GR14hbhvil_u:712": "viṣṇu-rahasye ca -",
  "GR14hbhvil_u:713": "avijñāya vidhānoktaṃ hari-pūjā-vidhi-kriyām |",
  "GR14hbhvil_u:714": "kurvan bhaktyā samāpnoti śata-bhāgaṃ vidhānataḥ // Hbhv_2.8 //",
  "GR14hbhvil_u:715": "divyaṃ jñānaṃ yato dadyāt kuryāt pāpasya saṅkṣayam |",
  "GR14hbhvil_u:716": "tasmād dīkṣeti sā proktā deśikais tattvakovidaiḥ // Hbhv_2.9 //",
  "GR14hbhvil_u:717": "ato guruṃ praṇamyaivaṃ sarvasvaṃ vinivedya ca |",
  "GR14hbhvil_u:718": "gṛhṇīyād vaiṣṇavaṃ mantraṃ dīkṣāpūrvaṃ vidhānataḥ // Hbhv_2.10 //",
  "GR14hbhvil_u:719": "skānde tatraiva śrī-brahma-nārada-saṃvāde -",
  "GR14hbhvil_u:720": "tapasvinaḥ karma-niṣṭhāḥ śreṣṭhās te vai narā bhuvi |",
  "GR14hbhvil_u:721": "prāptā yais tu harer dīkṣā sarva-duḥkha-vimocinī // Hbhv_2.11 //",
  "GR14hbhvil_u:722": "tantra-sāgare ca --",
  "GR14hbhvil_u:723": "yathā kāñcanatāṃ yāti kāṃsyaṃ rasavidhānataḥ |",
  "GR14hbhvil_u:724": "tathā dīkṣāvidhānena dvijatvaṃ jāyate nṛṇām // Hbhv_2.12 //",
  "GR14hbhvil_u:725": "atha dīkṣā-kālaḥ -- tatra māsa-śuddhiḥ",
  "GR14hbhvil_u:726": "āgame -",
  "GR14hbhvil_u:727": "mantra-svīkaraṇaṃ caitre bahu-duḥha-phala-pradam |",
  "GR14hbhvil_u:728": "vaiśākhe ratna-lābhaḥ syāj jyaiṣṭhe tu maraṇaṃ dhruvam // Hbhv_2.13 //",
  "GR14hbhvil_u:729": "āṣāḍhe bandhu-nāśāya śrāvaṇe tu bhayāvaham |",
  "GR14hbhvil_u:730": "prajā-hānir bhādrapade sarvatra śubham āśvine // Hbhv_2.14 //",
  "GR14hbhvil_u:731": "kārttike dhana-vṛddhiḥ syān mārgaśīrṣe śubha-pradam |",
  "GR14hbhvil_u:732": "pauṣe tu jñāna-hāniḥ syān māghe medhāvi-vardhanam |",
  "GR14hbhvil_u:733": "phālgune sarva-vaśyatvam ācāryaiḥ parikīrtitam // Hbhv_2.15 //",
  "GR14hbhvil_u:734": "kvacic ca -",
  "GR14hbhvil_u:735": "samṛddhiḥ śrāvaṇe nūnaṃ jñānaṃ syāt kārttike tathā |",
  "GR14hbhvil_u:736": "phālgune'pi samṛddhiḥ syān malamāsaṃ parityajet // Hbhv_2.16 //",
  "GR14hbhvil_u:737": "gautamīye-",
  "GR14hbhvil_u:738": "mantrārambhas tu caitre syāt samasta-puruṣārthadaḥ |",
  "GR14hbhvil_u:739": "vaiśākhe ratna-lābhaḥ syāt jyaiṣṭhe tu maraṇaṃ dhruvam // Hbhv_2.17 //",
  "GR14hbhvil_u:740": "āṣāḍhe bandhu-nāśaḥ syāt pūrṇāyuḥ śrāvaṇe bhavet |",
  "GR14hbhvil_u:741": "prajā-nāśo bhaved bhādre āśvine ratna-sañcayaḥ // Hbhv_2.18 //",
  "GR14hbhvil_u:742": "kārttike mantra-siddhiḥ syāt mārga-śīrṣe tathā bhavet |",
  "GR14hbhvil_u:743": "pauṣe tu śatru-pīḍā syāt māghe medhā-vivardhanam |",
  "GR14hbhvil_u:744": "phālgune sarva-kāmāḥ syur mala-māsaṃ parityajet // Hbhv_2.19 //",
  "GR14hbhvil_u:745": "skānde tatraiva śrī-rukmāṅgada-mohinī-saṃvāde-",
  "GR14hbhvil_u:746": "kārttike tu kṛtā dīkṣā nṝṇāṃ janma-nikṛntanī |",
  "GR14hbhvil_u:747": "tasmāt sarva-prayatnena dīkṣāṃ kurvīta kārttike // Hbhv_2.20 //",
  "GR14hbhvil_u:748": "śrīmad-gopāla-mantrāṇāṃ dīkṣāyāṃ tu na duṣyati |",
  "GR14hbhvil_u:749": "caitra-māse yad uktā tad dīkṣā tatraiva deśikaiḥ // Hbhv_2.21 //",
  "GR14hbhvil_u:750": "atha bāra-śuddhiḥ",
  "GR14hbhvil_u:751": "ravau gurau tathā some kartavyaṃ budha-śukrayoḥ // Hbhv_2.22 //",
  "GR14hbhvil_u:752": "atha nakṣatra-śuddhiḥ",
  "GR14hbhvil_u:753": "nārada-tantre-",
  "GR14hbhvil_u:754": "rohiṇī śravaṇārdrā ca dhaniṣṭhā cottarātrayaḥ |",
  "GR14hbhvil_u:755": "puṣyaṃ śatabhiṣaś caiva dīkṣā-nakṣatram ucyate // Hbhv_2.23 //",
  "GR14hbhvil_u:756": "kvacic ca-",
  "GR14hbhvil_u:757": "aśvinī-rohiṇī-svāti-viśākhā-hastabheṣu ca |",
  "GR14hbhvil_u:758": "jyeṣṭhottarātrayeṣv eva kuryān mantrābhiṣecanam // Hbhv_2.24 //",
  "GR14hbhvil_u:759": "atha tithi-śuddhiḥ",
  "GR14hbhvil_u:760": "sāra-saṅgrahe-",
  "GR14hbhvil_u:761": "dvitīyā pañcamī caiva ṣaṣṭhī caiva viśeṣataḥ |",
  "GR14hbhvil_u:762": "dvādaśyām api kartavyaṃ trayodaśyām athāpi ca // Hbhv_2.25 //",
  "GR14hbhvil_u:763": "kvacic ca-",
  "GR14hbhvil_u:764": "pūrṇimā pañcamī caiva dvitīyā saptamī tathā |",
  "GR14hbhvil_u:765": "trayodaśī ca daśamī praśastā sarva-kāmadā // Hbhv_2.26 //",
  "GR14hbhvil_u:766": "| iti |",
  "GR14hbhvil_u:767": "evaṃ śuddhe dine śukla-pakṣe śukra-gurūdaye |",
  "GR14hbhvil_u:768": "sal-lagne candra-tārānukūle dīkṣā praśasyate // Hbhv_2.27 //",
  "GR14hbhvil_u:769": "athātrāpavādaḥ (viśeṣa-vidhiḥ)",
  "GR14hbhvil_u:770": "rudra-yāmale-",
  "GR14hbhvil_u:771": "sat-tīrthe'rka-vidhu-grāse tantu-dāmana-parvaṇoḥ |",
  "GR14hbhvil_u:772": "mantra-dīkṣāṃ prakurvīta māsa-rkṣādi na śodhayet // Hbhv_2.28 //",
  "GR14hbhvil_u:773": "sulagna-candra-tārādi-balam atra sadaiva hi |",
  "GR14hbhvil_u:774": "labdho 'tra mantor dīrghāyuḥ-sampat-santati-vardhanaḥ // Hbhv_2.29 //",
  "GR14hbhvil_u:775": "sūrya-grahaṇa-kālena samāno nāsti kaścana |",
  "GR14hbhvil_u:776": "yatra yad yat kṛtaṃ sarvam ananta-phaladaṃ bhavet |",
  "GR14hbhvil_u:777": "na māsa-tithi-vārādi-śodhanaṃ sūrya-parvaṇi // Hbhv_2.30 //",
  "GR14hbhvil_u:778": "tattva-sāgare ca-",
  "GR14hbhvil_u:779": "durlabhe sad-gurūṇāṃ ca sakṛt saṅga upasthite |",
  "GR14hbhvil_u:780": "tad-anujñā yadā labdhā sa dīkṣāvasaro mahān // Hbhv_2.31 //",
  "GR14hbhvil_u:781": "grāme vā yadi vāraṇye kṣetre vā divase niśi |",
  "GR14hbhvil_u:782": "āgacchati gurur daivād yadā dīkṣā tadājñayā // Hbhv_2.32 //",
  "GR14hbhvil_u:783": "yadaivecchā tadā dīkṣā guror ājñānurūpataḥ |",
  "GR14hbhvil_u:784": "na tīrthaṃ na vrataṃ homo na snānaṃ na japa-kriyā |",
  "GR14hbhvil_u:785": "dīkṣāyāḥ karaṇaṃ kintu svecchā-prāpte tu sad-gurau // Hbhv_2.33 //",
  "GR14hbhvil_u:786": "atha maṇḍapa-nirmāṇa-vidhiḥ",
  "GR14hbhvil_u:787": "kriyāvatyādi-bhedena bhaved dīkṣā caturvidhā |",
  "GR14hbhvil_u:788": "tatra kriyāvatī dīkṣā saṅkṣepeṇaiva likhyate // Hbhv_2.34 //",
  "GR14hbhvil_u:789": "bhūmiṃ saṃskṛtya tasyāṅ cārcayitvā vāstu-devatāḥ |",
  "GR14hbhvil_u:790": "sapta-hasta-mitaṃ kuryān maṇḍapaṃ ramya-vedikam // Hbhv_2.35 //",
  "GR14hbhvil_u:791": "aṣṭa-dhvajaṃ caturdhāraṃ kṣīra-pādapa-toraṇam |",
  "GR14hbhvil_u:792": "triguṇīkṛta-sūtrāḍhyaṃ kuśamālābhiveṣṭitam // Hbhv_2.36 //",
  "GR14hbhvil_u:793": "atha kuṇḍa-nirmāṇa-vidhiḥ",
  "GR14hbhvil_u:794": "tasmiṃś ca diśi kauveryāṃ catuṣkoṇaṃ trimekhalam |",
  "GR14hbhvil_u:795": "kuṇḍe kuryāc caturviṃśaty-aṅguli-pramitaṃ budhah // Hbhv_2.37 //",
  "GR14hbhvil_u:796": "khātaṃ trimekhalocchrāya-sahitaṃ tāvad ācaret |",
  "GR14hbhvil_u:797": "tasmāt khātād bahiḥ kuryāt kaṇṭham ekāṅgulaṃ dhruvam // Hbhv_2.38 //",
  "GR14hbhvil_u:798": "tatrādy-mekhalocchrāya-vistārau catur-aṅgulau |",
  "GR14hbhvil_u:799": "try-aṅgulau tau dvitīyāyās tṛtīyāyā yugāṅgulau // Hbhv_2.39 //",
  "GR14hbhvil_u:800": "yoniṃ ca paścime bhāge mekhalā-tritayopari |",
  "GR14hbhvil_u:801": "ṣaḍ-aṅgulāṃ ca vistāre dairghye ca dvādaśāṅgulām // Hbhv_2.40 //",
  "GR14hbhvil_u:802": "ekāṅgulāṃ tathocchrāye madhye chidra-samanvitām |",
  "GR14hbhvil_u:803": "gadādharākṛtiṃ kuryād vidhivan mekhalānvitām // Hbhv_2.41 //",
  "GR14hbhvil_u:804": "śatārdha-home kuṇḍaṃ syād ūrdhva-muṣṭi-karonmitam // Hbhv_2.42 //",
  "GR14hbhvil_u:805": "śata-home'ratni-mātram sahasre pāṇinā mitam |",
  "GR14hbhvil_u:806": "lakṣe caturbhir hastaiś ca koṭau tair aṣṭabhir mitam |",
  "GR14hbhvil_u:807": "caturasraṃ kuṇḍa-khātaṃ kurvītādhaś ca tādṛśam // Hbhv_2.43 //",
  "GR14hbhvil_u:808": "homas tv adhika-saṅkhākaḥ kuṇḍe vai nyūna-saṅkhyayā |",
  "GR14hbhvil_u:809": "kṛte kāryo na c anyūna-saṅkhyākaḥ saṅkhayādhike // Hbhv_2.44 //",
  "GR14hbhvil_u:810": "yathāvidhy eva kartavyaṃ kuṇḍaṃ yatnena dhīmatā |",
  "GR14hbhvil_u:811": "anyathā bahavo doṣā bhaveyur bahu-duḥkhadāḥ // Hbhv_2.45 //",
  "GR14hbhvil_u:812": "tad uktaṃ tāntrikaiḥ-",
  "GR14hbhvil_u:813": "evaṃ lakṣaṇa-saṃyuktaṃ kuṇḍam iṣṭa-phala-pradam |",
  "GR14hbhvil_u:814": "aneka-doṣadaṃ kuṇḍaṃ yatra nyūnādhikām bhavet // Hbhv_2.46 //",
  "GR14hbhvil_u:815": "tasmāt samyak parīkṣyaiva kartavyaṃ śubham icchatā |",
  "GR14hbhvil_u:816": "hasta-mātraṃ sthaṇḍilaṃ vā saṃkṣipte homa-karmaṇi // Hbhv_2.47 //",
  "GR14hbhvil_u:817": "hārītenāpi -",
  "GR14hbhvil_u:818": "vistārādhikya-hīnatve alpāyur jāyate dhruvam |",
  "GR14hbhvil_u:819": "khātādhikye bhaved yogī hīne tu dhana-saṃkṣayaḥ |",
  "GR14hbhvil_u:820": "kuṇḍe vakre ca santāpo maraṇaṃ chinna-mekhale // Hbhv_2.48 //",
  "GR14hbhvil_u:821": "śokas tu mekhalonatve tadādhikye paśu-kṣayaḥ |",
  "GR14hbhvil_u:822": "bhāryā-nāśo yoni-hīne kaṇṭha-hīne śubha-kṣayaḥ // Hbhv_2.49 //",
  "GR14hbhvil_u:823": "aṅguli-parimāṇaṃ coktam-",
  "GR14hbhvil_u:824": "tiryag-yavodarāṇyaṣṭāv ūrdhvā vā brīhayas trayaḥ |",
  "GR14hbhvil_u:825": "jñeyam aṅguli-mānaṃ tu madhyamā madhya-parvaṇā // Hbhv_2.50 //",
  "GR14hbhvil_u:826": "| iti |",
  "GR14hbhvil_u:827": "viśeṣo 'pekṣito 'nyatra srak-sruva-prakriyādikaḥ |",
  "GR14hbhvil_u:828": "jñeyo granthāntarāt so 'trādhikya-bhītyā na likhyate // Hbhv_2.51 //",
  "GR14hbhvil_u:829": "atha dīkṣā-maṇḍala-vidhiḥ",
  "GR14hbhvil_u:830": "athokṣite pañca-gavyair gandhāmbhobhiś ca maṇḍape |",
  "GR14hbhvil_u:831": "yathāvidhi likhed dīkṣā-maṇḍalaṃ vedikopari // Hbhv_2.52 //",
  "GR14hbhvil_u:832": "tan-madhye cāṣṭapatrābjaṃ bahir vṛtta-trayaṃ tataḥ |",
  "GR14hbhvil_u:833": "tato rāśīṃs tataḥ pīṭhaṃ catuṣpāda-samanvitam // Hbhv_2.53 //",
  "GR14hbhvil_u:834": "tasmād bahiś caturdikṣu likhed vīthī-catuṣṭayam |",
  "GR14hbhvil_u:835": "śobhāpaśobhā-koṇāḍhyaṃ tato dvāra-catuṣṭayam // Hbhv_2.54 //",
  "GR14hbhvil_u:836": "atha dīkṣāṅga-pūjā",
  "GR14hbhvil_u:837": "prātaḥ-kṛtyaṃ guruḥ kṛtvā yathā-sthānaṃ nyaset tataḥ |",
  "GR14hbhvil_u:838": "śaṅkhaṃ pūjopacārāṃś ca puro-lekhya-prakārataḥ // Hbhv_2.55 //",
  "GR14hbhvil_u:839": "tatrādau kumbha-sthāpana-vidhiḥ",
  "GR14hbhvil_u:840": "gurūn gaṇeśaṃ cābhyarcya pīṭha-pūjāṃ vidhāya ca |",
  "GR14hbhvil_u:841": "padma-madhye nyaset śālīṃs taṇḍulāṃś ca kuśāṃs tathā // Hbhv_2.56 //",
  "GR14hbhvil_u:842": "vahner daśa-kalā yādivarṇādyāś ca kuśopari |",
  "GR14hbhvil_u:843": "nyasyābhyarcya japaṃs tāraṃ nyaset kumbhaṃ yathoditam // Hbhv_2.57 //",
  "GR14hbhvil_u:844": "tāś coktāḥ-",
  "GR14hbhvil_u:845": "dhūmrārcir uṣmā jvalanī jvālinī visphuliṅinī |",
  "GR14hbhvil_u:846": "suśrīḥ surūpā kapilā havya-kavyavahe api // Hbhv_2.58 //",
  "GR14hbhvil_u:847": "| iti |",
  "GR14hbhvil_u:848": "kādyaṣṭhāntair yutā bhādyair ḍāntaiś cārṇair vilomagaiḥ |",
  "GR14hbhvil_u:849": "sūryasya ca kalāḥ kumbhe dvādaśa nyasya pūjayet // Hbhv_2.59 //",
  "GR14hbhvil_u:850": "adhunā tasmin kuṇḍe sūrya-kalānāṃ nyāsādikaṃ likhati-kādyair iti |",
  "GR14hbhvil_u:851": "kakārādyaiṣ ṭha-kārāntair arṇair varṇair yutā dvādaśāpi kalāḥ |",
  "GR14hbhvil_u:852": "ca-kāraḥ samuccaye |",
  "GR14hbhvil_u:853": "bha-kārādyair ḍa-kārāntair varṇair api yutāḥ |",
  "GR14hbhvil_u:854": "nanu, bha-kārādīnāṃ dvādaśa-varṇānāṃ ḍa-kārāntatā kathaṃ syāt ?",
  "GR14hbhvil_u:855": "krameṇa kṣa-kārāntatā-prāptes tatrāha-vilomagaiḥ vyutkrama-prāptaiḥ |",
  "GR14hbhvil_u:856": "ayam arthaḥ-anuloma-paṭhita-ka-kārādyaikaikam akṣaraṃ pratiloma-paṭhita-bha-kārādy-ekaikākṣareṇa sahitam ādau sūrya-kalāsu saṃyojya nyāsādikaṃ kuryād iti |",
  "GR14hbhvil_u:857": "prayogaś ca kaṃ bhaṃ tapanyai nama ity ādi // Hbhv_2.59 //",
  "GR14hbhvil_u:858": "tāś coktāḥ-",
  "GR14hbhvil_u:859": "tapanī tāpanī dhūmrā bhrāmarī jvālinī ruciḥ |",
  "GR14hbhvil_u:860": "suṣumṇā bhogadā viśvā bodhinī dhāriṇī kṣamā // Hbhv_2.60 //",
  "GR14hbhvil_u:861": "| iti |",
  "GR14hbhvil_u:862": "kubmhāntar nikṣipen mūla-mantreṇa kusumaṃ sitam |",
  "GR14hbhvil_u:863": "sākṣataṃ sasitaṃ svarṇaṃ sa-ratnaṃ ca kuśāṃs tathā // Hbhv_2.61 //",
  "GR14hbhvil_u:864": "tataś cokta-prakāreṇādhāra-rūpam agniṃ kumbha-rūpaṃ sūryaṃ ca vicintya kumbhasya tasya antar madhye śukla-kusumādikaṃ kṣipet |",
  "GR14hbhvil_u:865": "sa-sitaṃ sa-śarkaram | tad uktam-",
  "GR14hbhvil_u:866": "prottolayitvā tan-madhye śukla-puṣpaṃ sitā-yutam |",
  "GR14hbhvil_u:867": "svarṇaṃ ratnaṃ ca kūrcaṃ ca mūlenaiva vinikṣipet //",
  "GR14hbhvil_u:868": "| iti |",
  "GR14hbhvil_u:869": "yac ca mūla-granthārthād adhikaṃ kiṃcil likhate,",
  "GR14hbhvil_u:870": "tat pūrva-gatasya yathoditam ity asyānuvartanād iti jñeyam // Hbhv_2.61 //",
  "GR14hbhvil_u:871": "kumbhaṃ ca vidhinā tīrthāmbunā śuddhena pūrayet |",
  "GR14hbhvil_u:872": "jale cendukulā nyasya sasvarāḥ ṣoḍaśārcayet // Hbhv_2.62 //",
  "GR14hbhvil_u:873": "tāś coktāḥ-",
  "GR14hbhvil_u:874": "amṛtā mānadā pūṣā tuṣṭiḥ puṣṭī ratir dhṛtiḥ |",
  "GR14hbhvil_u:875": "śaśinī candrikā kāntir jyotsnā śrīḥ prītir aṅgadā |",
  "GR14hbhvil_u:876": "pūrṇā pūrṇāmṛtā ca // Hbhv_2.63 //",
  "GR14hbhvil_u:877": "| iti |",
  "GR14hbhvil_u:878": "śuddhāmbu-pūrite śaṅkhe kṣiptvā gandhāṣṭakaṃ kalāḥ |",
  "GR14hbhvil_u:879": "āvāhya sarvās tāḥ prāṇa-pratiṣṭhām ācaret kramāt // Hbhv_2.64 //",
  "GR14hbhvil_u:880": "gandhāṣṭakaṃ coktam-",
  "GR14hbhvil_u:881": "uśīraṃ kuṅkumaṃ kuṣṭhaṃ bālakaṃ cāgurur murā |",
  "GR14hbhvil_u:882": "jaṭā-māṃsī candanaṃ cetīṣṭaṃ gandhāṣṭakaṃ hareḥ // Hbhv_2.65 //",
  "GR14hbhvil_u:883": "| iti |",
  "GR14hbhvil_u:884": "kaiścic candana-karpūrāguru-kuṅkuma-rocanāḥ |",
  "GR14hbhvil_u:885": "kakkola-kapi-māṃsyaś ca gandhāṣṭakam idaṃ matam // Hbhv_2.66 //",
  "GR14hbhvil_u:886": "tathaivākārajā varṇaiḥ kādibhir daśabhir daśa |",
  "GR14hbhvil_u:887": "ukārajāṣṭakārādyaiḥ pa-kārādyair ma-kāra-jāḥ // Hbhv_2.67 //",
  "GR14hbhvil_u:888": "catasro bindujāḥ ṣādyaiś caturbhir nāda-jāḥ kalāḥ |",
  "GR14hbhvil_u:889": "svaraiḥ ṣoḍaśabhir yuktā nyasec chaṅkhe ca ṣoḍaśa // Hbhv_2.68 //",
  "GR14hbhvil_u:890": "tāś coktāḥ-",
  "GR14hbhvil_u:891": "sṛṣṭir ṛddhiḥ smṛtir medhā kāntir lakṣmīr dhṛitḥ sthirā |",
  "GR14hbhvil_u:892": "sthitiḥ siddhir akārotthāḥ kalā daśa samīritaḥ // Hbhv_2.69 //",
  "GR14hbhvil_u:893": "jarā ca pālinī śāntir aiśvarī rati-kāmike |",
  "GR14hbhvil_u:894": "varadā hlādinī prītir dīrghā cokāra-jāḥ kalāḥ // Hbhv_2.70 //",
  "GR14hbhvil_u:895": "tīkṣṇā raudrā bhayā nidrā tantīr kṣut krodhanī kriyā |",
  "GR14hbhvil_u:896": "utkārī caiva mṛtyuś ca makārākṣarajāḥ kalāḥ // Hbhv_2.71 //",
  "GR14hbhvil_u:897": "nivṛttiś ca pratiṣṭhā ca vidyā śāntis tathaiva ca |",
  "GR14hbhvil_u:898": "indhikā dīpikā caiva recikā mocikā parā // Hbhv_2.72 //",
  "GR14hbhvil_u:899": "sūkṣmā sūkṣmāmṛtā jñānājñānā cāpy āyanī tathā |",
  "GR14hbhvil_u:900": "vyāpinī vyoma-rūpā ca anantā nāda-sambhavāḥ // Hbhv_2.73 //",
  "GR14hbhvil_u:901": "| iti |",
  "GR14hbhvil_u:902": "nyāsaṃ kalānāṃ sarvāsāṃ kuryād ekaikaśaḥ kramāt |",
  "GR14hbhvil_u:903": "nāmoccārya caturthāntaṃ tat-tad-varṇair namo 'ntakam // Hbhv_2.74 //",
  "GR14hbhvil_u:904": "pūrvaṃ prāṇa-pratiṣṭhāyās tāsām āvāhanāt param |",
  "GR14hbhvil_u:905": "ṛcaḥ pañca yathā-sthānaṃ paṭhet tāś cārcayet kalāḥ // Hbhv_2.75 //",
  "GR14hbhvil_u:906": "haṃśaḥ śuciṣad ity ādau pratad viṣṇus tataḥ param |",
  "GR14hbhvil_u:907": "tryambakaṃ tat savitur viṣṇur yonim iti kramāt // Hbhv_2.76 //",
  "GR14hbhvil_u:908": "tac ca śaṅkhodakaṃ kumbhe mūla-mantreṇa nikṣipet |",
  "GR14hbhvil_u:909": "pidadhyāt tan mukhaṃ śakra-vallī-cūtādi-pallavaiḥ // Hbhv_2.77 //",
  "GR14hbhvil_u:910": "śarāVenātha puṣpādi-yuktenācchādya tat punaḥ |",
  "GR14hbhvil_u:911": "saṃveṣṭya vastra-yugmena tataḥ kumbhaṃ ca maṇḍayet // Hbhv_2.78 //",
  "GR14hbhvil_u:912": "atha kumbhe śrī-bhagavat-pūjā-vidhiḥ",
  "GR14hbhvil_u:913": "tasminn āvāhya kalase paraṃ tejo yathā-vidhi |",
  "GR14hbhvil_u:914": "sakalīkṛtya cācāryaḥ pūjayed āsanādibhiḥ // Hbhv_2.79 //",
  "GR14hbhvil_u:915": "sakalīkaraṇaṃ coktam-",
  "GR14hbhvil_u:916": "devatāṅge ṣaḍ-aṅgānāṃ nyāsaḥ syāt sakalī-kṛtiḥ // Hbhv_2.80 //",
  "GR14hbhvil_u:917": "kecic cāhuḥ kara-nyāsau vinākhilaiḥ |",
  "GR14hbhvil_u:918": "nyāsais tat-tejasaḥ sāṅgīkaraṇaṃ sakalīkṛtaḥ // Hbhv_2.81 //",
  "GR14hbhvil_u:919": "evaṃ ca kumbhe taṃ sāṅgopāṅgaṃ sāvaraṇaṃ prabhum |",
  "GR14hbhvil_u:920": "agrato lekhya-vidhinārcayed bhojyārpaṇāvadhi // Hbhv_2.82 //",
  "GR14hbhvil_u:921": "naivedyārpaṇataḥ paścān maṇḍalasya ca sarvataḥ |",
  "GR14hbhvil_u:922": "sa-dīpān paiṣṭikān nyasyet sa-bījāṅkura-bhājanāt // Hbhv_2.83 //",
  "GR14hbhvil_u:923": "atha dīkṣā-homa-vidhiḥ",
  "GR14hbhvil_u:924": "tato dīkṣāṅga-homārthaṃ kuṇḍalasya ca sarvataḥ |",
  "GR14hbhvil_u:925": "saṃmārjya darbha-mārjanyā yathā-vidhy upalepayet // Hbhv_2.84 //",
  "GR14hbhvil_u:926": "vikīrya sarṣapāṃs tatra gavyaiḥ samprokṣya pañcabhiḥ |",
  "GR14hbhvil_u:927": "madhye sampūjayed vāstu-puruṣaṃ dikṣu tat-patīn // Hbhv_2.85 //",
  "GR14hbhvil_u:928": "śoṣaṇādīni kuṇḍasya kṛtvā prokṣya kuśāmbubhiḥ |",
  "GR14hbhvil_u:929": "ullikhya cāsmin yony-ādi-sahitaṃ maṇḍalaṃ likhet // Hbhv_2.86 //",
  "GR14hbhvil_u:930": "śrī-bījaṃ madhya-yonau ca vilikhyābhukṣya pūjayet |",
  "GR14hbhvil_u:931": "nidhāya tatra puṣpādi-viṣṭaraṃ sādhu kalpayet // Hbhv_2.87 //",
  "GR14hbhvil_u:932": "tatra lakṣmī-mṛtyu-snānāṃ viṣṇuṃ cāvāhya pūjayet |",
  "GR14hbhvil_u:933": "tāmrādi-pātreṇānīyāgrato 'gniṃ sthāpayec chubhram // Hbhv_2.88 //",
  "GR14hbhvil_u:934": "gandhādināgnim abhyarcya viṣṇoḥ sakrīḍataḥ śriyā |",
  "GR14hbhvil_u:935": "reto-rūpaṃ vicintyāmuṃ kuṇḍaṃ tāreṇa cārcayet // Hbhv_2.89 //",
  "GR14hbhvil_u:936": "vaiśvānareti mantreṇācchācyāgniṃ taṃ sad-indhanaiḥ |",
  "GR14hbhvil_u:937": "cit-piṅgaleti prajvālyopatiṣṭhed agnim ity amum // Hbhv_2.90 //",
  "GR14hbhvil_u:938": "jihvā nyasyet sapta tsminn apy aṅgeṣv aṅga-devatāḥ |",
  "GR14hbhvil_u:939": "ṣaṭsu ṣaṭ nyasya mūrtīś ca nyasyāṣṭābhyarcayec ca tāḥ // Hbhv_2.91 //",
  "GR14hbhvil_u:940": "sapta-jihvāś coktāḥ-",
  "GR14hbhvil_u:941": "hiraṇyā gaganā raktā tathā kṛṣṇā ca suprabhā |",
  "GR14hbhvil_u:942": "bahu-rūpāti-rūpā ca sapta jihvā vasor imāḥ // Hbhv_2.92 //",
  "GR14hbhvil_u:943": "athāṅga-devatāḥ",
  "GR14hbhvil_u:944": "sahasrārciḥ svasti-pūrṇa uttiṣṭha-puruṣas tathā |",
  "GR14hbhvil_u:945": "dhūma-vyāpī sapta-jihvo dhanurdhara iti smṛtaḥ // Hbhv_2.93 //",
  "GR14hbhvil_u:946": "aṣṭa-mūrtayaś ca",
  "GR14hbhvil_u:947": "jāta-vedāḥ sapta-jihvo havya-vāhana eva ca |",
  "GR14hbhvil_u:948": "aśvodaraja-saṃjñaś ca tathā vaiśvānaro 'paraḥ |",
  "GR14hbhvil_u:949": "kaumāra-tejāś ca tathā viśvadeva-mukhāhvayau // Hbhv_2.94 //",
  "GR14hbhvil_u:950": "| iti |",
  "GR14hbhvil_u:951": "tato vahniṃ paristīrya saṃskṛtājyaṃ yathā-vidhi |",
  "GR14hbhvil_u:952": "hutvā ca vyāhṛtīḥ paścāt trīn vārān juhuyāt punaḥ // Hbhv_2.95 //",
  "GR14hbhvil_u:953": "tato 'sya garbhadhānādīn vivhāntān yathākramam |",
  "GR14hbhvil_u:954": "saṃskārān ācared ukta-mantreṇāṣṭāhutais tathā // Hbhv_2.96 //",
  "GR14hbhvil_u:955": "itthaṃ hi saṃskṛte vahnau pīṭham abhyarcya tatra ca |",
  "GR14hbhvil_u:956": "devam āvāhya gandhādi-dīpānta-vidhinārcayet // Hbhv_2.97 //",
  "GR14hbhvil_u:957": "taṃ cāgniṃ deva-rasanāṃ saṃkalpyāṣṭottaraṃ budhaḥ |",
  "GR14hbhvil_u:958": "sahasraṃ juhuyāt sarpiḥ-śarkarā-pāyasair yutaiḥ // Hbhv_2.98 //",
  "GR14hbhvil_u:959": "hutvājyenātha mahatī-vyāhṛtīr vidhinā kṛtī |",
  "GR14hbhvil_u:960": "graharkṣa-karaṇādibhyo baliṃ dadyād yathoditam // Hbhv_2.99 //",
  "GR14hbhvil_u:961": "atha homa-dravyādi-parimāṇam",
  "GR14hbhvil_u:962": "karṣa-mātraṃ ghṛtaṃ home śukti-mātraṃ payaḥ smṛtam |",
  "GR14hbhvil_u:963": "uktāni pañca-gavyāni tat-samāni manīṣibhiḥ // Hbhv_2.100 //",
  "GR14hbhvil_u:964": "tat-samaṃ madhu-dugdhānnam akṣa-mātram udāhṛtam |",
  "GR14hbhvil_u:965": "dadhi prasṛti-mātraṃ syāt lājāḥ syuḥ muṣṭi-saṃmitāḥ // Hbhv_2.101 //",
  "GR14hbhvil_u:966": "| ity ādi |",
  "GR14hbhvil_u:967": "atha natvāmbu-pānārthaṃ pradāyācamanāni ca |",
  "GR14hbhvil_u:968": "ātmārpaṇāntam abhyarcya lekhyena vidhinācaret // Hbhv_2.102 //",
  "GR14hbhvil_u:969": "atha guru-śiṣya-niyamādiḥ",
  "GR14hbhvil_u:970": "vrata-sthaṃ vāg-yataṃ śiṣyaṃ praveśyātha yathā-vidhi |",
  "GR14hbhvil_u:971": "tad-dehe mātṛkāṃ sāṅgāṃ nyasyāthopadiśec ca tām // Hbhv_2.103 //",
  "GR14hbhvil_u:972": "devaṃ sāvaraṇaṃ kumbha-gataṃ cānusmaran guruḥ |",
  "GR14hbhvil_u:973": "japtvāṣṭottara-sāhasraṃ śayīta prāśya kiṃcana // Hbhv_2.104 //",
  "GR14hbhvil_u:974": "darbhoparyajine tvaiṇe niviṣṭo mātṛkāṃ smaran |",
  "GR14hbhvil_u:975": "guruṃ ca śiṣyo nidrāṇaṃ tāṃ śayīta japan vratī // Hbhv_2.105 //",
  "GR14hbhvil_u:976": "iti pūrva-dina-kṛtyam |",
  "GR14hbhvil_u:977": "atha tad-dina-kṛtyāni",
  "GR14hbhvil_u:978": "prātaḥ-kṛtyaṃ guruḥ kṛtvā kumbhaṃ cābhyarcya pūrvavat |",
  "GR14hbhvil_u:979": "hutvā dattvā baliṃ karmānyat kuryāt svārpaṇāvadhi // Hbhv_2.106 //",
  "GR14hbhvil_u:980": "saṃhāra-mudrayā kṛṣṇe saṃyojyāvṛtti-devatāḥ |",
  "GR14hbhvil_u:981": "tam cāmṛta-mayaṃ dhyātvā svasmiṃś cāgniṃ vilāpayet // Hbhv_2.107 //",
  "GR14hbhvil_u:982": "dhvaja-toraṇa-dik-kumbha-maṇḍapādy-adhidevatāḥ |",
  "GR14hbhvil_u:983": "sarvā vibhāvya cid-rūpāḥ kumbhe saṃyojya pūjayet // Hbhv_2.108 //",
  "GR14hbhvil_u:984": "ato guruṃ gaṇeśaṃ ca viṣvaksenaṃ ca pūjayet |",
  "GR14hbhvil_u:985": "udvāsya kalasaṃ spṛṣṭvā śatam aṣṭottaraṃ japet // Hbhv_2.109 //",
  "GR14hbhvil_u:986": "kṛtopavāsaḥ śiṣyo 'that prātaḥ-kṛtyaṃ vidhāya saḥ |",
  "GR14hbhvil_u:987": "śukla-vastraḥ suveśaḥ san viprān dravyeṇa toṣayet // Hbhv_2.110 //",
  "GR14hbhvil_u:988": "guruṃ ca bhagavad-dṛṣṭyā parikramya praṇamya ca |",
  "GR14hbhvil_u:989": "dattvoktāṃ dakṣiṇāṃ tasmai sva-śarīraṃ samarpayet // Hbhv_2.111 //",
  "GR14hbhvil_u:990": "atha dīkṣāṅga-pūjā",
  "GR14hbhvil_u:991": "tathā ca daśama-skandhe [BhP 10.80.41] -",
  "GR14hbhvil_u:992": "iyad eva hi sac-chiṣyaiḥ kartavyaṃ guru-niṣkṛtam |",
  "GR14hbhvil_u:993": "yad vai viśuddha-bhāvena sarvārthātmārpaṇaṃ gurau // Hbhv_2.112 //",
  "GR14hbhvil_u:994": "athābhiṣecana-vidhiḥ",
  "GR14hbhvil_u:995": "yāgālayād uttarasyām āśāyāṃ snāna-maṇḍape |",
  "GR14hbhvil_u:996": "pīṭhe niveśya taṃ śiṣyaṃ kārayec choṣaṇādikam // Hbhv_2.113 //",
  "GR14hbhvil_u:997": "pīṭha-nyāsāntam akhilaṃ mātṛkānyāsa-pūrvakam |",
  "GR14hbhvil_u:998": "nyāsaṃ śiṣya-tanau kṛtvā pīṭha-mantreṇa pūjayet // Hbhv_2.114 //",
  "GR14hbhvil_u:999": "sad-ūrvākṣata-puṣpāṃ ca mūrdhni śiṣyasya rocanām |",
  "GR14hbhvil_u:1000": "nidhāya kalasaṃ tasyāntike vādyādinā nayet // Hbhv_2.115 //",
  "GR14hbhvil_u:1001": "śrī-kṛṣṇam atha samprārthya guruḥ kumbhasya vāsasā |",
  "GR14hbhvil_u:1002": "nīrājya śiṣyaṃ tan-mūrdhni nyaset tat-pallavādikam // Hbhv_2.116 //",
  "GR14hbhvil_u:1003": "tad uktam-",
  "GR14hbhvil_u:1004": "vidhivat kumbham uddhṛtya tan-mukhasthān sura-drumān |",
  "GR14hbhvil_u:1005": "śiśoḥ śirasi vinyasya mātṛkāṃ manasā japet // Hbhv_2.117 //",
  "GR14hbhvil_u:1006": "tataḥ kumbhāmbhasā śiṣyaṃ prokṣya trir mūla-mantrataḥ |",
  "GR14hbhvil_u:1007": "viprāśīr maṅgalodghoṣair abhiṣiñcen manūn paṭhan // Hbhv_2.118 //",
  "GR14hbhvil_u:1008": "athābhiṣeka-mantrāḥ",
  "GR14hbhvil_u:1009": "vaśiṣṭha-saṃhitāyām-",
  "GR14hbhvil_u:1010": "surās tvām abhiṣiñcyaṃ tu brahma-viṣṇu-maheśvarāḥ |",
  "GR14hbhvil_u:1011": "vāsudevo jagannāthas tathā saṅkarṣaṇo vibhuḥ // Hbhv_2.119 //",
  "GR14hbhvil_u:1012": "pradyumnaś cāniruddhaś ca bhavantu vibhavāya te |",
  "GR14hbhvil_u:1013": "ākhaṇḍalo 'gnir bhagavān yamo vai nirṛtis tathā // Hbhv_2.120 //",
  "GR14hbhvil_u:1014": "varuṇaḥ pavanaś caiva dhanādhyakṣas tathā śivaḥ |",
  "GR14hbhvil_u:1015": "brahmaṇā sahitā hy ete dik-pālāḥ pāntu vaḥ sadā // Hbhv_2.121 //",
  "GR14hbhvil_u:1016": "kīrtir lakṣmīr dhṛtir medhā puṣṭiḥ śraddhā kriyā gatiḥ |",
  "GR14hbhvil_u:1017": "buddhir lajjā vapuḥ śāntir māyā nidrā ca bhāvanā // Hbhv_2.122 //",
  "GR14hbhvil_u:1018": "etās tvām abhiṣiñcantu rāhuḥ ketuś ca pūjitāḥ |",
  "GR14hbhvil_u:1019": "deva-dānava-gandharvā yakṣa-rākṣasa-pannagāḥ // Hbhv_2.123 //",
  "GR14hbhvil_u:1020": "ṛṣayo munayo gāvo deva-mātara eva ca |",
  "GR14hbhvil_u:1021": "deva-patnyo dhruvā nāgā daityā apsarasāṃ gaṇāḥ // Hbhv_2.124 //",
  "GR14hbhvil_u:1022": "astrāṇi sarva-śastrāṇi rājāno vāhanāni ca |",
  "GR14hbhvil_u:1023": "auṣadhāni ca ratnāni kālasyāvayavāś ca ye // Hbhv_2.125 //",
  "GR14hbhvil_u:1024": "saritaḥ sāgarāḥ śailās tīrthāni jaladā nadāḥ |",
  "GR14hbhvil_u:1025": "ete tvām abhiṣiñcantu dharma-kāmārtha-siddhaye // Hbhv_2.126 //",
  "GR14hbhvil_u:1026": "atha mantra-kathana-vidhiḥ",
  "GR14hbhvil_u:1027": "paridhāyāṃśuke śiṣya ācānto yāga-maṇḍape |",
  "GR14hbhvil_u:1028": "gatvā bhaktyā guruṃ natvā guror āsīta dakṣiṇe // Hbhv_2.127 //",
  "GR14hbhvil_u:1029": "guruḥ samarpya gandhādīn puruṣāhāra-saṃmitam |",
  "GR14hbhvil_u:1030": "nivedya pāyasaṃ kṛṣṇe kuryāt puṣpāñjaliṃ tataḥ // Hbhv_2.128 //",
  "GR14hbhvil_u:1031": "sāmpradāyika-mudrādi-bhūṣitaṃ taṃ kṛtāñjalim |",
  "GR14hbhvil_u:1032": "pañcāṅga-pramukhair nyāsaiḥ kuryāt śrī-kṛṣṇa-sāc-chiśum // Hbhv_2.129 //",
  "GR14hbhvil_u:1033": "nyasya pāṇi-talaṃ mūrdhni tasya karṇe ca dakṣiṇe |",
  "GR14hbhvil_u:1034": "ṛṣy-ādi-yuktaṃ vidhavan mantraṃ vāra-trayaṃ vadet // Hbhv_2.130 //",
  "GR14hbhvil_u:1035": "dīrgha-mantraṃ ca śiṣyasya yāvad āgrahaṇaṃ paṭhet |",
  "GR14hbhvil_u:1036": "guru-daivata-mantraikyaṃ śiṣyas taṃ bhāvayan paṭhet // Hbhv_2.131 //",
  "GR14hbhvil_u:1037": "sākṣataṃ gurur ādāya vāri śiṣyasya dakṣiṇe |",
  "GR14hbhvil_u:1038": "kare'rpayed vadan mantro 'yaṃ samo 'stv āvayor iti // Hbhv_2.132 //",
  "GR14hbhvil_u:1039": "svasmāj jyotirmayīṃ vidyāṃ gacchantīṃ bhāvayed guruḥ |",
  "GR14hbhvil_u:1040": "āgatāṃ bhāvayec chiṣyo dhanyo 'smīti viśeṣataḥ // Hbhv_2.133 //",
  "GR14hbhvil_u:1041": "mahā-prasādaṃ śiṣyāya dattvā tat-pāyasaṃ guruḥ |",
  "GR14hbhvil_u:1042": "nidadhyād akṣatān mūrdhni tasya yacchan śubhāśiṣam // Hbhv_2.134 //",
  "GR14hbhvil_u:1043": "guruṇā kṛpayā dattaṃ śiṣyaś cāvāpya taṃ manum |",
  "GR14hbhvil_u:1044": "aṣṭottara-śataṃ japtvā samayān śṛṇuyāt tataḥ // Hbhv_2.135 //",
  "GR14hbhvil_u:1045": "atha samayāḥ",
  "GR14hbhvil_u:1046": "śrī-nārada-pañcarātre-",
  "GR14hbhvil_u:1047": "sva-mantro nopadeṣṭavyo vaktavyaś ca na saṃsadi |",
  "GR14hbhvil_u:1048": "gopanīyaṃ tathā śāstraṃ rakṣaṇīyaṃ śarīravat // Hbhv_2.136 //",
  "GR14hbhvil_u:1049": "vaiṣṇavānāṃ parā bhaktir ācāryāṇāṃ viśeṣataḥ |",
  "GR14hbhvil_u:1050": "pūjanaṃ ca yathā-śakti tān āpannāṃś ca pālayet // Hbhv_2.137 //",
  "GR14hbhvil_u:1051": "prāptam āyatanād viṣṇoḥ śirasāṃ praṇato vahet |",
  "GR14hbhvil_u:1052": "nikṣiped ambhasi tato na pated avanau yathā // Hbhv_2.138 //",
  "GR14hbhvil_u:1053": "soma-sūryāntarasthaṃ ca gavāśvatthāgni-madhyagam |",
  "GR14hbhvil_u:1054": "bhāvayed daivataṃ viṣṇuṃ guru-vipra-śarīragam // Hbhv_2.139 //",
  "GR14hbhvil_u:1055": "yatra yatra parivādo mātsaryāc chrūyate guroḥ |",
  "GR14hbhvil_u:1056": "tatra tatra na vastavyaṃ niryāyāt saṃsmaran harim // Hbhv_2.140 //",
  "GR14hbhvil_u:1057": "yaiḥ kṛtā ca guror nindā vibhoḥ śāstrasya nārada |",
  "GR14hbhvil_u:1058": "nāpi taiḥ saha vastavyaṃ vaktavyaṃ vā kathañcana // Hbhv_2.141 //",
  "GR14hbhvil_u:1059": "pradakṣiṇe prayāṇe ca pradāne ca viśeṣataḥ |",
  "GR14hbhvil_u:1060": "prabhāte ca pravāse ca sva-mantraṃ bahuśaḥ smaret // Hbhv_2.142 //",
  "GR14hbhvil_u:1061": "svapne vākṣi-samakṣaṃ vā āścaryam atiharṣadam |",
  "GR14hbhvil_u:1062": "akasmād yadi jāyeta na khyātavyaṃ guror vinā // Hbhv_2.143 //",
  "GR14hbhvil_u:1063": "pañcarātrāntare-",
  "GR14hbhvil_u:1064": "samayāṃś ca pravakṣyāmi saṃkṣepāt pañcarātrakāt |",
  "GR14hbhvil_u:1065": "na bhakṣayen matsya-māṃsaṃ kūrma-śūkarakāṃs tathā // Hbhv_2.144 //",
  "GR14hbhvil_u:1066": "kāṃsya-pātre na bhuñjīta na plakṣa-baṭa-patrayoḥ |",
  "GR14hbhvil_u:1067": "devāgāre na niṣṭhīvet kṣutaṃ cātra vivarjayet |",
  "GR14hbhvil_u:1068": "na sopānatka-caraṇaḥ praviśed antaraṃ kvacit // Hbhv_2.145 //",
  "GR14hbhvil_u:1069": "ekādaśyāṃ na cāśnīyāt pakṣayor ubhayor api |",
  "GR14hbhvil_u:1070": "jāgaraṃ niśi kurvīta viśeṣāc cārcayed vibhum // Hbhv_2.146 //",
  "GR14hbhvil_u:1071": "sammohana-tantre ca-",
  "GR14hbhvil_u:1072": "gopayed devatām iṣṭāṃ gopayed gurum ātmanaḥ |",
  "GR14hbhvil_u:1073": "gopayec ca nijaṃ mantraṃ gopayen nija-mālikām // Hbhv_2.147 //",
  "GR14hbhvil_u:1074": "| iti |",
  "GR14hbhvil_u:1075": "catur-yuk-śata-saṅkhyeṣu prāg guroḥ samayeṣu ca |",
  "GR14hbhvil_u:1076": "śiṣyeṇāṅgīkṛteṣv eva dīkṣā kaiścana manyate // Hbhv_2.148 //",
  "GR14hbhvil_u:1077": "tathā ca viṣṇu-yāmale-",
  "GR14hbhvil_u:1078": "guruḥ parīkṣayec chiṣyaṃ saṃvatsaram atandritaḥ |",
  "GR14hbhvil_u:1079": "niyamān vihitān varjyān śrāvayec ca catuḥśatam // Hbhv_2.149 //",
  "GR14hbhvil_u:1080": "brāhme muhūrta utthānaṃ mahā-viṣṇoḥ prabodhanam |",
  "GR14hbhvil_u:1081": "nīrājanaṃ ca vādyena prātaḥ-snānaṃ vidhānataḥ // Hbhv_2.150 //",
  "GR14hbhvil_u:1082": "viśuddhāhata-yug vastra-dhāraṇaṃ devatārcanam |",
  "GR14hbhvil_u:1083": "gopī-candana-mṛtsnāyāḥ sarvadā corddhva-puṇḍrakam // Hbhv_2.151 //",
  "GR14hbhvil_u:1084": "pañcāyudhānāṃ vidhṛtiś caraṇāmṛta-sevanam |",
  "GR14hbhvil_u:1085": "tulasī-maṇi-mālādi-bhūṣā-dhāraṇam anvaham // Hbhv_2.152 //",
  "GR14hbhvil_u:1086": "śālagrāma-śilā-pūjā pratimāsu ca bhaktitaḥ |",
  "GR14hbhvil_u:1087": "nirmālya-tulasī-bhakṣas tulasya-vacayo vidheḥ // Hbhv_2.153 //",
  "GR14hbhvil_u:1088": "vidhinā tāntrikī sandhyā śikhā-bandho hi karmaṇi |",
  "GR14hbhvil_u:1089": "viṣṇu-pādodakenaiva pitṝṇāṃ tarpaṇa-kriyā |",
  "GR14hbhvil_u:1090": "mahārājopacāraiś ca śaktyāṃ sampūjanaṃ hareḥ // Hbhv_2.154 //",
  "GR14hbhvil_u:1091": "viṣṇu-bhakty-avirodhena nitya-naimittikī kriyā |",
  "GR14hbhvil_u:1092": "bhūta-śuddhy-ādi-karaṇaṃ nyāsāḥ sarve yathā-vidhi // Hbhv_2.155 //",
  "GR14hbhvil_u:1093": "navīna-phala-puṣpāder bhaktitaḥ saṃnivedanam |",
  "GR14hbhvil_u:1094": "tulasī-pūjanaṃ nityaṃ śrī-bhāgavata-pūjanam // Hbhv_2.156 //",
  "GR14hbhvil_u:1095": "tri-kālaṃ viṣṇu-pūjā ca purāṇa-śrutir anvaham |",
  "GR14hbhvil_u:1096": "viṣṇor niveditānāṃ vai vastrādīnāṃ ca dhāraṇam // Hbhv_2.157 //",
  "GR14hbhvil_u:1097": "sarveṣāṃ puṇya-kāryāṇāṃ svāmi-dṛṣṭyā pravartanam |",
  "GR14hbhvil_u:1098": "gurv-ājñā-grahaṇaṃ tatra viśvāso guruṇodite // Hbhv_2.158 //",
  "GR14hbhvil_u:1099": "yathā-sva-mudrā-racanaṃ gīta-nṛtyādi bhaktitaḥ |",
  "GR14hbhvil_u:1100": "śaṅkhādi-dhvani-māṅgalya-līlādy-abhinayo hareḥ |",
  "GR14hbhvil_u:1101": "nitya-homa-vidhānaṃ ca bali-dānaṃ yathā-vidhi // Hbhv_2.159 //",
  "GR14hbhvil_u:1102": "sādhūnāṃ svāgataṃ pūjā śeṣa-naivedya-bhojanam |",
  "GR14hbhvil_u:1103": "tāmbūla-śeṣa-grahaṇaṃ vaiṣṇavaiḥ saha saṅgamaḥ // Hbhv_2.160 //",
  "GR14hbhvil_u:1104": "viśiṣṭa-dharma-jijñāsā daśamyādi-dina-traye |",
  "GR14hbhvil_u:1105": "vrate niyamataḥ svāsthyaṃ santoṣo yena kena vai // Hbhv_2.161 //",
  "GR14hbhvil_u:1106": "parvayātrādi-karaṇaṃ vāsarāṣṭaka-sad-vidhiḥ |",
  "GR14hbhvil_u:1107": "viṣṇoḥ sarvartu-caryā ca mahārājopacārataḥ // Hbhv_2.162 //",
  "GR14hbhvil_u:1108": "sarveṣāṃ vaiṣṇavānāṃ ca vratānāṃ paripālanam |",
  "GR14hbhvil_u:1109": "gurāv īśvara-bhāvaś ca tulasī-saṅgrahaḥ sadā // Hbhv_2.163 //",
  "GR14hbhvil_u:1110": "śayanādy-upacāraś ca rāmādīnāṃ ca cintanam // Hbhv_2.164 //",
  "GR14hbhvil_u:1111": "sandhyayoḥ śayanaṃ naiva na śaucaṃ mṛttikāṃ vinā |",
  "GR14hbhvil_u:1112": "tiṣṭhatācamanaṃ naiva tathā gurvāsanāsanam // Hbhv_2.165 //",
  "GR14hbhvil_u:1113": "gurv-agre pāda-vistāra-cchāyāyā laṅghanaṃ guroḥ |",
  "GR14hbhvil_u:1114": "śaktau snāna-kriyā-hānir devatārcana-lopanam // Hbhv_2.166 //",
  "GR14hbhvil_u:1115": "devatānāṃ gurūṇāṃ ca pratyutthānādya-bhāvanam |",
  "GR14hbhvil_u:1116": "guroḥ purastāt pāṇḍityaṃ prauḍha-pāda-kriyā tathā // Hbhv_2.167 //",
  "GR14hbhvil_u:1117": "amantra-tilakācāmo nīlī-vastra-vidhāraṇam |",
  "GR14hbhvil_u:1118": "abhaktaiḥ saha maitry-ādi asac-chāstra-parigrahaḥ |",
  "GR14hbhvil_u:1119": "tuccha-saṅga-sukhāsaktir madya-māṃsa-niṣevaṇam // Hbhv_2.168 //",
  "GR14hbhvil_u:1120": "mādakauṣadha-sevā ca masurādy-anna-bhojanam |",
  "GR14hbhvil_u:1121": "śākaṃ tumbī kalañjādi tathābhaktānna-saṅgrahaḥ |",
  "GR14hbhvil_u:1122": "avaiṣṇava-vratārambhas tathā japyam avaiṣṇavam // Hbhv_2.169 //",
  "GR14hbhvil_u:1123": "abhicārādi-karaṇaṃ śaktyā gauṇopacārakam |",
  "GR14hbhvil_u:1124": "śokādi-pāravaśyaṃ ca dig-viddhaikādaśī-vratam // Hbhv_2.170 //",
  "GR14hbhvil_u:1125": "śuklākṛṣṇāvibhedaś cāsad-vyāpāro vrate tathā |",
  "GR14hbhvil_u:1126": "śaktau phalādi-bhuktiś ca śrāddhaṃ caikādaśī-dine // Hbhv_2.171 //",
  "GR14hbhvil_u:1127": "dvādaśyāṃ ca divā-svāpas tulasyāvacayas tathā |",
  "GR14hbhvil_u:1128": "tatra viṣṇor divā-snānaṃ śrāddhaṃ hary-aniveditaiḥ // Hbhv_2.172 //",
  "GR14hbhvil_u:1129": "vṛddhāv atulasī-śrāddhaṃ tathā śrāddham avaiṣṇavam |",
  "GR14hbhvil_u:1130": "caraṇāmṛta-pāne'pi śuddhy-arthācamana-kriyā // Hbhv_2.173 //",
  "GR14hbhvil_u:1131": "kāṣṭhāsanopaviṣṭena vāsudevasya pūjanam |",
  "GR14hbhvil_u:1132": "pūjā-kāle'sad-ālāpaḥ kara-vīrādi-pūjanam // Hbhv_2.174 //",
  "GR14hbhvil_u:1133": "āyasaṃ dhūpa-pātrādi tiryak-puṇḍraṃ pramādataḥ |",
  "GR14hbhvil_u:1134": "pūjā cāsaṃskṛtair dravyais tathā cañcala-cittataḥ // Hbhv_2.175 //",
  "GR14hbhvil_u:1135": "eka-hasta-praṇāmādi akāle svāmi-darśanam |",
  "GR14hbhvil_u:1136": "paryuṣitādi-duṣṭānām annādīnāṃ nivedanam // Hbhv_2.176 //",
  "GR14hbhvil_u:1137": "saṅkhyāṃ vinā mantra-japas tathā mantra-prakāśanam |",
  "GR14hbhvil_u:1138": "sadā śaktyāṃ mukhya-lopo gauṇakāla-parigrahaḥ // Hbhv_2.177 //",
  "GR14hbhvil_u:1139": "prasādāgrahaṇaṃ viṣṇor varjayed vaiṣṇavaḥ sadā |",
  "GR14hbhvil_u:1140": "catuḥ-śataṃ vidhīn etān niṣedhān śrāvayed guruḥ // Hbhv_2.178 //",
  "GR14hbhvil_u:1141": "aṅgīkāre kṛte bāḍhaṃ tan-nīrājana-pūrvakam |",
  "GR14hbhvil_u:1142": "deva-pūjāṃ kārayitvā dakṣa-karṇe mantraṃ japet // Hbhv_2.179 //",
  "GR14hbhvil_u:1143": "| iti |",
  "GR14hbhvil_u:1144": "tataś cotthāya pūrṇātmā daṇḍavat praṇamed gurum |",
  "GR14hbhvil_u:1145": "tat-pāda-paṅkajaṃ śiṣyaḥ pratiṣṭhāpya sva-mūrdhani // Hbhv_2.180 //",
  "GR14hbhvil_u:1146": "atha nyāsān guruḥ svasmin kṛtvāntar-yajanaṃ tathā |",
  "GR14hbhvil_u:1147": "sāṣṭaṃ sahasraṃ tan-mantraṃ sva-śakty-akṣataye japet // Hbhv_2.181 //",
  "GR14hbhvil_u:1148": "śiṣyaḥ kumbhādi tat sarvaṃ dravam anyac ca śaktitaḥ |",
  "GR14hbhvil_u:1149": "dattvābhyarcya guruṃ natvā viprān saṃpūjya bhojayet // Hbhv_2.182 //",
  "GR14hbhvil_u:1150": "śrī-guror brāhmaṇānāṃ ca śubhāśīrbhiḥ samedhitaḥ |",
  "GR14hbhvil_u:1151": "tān anujñāpya gurvādīn bhuñjīta saha bandhubhiḥ // Hbhv_2.183 //",
  "GR14hbhvil_u:1152": "iti dīkṣā-vidhānena yo mantraṃ labhate guroḥ |",
  "GR14hbhvil_u:1153": "sa bhāgyavān cirañjīvī kṛta-kṛtyaś ca jāyate // Hbhv_2.184 //",
  "GR14hbhvil_u:1154": "tathā ca saṃmohana-tantre śrī-śivomā-saṃvāde-",
  "GR14hbhvil_u:1155": "evaṃ yaḥ kurute martyaḥ kare tasya vibhūtayaḥ |",
  "GR14hbhvil_u:1156": "ataḥ paraṃ mahā-bhāge nānyat karmāsti bhūtale |",
  "GR14hbhvil_u:1157": "yasyācaraṇa-mātreṇa sākṣāt kṛṣṇaḥ prasīdati // Hbhv_2.185 //",
  "GR14hbhvil_u:1158": "prāyaḥ prapañca-sārādāv ukto 'yaṃ tāntriko vidhiḥ |",
  "GR14hbhvil_u:1159": "dīkṣāyā likhyate divyo vidhiḥ paurāṇiko 'dhunā // Hbhv_2.186 //",
  "GR14hbhvil_u:1160": "atha varāha-purāṇokta-dīkṣā-vidhiḥ",
  "GR14hbhvil_u:1161": "idānīṃ śṛṇu me devi pañca-pātaka-nāśanam |",
  "GR14hbhvil_u:1162": "yajanaṃ deva-devasya viṣṇoḥ putra-vasu-pradam // Hbhv_2.187 //",
  "GR14hbhvil_u:1163": "iha janmani dāridrya-vyādhi-kuṣṭhādi-pīḍitaḥ |",
  "GR14hbhvil_u:1164": "alakṣmīvān aputras tu yo bhavet puruṣo bhuvi |",
  "GR14hbhvil_u:1165": "tasya sadyo bhavel lakṣmīr āyur vittaṃ sutāḥ sukham // Hbhv_2.188 //",
  "GR14hbhvil_u:1166": "dṛṣṭvā tu maṇḍale devi devaṃ devyā samanvitam |",
  "GR14hbhvil_u:1167": "nārāyaṇaṃ paraṃ devaṃ yaḥ paśyati vidhānataḥ // Hbhv_2.189 //",
  "GR14hbhvil_u:1168": "pūjitaṃ nava-nābhe tu ṣoḍaśābja-dale tathā |",
  "GR14hbhvil_u:1169": "ācārya-darśitaṃ devaṃ mantra-mūrtim ayonijam // Hbhv_2.190 //",
  "GR14hbhvil_u:1170": "kārttike māsi śuddhāyāṃ dvādaśyāṃ tu viśeṣataḥ |",
  "GR14hbhvil_u:1171": "sarvāsu ca yajed devaṃ dvādaśīṣu vidhānataḥ // Hbhv_2.191 //",
  "GR14hbhvil_u:1172": "saṅkrāntau ca mahābhāge candra-sūrya-grahe'pi vā |",
  "GR14hbhvil_u:1173": "yaḥ paśyati hariṃ devaṃ pūjitaṃ guruṇā śubhe |",
  "GR14hbhvil_u:1174": "tasya sadyo bhavet tuṣṭiḥ pāpa-dhvaṃso 'py aśeṣataḥ // Hbhv_2.192 //",
  "GR14hbhvil_u:1175": "sa sāmānyo hi devānāṃ bhavatīti na saṃśayaḥ // Hbhv_2.193 //",
  "GR14hbhvil_u:1176": "brāhmaṇa-kṣatriya-viśāṃ śūdrāṇāṃ ca parīkṣaṇam |",
  "GR14hbhvil_u:1177": "saṃvatsaraṃ guruḥ kuryāj jāti-śauca-kriyādibhiḥ // Hbhv_2.194 //",
  "GR14hbhvil_u:1178": "upasannāṃs tato jñātvā hṛdayenāvadhārayet |",
  "GR14hbhvil_u:1179": "te'pi bhaktimato jñātvā ātmanaḥ parameśvaram |",
  "GR14hbhvil_u:1180": "saṃvatsaraṃ guror bhaktiṃ kuryur viṣṇāv ivācalām // Hbhv_2.195 //",
  "GR14hbhvil_u:1181": "saṃvatsaraṃ tataḥ pūrṇe guruṃ caiva prasādayet // Hbhv_2.196 //",
  "GR14hbhvil_u:1182": "bhagavaṃs tvat-prasādena saṃsārārṇava-tāraṇam |",
  "GR14hbhvil_u:1183": "icchāmas tv aihikīṃ lakṣmīṃ viśeṣeṇa tapodhana // Hbhv_2.197 //",
  "GR14hbhvil_u:1184": "evam abhyarthya medhāvī guruṃ viṣṇum ivāgrataḥ |",
  "GR14hbhvil_u:1185": "abhyarcya tad-anujñāto daśamyāṃ kārttikasya tu // Hbhv_2.198 //",
  "GR14hbhvil_u:1186": "kṣīra-vṛkṣa-samudbhūtaṃ mantritaṃ parameṣṭhinā |",
  "GR14hbhvil_u:1187": "bhakṣayitvā śayītorvyāṃ devadevasya sannidhau // Hbhv_2.199 //",
  "GR14hbhvil_u:1188": "svapnān dṛṣṭvā guror agre śrāvayeta vicakṣaṇaḥ |",
  "GR14hbhvil_u:1189": "tataḥ śubhāśubhaṃ tadvad ālapet paramo guruḥ |",
  "GR14hbhvil_u:1190": "ekādaśyām upoṣyātha snātvā devālayaṃ vrajet // Hbhv_2.200 //",
  "GR14hbhvil_u:1191": "guruś ca maṇḍalaṃ bhūmau kalptāyāṃ tu vartayet |",
  "GR14hbhvil_u:1192": "lakṣaṇair vividhair bhūmiṃ lakṣayitvā vidhānataḥ // Hbhv_2.201 //",
  "GR14hbhvil_u:1193": "ṣoḍaśāraṃ likhec cakraṃ nava-nābham athāpi vā |",
  "GR14hbhvil_u:1194": "aṣṭa-patram atho vāpi likhitvā darśayed budhaḥ // Hbhv_2.202 //",
  "GR14hbhvil_u:1195": "netra-bandhaṃ prakurvīta sita-vastreṇa yatnataḥ |",
  "GR14hbhvil_u:1196": "varṇānukramataḥ śiṣyān purṣpa-hastān praveśayet // Hbhv_2.203 //",
  "GR14hbhvil_u:1197": "nava-nābhaṃ yadā kuryān maṇḍalaṃ varṇakair budhaḥ |",
  "GR14hbhvil_u:1198": "tadānīṃ pūrvato devam indram aindryāṃ tu pūjayet // Hbhv_2.204 //",
  "GR14hbhvil_u:1199": "loka-pālam athāgneyyām agniṃ sampūjayed dvijaḥ |",
  "GR14hbhvil_u:1200": "yamaṃ tad anu yāmyāyāṃ nairṛtyāṃ nirṛtiṃ nyaset |",
  "GR14hbhvil_u:1201": "vāruṇyāṃ varuṇaṃ caiva vāyavyāṃ pavanaṃ yajet // Hbhv_2.205 //",
  "GR14hbhvil_u:1202": "dhanadaṃ cottare nyasya rudram aiśāna-gocare |",
  "GR14hbhvil_u:1203": "sampūjyaivaṃ vidhānena dik-patreṣu viśeṣataḥ |",
  "GR14hbhvil_u:1204": "adhaḥ-patre tathā viṣṇum arcayet parameśvaram // Hbhv_2.206 //",
  "GR14hbhvil_u:1205": "pūrva-patre balaṃ pūjya pradyumnaṃ dakṣiṇe tathā |",
  "GR14hbhvil_u:1206": "aniruddhaṃ tathā pūjya paścime cottare tathā |",
  "GR14hbhvil_u:1207": "pūjayed vāsudevaṃ tu sarva-pātaka-śāntidam // Hbhv_2.207 //",
  "GR14hbhvil_u:1208": "aiśānyāṃ vinyasec chaṅkham āgneyyāṃ cakram eva ca |",
  "GR14hbhvil_u:1209": "saumyāyāṃ tu gadā pūjyā vāyavyāṃ padmam eva ca // Hbhv_2.208 //",
  "GR14hbhvil_u:1210": "nairṛtyāṃ muṣalaṃ pūjyaṃ dakṣiṇe garuḍaṃ tathā |",
  "GR14hbhvil_u:1211": "vāmato vinyasel lakṣmīṃ devadevasya buddhimān // Hbhv_2.209 //",
  "GR14hbhvil_u:1212": "dhanuś caiva ca khaḍgaṃ ca devasya purato nyaset |",
  "GR14hbhvil_u:1213": "śrīvatsaṃ kaustubhaṃ caiva devasya purato 'rcayet // Hbhv_2.210 //",
  "GR14hbhvil_u:1214": "evaṃ pūjya yathā-nyāyaṃ devadevaṃ janārdanam |",
  "GR14hbhvil_u:1215": "diṅ-maṇḍale ca vinyasya cāṣṭau kumbhān vidhānataḥ |",
  "GR14hbhvil_u:1216": "vaiṣṇavaṃ kalasaṃ caiva navamaṃ tatra kalpayet // Hbhv_2.211 //",
  "GR14hbhvil_u:1217": "snāpayen mukti-kāmāṃs tu vaiṣṇavena ghaṭena tu |",
  "GR14hbhvil_u:1218": "śrī-kāmān snāpayet tadvad aindreṇātha ghaṭena tu // Hbhv_2.212 //",
  "GR14hbhvil_u:1219": "jaya-pratāpa-kāmāṃs tu āgneyenābhiṣecayet |",
  "GR14hbhvil_u:1220": "mṛtyuñjaya-vidhānena yāmyena snāpanaṃ tathā // Hbhv_2.213 //",
  "GR14hbhvil_u:1221": "duṣṭa-pradhvaṃsnāyālaṃ nairṛtena vidhīyate |",
  "GR14hbhvil_u:1222": "śāntaye vāruṇyenātha pāpa-nāśāya vāyavam // Hbhv_2.214 //",
  "GR14hbhvil_u:1223": "dravya-sampatti-kāmasya kauvareṇa vidhīyate |",
  "GR14hbhvil_u:1224": "raudreṇa jñāna-hetus tu loka-pāla-ghaṭās tv ime // Hbhv_2.215 //",
  "GR14hbhvil_u:1225": "ekaikena naraḥ snātaḥ sarva-pāpa-varjitaḥ |",
  "GR14hbhvil_u:1226": "bhaved avyāhata-jñānaḥ śrīmāṃś ca puruṣaḥ sadā // Hbhv_2.216 //",
  "GR14hbhvil_u:1227": "kiṃ punar navabhiḥ snāto naraḥ pātaka-varjitaḥ |",
  "GR14hbhvil_u:1228": "jāyate viṣṇu-sadṛśaḥ sadyo rājāthavā punaḥ // Hbhv_2.217 //",
  "GR14hbhvil_u:1229": "athavā dikṣu sarvāsu yathā-saṅkhyena lokapān |",
  "GR14hbhvil_u:1230": "pūjayet sva-sva-nāmnā tu ṣaḍ-bhinnena vidhānataḥ // Hbhv_2.218 //",
  "GR14hbhvil_u:1231": "evaṃ sampūjya devāṃs tu loka-pālān prasanna-dhīḥ |",
  "GR14hbhvil_u:1232": "paścāt parīkṣitān śiṣyān baddha-netrān praveśayet // Hbhv_2.219 //",
  "GR14hbhvil_u:1233": "āgneya-dhāraṇā-dagdhān vāyunā vidhūtāṃs tataḥ |",
  "GR14hbhvil_u:1234": "somenāpy āyitān paścāc chrāvayen niyamān budhaḥ // Hbhv_2.220 //",
  "GR14hbhvil_u:1235": "na ninded abrāhmaṇān devān viṣṇuṃ brāhmaṇam eva ca |",
  "GR14hbhvil_u:1236": "rudram ādiyam agniṃ ca loka-pālān grahāṃs tathā |",
  "GR14hbhvil_u:1237": "vandeta vaiṣṇavaṃ cāpi puruṣaṃ pūrva-dīkṣitam // Hbhv_2.221 //",
  "GR14hbhvil_u:1238": "evaṃ tu samayān śrāvya paścād dhomaṃ tu kārayet |",
  "GR14hbhvil_u:1239": "tattvāni śiṣya-deheṣu vinyasya ca viśodhayet // Hbhv_2.222 //",
  "GR14hbhvil_u:1240": "oṃ namo bhagavate viṣṇave sarva-rūpiṇe huṃ svāhā // Hbhv_2.223 //",
  "GR14hbhvil_u:1241": "ṣoḍaśākṣara-mantreṇa homayej jvalitānalaḥ |",
  "GR14hbhvil_u:1242": "garbhādhānādikāś caiva kriyāḥ sarvāś ca kārayet // Hbhv_2.224 //",
  "GR14hbhvil_u:1243": "tribhis tribhir āhutibhir devadevasya sannidhau |",
  "GR14hbhvil_u:1244": "tato 'panīya dṛg-bandhaṃ puraḥ śiṣyaṃ niveśya ca |",
  "GR14hbhvil_u:1245": "prāyaḥ pūrvokta-vidhinā mantraṃ tasmai gurur diśet // Hbhv_2.225 //",
  "GR14hbhvil_u:1246": "homānte dīkṣitaḥ paścād dāpayed guru-dakṣiṇām |",
  "GR14hbhvil_u:1247": "hasty-aśva-ratna-kaṭakaṃ hema-grāmādikaṃ nṛpaḥ // Hbhv_2.226 //",
  "GR14hbhvil_u:1248": "dāpayed gurave prājño madhyamo madhyamāṃ tathā |",
  "GR14hbhvil_u:1249": "dāpayed itaro yugmaṃ sahiraṇyaṃ yathā-vidhi // Hbhv_2.227 //",
  "GR14hbhvil_u:1250": "evaṃ kṛte tu yat puṇyaṃ māhātmyaṃ jāyate dhare |",
  "GR14hbhvil_u:1251": "tad aśakyaṃ tu gaditum api varṣa-śatair api // Hbhv_2.228 //",
  "GR14hbhvil_u:1252": "dīkṣitātmā guror bhūtvā vārāhaṃ śṛṇuyād yadi |",
  "GR14hbhvil_u:1253": "tena vedāḥ purāṇāni sarve mantrāḥ susaṅgrahāḥ // Hbhv_2.229 //",
  "GR14hbhvil_u:1254": "japtāḥ syuḥ puṣkare tīrthe prayāge sindhu-sāgare |",
  "GR14hbhvil_u:1255": "devahūte kurukṣetre vārāṇasyāṃ viśeṣataḥ // Hbhv_2.230 //",
  "GR14hbhvil_u:1256": "graheṇa viṣuve caiva yat phalaṃ japatāṃ bhavet |",
  "GR14hbhvil_u:1257": "tat phalaṃ dviguṇaṃ tasya dīkṣito yaḥ śṛṇoti ca // Hbhv_2.231 //",
  "GR14hbhvil_u:1258": "devā api tapaḥ kṛtvā dhyāyanti ca vadanti ca |",
  "GR14hbhvil_u:1259": "kadā me bhārate varṣe janma syād bhūta-dhāriṇi // Hbhv_2.232 //",
  "GR14hbhvil_u:1260": "dīkṣitāś ca bhaviṣyāmo vārāhaṃ śṛṇumaḥ kadā |",
  "GR14hbhvil_u:1261": "vārāhaṃ ṣoḍaśātmānaṃ yuktā dehe kadācana |",
  "GR14hbhvil_u:1262": "paśyāmaḥ paramaṃ sthānaṃ yad gatvā na punar bhavet // Hbhv_2.233 //",
  "GR14hbhvil_u:1263": "evaṃ jalpanti vibudhā manasā cintayanti ca |",
  "GR14hbhvil_u:1264": "vārāha-yāgaṃ kārttikyāṃ kadā drakṣyāmahe dhare // Hbhv_2.234 //",
  "GR14hbhvil_u:1265": "eṣa te vidhir uddiṣṭo mayā te bhūta-dhāriṇi |",
  "GR14hbhvil_u:1266": "deva-gandharva-yakṣāṇāṃ sarvathā durlabho hy asau // Hbhv_2.235 //",
  "GR14hbhvil_u:1267": "evaṃ yo vetti tattvena yaś ca paśyati maṇḍalam |",
  "GR14hbhvil_u:1268": "yaś cemaṃ śṛṇuyād devi sarve muktā iti śrutiḥ // Hbhv_2.236 //",
  "GR14hbhvil_u:1269": "atha saṅkṣipta-dīkṣā",
  "GR14hbhvil_u:1270": "saṅkṣiptaś cātha dīkṣāyā vidhir eṣa vilikhyate |",
  "GR14hbhvil_u:1271": "mukhya-kalpe hy aśaktasya janasya syād dhitāya ca // Hbhv_2.237 //",
  "GR14hbhvil_u:1272": "su-muhūrte'tha samprāpte sarvatobhadra-maṇḍale |",
  "GR14hbhvil_u:1273": "nūtanaṃ gandha-puṣpādi-maṇḍitaṃ kalasaṃ nyaset // Hbhv_2.238 //",
  "GR14hbhvil_u:1274": "vastrāvṛtaṃ payaḥ pūrṇaṃ pañca-pallava-saṃyutam |",
  "GR14hbhvil_u:1275": "sarvauṣadhi-pañca-ratna-mṛtsnā-saptaka-garbhitam // Hbhv_2.239 //",
  "GR14hbhvil_u:1276": "mṛttikāś ca saptoktāḥ-",
  "GR14hbhvil_u:1277": "aśva-sthānād gaja-sthānād valmīkāc ca catuṣpathāt |",
  "GR14hbhvil_u:1278": "rāja-dvārāc ca goṣṭhāc ca nadyāḥ kūlān mṛdaḥ smṛtāḥ // Hbhv_2.240 //",
  "GR14hbhvil_u:1279": "| iti |",
  "GR14hbhvil_u:1280": "kṛṣṇam abhyarcya taṃ kumbhaṃ kuśa-kūrcena deśikaḥ |",
  "GR14hbhvil_u:1281": "deya-mantreṇa sāṣṭaṃ tu sahasram abhimantrayet // Hbhv_2.241 //",
  "GR14hbhvil_u:1282": "tad-adbhiḥ pūrvavac chiṣyam abhiṣicya diśen manum |",
  "GR14hbhvil_u:1283": "śiṣyo 'rcayed guruṃ bhaktyā yathā-śakti dvijān api // Hbhv_2.242 //",
  "GR14hbhvil_u:1284": "athopadeśas tattva-sāgare-",
  "GR14hbhvil_u:1285": "atrāpy aśaktaḥ kaścic ced abjam abhyarcya sākṣatam |",
  "GR14hbhvil_u:1286": "tad-ambhasābhiṣicyāṣṭa vārān mūlena ke karam // Hbhv_2.243 //",
  "GR14hbhvil_u:1287": "nidhāyāmuṃ japet karṇe upadeśeṣv ayaṃ vidhiḥ |",
  "GR14hbhvil_u:1288": "candra-sūrya-grahe tīrthe siddha-kṣetre śivālaye |",
  "GR14hbhvil_u:1289": "mantra-mātra-prakathanam upadeśaḥ sa ucyate // Hbhv_2.244 //",
  "GR14hbhvil_u:1290": "tatra tatraiva viśeṣaḥ śrī-nārada-pañcarātre |",
  "GR14hbhvil_u:1291": "vitta-lobhād vimuktasya svalpa-vittasya dehinaḥ |",
  "GR14hbhvil_u:1292": "saṃsāra-bhaya-bhītasya viṣṇu-bhaktasya tattvataḥ // Hbhv_2.245 //",
  "GR14hbhvil_u:1293": "agnāv ājyānvite bījaiḥ salilaiḥ kevalaiś ca vā |",
  "GR14hbhvil_u:1294": "dravya-hīnasya kurvīta vacasānugrahaṃ guruḥ // Hbhv_2.246 //",
  "GR14hbhvil_u:1295": "yaḥ samaḥ sarva-bhūteṣu virāgo vīta-matsaraḥ |",
  "GR14hbhvil_u:1296": "jitendriyaḥ śucir dakṣaḥ sarvāṅgāvayavānvitaḥ // Hbhv_2.247 //",
  "GR14hbhvil_u:1297": "karmaṇā manasā vācā bhīte cābhayadaḥ sadā |",
  "GR14hbhvil_u:1298": "sama-buddhi-padaṃ prāptas tatrāpi bhagavan-mayaḥ // Hbhv_2.248 //",
  "GR14hbhvil_u:1299": "pañca-kāla-paraś caiva pañcarātrārthavit tathā |",
  "GR14hbhvil_u:1300": "viṣṇu-tattvaṃ parijñāya ekaṃ cāneka-bhedagam |",
  "GR14hbhvil_u:1301": "vīkṣayen medinīṃ sarvāṃ kiṃ punaś copasannatān // Hbhv_2.249 //",
  "GR14hbhvil_u:1302": "atha mantra-dāna-māhātmyam",
  "GR14hbhvil_u:1303": "skānde brahma-nārada-saṃvāde -",
  "GR14hbhvil_u:1304": "iha kīrtiṃ vadānyatvaṃ prajā-vṛddhiṃ dhanaṃ sukham |",
  "GR14hbhvil_u:1305": "vidyā-dānena labhate sāttviko nātra saṃśayaḥ // Hbhv_2.250 //",
  "GR14hbhvil_u:1306": "yathā surāṇāṃ sarveṣāṃ paramaḥ parameśvaraḥ |",
  "GR14hbhvil_u:1307": "tathaiva sarva-dānānāṃ vidyā-dānaṃ paraṃ smṛtam // Hbhv_2.251 //",
  "GR14hbhvil_u:1308": "yāvac ca pātakaṃ tena kṛtaṃ janma-śatair api |",
  "GR14hbhvil_u:1309": "tat sarvaṃ nāśam āpnoti vidyā-dānena dehinām // Hbhv_2.252 //",
  "GR14hbhvil_u:1310": "vidyā-dānāt paraṃ dānaṃ na bhūtaṃ na bhaviṣyati |",
  "GR14hbhvil_u:1311": "yena dattena cāpnoti śivaṃ parama-kāraṇam // Hbhv_2.253 //",
  "GR14hbhvil_u:1312": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:1313": "daikṣiko nāma dvitīyo vilāsaḥ |",
  "GR14hbhvil_u:1314": "*************************************************************************",
  "GR14hbhvil_u:1315": "3. Sauciya-Vilasa",
  "GR14hbhvil_u:1316": "tṛtīya-vilāsaḥ",
  "GR14hbhvil_u:1317": "śaucīyaḥ",
  "GR14hbhvil_u:1318": "vande'nantādbhutaiśvaryaṃ śrī-caitanyaṃ mahāprabhum |",
  "GR14hbhvil_u:1319": "nīco 'pi yat-prasādāt syāt sadācāra-pravartakaḥ // Hbhv_3.1 //",
  "GR14hbhvil_u:1320": "puṃso gṛhīta-dīkṣasya śrī-kṛṣṇaṃ pūjayiṣyataḥ |",
  "GR14hbhvil_u:1321": "ācāro likhyate kṛtyaṃ śruti-smṛty-anusārataḥ // Hbhv_3.2 //",
  "GR14hbhvil_u:1322": "atha dīkṣitasya pūjāyā nityatā",
  "GR14hbhvil_u:1323": "labdhvā mantraṃ tu yo nityaṃ nārcayen mantra-devatām |",
  "GR14hbhvil_u:1324": "sarva-karma-phalaṃ tasyāniṣṭaṃ yacchati devatā // Hbhv_3.3 //",
  "GR14hbhvil_u:1325": "atha sad-ācāraḥ",
  "GR14hbhvil_u:1326": "na kiñcit kasyacit sidhyet sad-ācāraṃ vinā yataḥ |",
  "GR14hbhvil_u:1327": "tasmād avaśyaṃ sarvatra sad-ācāro hy apekṣyate // Hbhv_3.4 //",
  "GR14hbhvil_u:1328": "viṣṇu-purāṇe [ViP 3.8.9] -",
  "GR14hbhvil_u:1329": "vaṛṇāśramācaravatā puruṣeṇa paraḥ pumān |",
  "GR14hbhvil_u:1330": "viṣṇur ārādhyate panthā nānyat tat-toṣa-kāraṇam // Hbhv_3.5 //",
  "GR14hbhvil_u:1331": "atha sad-ācārasya nityatā",
  "GR14hbhvil_u:1332": "mārkaṇḍeya-purāṇe śrīmad-ālasālarka-saṃvāde-",
  "GR14hbhvil_u:1333": "gṛhasthena sadā kāryam ācāra-paripālanam |",
  "GR14hbhvil_u:1334": "na hy ācāra-vihīnasya sukham atra paratra ca // Hbhv_3.6 //",
  "GR14hbhvil_u:1335": "yajña-dāna-tapāṃsīha puruṣasya na bhūtaye |",
  "GR14hbhvil_u:1336": "bhavanti yaḥ sadācāraṃ samullaṅghya pravartate // Hbhv_3.7 //",
  "GR14hbhvil_u:1337": "bhaviṣyottare ca śrī-kṛṣṇa-yudhiṣṭhira-saṃvāde-",
  "GR14hbhvil_u:1338": "ācāra-hīnaṃ na punanti vedāḥ",
  "GR14hbhvil_u:1339": "yadyapy adhītāḥ saha ṣaḍbhir aṅgaiḥ |",
  "GR14hbhvil_u:1340": "chandāṃsy enaṃ mṛtyu-kāle tyajanti",
  "GR14hbhvil_u:1341": "nīḍaṃ śakuntā iva jāta-pakṣāḥ // Hbhv_3.8 //",
  "GR14hbhvil_u:1342": "kapālasthaṃ yathā toyaṃ śvadṛtau vā yathā payaḥ |",
  "GR14hbhvil_u:1343": "duṣṭaṃ syāt sthāna-doṣeṇa vṛtta-hīne tathāśubham |",
  "GR14hbhvil_u:1344": "ācāra-rahito rājan neha nāmutra nindati // Hbhv_3.9 //",
  "GR14hbhvil_u:1345": "| iti |",
  "GR14hbhvil_u:1346": "lekhyena smaraṇādīnāṃ nityatvenaiva setsyati |",
  "GR14hbhvil_u:1347": "smaraṇādy-ātmakasyāpi sad-ācārasya nityatā // Hbhv_3.10 //",
  "GR14hbhvil_u:1348": "viṣṇu-purāṇe [3.11.3] tatraiva gṛhi-dharma-prasaṅge -",
  "GR14hbhvil_u:1349": "sad-ācāravatā puṃsā jitau lokāv ubhāv api // Hbhv_3.11 //",
  "GR14hbhvil_u:1350": "sādhavaḥ kṣīṇa-doṣās tu sac-chabdaḥ sādhu-vācakaḥ |",
  "GR14hbhvil_u:1351": "teṣām ācaraṇaṃ yat tu sad-ācāraḥ sa ucyate // Hbhv_3.12 //",
  "GR14hbhvil_u:1352": "kāśī-khaṇḍe skandāgastya-saṃvāde-",
  "GR14hbhvil_u:1353": "anadhyayana-śīlaṃ ca sad-ācāra-vilaṅghinam |",
  "GR14hbhvil_u:1354": "sālasyaṃ ca durannādaṃ brāhmaṇaṃ bādhate'ntakaḥ // Hbhv_3.13 //",
  "GR14hbhvil_u:1355": "tato 'bhyaset prayatnena sad-ācāraṃ sadā dvijaḥ |",
  "GR14hbhvil_u:1356": "tīrthāny apy abhilaṣyanti sad-ācāra-samāgamam // Hbhv_3.14 //",
  "GR14hbhvil_u:1357": "bhaviṣyottare ca tatraiva-",
  "GR14hbhvil_u:1358": "ācāra-prabhavo dharmaḥ santaś cācāra-lakṣaṇāḥ |",
  "GR14hbhvil_u:1359": "sādhūnāṃ ca yathā vṛttaṃ sa sad-ācāra iṣyate // Hbhv_3.15 //",
  "GR14hbhvil_u:1360": "tasmāt kuryāt sad-ācāraṃ ya icched gatim ātmanaḥ |",
  "GR14hbhvil_u:1361": "sarva-lakṣaṇa-hīno 'pi samucācāravān nṛpa |",
  "GR14hbhvil_u:1362": "śraddadhāno 'nasūyaś ca sarvān kāmān avāpnuyāt // Hbhv_3.16 //",
  "GR14hbhvil_u:1363": "kiṃ ca-",
  "GR14hbhvil_u:1364": "ācāra eva dharmasya mūlaṃ rājan kulasya ca |",
  "GR14hbhvil_u:1365": "ācārād vicyuto jantur na kulīno na dhārmikaḥ // Hbhv_3.17 //",
  "GR14hbhvil_u:1366": "kiṃ ca-",
  "GR14hbhvil_u:1367": "ācāro bhūti-janana ācāraḥ kīrti-vardhanaḥ |",
  "GR14hbhvil_u:1368": "ācārād vardhate hy āyur ācāro hanty alakṣaṇam // Hbhv_3.18 //",
  "GR14hbhvil_u:1369": "ācāra eva nṛpa-puṅgava sevyamāno",
  "GR14hbhvil_u:1370": "dharmārtha-kāma-phalado bhaviteha puṃsām |",
  "GR14hbhvil_u:1371": "tasmāt sadaiva viduṣāvahitena rājan",
  "GR14hbhvil_u:1372": "śāstrodito hy anudinaṃ paripālanīyaḥ // Hbhv_3.19 //",
  "GR14hbhvil_u:1373": "atha tatra nitya-kṛtyāni",
  "GR14hbhvil_u:1374": "brāhme muhūrta utthāya kṛṣṇa kṛṣṇeti kīrtayan |",
  "GR14hbhvil_u:1375": "prakṣālya pāṇi-pādau ca danta-dhāvanam ācaret // Hbhv_3.20 //",
  "GR14hbhvil_u:1376": "ācamya vasanaṃ rātres tyaktvānyat paridhāya ca |",
  "GR14hbhvil_u:1377": "punar ācamane kuryāl lekhyena vidhināgrataḥ // Hbhv_3.21 //",
  "GR14hbhvil_u:1378": "athecchan paramāṃ śuddhiṃ mūrdhni dhyātvā guroḥ padau |",
  "GR14hbhvil_u:1379": "stutvā ca kīrtayan kṛṣṇaṃ smaraṃś caitad udīrayet // Hbhv_3.22 //",
  "GR14hbhvil_u:1380": "atha prātaḥ-smaraṇa-kīrtane",
  "GR14hbhvil_u:1381": "jayati jana-nivāso devakī-janma-vādo",
  "GR14hbhvil_u:1382": "yadu-vara-pariṣat svair dorbhir asyann adharmam |",
  "GR14hbhvil_u:1383": "sthira-cara-vṛjina-ghnaḥ su-smita- śrī-mukhena",
  "GR14hbhvil_u:1384": "vraja-pura-vanitānāṃ vardhayan kāma-devam // Hbhv_3.23 //",
  "GR14hbhvil_u:1385": "[BhP 10.90.48]",
  "GR14hbhvil_u:1386": "smṛte sakala-kalyāṇa-bhājanaṃ yatra jāyate |",
  "GR14hbhvil_u:1387": "puruṣas tam ajaṃ nityaṃ vrajāmi śaraṇaṃ harim // Hbhv_3.24 //",
  "GR14hbhvil_u:1388": "vidagdha-gopāla-vilāsinīnāṃ",
  "GR14hbhvil_u:1389": "sambhoga-cihnāṅkita-sarva-gātram |",
  "GR14hbhvil_u:1390": "pavitram āmnāya-girām agamyaṃ",
  "GR14hbhvil_u:1391": "brahma prapadye nava-nīta-cauram // Hbhv_3.25 //",
  "GR14hbhvil_u:1392": "daśama-skandhe [BhP 10.46.46] -",
  "GR14hbhvil_u:1393": "udgāyatīnām aravinda-locanaṃ",
  "GR14hbhvil_u:1394": "vrajāṅganānāṃ divam aspṛśad dhvaniḥ |",
  "GR14hbhvil_u:1395": "dadhnaś ca nirmanthana-śabda-miśrito",
  "GR14hbhvil_u:1396": "nirasyate yena diśām amaṅgalam // Hbhv_3.26 //",
  "GR14hbhvil_u:1397": "| iti |",
  "GR14hbhvil_u:1398": "paṭhet punaś ca sādhūnāṃ sampradāyānusārataḥ |",
  "GR14hbhvil_u:1399": "catuḥślokīm imāṃ sarva-doṣa-śāntyai śubhāptaye // Hbhv_3.27 //",
  "GR14hbhvil_u:1400": "prātaḥ smarāmi bhava-bhīti-mahārti-śāntyai",
  "GR14hbhvil_u:1401": "nārāyaṇaṃ garuḍa-vāhanam abja-nābham |",
  "GR14hbhvil_u:1402": "grāhābhibhūta-vara-vāri-vāraṇa-mukti-hetuṃ",
  "GR14hbhvil_u:1403": "cakrāyudhaṃ taruṇa-vārija-patra-netram // Hbhv_3.28 //",
  "GR14hbhvil_u:1404": "prātar namāmi manasā vacasā ca mūrdhnā",
  "GR14hbhvil_u:1405": "pādāravinda-yugalaṃ paramasya puṃsaḥ |",
  "GR14hbhvil_u:1406": "nārāyaṇasya narakārṇava-tāraṇasya",
  "GR14hbhvil_u:1407": "pārāyaṇa-pravaṇa-vipra-parāyaṇasya // Hbhv_3.29 //",
  "GR14hbhvil_u:1408": "prātar bhajāmi bhajatām abhayaṅkaraṃ taṃ",
  "GR14hbhvil_u:1409": "prāk sarva-janma-kṛta-pāpa-bhayāvahatyai |",
  "GR14hbhvil_u:1410": "yo grāha-vaktra-patitāṅghri-gajendra-ghora-",
  "GR14hbhvil_u:1411": "śoka-praṇāśam akarod dhṛta-śaṅkha-cakraḥ // Hbhv_3.30 //",
  "GR14hbhvil_u:1412": "śloka-trayam idaṃ puṇyaṃ prātaḥ prātaḥ paṭhet tu yaḥ |",
  "GR14hbhvil_u:1413": "loka-traya-gurus tasmai dadyād ātma-padaṃ hariḥ // Hbhv_3.31 //",
  "GR14hbhvil_u:1414": "| iti |",
  "GR14hbhvil_u:1415": "tad etal likhitaṃ kutra kutracid vyavahārataḥ |",
  "GR14hbhvil_u:1416": "kintu svābhīṣṭa-rūpādi śrī-kṛṣṇasya vicintayet // Hbhv_3.32 //",
  "GR14hbhvil_u:1417": "itthaṃ vidadhyād bhagavat-kīrtana-smaraṇādikam |",
  "GR14hbhvil_u:1418": "sarva-tīrthābhiṣekaṃ vai bahir antarviśodhanam // Hbhv_3.33 //",
  "GR14hbhvil_u:1419": "tathā ca skānde skandaṃ prati śrī-śivoktau-",
  "GR14hbhvil_u:1420": "sakṛn nārāyaṇaety uktvā pumān kalpa-śata-trayam |",
  "GR14hbhvil_u:1421": "gaṅgādi-sarva-tīrtheṣu snāto bhavati putraka // Hbhv_3.34 //",
  "GR14hbhvil_u:1422": "anyatra ca-",
  "GR14hbhvil_u:1423": "śayanād utthito yas tu kīrtayen madhusūdanam |",
  "GR14hbhvil_u:1424": "kīrtanāt tasya pāpasya nāśam āyāty aśeṣataḥ // Hbhv_3.35 //",
  "GR14hbhvil_u:1425": "| iti |",
  "GR14hbhvil_u:1426": "māhātmyaṃ kīrtanasyāgre lekhyaṃ mukhya-prasaṅgataḥ |",
  "GR14hbhvil_u:1427": "smaraṇasya tu māhātmyam adhunā likhyate kiyat // Hbhv_3.36 //",
  "GR14hbhvil_u:1428": "tatrādau tasya nityatā",
  "GR14hbhvil_u:1429": "pādme bṛhat-sahasra-nāmni stotre [6.71.100]-",
  "GR14hbhvil_u:1430": "smartavyaḥ satataṃ viṣṇur vismartavyo na jātucit |",
  "GR14hbhvil_u:1431": "sarve vidhi-niṣedhāḥ syur etayor eva kiṅkarāḥ // Hbhv_3.37 //",
  "GR14hbhvil_u:1432": "skānde kārttika-prasaṅge śrīmad-agastyoktau-",
  "GR14hbhvil_u:1433": "sā hānis tan mahac chidraṃ sa mohaḥ sa ca vibhramaḥ |",
  "GR14hbhvil_u:1434": "yan-muhūrtaṃ kṣaṇaṃ vāpi vāsudevo na cintyate // Hbhv_3.38 //",
  "GR14hbhvil_u:1435": "kāśī-khaṇḍe ca śrī-dhruva-carite-",
  "GR14hbhvil_u:1436": "iyam eva parā hānir upasargo 'yam eva ca |",
  "GR14hbhvil_u:1437": "abhāgyaṃ paramaṃ caitad vāsudevaṃ na yat smaret // Hbhv_3.39 //",
  "GR14hbhvil_u:1438": "ye muhūrtāḥ kṣaṇā ye ca yāḥ kāṣṭhā ye nimeṣakāḥ |",
  "GR14hbhvil_u:1439": "ṛte viṣṇu-smṛter yātās teṣu muṣṭo yamena saḥ // Hbhv_3.40 //",
  "GR14hbhvil_u:1440": "| iti |",
  "GR14hbhvil_u:1441": "nityatve'py asya māhātmyaṃ vicitra-phala-dānataḥ |",
  "GR14hbhvil_u:1442": "jñeyaṃ śāstroditaṃ darśa-pūrṇamāsādivad budhaiḥ // Hbhv_3.41 //",
  "GR14hbhvil_u:1443": "atha smaraṇa-māhātmyam",
  "GR14hbhvil_u:1444": "tatra sarva-tīrtha-snānādhikatvam",
  "GR14hbhvil_u:1445": "uktaṃ ca smārtair api-",
  "GR14hbhvil_u:1446": "māntraṃ pārthivam āgneyaṃ vāyavyaṃ divyam eva ca |",
  "GR14hbhvil_u:1447": "vāruṇaṃ mānasaṃ ceti snānaṃ sapta-vidhaṃ smṛtam // Hbhv_3.42 //",
  "GR14hbhvil_u:1448": "śaṃ na āpas tu vai māntraṃ mṛd-ālambhaṃ tu pārthivam |",
  "GR14hbhvil_u:1449": "bhasmanā snānam āgneyaṃ snānaṃ gorajasānilam // Hbhv_3.43 //",
  "GR14hbhvil_u:1450": "ātape sati yā vṛṣṭir divyaṃ snānaṃ tad ucyate |",
  "GR14hbhvil_u:1451": "bahir nadyādiṣu snānaṃ vāruṇaṃ procyate budhaiḥ |",
  "GR14hbhvil_u:1452": "dhyānaṃ yan manasā viṣṇor mānasaṃ tat prakīrtanam // Hbhv_3.44 //",
  "GR14hbhvil_u:1453": "kiṃ ca-",
  "GR14hbhvil_u:1454": "asāmarthyena kāyasya kāla-deśādy-apekṣayā |",
  "GR14hbhvil_u:1455": "tulya-phalāni sarvāṇi syur ity āha parāśaraḥ // Hbhv_3.45 //",
  "GR14hbhvil_u:1456": "snānānāṃ mānasaṃ snānaṃ manv-ādyaiḥ paramaṃ smṛtam |",
  "GR14hbhvil_u:1457": "kṛtena yena mucyante gṛhasthā api vai dvijāḥ // Hbhv_3.46 //",
  "GR14hbhvil_u:1458": "parama-śodhaktavam",
  "GR14hbhvil_u:1459": "gāruḍe śrī-nāradoktau, viṣṇu-dharme ca pulasytyoktau -",
  "GR14hbhvil_u:1460": "apavitraḥ pavitro vā sarvāvasthāṃ gato 'pi vā |",
  "GR14hbhvil_u:1461": "yaḥ smaret puṇḍarīkākṣaṃ sa bāhyābhyantaraḥ śuciḥ // Hbhv_3.47 //",
  "GR14hbhvil_u:1462": "yadyapy upahataḥ pāpair manasāyanta-dustaraiḥ |",
  "GR14hbhvil_u:1463": "tathāpi saṃsmaran viṣṇuṃ sa bāhyābhyantaraḥ śuciḥ // Hbhv_3.48 //",
  "GR14hbhvil_u:1464": "śrī-viṣṇu-purāṇe [ViP 2.6.37-38] -",
  "GR14hbhvil_u:1465": "prāyaścittāny aśeṣāṇi tapaḥ karmātmakāni vai |",
  "GR14hbhvil_u:1466": "yāni teṣām aśeṣāṇāṃ kṛṣṇānusmaraṇaṃ param // Hbhv_3.49 //",
  "GR14hbhvil_u:1467": "kṛte pāpe'nutāpo vai yasya puṃsaḥ prajāyate |",
  "GR14hbhvil_u:1468": "prāyaścittaṃ tu tasyaikaṃ hari-saṃsmaraṇaṃ param // Hbhv_3.50 //",
  "GR14hbhvil_u:1469": "kiṃ ca [ViP 6.8.21] -",
  "GR14hbhvil_u:1470": "kali-kalmaṣam atyugraṃ narakārti-pradaṃ nṝṇām |",
  "GR14hbhvil_u:1471": "prayāti vilayaṃ sadyaḥ sakṛd yatrānusaṃsmṛte // Hbhv_3.51 //",
  "GR14hbhvil_u:1472": "bṛhan-nāradīye [ṇārP 1.10.100] śukra-bali-saṃvāde -",
  "GR14hbhvil_u:1473": "harir harati pāpāni duṣṭa-cittair api smṛtaḥ |",
  "GR14hbhvil_u:1474": "anicchayāpi saṃspṛṣṭo dahaty eva hi pāvakaḥ // Hbhv_3.53 //",
  "GR14hbhvil_u:1475": "tatraiva [ṇārP 1.30.93] prāyaścitta-prasaṅgānte",
  "GR14hbhvil_u:1476": "mahā-pātaka-yukto vā yukto vā sarva-pātakaiḥ |",
  "GR14hbhvil_u:1477": "sa vai vimucyate sadyo yasya viṣṇu-paraṃ manaḥ // Hbhv_3.54 //",
  "GR14hbhvil_u:1478": "brahma-vaivarte -",
  "GR14hbhvil_u:1479": "karmaṇā manasā vācā yaḥ kṛtaḥ pāpa-sañcayaḥ |",
  "GR14hbhvil_u:1480": "so 'py aśeṣaḥ kṣayaṃ yāti smṛtvā kṛṣṇāṅghra-paṅkajam // Hbhv_3.55 //",
  "GR14hbhvil_u:1481": "ataevoktaṃ skānde kārttika-prasaṅge śrī-parāśareṇa -",
  "GR14hbhvil_u:1482": "yama-mārgaṃ mahā-ghoraṃ narakāṃś ca yamaṃ tathā |",
  "GR14hbhvil_u:1483": "svapne'pi na naraḥ paśyed yaḥ smared garuḍadhvajam // Hbhv_3.56 //",
  "GR14hbhvil_u:1484": "ṣaṣṭha-skandhe [BhP 6.1.19] śrī-śukena -",
  "GR14hbhvil_u:1485": "sakṛn manaḥ kṛṣṇa-padāravindayor",
  "GR14hbhvil_u:1486": "niveśitaṃ tad-guṇa-rāgi yair iha |",
  "GR14hbhvil_u:1487": "na te yamaṃ pāśa-bhṛtaś ca tad-bhaṭān",
  "GR14hbhvil_u:1488": "svapne 'pi paśyanti hi cīrṇa-niṣkṛtāḥ // Hbhv_3.57 //",
  "GR14hbhvil_u:1489": "sarvāpad-vimocakatvam",
  "GR14hbhvil_u:1490": "śrī-viṣṇu-purāṇe [ViP 1.17.44] śrī-prahlādoktau -",
  "GR14hbhvil_u:1491": "dantā gajānāṃ kulśāgra-niṣṭhurāḥ",
  "GR14hbhvil_u:1492": "śīrṇā yad ete na balaṃ mamaitat |",
  "GR14hbhvil_u:1493": "mahā-vipat-pāta-vināśano 'yaṃ",
  "GR14hbhvil_u:1494": "janārdanānusmaraṇānubhāvaḥ // Hbhv_3.58 //",
  "GR14hbhvil_u:1495": "vāmana-purāṇe ca -",
  "GR14hbhvil_u:1496": "viṣṭayo vyatipātāś ca ye'nye durnīti-sambhavāḥ |",
  "GR14hbhvil_u:1497": "te sarve smaraṇād viṣṇor nāśam āyānty upadravāḥ // Hbhv_3.59 //",
  "GR14hbhvil_u:1498": "pādme māgha-māhātmye deva-dyuti-stutau -",
  "GR14hbhvil_u:1499": "yasya smaraṇa-mātreṇa na moho na ca durgatiḥ |",
  "GR14hbhvil_u:1500": "na rogo na ca duḥkhāni tam anantaṃ namāmy aham // Hbhv_3.60 //",
  "GR14hbhvil_u:1501": "durvāsanonmūlanatvam",
  "GR14hbhvil_u:1502": "dvādaśa-skandhe [BhP 12.3.47] -",
  "GR14hbhvil_u:1503": "yathā hemni sthito vahnir durvarṇaṃ hanti dhātu-jam |",
  "GR14hbhvil_u:1504": "evam ātma-gato viṣṇur yoginām aśubhāśayam // Hbhv_3.61 //",
  "GR14hbhvil_u:1505": "sarva-maṅgala-kāritvam",
  "GR14hbhvil_u:1506": "pāṇḍava-gītāyām-",
  "GR14hbhvil_u:1507": "lābhas teṣāṃ jayas teṣāṃ kutas teṣāṃ parābhavaḥ |",
  "GR14hbhvil_u:1508": "yeṣām indīvara-śyāmo hṛdayastha-janārdanaḥ // Hbhv_3.62 //",
  "GR14hbhvil_u:1509": "sarva-sat-karma-phaladatvam",
  "GR14hbhvil_u:1510": "skānde kārttika-prasaṅge'gastyoktau-",
  "GR14hbhvil_u:1511": "deveṣu yajñeṣu tapaḥsu caiva",
  "GR14hbhvil_u:1512": "dāneṣu tīrtheṣu vrateṣu caiva |",
  "GR14hbhvil_u:1513": "iṣṭeṣu pūrteṣu ca yat pradiṣṭaṃ",
  "GR14hbhvil_u:1514": "nṝṇāṃ smṛte tat-phalam acyute ca // Hbhv_3.63 //",
  "GR14hbhvil_u:1515": "karma-sādguṇya-kāritvam",
  "GR14hbhvil_u:1516": "bṛhan-nāradīye [ṇārP] -",
  "GR14hbhvil_u:1517": "nyūnātiriktatā siddhā kalau vedokta-karmaṇām |",
  "GR14hbhvil_u:1518": "hari-saṃsmaraṇam evātra sampūrṇa-phala-dāyakam // Hbhv_3.64 //",
  "GR14hbhvil_u:1519": "smṛtau ca-",
  "GR14hbhvil_u:1520": "pramādāt kurvatāṃ karma pracyavetādhvareṣu yat |",
  "GR14hbhvil_u:1521": "smaraṇād eva tad viṣṇoḥ sampūrṇaṃ syād iti śrutiḥ // Hbhv_3.65 //",
  "GR14hbhvil_u:1522": "sarva-karmādhikatvam",
  "GR14hbhvil_u:1523": "bṛhan-nāradīye kali-prasaṅge [ṇārP] -",
  "GR14hbhvil_u:1524": "tulā-puruṣa-dānānāṃ rājasūyāśvamedhayoḥ |",
  "GR14hbhvil_u:1525": "phalaṃ viṣṇoḥ smṛti-samaṃ na jātu dvija-sattama // Hbhv_3.66 //",
  "GR14hbhvil_u:1526": "dvādaśa-skandhe [BhP 12.3.48]-",
  "GR14hbhvil_u:1527": "vidyā-tapaḥ-prāṇa-nirodha-maitrī",
  "GR14hbhvil_u:1528": "tīrthābhiṣeka-vrata-dāna-japyaiḥ |",
  "GR14hbhvil_u:1529": "nātyanta-śuddhiṃ labhate 'ntar-ātmā",
  "GR14hbhvil_u:1530": "yathā hṛdi-sthe bhagavaty anante // Hbhv_3.67 //",
  "GR14hbhvil_u:1531": "viṣṇu-purāṇe [ViP 1.17.36] hiraṇyakaśipuṃ prati śrī-prahlādoktau -",
  "GR14hbhvil_u:1532": "bhayaṃ bhayānām apahāriṇi sthite",
  "GR14hbhvil_u:1533": "manasy anante mama kutra tiṣṭhati |",
  "GR14hbhvil_u:1534": "yasmin smṛte janma-jarodbhavāni",
  "GR14hbhvil_u:1535": "bhayāni sarvāṇy apayānti tāta // Hbhv_3.68 //",
  "GR14hbhvil_u:1536": "tatraivānyatra [ViP 2.6.40] -",
  "GR14hbhvil_u:1537": "viṣṇu-saṃsmaraṇāt kṣīṇa-samasta-kleśa-saṃcayaḥ |",
  "GR14hbhvil_u:1538": "muktiṃ prayāti svargāptis tasya vighno 'numīyate // Hbhv_3.69 //",
  "GR14hbhvil_u:1539": "bṛhan-nāradīye [ṇārP 1.1.65] -",
  "GR14hbhvil_u:1540": "varaṃ vareṇyaṃ varadaṃ purāṇaṃ",
  "GR14hbhvil_u:1541": "nija-prabhā-bhāvita-sarva-lokam |",
  "GR14hbhvil_u:1542": "saṅkalpitārtha-pradam ādi-devaṃ",
  "GR14hbhvil_u:1543": "smṛtvā vrajen mukti-padaṃ manuṣyaḥ // Hbhv_3.70 //",
  "GR14hbhvil_u:1544": "skānde-",
  "GR14hbhvil_u:1545": "yasya smaraṇa-mātreṇa janma-saṃsāra-bandhanāt |",
  "GR14hbhvil_u:1546": "vimucyate namas tasmai viṣṇave prabhaviṣṇave // Hbhv_3.71 //",
  "GR14hbhvil_u:1547": "tatraiva kārttika-prasaṅge śrī-parāśaroktau-",
  "GR14hbhvil_u:1548": "tadaiva puruṣo mukto janma-duḥkha-jarādibhiḥ |",
  "GR14hbhvil_u:1549": "bhaktyā tu parayā nūnaṃ yadaiva smarate harim // Hbhv_3.72 //",
  "GR14hbhvil_u:1550": "bhagavat-prasādanam",
  "GR14hbhvil_u:1551": "bṛhan-nāradīye [ṇārP 1.1.77] --",
  "GR14hbhvil_u:1552": "yena kenāpy upāyena smṛto nārāyaṇo 'vyayaḥ |",
  "GR14hbhvil_u:1553": "api pātaka-yuktasya prasannaḥ syān na saṃśayaḥ // Hbhv_3.73 //",
  "GR14hbhvil_u:1554": "śrī-vaikuṇṭha-loka-prāpakatvam",
  "GR14hbhvil_u:1555": "vāmana-purāṇe-",
  "GR14hbhvil_u:1556": "anādy-anantam ajarāmaraṃ hariṃ",
  "GR14hbhvil_u:1557": "ye saṃsmaranty aharahar niyataṃ narā bhuvi |",
  "GR14hbhvil_u:1558": "tat sarvagaṃ brahma paraṃ purāṇaṃ",
  "GR14hbhvil_u:1559": "te yānti vaiṣṇava-padaṃ dhurvam avyayaṃ ca // Hbhv_3.74 //",
  "GR14hbhvil_u:1560": "pādme (3.31.101) deva-dūta-vikuṇḍala-saṃvāde yamasya dūtānuśāsane-",
  "GR14hbhvil_u:1561": "smaranti ye sakṛd bhūtāḥ prasaṅgenāpi keśavam |",
  "GR14hbhvil_u:1562": "te vidhvastākhilāghaughā yanti viṣṇoḥ paraṃ padam // Hbhv_3.75 //",
  "GR14hbhvil_u:1563": "brahma-purāṇe viṣṇu-rahasye (216.88)-",
  "GR14hbhvil_u:1564": "śāṭhyenāpi narā nityaṃ ye smaranti janārdanam |",
  "GR14hbhvil_u:1565": "te 'pi yānti tanuṃ tyaktvā viṣṇulokam anāmayam // Hbhv_3.76 //",
  "GR14hbhvil_u:1566": "viṣṇu-dharmottare-",
  "GR14hbhvil_u:1567": "nirāśīr nirmamo yas tu viṣṇor dhyāna-paro bhavet |",
  "GR14hbhvil_u:1568": "tat-padaṃ samavāpnoti yatra gatvā na śocati // Hbhv_3.77 //",
  "GR14hbhvil_u:1569": "sārūpya-prāpaṇam",
  "GR14hbhvil_u:1570": "kāśī-khaṇḍe śrī-bindumādhava-prasaṅge agni-bindu-stutau-",
  "GR14hbhvil_u:1571": "ye tvāṃ trivikrama sadā hṛdi śīlayanti",
  "GR14hbhvil_u:1572": "kādambinī-rucir arociṣam ambujākṣa |",
  "GR14hbhvil_u:1573": "saudāminī-vilasitāṃśuka-vīta-mūrte",
  "GR14hbhvil_u:1574": "te'pi spṛśanti tava kāntim acintya-rūpām // Hbhv_3.78 //",
  "GR14hbhvil_u:1575": "śrī-bhagavad-gītāsu [ṅītā 8.5] -",
  "GR14hbhvil_u:1576": "anta-kāle ca mām eva smaran muktvā kalevaram |",
  "GR14hbhvil_u:1577": "yaḥ prayāti sa mad-bhāvaṃ yāti nāsty atra saṃśayaḥ // Hbhv_3.79 //",
  "GR14hbhvil_u:1578": "daśama-skandhe [BhP 10.80.11] pṛthukopākhyāne -",
  "GR14hbhvil_u:1579": "smarataḥ pāda-kamalam ātmānam api yacchati |",
  "GR14hbhvil_u:1580": "kiṃ nv artha-kāmān bhajato nāty-abhīṣṭān jagad-guruḥ // Hbhv_3.80 //",
  "GR14hbhvil_u:1581": "vaiṣṇave-",
  "GR14hbhvil_u:1582": "vāsudeve mano yasya japa-homārcanādiṣu |",
  "GR14hbhvil_u:1583": "tasyāntarāyo maitreya devendratvādi sat-phalam // Hbhv_3.81 //",
  "GR14hbhvil_u:1584": "gāruḍe-",
  "GR14hbhvil_u:1585": "mahatas tapaso mūlaṃ prasavaḥ puṇya-santateḥ |",
  "GR14hbhvil_u:1586": "jīvitasya phalaṃ svādu niyataṃ smaraṇaṃ hareḥ // Hbhv_3.82 //",
  "GR14hbhvil_u:1587": "dvitīya-skandhe [BhP 2.1.6] -",
  "GR14hbhvil_u:1588": "etāvān sāṅkhya-yogābhyāṃ sva-dharma-pariniṣṭhayā |",
  "GR14hbhvil_u:1589": "janma-lābhaḥ paraḥ puṃsām ante nārāyaṇa-smṛtiḥ // Hbhv_3.83 //",
  "GR14hbhvil_u:1590": "ataeva jarāsandha-niruddha-nṛpa-vargaiḥ prārthitaṃ daśama-skandhe [BhP 10.73.15] -",
  "GR14hbhvil_u:1591": "taṃ naḥ samādiśopāyaṃ yena te caraṇābjayoḥ |",
  "GR14hbhvil_u:1592": "smṛtir yathā na viramed api saṃsaratām iha // Hbhv_3.84 //",
  "GR14hbhvil_u:1593": "śrī-nāradenāpi [BhP 10.69.18] --",
  "GR14hbhvil_u:1594": "dṛṣṭaṃ tavāṅghri-yugalaṃ janatāpavargaṃ",
  "GR14hbhvil_u:1595": "brahmādibhir hṛdi vicintyam agādha-bodhaiḥ |",
  "GR14hbhvil_u:1596": "saṃsāra-kūpa-patitottaraṇāvalambaṃ",
  "GR14hbhvil_u:1597": "dhyāyaṃś carāmy anugṛhāṇa yathā smṛtiḥ syāt // Hbhv_3.85 //",
  "GR14hbhvil_u:1598": "| iti |",
  "GR14hbhvil_u:1599": "kṛṣṇa-smaraṇa-māhātmya-mahābdhir dustaro dhiyā |",
  "GR14hbhvil_u:1600": "yo yiyāsati tat-pāraṃ sa hi caitanya-vañcitaḥ // Hbhv_3.86 //",
  "GR14hbhvil_u:1601": "tataḥ pādodakaṃ kiñcit prāk pītvā tulasī-dalaiḥ |",
  "GR14hbhvil_u:1602": "gṛhītenācaret tena svamūrdhany abhiṣecanam // Hbhv_3.87 //",
  "GR14hbhvil_u:1603": "athādau śrī-guruṃ natvā śrī-kṛṣṇasya padābjayoḥ |",
  "GR14hbhvil_u:1604": "kiñcid vijñāpayan sarvasva-kṛtyāny arpayen namet // Hbhv_3.88 //",
  "GR14hbhvil_u:1605": "atha prātaḥ praṇāmaḥ",
  "GR14hbhvil_u:1606": "vāmana-purāṇe -",
  "GR14hbhvil_u:1607": "sarva-maṅgala-maṅgalyaṃ vareṇyaṃ varadaṃ śivam |",
  "GR14hbhvil_u:1608": "nārāyaṇaṃ namaskṛtya sarva-karmāṇi kārayet // Hbhv_3.89 //",
  "GR14hbhvil_u:1609": "atha vijñāpanam",
  "GR14hbhvil_u:1610": "viṣṇu-dharmottare -",
  "GR14hbhvil_u:1611": "yad-utsavādikaṃ karma tat tvayā prerito hare |",
  "GR14hbhvil_u:1612": "kariṣyāmi tvayā jñeyam iti vijñāpanaṃ mama // Hbhv_3.90 //",
  "GR14hbhvil_u:1613": "prātaḥ prabodhito viṣṇo hṛṣīkeśena yat tvayā |",
  "GR14hbhvil_u:1614": "yad yat kārayasīśāna tat karomi tavājñayā // Hbhv_3.91 //",
  "GR14hbhvil_u:1615": "trailokya-caitanyamayādi-deva",
  "GR14hbhvil_u:1616": "śrī-nātha viṣṇo bhavad-ājñayaiva |",
  "GR14hbhvil_u:1617": "prātaḥ samutthāya tava priyārthaṃ",
  "GR14hbhvil_u:1618": "saṃsāra-yātrām anuvartayiṣye // Hbhv_3.92 //",
  "GR14hbhvil_u:1619": "saṃsāra-yātrām anuvartamānaṃ",
  "GR14hbhvil_u:1620": "tvad-ājñayā śrī-nṛhare'ntarātman |",
  "GR14hbhvil_u:1621": "spardhātiraskāra-kali-pramāda-",
  "GR14hbhvil_u:1622": "bhayāni mā mābhibhavantu bhūman // Hbhv_3.93 //",
  "GR14hbhvil_u:1623": "jānāmi dharmaṃ na ca me pravṛttir",
  "GR14hbhvil_u:1624": "jānāmy adharmaṃ na ca me nivṛttiḥ |",
  "GR14hbhvil_u:1625": "tvayā hṛṣīkeśa hṛdi sthitena",
  "GR14hbhvil_u:1626": "yathā niyukto 'smi tathā karomi // Hbhv_3.94 //",
  "GR14hbhvil_u:1627": "atha praṇāma-vākyāni",
  "GR14hbhvil_u:1628": "mahābhārate -",
  "GR14hbhvil_u:1629": "namo brahmaṇya-devāya go-brāhmaṇa-hitāya ca |",
  "GR14hbhvil_u:1630": "jagad-dhitāya kṛṣṇāya govindāya namo namaḥ // Hbhv_3.95 //",
  "GR14hbhvil_u:1631": "garuḍa-purāṇe-",
  "GR14hbhvil_u:1632": "asura-vibudha-siddhair jñāyate yasya nāntaḥ",
  "GR14hbhvil_u:1633": "sakala-munibhir antaś cintyate yo viśuddhaḥ |",
  "GR14hbhvil_u:1634": "nikhila-hṛdi niviṣṭo vetti yaḥ sarva-sākṣī",
  "GR14hbhvil_u:1635": "tam ajam amṛtam īśaṃ vāsudevaṃ nato 'smi // Hbhv_3.96 //",
  "GR14hbhvil_u:1636": "viṣṇu-purāṇe [ViP ??]",
  "GR14hbhvil_u:1637": "yajñibhir yajña-puruṣo vāsudevaś ca sātvataḥ |",
  "GR14hbhvil_u:1638": "vedānta-vedibhir viṣṇuḥ procyate yo nato 'smi tam // Hbhv_3.97 //",
  "GR14hbhvil_u:1639": "evaṃ vijñāpayan dhyāyan kīrtayaṃś ca yathāvidhi |",
  "GR14hbhvil_u:1640": "praṇāmānācarec chaktyā catuḥ-saṅkhyāvarān budhaḥ // Hbhv_3.98 //",
  "GR14hbhvil_u:1641": "śrī-gopī-candanenordhva-puṇḍraṃ kṛtvā yathā-vidhi |",
  "GR14hbhvil_u:1642": "āsīta prāṅ-mukho bhūtvā śuddha-sthāne śubhāsane // Hbhv_3.99 //",
  "GR14hbhvil_u:1643": "tathā ca nāradīya-pañcarātre-",
  "GR14hbhvil_u:1644": "nirgatyācamya vidhivat praviśya ca punaḥ sudhīḥ |",
  "GR14hbhvil_u:1645": "āsane prāṅ-mukho bhūtvā vihite copaviśya vai // Hbhv_3.100 //",
  "GR14hbhvil_u:1646": "sampradāyānusāreṇa bhūta-śuddhiṃ vidhāya ca |",
  "GR14hbhvil_u:1647": "prāṇāyāmāṃś ca vidhivat kṛṣṇaṃ dhyāyet yathoditam // Hbhv_3.101 //",
  "GR14hbhvil_u:1648": "tathā coktam-",
  "GR14hbhvil_u:1649": "upapātakeṣu sarveṣu pātakeṣu mahatsu ca |",
  "GR14hbhvil_u:1650": "praviśya rajanī-pādaṃ viṣṇu-dhyānaṃ samācaret // Hbhv_3.102 //",
  "GR14hbhvil_u:1651": "vaihāyasa-pañcarātre ca-",
  "GR14hbhvil_u:1652": "tathaiva rātri-śeṣaṃ tu kālaṃ sūryodayāvadhi |",
  "GR14hbhvil_u:1653": "kartavyaṃ sajapaṃ dhyānaṃ nityam ārādhakena vai // Hbhv_3.103 //",
  "GR14hbhvil_u:1654": "vibhajya pañcadhā rātriṃ śeṣe devārcanādikam |",
  "GR14hbhvil_u:1655": "japaṃ homaṃ tathā dhyānaṃ nityaṃ kurvīta sādhakaḥ // Hbhv_3.104 //",
  "GR14hbhvil_u:1656": "ataeva viṣṇu-smṛtau-",
  "GR14hbhvil_u:1657": "rātres tu paścime yāme muhūrtau brāhmya ucyate // Hbhv_3.105 //",
  "GR14hbhvil_u:1658": "| iti |",
  "GR14hbhvil_u:1659": "pādodapānādīnāṃ ca sa vidhir mahimāgrataḥ |",
  "GR14hbhvil_u:1660": "lekhyo 'dhunā tu dhyānasya sa saṅkṣepeṇa likhyate // Hbhv_3.106 //",
  "GR14hbhvil_u:1661": "tāpanīya-śrutiṣu [ṅṭū 1.9-11] -",
  "GR14hbhvil_u:1662": "sat-puṇḍarīka-nayanaṃ meghābhaṃ vaidyutāmbaram |",
  "GR14hbhvil_u:1663": "dvi-bhujaṃ jñāna-mudrāḍhyaṃ vana-mālinam īśvaram // Hbhv_3.107 //",
  "GR14hbhvil_u:1664": "gopa-gopī-gavāvītaṃ sura-druma-talāśritam |",
  "GR14hbhvil_u:1665": "dviyālaṅkaraṇopetaṃ ratna-paṅkaja-madhyagam // Hbhv_3.108 //",
  "GR14hbhvil_u:1666": "kālindī-jala-kallola-saṅgi-māruta-sevitam |",
  "GR14hbhvil_u:1667": "cintayaṃś cetasā kṛṣṇaṃ mukto bhavati saṃsṛteḥ // Hbhv_3.109 //",
  "GR14hbhvil_u:1668": "mṛtyuñjaya-saṃhitānusārodita-sāradā-tilake ca -",
  "GR14hbhvil_u:1669": "smared vṛndāvane ramye mohayantam anāratam |",
  "GR14hbhvil_u:1670": "govindaṃ puṇḍarīkākṣaṃ gopa-kanyāḥ sahasraśaḥ // Hbhv_3.110 //",
  "GR14hbhvil_u:1671": "ātmano vadanāmbhoja-preritākṣi-madhu-vratāḥ |",
  "GR14hbhvil_u:1672": "kāma-bāṇena vivaśāś ciram āśleṣeṇotsukāḥ // Hbhv_3.111 //",
  "GR14hbhvil_u:1673": "muktāhāra-lasat-pīnottuṅgastana-bharānatāḥ |",
  "GR14hbhvil_u:1674": "srasta-dhammilla-vasanā mada-skhalita-bhāṣaṇāḥ // Hbhv_3.112 //",
  "GR14hbhvil_u:1675": "danta-paṅkti-prabhodbhāsi-spandamānādharāñcitāḥ |",
  "GR14hbhvil_u:1676": "vilobhayantīr vividhair vibhramair bhāva-garbhitaiḥ // Hbhv_3.113 //",
  "GR14hbhvil_u:1677": "phullendīvara-kāntim indu-vadanaṃ barhāvataṃsa-priyaṃ",
  "GR14hbhvil_u:1678": "śrī-vatsāṅkam udāra-kaustubha-dharaṃ pītāmbaraṃ sundaram |",
  "GR14hbhvil_u:1679": "gopīnāṃ nayanotpalārcita-tanuṃ go-gopa-saṅghāvṛtaṃ",
  "GR14hbhvil_u:1680": "govindaṃ kala-veṇu-vādana-paraṃ divyāṅga-bhūṣaṃ bhaje // Hbhv_3.114 //",
  "GR14hbhvil_u:1681": "| iti |",
  "GR14hbhvil_u:1682": "śrī-gautamīya-tantrādau tad-dhyānaṃ prathitaṃ param |",
  "GR14hbhvil_u:1683": "agrato 'trāpi saṃlekhyaṃ yad iṣṭaṃ tatra tad bhajet // Hbhv_3.115 //",
  "GR14hbhvil_u:1684": "bṛhat-śātātāpa-smṛtau-",
  "GR14hbhvil_u:1685": "pakṣopavāsād yat pāpaṃ puruṣasya praṇaśyati |",
  "GR14hbhvil_u:1686": "prāṇāyāma-śatenaiva yat pāpaṃ naśyate nṝṇām // Hbhv_3.116 //",
  "GR14hbhvil_u:1687": "prāṇāyāma-sahasreṇa yat pāpaṃ naśyate nṝṇām |",
  "GR14hbhvil_u:1688": "kṣaṇa-mātreṇa tat pāpaṃ harer dhyānāt praṇaśyati // Hbhv_3.117 //",
  "GR14hbhvil_u:1689": "viṣṇu-dharme-",
  "GR14hbhvil_u:1690": "sarva-pāpa-prasakto 'pi dhyāyan nimiṣam acyutam |",
  "GR14hbhvil_u:1691": "bhūtas tapasvī bhavati paṅkti-pāvana-pāvanaḥ // Hbhv_3.118 //",
  "GR14hbhvil_u:1692": "viṣṇu-purāṇe (?) ca-",
  "GR14hbhvil_u:1693": "dhyāyen nārāyaṇaṃ devaṃ snānādiṣu ca karmasu |",
  "GR14hbhvil_u:1694": "prāyaścittaṃ hi sarvasya duṣkṛtasyeti niścitam // Hbhv_3.119 //",
  "GR14hbhvil_u:1695": "kali-doṣa-haratvam",
  "GR14hbhvil_u:1696": "bṛhan-nāradīye kali-prasaṅge [ṇārP 1.41.97] -",
  "GR14hbhvil_u:1697": "samasta-jagad-ādhāraṃ paramārtha-svarūpiṇam |",
  "GR14hbhvil_u:1698": "ghore kali-yuge prāpte viṣṇuṃ dhyāyan na sīdati // Hbhv_3.120 //",
  "GR14hbhvil_u:1699": "sarva-dharmādhikāritvam",
  "GR14hbhvil_u:1700": "skānde kārttika-māhātmye agastyoktau-",
  "GR14hbhvil_u:1701": "kintv asya bahubhis tīrthaiḥ kiṃ tasya bahubhir vrataiḥ |",
  "GR14hbhvil_u:1702": "yo nityaṃ dhyāyate devaṃ nārāyaṇam ananya-dhīḥ // Hbhv_3.121 //",
  "GR14hbhvil_u:1703": "mokṣa-pradatvam",
  "GR14hbhvil_u:1704": "bṛhan-nāradīye kali-prasaṅge [ṇārP 1.40.52] -",
  "GR14hbhvil_u:1705": "ye mānavā vigata-rāga-parāvara-jñā",
  "GR14hbhvil_u:1706": "nārāyaṇaṃ sura-guruṃ satataṃ smaranti |",
  "GR14hbhvil_u:1707": "dhyānena tena hata kilbiṣa-cetanās te",
  "GR14hbhvil_u:1708": "mātuḥ payodhara-rasaṃ na punaḥ pibanti // Hbhv_3.122 //",
  "GR14hbhvil_u:1709": "śrī-vaikuṇṭha-prāpakatvam",
  "GR14hbhvil_u:1710": "skānde śrī-brahmoktau-",
  "GR14hbhvil_u:1711": "muhūrtam api yo dhyāyen nārāyaṇam atandritaḥ |",
  "GR14hbhvil_u:1712": "so 'pi sad-gatim āpnoti kiṃ punas tat-parāyaṇaḥ // Hbhv_3.123 //",
  "GR14hbhvil_u:1713": "pādme vaiśākha-māhātmye yama-brāhmaṇa-saṃvāde [PadmaP 1.96.78]",
  "GR14hbhvil_u:1714": "dhyāyanti puruṣaṃ divyam acyutaṃ ye smaranti ca |",
  "GR14hbhvil_u:1715": "labhante te'cyuta-sthānaṃ śrutir eṣā purātanī // Hbhv_3.124 //",
  "GR14hbhvil_u:1716": "sārūpya-prāpaṇam",
  "GR14hbhvil_u:1717": "ekādaśa-skandhe [BhP 11.5.48] -",
  "GR14hbhvil_u:1718": "vaireṇa yaṃ nṛpatayaḥ śiśupāla-pauṇḍra-",
  "GR14hbhvil_u:1719": "śālvādayo gati-vilāsa-vilokanādyaiḥ |",
  "GR14hbhvil_u:1720": "dhyāyanta ākṛta-dhiyaḥ śayanāsanādau",
  "GR14hbhvil_u:1721": "tat-sāmyam āpur anurakta-dhiyāṃ punaḥ kim // Hbhv_3.125 //",
  "GR14hbhvil_u:1722": "svataḥ parama-phalatvam",
  "GR14hbhvil_u:1723": "caturtha-skandhe [BhP 4.20.29] śrī-pṛthūktau -",
  "GR14hbhvil_u:1724": "bhajanty atha tvām ata eva sādhavo",
  "GR14hbhvil_u:1725": "vyudasta-māyā-guṇa-vibhramodayam |",
  "GR14hbhvil_u:1726": "bhavat-padānusmaraṇād ṛte satāṃ",
  "GR14hbhvil_u:1727": "nimittam anyad bhagavan na vidmahe // Hbhv_3.126 //",
  "GR14hbhvil_u:1728": "skanda-purāṇe brahmoktau ca -",
  "GR14hbhvil_u:1729": "āloḍya sarva-śāstrāṇi vicārya ca punaḥ punaḥ |",
  "GR14hbhvil_u:1730": "idame eva suniṣpannaṃ dhyeyo nārāyaṇaḥ sadā // Hbhv_3.127 //",
  "GR14hbhvil_u:1731": "ataevoktaṃ hāyaśīrṣa-pañcarātre nārāyaṇa-vyūha-stave -",
  "GR14hbhvil_u:1732": "ye tyakta-loka-dharmārthā viṣṇu-bhakti-vaśaṃ gatāḥ |",
  "GR14hbhvil_u:1733": "dhyāyanti paramātmānaṃ tebhyo 'pīha namo namaḥ // Hbhv_3.128 //",
  "GR14hbhvil_u:1734": "| iti |",
  "GR14hbhvil_u:1735": "smaraṇe yat tan māhātmyaṃ tad-dhyāne'py akhilaṃ viduḥ |",
  "GR14hbhvil_u:1736": "bhedaḥ kalpyeta sāmānya-viśeṣābhyāṃ tayoḥ kiyān // Hbhv_3.129 //",
  "GR14hbhvil_u:1737": "atha śrī-bhagavat-prabodhanam",
  "GR14hbhvil_u:1738": "tato devālaye gatvā ghaṇṭādy-udghoṣa-pūrvakam |",
  "GR14hbhvil_u:1739": "prabodhya stutibhiḥ kṛṣṇaṃ nīrājyaṃ prārthayed idam // Hbhv_3.130 //",
  "GR14hbhvil_u:1740": "tṛtīya-skandhe [BhP 3.9.25] -",
  "GR14hbhvil_u:1741": "so 'sāv adabhra-karuṇo bhagavān vivṛddha-",
  "GR14hbhvil_u:1742": "prema-smitena nayanāmburuhaṃ vijṛmbhan |",
  "GR14hbhvil_u:1743": "utthāya viśva-vijayāya ca no viṣādaṃ",
  "GR14hbhvil_u:1744": "mādhvyā girāpanayatāt puruṣaḥ purāṇaḥ // Hbhv_3.131 //",
  "GR14hbhvil_u:1745": "deva-prapannārtihara prasādaṃ kuru keśava |",
  "GR14hbhvil_u:1746": "avalokana-dānena bhūyo māṃ pārayācyuta // Hbhv_3.132 //",
  "GR14hbhvil_u:1747": "| iti |",
  "GR14hbhvil_u:1748": "devālayaṃ praviśyātha stotrāṇīṣṭāni kīrtayan |",
  "GR14hbhvil_u:1749": "kṛṣṇasya tulasī-varjaṃ nirmālyam apasārayet // Hbhv_3.133 //",
  "GR14hbhvil_u:1750": "atha nirmālyottāraṇam",
  "GR14hbhvil_u:1751": "atri-smṛtau-",
  "GR14hbhvil_u:1752": "prātaḥ-kāle sadā kuryān nirmālyottāraṇaṃ budhaḥ |",
  "GR14hbhvil_u:1753": "tṛṣitāḥ paśavo baddhāḥ kanyakā ca rajasvalā |",
  "GR14hbhvil_u:1754": "devatā ca sanirmālyā hanti puṇyaṃ purākṛtam // Hbhv_3.134 //",
  "GR14hbhvil_u:1755": "nārasiṃhe śrī-yamoktau-",
  "GR14hbhvil_u:1756": "deva-mālyāpanayanaṃ devāgāre samūhanam |",
  "GR14hbhvil_u:1757": "snāpanaṃ sarva-devānāṃ go-pradāna-samaṃ smṛtam // Hbhv_3.135 //",
  "GR14hbhvil_u:1758": "nārada-pañcarātre-",
  "GR14hbhvil_u:1759": "yaḥ prātar utthāya vidhāya nityaṃ",
  "GR14hbhvil_u:1760": "nirmālyam īśasya nirākaroti |",
  "GR14hbhvil_u:1761": "na tasya duḥkhaṃ na daridratā ca",
  "GR14hbhvil_u:1762": "nākāla-mṛtyur na ca roga-mātram // Hbhv_3.136 //",
  "GR14hbhvil_u:1763": "aruṇodaya-velāyāṃ nirmālyaṃ śalyatāṃ vrajet |",
  "GR14hbhvil_u:1764": "prātas tu syān mahāśalyaṃ ghaṭikā-mātra-yogataḥ // Hbhv_3.137 //",
  "GR14hbhvil_u:1765": "atiśalyaṃ vijānīyāt tato vajra-prahāravat |",
  "GR14hbhvil_u:1766": "aruṇodaya-velāyāṃ śalyaṃ tat kṣamate hariḥ // Hbhv_3.138 //",
  "GR14hbhvil_u:1767": "ghaṭikāyām atikrāntau kṣudraṃ pātakam āvahet |",
  "GR14hbhvil_u:1768": "muhūrte samatikrānte pūrṇaṃ pātakam ucyate // Hbhv_3.139 //",
  "GR14hbhvil_u:1769": "atipātakam ev syāt ghaṭikānāṃ catuṣṭaye |",
  "GR14hbhvil_u:1770": "muhūrta-tritaye pūrṇe mahā-pātakam ucyate // Hbhv_3.140 //",
  "GR14hbhvil_u:1771": "tataḥ paraṃ brahma-vadho mahā-pātaka-pañcakam |",
  "GR14hbhvil_u:1772": "prahare pūrṇatāṃ yāte prāyaścittaṃ tato na hi // Hbhv_3.141 //",
  "GR14hbhvil_u:1773": "nirmālyasya vilambe tu prāyaścittam athocyate |",
  "GR14hbhvil_u:1774": "atikrānte muhūrtārdhe sahasraṃ japam ācaret // Hbhv_3.142 //",
  "GR14hbhvil_u:1775": "pūrṇe muhūrte sañjāte sahasraṃ sārdham ucyate |",
  "GR14hbhvil_u:1776": "sahasra-dvitīyaṃ kuryāt ghaṭikānāṃ catuṣṭaye // Hbhv_3.143 //",
  "GR14hbhvil_u:1777": "muhūrta-tritaye'tīte ayutaṃ japam ācaret |",
  "GR14hbhvil_u:1778": "prahare pūrṇatāṃ yāte puraścaraṇam ucyate |",
  "GR14hbhvil_u:1779": "prahare samatikrānte prāyaścittaṃ na vidyate // Hbhv_3.144 //",
  "GR14hbhvil_u:1780": "atha śrī-mukha-prakṣālanam",
  "GR14hbhvil_u:1781": "śrī-hastāṅghri-mukhāmbhoja-kṣālanāya ca tad-gṛhe |",
  "GR14hbhvil_u:1782": "gaṇḍūṣāṇi jalair dattvā danta-kāṣṭhaṃ samarpayet // Hbhv_3.145 //",
  "GR14hbhvil_u:1783": "jihvollekhanikāṃ dattvā pāduke śuddha-mṛttikām |",
  "GR14hbhvil_u:1784": "salilaṃ ca punar dadyād vāso 'pi mukha-mārjanam // Hbhv_3.146 //",
  "GR14hbhvil_u:1785": "tataḥ śrī-tulasīṃ puṇyām arpayet bhagavat-priyām |",
  "GR14hbhvil_u:1786": "tan-māhātmyaṃ ca tan-mukhya-prasaṅge lekhyam agrataḥ // Hbhv_3.147 //",
  "GR14hbhvil_u:1787": "atha danta-kāṣṭhārpaṇa-māhātmyam",
  "GR14hbhvil_u:1788": "viṣṇu-dharmottare-",
  "GR14hbhvil_u:1789": "danta-kāṣṭha-pradānena danta-saubhāgyam ṛcchati |",
  "GR14hbhvil_u:1790": "jihvollekhanikāṃ dattvā virogas tv abhijāyate // Hbhv_3.148 //",
  "GR14hbhvil_u:1791": "pādukāyāḥ pradānena gatim iṣṭām avāpnuyāt |",
  "GR14hbhvil_u:1792": "mṛd-bhāga-dānād devasya bhūmim āpnoty anuttamām // Hbhv_3.149 //",
  "GR14hbhvil_u:1793": "atha maṅgala-nīrājanam",
  "GR14hbhvil_u:1794": "paṭhitvātha priyān ślokān mahā-vāditra-nisvanaiḥ |",
  "GR14hbhvil_u:1795": "prabhor nīrājanaṃ kuryān maṅgalākhyaṃ jagad-dhitam // Hbhv_3.150 //",
  "GR14hbhvil_u:1796": "nīrājanaṃ tv idaṃ sarvaiḥ kartavyaṃ śuci-vigrahaiḥ |",
  "GR14hbhvil_u:1797": "parama-śraddhayotthāya draṣṭavyaṃ ca sadā naraiḥ // Hbhv_3.151 //",
  "GR14hbhvil_u:1798": "strīṇāṃ puṃsāṃ ca sarveṣām etat sarveṣṭa-pūrakam |",
  "GR14hbhvil_u:1799": "samasta-dainya-dāridrya-duritādy-upaśānti-kṛt // Hbhv_3.152 //",
  "GR14hbhvil_u:1800": "atha prātaḥ-snānārthodyamaḥ",
  "GR14hbhvil_u:1801": "tato 'ruṇodayasyānte snānārthaṃ niḥsared bahiḥ |",
  "GR14hbhvil_u:1802": "kīrtayan kṛṣṇa-nāmāni tīrthaṃ gacched anantaram // Hbhv_3.153 //",
  "GR14hbhvil_u:1803": "tathā ca śukra-smṛtau-",
  "GR14hbhvil_u:1804": "brāhme muhūrte cotthāya śucir bhūtvā samāhitaḥ |",
  "GR14hbhvil_u:1805": "svastikādy-āsanaṃ baddhvā dhyātvā kṛṣṇa-pādāmbujam // Hbhv_3.154 //",
  "GR14hbhvil_u:1806": "tato nirgatya nilayānnāmānīmāni kīrtayet |",
  "GR14hbhvil_u:1807": "śrī-vāsudevāniruddha-pradyumnādhokṣajācyuta |",
  "GR14hbhvil_u:1808": "śrī-kṛṣṇānanta govinda saṅkarṣaṇa namo 'stu te // Hbhv_3.155 //",
  "GR14hbhvil_u:1809": "gatvā tīrthādikaṃ tatra nikṣipya snāna-sādhanam |",
  "GR14hbhvil_u:1810": "vidhinācarya maitry-ādi-kṛtyaṃ śaucaṃ vidhāya ca |",
  "GR14hbhvil_u:1811": "ācamya khāni saṃmārjya snānaṃ kuryāt yathocitam // Hbhv_3.156 //",
  "GR14hbhvil_u:1812": "atha maitryādi-kṛtya-vidhiḥ",
  "GR14hbhvil_u:1813": "śrī-viṣṇu-purāṇe [ViP 3.11.8-15] aurva-sagara-saṃvāde gṛhi-dharma-kathane-",
  "GR14hbhvil_u:1814": "tataḥ kalye samutthāya kuryān mūtraṃ nareśvara |",
  "GR14hbhvil_u:1815": "nairṛtyām iṣu-vikṣepam atītyādhikaṃ gṛhāt // Hbhv_3.157 //",
  "GR14hbhvil_u:1816": "dūrādāvasathān mūtraṃ purīṣaṃ ca samutsṛjet |",
  "GR14hbhvil_u:1817": "pādāv asecanocchiṣṭe prakṣipen na gṛhāṅgaṇe // Hbhv_3.158 //",
  "GR14hbhvil_u:1818": "ātma-cchāyāṃ taroś chāyāṃ go-sūryāgny-anilāṃs tathā |",
  "GR14hbhvil_u:1819": "guruṃ dvijādīṃś ca budho na meheta kadācana // Hbhv_3.159 //",
  "GR14hbhvil_u:1820": "na kṛṣṭe śasya-madhye vā go-vraje jana-saṃsadi |",
  "GR14hbhvil_u:1821": "na vartmani na nady-ādi-tīrtheṣu puruṣarṣabha // Hbhv_3.160 //",
  "GR14hbhvil_u:1822": "nāpsu naivāmbhasas tīre na śmaśāne samācaret |",
  "GR14hbhvil_u:1823": "utsargaṃ vai purīṣasya mūtrasya ca visarjanam // Hbhv_3.161 //",
  "GR14hbhvil_u:1824": "udaṅmukho divotsargaṃ viparīta-mukho niśi |",
  "GR14hbhvil_u:1825": "kurvītānāpadi prājño mūtrotsargaṃ ca pārthiva // Hbhv_3.162 //",
  "GR14hbhvil_u:1826": "tṛṇair ācchādya vasudhāṃ vastra-prāvṛta-mastakaḥ |",
  "GR14hbhvil_u:1827": "tiṣṭhen nāticiraṃ tatra naiva kiñcid udīrayet // Hbhv_3.163 //",
  "GR14hbhvil_u:1828": "tathā kaurme vyāsa-gītāyām-",
  "GR14hbhvil_u:1829": "nidhāya dakṣiṇe karṇe brahma-sūtram udaṅmukhaḥ |",
  "GR14hbhvil_u:1830": "antardhāpya mahīṃ kāṣṭhaiḥ patrair loṣṭrais tṛṇena vā // Hbhv_3.164 //",
  "GR14hbhvil_u:1831": "prāvṛtya tu śiraḥ kuryād vin-mūtrasya visarjanam |",
  "GR14hbhvil_u:1832": "na caivābhimukhaḥ strīṇāṃ guru-brāhmaṇayor gavām |",
  "GR14hbhvil_u:1833": "na deva-devālayor nāpām api kadācana // Hbhv_3.165 //",
  "GR14hbhvil_u:1834": "nadīṃ jyotīṃṣi vīkṣitvā na vāyv-agni-mukho 'pi vā |",
  "GR14hbhvil_u:1835": "prayādityaṃ pratyanalaṃ pratisomaṃ tathaiva ca // Hbhv_3.166 //",
  "GR14hbhvil_u:1836": "kāśī-kāṇḍe śrī-skandāgastya-saṃvāde-",
  "GR14hbhvil_u:1837": "tataś cāvaśyakaṃ kartuṃ nairṛtīṃ diśam āśrayet |",
  "GR14hbhvil_u:1838": "grāmād dhanuḥ-śataṃ gacchen nagarāc ca caturguṇam // Hbhv_3.167 //",
  "GR14hbhvil_u:1839": "karṇopavīty-udag-vaktro divase sandhyayor api |",
  "GR14hbhvil_u:1840": "vin-mūtre visṛjen maunī niśāyāṃ dakṣiṇā-mukhaḥ // Hbhv_3.168 //",
  "GR14hbhvil_u:1841": "nālokayed diśo bhāgān jyotiś cakraṃ nabho 'malam |",
  "GR14hbhvil_u:1842": "vāmena pāṇinā śiśnaṃ dhṛtvottiṣṭhet prayatnavān // Hbhv_3.169 //",
  "GR14hbhvil_u:1843": "tatraivāgre-",
  "GR14hbhvil_u:1844": "na mūtraṃ go-vraje kuryān na valmīke na bhasmani |",
  "GR14hbhvil_u:1845": "na garteṣu sa-sattveṣu na tiṣṭhan na vrajann api // Hbhv_3.170 //",
  "GR14hbhvil_u:1846": "yathā-sukha-mukho rātrau divā chāyāndhakārayoḥ |",
  "GR14hbhvil_u:1847": "bhītiṣu prāṇa-bādhāyāṃ kuryān mala-visarjanam // Hbhv_3.171 //",
  "GR14hbhvil_u:1848": "viṣṇu-purāṇe [BhP 3.11.16-18] tatraiva-",
  "GR14hbhvil_u:1849": "valmīka-mūṣikotkhātāṃ mṛdaṃ nāntar-jalāt tathā |",
  "GR14hbhvil_u:1850": "śaucāvaśiṣṭāṃ gehāc ca na dadyāl lepa-sambhavām // Hbhv_3.172 //",
  "GR14hbhvil_u:1851": "antaḥprāṇyavapannāṃ ca halotkhātāṃ ca pārthiva |",
  "GR14hbhvil_u:1852": "parityajen mṛdaś caitāḥ sakalāḥ śauca-sādhane // Hbhv_3.173 //",
  "GR14hbhvil_u:1853": "ekā liṅge gude tisras daśa vāma-kare nṛpa |",
  "GR14hbhvil_u:1854": "hasta-dvaye saptānyā mṛdaḥ śaucopapādikāḥ // Hbhv_3.174 //",
  "GR14hbhvil_u:1855": "yama-smṛtau-",
  "GR14hbhvil_u:1856": "tisras tu pādayor deyāḥ śuddhi-kāmena nityaśaḥ // Hbhv_3.175 //",
  "GR14hbhvil_u:1857": "kiṃ ca-",
  "GR14hbhvil_u:1858": "tisras tu mṛttikā deyāḥ kṛtvā tu nakha-śodhanam // Hbhv_3.176 //",
  "GR14hbhvil_u:1859": "kāśī-khaṇḍe ca tatraiva-",
  "GR14hbhvil_u:1860": "guhye dadyān mṛdaṃ caikāṃ pāyau pañcāmbu-sāntarāḥ |",
  "GR14hbhvil_u:1861": "daśa vāma-kare cāpi sapta pāṇi-dvaye mṛdaḥ // Hbhv_3.177 //",
  "GR14hbhvil_u:1862": "ekaikāṃ pādayor dadyāt tisraḥ pāṇyor mṛdaḥ smṛtāḥ |",
  "GR14hbhvil_u:1863": "itthaṃ śaucaṃ gṛhī kuryād gandha-lepa-kṣayāvadhi // Hbhv_3.178 //",
  "GR14hbhvil_u:1864": "kramād dviguṇam etat tu brahmacaryādiṣu triṣu |",
  "GR14hbhvil_u:1865": "divā vihita-śaucāc ca rātrāv ardhaṃ samācaret // Hbhv_3.179 //",
  "GR14hbhvil_u:1866": "rujārdhaṃ ca tad-ardhaṃ ca pathi caurādi-pīḍite |",
  "GR14hbhvil_u:1867": "tad-ardha-yoṣitāṃ cāpi svāsthye nyūnaṃ na kārayet |",
  "GR14hbhvil_u:1868": "ārdra-dhātrī-phalonmānā mṛdaḥ śauce prakīrtitāḥ // Hbhv_3.180 //",
  "GR14hbhvil_u:1869": "śaṅkha-smṛtau-",
  "GR14hbhvil_u:1870": "mṛttikā tu samuddiṣṭā triparvī pūryate yayā // Hbhv_3.181 //",
  "GR14hbhvil_u:1871": "dakṣa-smṛtau-",
  "GR14hbhvil_u:1872": "ardha-prasṛti-mātrā tu prathamā mṛttikā smṛtā |",
  "GR14hbhvil_u:1873": "dvitīyā ca tṛtīyā ca tad-ardhaṃ parikīrtitā // Hbhv_3.182 //",
  "GR14hbhvil_u:1874": "atha kevala-mūtrotsarge",
  "GR14hbhvil_u:1875": "dakṣaḥ-",
  "GR14hbhvil_u:1876": "ekā liṅge tu savye trir ubhayor mṛd-dvayaṃ smṛtam // Hbhv_3.183 //",
  "GR14hbhvil_u:1877": "brāhme-",
  "GR14hbhvil_u:1878": "pādayor dve gṛhītvā ca suprakṣālita-pāṇinā |",
  "GR14hbhvil_u:1879": "ācamya tu tataḥ śuddhaḥ smṛtvā viṣṇuṃ sanātanam // Hbhv_3.184 //",
  "GR14hbhvil_u:1880": "viṣṇu-purāṇe [BhP 3.11.19-21] tatraiva-",
  "GR14hbhvil_u:1881": "acchenāgandha-phenena jalenābudbudena ca |",
  "GR14hbhvil_u:1882": "ācāmeta mṛdaṃ bhūyas tathā dadyāt samāhitaḥ // Hbhv_3.185 //",
  "GR14hbhvil_u:1883": "niṣpāditāṅghri-śaucas tu pāpāv abhyukṣya vai punaḥ |",
  "GR14hbhvil_u:1884": "triḥ pibet salilaṃ tena tathā dviḥ parimārjayet // Hbhv_3.186 //",
  "GR14hbhvil_u:1885": "śīrṣaṇyāni tataḥ khāni mūrdhānaṃ ca mṛdā labhet |",
  "GR14hbhvil_u:1886": "bāhū nābhiṃ ca toyena hṛdayaṃ cāpi saṃspṛśet // Hbhv_3.187 //",
  "GR14hbhvil_u:1887": "atra ca viśeṣo dakṣeṇoktaḥ-",
  "GR14hbhvil_u:1888": "prakṣālya hastau pādau ca triḥ pibed ambu vīkṣitam |",
  "GR14hbhvil_u:1889": "saṃvṛttāṅguṣṭha-mūlena dviḥ pramṛjyāt tato mukham // Hbhv_3.188 //",
  "GR14hbhvil_u:1890": "saṃhatya tisṛbhiḥ pūrvam āsyam evam upaspṛśet |",
  "GR14hbhvil_u:1891": "aṅguṣṭhena pradeśinyā ghrāṇaṃ paścād anantaram // Hbhv_3.189 //",
  "GR14hbhvil_u:1892": "aṅguṣṭhānāmikābhyāṃ tu cakṣuḥ-śrotre punaḥ punaḥ |",
  "GR14hbhvil_u:1893": "kaniṣṭhāṅguṣṭhayor nābhiṃ hṛdayaṃ tu talena vai |",
  "GR14hbhvil_u:1894": "sarvābhis tu śiraḥ paścād bāhū cāgreṇa saṃspṛśet // Hbhv_3.190 //",
  "GR14hbhvil_u:1895": "tathā kāśī-khaṇḍe tatraiva-",
  "GR14hbhvil_u:1896": "prāg āsya udagāsyo vā sūpaviṣṭaḥ śucau bhuvi |",
  "GR14hbhvil_u:1897": "upaspṛśed vihīnāyāṃ tuṣāṅgārāsthi-bhasmabhiḥ // Hbhv_3.191 //",
  "GR14hbhvil_u:1898": "anuṣṇābhir aphenābhir adbhir hṛdgābhir atvaraḥ |",
  "GR14hbhvil_u:1899": "brāhmaṇo brahma-tīrthena dṛṣṭi-pūtanābhir ācamet // Hbhv_3.192 //",
  "GR14hbhvil_u:1900": "kaṇṭha-gābhir nṛpaḥ śudhyet tālugābhis tathorujaḥ |",
  "GR14hbhvil_u:1901": "strī-śūdrāvāsyasaṃsparśa-mātreṇāpi visudhyataḥ // Hbhv_3.193 //",
  "GR14hbhvil_u:1902": "yājñavalkya-smṛtau-",
  "GR14hbhvil_u:1903": "pāda-kṣālana-śeṣeṇa nācāmet vāriṇā dvijaḥ |",
  "GR14hbhvil_u:1904": "yady ācamet srāvayitvā bhūmau baudhāyano 'bravīt // Hbhv_3.194 //",
  "GR14hbhvil_u:1905": "bharadvāja-smṛtau-",
  "GR14hbhvil_u:1906": "pāṇinā dakṣiṇenaiva saṃhatāṅgulinācamet |",
  "GR14hbhvil_u:1907": "muktāṅguṣṭhaka-niṣṭhena naka-spṛṣṭā apas tyajet // Hbhv_3.195 //",
  "GR14hbhvil_u:1908": "kaurme ca vyāsa-gītāyām-",
  "GR14hbhvil_u:1909": "bhuktvā pītvā ca suptvā ca snātvā rathyopasarpaṇe |",
  "GR14hbhvil_u:1910": "auṣṭhau vilomakau spṛṣṭvā vāso viparidhāya ca // Hbhv_3.196 //",
  "GR14hbhvil_u:1911": "reto-mūtra-purīṣāṇām utsarge'nṛta-bhāṣaṇe |",
  "GR14hbhvil_u:1912": "ṣthīvitvādhyayanārambhe kāśa-śvāsāgame tathā // Hbhv_3.197 //",
  "GR14hbhvil_u:1913": "catvaraṃ vā śmaśānaṃ vā samabhyasya dvijottamaḥ |",
  "GR14hbhvil_u:1914": "sandhyor ubhayos tadvad ācānto 'py ācamet punaḥ // Hbhv_3.198 //",
  "GR14hbhvil_u:1915": "kiṃ ca-",
  "GR14hbhvil_u:1916": "śiraḥ prāvṛtya kaṇṭhaṃ vā muktakaccha-śikho 'pi vā |",
  "GR14hbhvil_u:1917": "akṛtvā pādayoḥ śaucam ācānto 'py aśucir bhavet // Hbhv_3.199 //",
  "GR14hbhvil_u:1918": "sopānatkau jalastho vā noṣṇīṣī cācamed budhaḥ |",
  "GR14hbhvil_u:1919": "na caiva varṣa-dhārābhir hastocchiṣṭe tathā budhaḥ // Hbhv_3.200 //",
  "GR14hbhvil_u:1920": "naika-hastārpiutta-jalair vinā sūtreṇa vā punaḥ |",
  "GR14hbhvil_u:1921": "na pādukāsana-stho vā bahir jānur athāpi vā // Hbhv_3.201 //",
  "GR14hbhvil_u:1922": "atha vaiṣṇavācamanam",
  "GR14hbhvil_u:1923": "triḥ-pāne keśavaṃ nārāyaṇaṃ mādhavam apy atha |",
  "GR14hbhvil_u:1924": "prakṣālane dvayoḥ pāṇyor govindaṃ viṣṇum apy ubhau // Hbhv_3.202 //",
  "GR14hbhvil_u:1925": "madhusūdanam ekaṃ ca mārjane'nyaṃ trivikramam // Hbhv_3.203 //",
  "GR14hbhvil_u:1926": "unmārjane'py adharayor vāmana-śrīdharāv ubhau // Hbhv_3.204 //",
  "GR14hbhvil_u:1927": "prakṣālane punaḥ pāṇyor hṛṣīkeśaṃ ca pādayoḥ |",
  "GR14hbhvil_u:1928": "padmanābhaṃ prokṣaṇe tu mūrdhno dāmodaraṃ tataḥ // Hbhv_3.205 //",
  "GR14hbhvil_u:1929": "vāsudevaṃ mukhe saṅkarṣaṇaṃ pradyumnam ity ubhau |",
  "GR14hbhvil_u:1930": "nāsayor netra-yugale'niruddhaṃ puruṣottamam |",
  "GR14hbhvil_u:1931": "adhokṣajaṃ nṛsiṃhaṃ ca karṇayor nābhito 'cyutam // Hbhv_3.206 //",
  "GR14hbhvil_u:1932": "janārdanaṃ ca hṛdaye upendraṃ mastake tataḥ |",
  "GR14hbhvil_u:1933": "dakṣiṇe tu hariṃ bāhau vāme kṛṣṇaṃ yathāvidhi |",
  "GR14hbhvil_u:1934": "namo 'nantaṃ ca caturthy-antam ācāmet kramato japan // Hbhv_3.207 //",
  "GR14hbhvil_u:1935": "aśaktaḥ kevalam dakṣaṃ spṛśet karṇaṃ tathā ca vāk |",
  "GR14hbhvil_u:1936": "kurvītālabhanaṃ vāpi dakṣiṇa-śravaṇasya vai // Hbhv_3.208 //",
  "GR14hbhvil_u:1937": "atha danta-dhāvana-vidhiḥ",
  "GR14hbhvil_u:1938": "tatra kātyāyanaḥ-",
  "GR14hbhvil_u:1939": "utthāya netraṃ prakṣālya śucir bhūtvā samāhitaḥ |",
  "GR14hbhvil_u:1940": "parijapya ca mantreṇa bhakṣayed danta-dhāvanam // Hbhv_3.209 //",
  "GR14hbhvil_u:1941": "mantraś cāyam-",
  "GR14hbhvil_u:1942": "āyur balaṃ yaśo varcaḥ prajā paśu-vasūni ca |",
  "GR14hbhvil_u:1943": "brahma prajñāṃ ca medhāṃ ca tvaṃ no dhehi vanaspate // Hbhv_3.210 //",
  "GR14hbhvil_u:1944": "tasya nityatā",
  "GR14hbhvil_u:1945": "kāśī-khaṇḍe-",
  "GR14hbhvil_u:1946": "atho mukha-viśuddhy-arthaṃ gṛhṇīyād danta-dhāvanam |",
  "GR14hbhvil_u:1947": "ācānto 'py aśucir yasmād akṛtvā danta-dhāvanam // Hbhv_3.211 //",
  "GR14hbhvil_u:1948": "vārāhe ca-",
  "GR14hbhvil_u:1949": "danta-kāṣṭham akhāditvā yas tu mām upasarpati |",
  "GR14hbhvil_u:1950": "sarva-kāla-kṛtaṃ karma tena caikena naśyati // Hbhv_3.212 //",
  "GR14hbhvil_u:1951": "atha danta-kāṣṭha-niṣiddha-dināni",
  "GR14hbhvil_u:1952": "manuḥ-",
  "GR14hbhvil_u:1953": "caturdaśy-aṣṭamī-darśa-paurṇamāsy-arka-saṅkramaḥ |",
  "GR14hbhvil_u:1954": "eṣu strī-taila-māṃsāni danta-kāṣṭhāni varjayet // Hbhv_3.213 //",
  "GR14hbhvil_u:1955": "saṃvartakaḥ-",
  "GR14hbhvil_u:1956": "ādye tithau navamyāṃ ca kṣaye candramasas tathā |",
  "GR14hbhvil_u:1957": "ādity-vāre śaure ca varjayed danta-dhāvanam // Hbhv_3.214 //",
  "GR14hbhvil_u:1958": "kātyāyanaḥ-",
  "GR14hbhvil_u:1959": "pratipad-darśa-ṣaṣṭhīṣu navamyāṃ ca viśeṣataḥ |",
  "GR14hbhvil_u:1960": "dantānāṃ kāṣṭha-saṃyogo dahaty āsaptamaṃ kulam // Hbhv_3.215 //",
  "GR14hbhvil_u:1961": "vṛddha-vaśiṣṭhaḥ-",
  "GR14hbhvil_u:1962": "upavāse tathā śrāddhena khāded danta-dhāvanam |",
  "GR14hbhvil_u:1963": "dantānāṃ kāṣṭha-saṃyogo hanti sapta-kulāni vai // Hbhv_3.216 //",
  "GR14hbhvil_u:1964": "anyatra ca-",
  "GR14hbhvil_u:1965": "pratipad-dara-ṣaṣṭhīṣu navamy-ekādaśī-ravau |",
  "GR14hbhvil_u:1966": "dantānāṃ kāṣṭha-saṃyogo hanti puṇyaṃ purā-kṛtam // Hbhv_3.217 //",
  "GR14hbhvil_u:1967": "atha tatra pratinidhiḥ",
  "GR14hbhvil_u:1968": "dinaeṣv eteṣu kāṣṭhair hi dantānāṃ dhāvanasya tu |",
  "GR14hbhvil_u:1969": "niṣiddhatvāt tṛṇaiḥ kuryāt tathā kāṣṭhetaraiś ca tat // Hbhv_3.218 //",
  "GR14hbhvil_u:1970": "tathā ca vyāsaḥ-",
  "GR14hbhvil_u:1971": "pratipad-darśa-ṣaṣṭhīṣu navamyāṃ danta-dhāvanam |",
  "GR14hbhvil_u:1972": "parṇair anyatra kāṣṭhaiś ca jīvollekhhaḥ sadaiva hi // Hbhv_3.219 //",
  "GR14hbhvil_u:1973": "paiṭhīnasiḥ-",
  "GR14hbhvil_u:1974": "alābhe ca niṣedhe vā kāṣṭhānāṃ danta-dhāvanam |",
  "GR14hbhvil_u:1975": "parṇādinā viśuddhena jihvollekhaḥ sadaiva hi // Hbhv_3.220 //",
  "GR14hbhvil_u:1976": "atha tatraivāpavādaḥ",
  "GR14hbhvil_u:1977": "kāṣṭhaiḥ pratipad-ādau yan niṣiddhaṃ danta-dhāvanam |",
  "GR14hbhvil_u:1978": "tṛṇa-parṇais tu tat kuryād amām ekādaśīṃ vinā // Hbhv_3.221 //",
  "GR14hbhvil_u:1979": "ata eva vyāsasya vacanāntaram-",
  "GR14hbhvil_u:1980": "alābhe danta-kāṣṭhānāṃ niṣiddhāyāṃ tathā tithau |",
  "GR14hbhvil_u:1981": "apāṃ dvādaśa-gaṇḍūṣair vidadhyād danta-dhāvanam // Hbhv_3.222 //",
  "GR14hbhvil_u:1982": "kāśī-khaṇḍe tatraiva-",
  "GR14hbhvil_u:1983": "mukhe paryuṣite yasmād bhaved aśuci-bhāg naraḥ |",
  "GR14hbhvil_u:1984": "tataḥ kuryāt prayatnena śuddhy-arthaṃ danta-dhāvanam // Hbhv_3.225 //",
  "GR14hbhvil_u:1985": "upavāse'pi no duṣyed danta-dhāvanam añjanam |",
  "GR14hbhvil_u:1986": "gandhālaṅkāra-sad-vastra-puṣpa-mālānulepanam // Hbhv_3.226 //",
  "GR14hbhvil_u:1987": "atha danta-kāṣṭhāni",
  "GR14hbhvil_u:1988": "smṛtau-",
  "GR14hbhvil_u:1989": "sarva kaṇṭakinaḥ puṇyāḥ āyurdāḥ kṣīriṇaḥ smṛtāḥ |",
  "GR14hbhvil_u:1990": "kaṭu-tikta-kaṣāyāś ca balārogya-sukha-pradāḥ // Hbhv_3.227 //",
  "GR14hbhvil_u:1991": "kiṃ ca-",
  "GR14hbhvil_u:1992": "palāśānāṃ danta-kāṣṭhaṃ pāduke caiva varjayet |",
  "GR14hbhvil_u:1993": "varjayec ca prayatnena baṭaṃ vāśvattham eva ca // Hbhv_3.228 //",
  "GR14hbhvil_u:1994": "kaurme śrī-vyāsa-gītāyām-",
  "GR14hbhvil_u:1995": "madhyāṅguli-samasthaulyaṃ dvādaśāṅgula-sammitam |",
  "GR14hbhvil_u:1996": "sa-tvacaṃ danta-kāṣṭhaṃ yat tad-agre na tu dhārayet // Hbhv_3.229 //",
  "GR14hbhvil_u:1997": "kṣīri-vṛkṣa-samudbhūtaṃ mālatī-sambhavaṃ śubham |",
  "GR14hbhvil_u:1998": "apāmārgaṃ ca bilvaṃ vā kara-vīraṃ viśeṣatah // Hbhv_3.230 //",
  "GR14hbhvil_u:1999": "varjayitvā ninitāni gṛhītvaikaṃ yathoditam |",
  "GR14hbhvil_u:2000": "parihṛtya dinaṃ pāpaṃ bhakṣayed vai vidhānavit // Hbhv_3.231 //",
  "GR14hbhvil_u:2001": "na pāṭayet danta-kāṣṭhaṃ nāṅguly-agreṇa dhārayet |",
  "GR14hbhvil_u:2002": "prakṣālya bhuktvā taj jahyāt śucau deśe samāhitaḥ // Hbhv_3.232 //",
  "GR14hbhvil_u:2003": "kāśī-khaṇḍe ca tatraiva-",
  "GR14hbhvil_u:2004": "kaniṣṭhāgra-parīṇāhaṃ sa-tvacaṃ nirvraṇaṃ ṛjum |",
  "GR14hbhvil_u:2005": "dvādaśāṅgula-mānaṃ ca sārdraṃ syād danta-dhāvanam |",
  "GR14hbhvil_u:2006": "jihvollekhanikām vāpi kuryāc cāpākṛtiṃ śubhām // Hbhv_3.233 //",
  "GR14hbhvil_u:2007": "rāmārcana-candrikāyām ca-",
  "GR14hbhvil_u:2008": "dantollekho vitastyā bhavati parimitād annam ity ādi-mantrāt",
  "GR14hbhvil_u:2009": "prātaḥ kṣīry-ādi-kāṣṭhād vaṭa-khadira-palāśair vinārkāmra-bilvaiḥ |",
  "GR14hbhvil_u:2010": "bhuktvā gaṇḍūṣa-ṣaṭkaṃ dvir api kuśam ṛte deśinīm aṅgulībhir",
  "GR14hbhvil_u:2011": "nandābhūtāṣṭa-parvaṇy api na khalu navamy-arka-saṅkrānti-pāte // Hbhv_3.234 //",
  "GR14hbhvil_u:2012": "atha keśa-prasādhanādiḥ",
  "GR14hbhvil_u:2013": "tataś cācamya vidhivat kṛtvā keśa-prasādhanam |",
  "GR14hbhvil_u:2014": "smṛtvā praṇava-gāyatryau nibadhnīyāc chikhāṃ dvijaḥ // Hbhv_3.235 //",
  "GR14hbhvil_u:2015": "tathā coktaṃ-",
  "GR14hbhvil_u:2016": "na dakṣiṇā-mukho nordhvaṃ kuryāt keśa-prasādhanam |",
  "GR14hbhvil_u:2017": "smṛtvoṅkāraṃ ca gāyatrīṃ nibadhnīyāc cikhāntataḥ // Hbhv_3.236 //",
  "GR14hbhvil_u:2018": "atha snānam",
  "GR14hbhvil_u:2019": "viṣṇu-purāṇe [BhP 3.11.25] tatraiva-",
  "GR14hbhvil_u:2020": "nadī-nada-taḍāgeṣu deva-khāta-jaleṣu ca |",
  "GR14hbhvil_u:2021": "nitya-kriyārthaṃ snāyīta giri-prasravaṇeṣu ca // Hbhv_3.237 //",
  "GR14hbhvil_u:2022": "kūpeṣūddhṛta-toyena snānaṃ kurvīta vā bhuvi |",
  "GR14hbhvil_u:2023": "snāyītoddhṛta-toyena athavā bhuvy asambhave // Hbhv_3.238 //",
  "GR14hbhvil_u:2024": "atha snāna-nityatā",
  "GR14hbhvil_u:2025": "tatra kātyāyanaḥ-",
  "GR14hbhvil_u:2026": "yathāhani tathā prātar nityaṃ snāyād anāturaḥ |",
  "GR14hbhvil_u:2027": "atyanta-malinaḥ kāyo nava-cchidra-samanvitaḥ |",
  "GR14hbhvil_u:2028": "sravat eva divā-rātrau prātaḥ-snānaṃ viśodhanam // Hbhv_3.239 //",
  "GR14hbhvil_u:2029": "dakṣaḥ-",
  "GR14hbhvil_u:2030": "prātar madhyāhnayoḥ snānaṃ vānaprastha-gṛhasthayoḥ |",
  "GR14hbhvil_u:2031": "yates tri-savanaṃ snānaṃ sakṛt tu brahmacāriṇaḥ // Hbhv_3.240 //",
  "GR14hbhvil_u:2032": "sarve cāpi sakṛt kuryur aśaktau codakaṃ vinā // Hbhv_3.241 //",
  "GR14hbhvil_u:2033": "kiṃ ca-",
  "GR14hbhvil_u:2034": "aśiraskaṃ bhavet snānam aśaktau karmiṇāṃ sadā |",
  "GR14hbhvil_u:2035": "ārdreṇa vāsasā vāpi pāṇinā vāpi mārjanam // Hbhv_3.242 //",
  "GR14hbhvil_u:2036": "śaṅkhaś ca-",
  "GR14hbhvil_u:2037": "asnātas tu pumān nārho japādi-havanādiṣu // Hbhv_3.243 //",
  "GR14hbhvil_u:2038": "kaurme vyāsa-gītāyām-",
  "GR14hbhvil_u:2039": "prātaḥ-snānaṃ vinā puṃsāṃ pāpitvaṃ karmasu smṛtam |",
  "GR14hbhvil_u:2040": "home jape viśeṣeṇa tasmāt snānaṃ samācaret // Hbhv_3.244 //",
  "GR14hbhvil_u:2041": "kāśī-khaṇḍe-",
  "GR14hbhvil_u:2042": "prasveda-lālasādyāklinno nidrādhīno yato naraḥ |",
  "GR14hbhvil_u:2043": "prātaḥ-snānāt tato 'rhaḥ syān mantra-stotra-japādiṣu // Hbhv_3.245 //",
  "GR14hbhvil_u:2044": "pādme ca devahūti-vikuṇḍala-saṃvāde [PadmaP 3.31.55-56] --",
  "GR14hbhvil_u:2045": "snānaṃ vinā tu yo bhuṅkte malāśī sa sadā naraḥ |",
  "GR14hbhvil_u:2046": "asnāyino 'śuces tasya vimukhāḥ pitṛ-devatāḥ // Hbhv_3.246 //",
  "GR14hbhvil_u:2047": "snāna-hīno naraḥ pāpaḥ snāna-hīno naro 'śuciḥ |",
  "GR14hbhvil_u:2048": "asnāyī narakaṃ bhuṅkte puṃs-kīṭādiṣu jāyate // Hbhv_3.247 //",
  "GR14hbhvil_u:2049": "atha snāna-māhātmyam",
  "GR14hbhvil_u:2050": "mahābhārate [5.37.29] udyoga-parvaṇi śrī-viduroktau-",
  "GR14hbhvil_u:2051": "guṇā daśa snāna-śīlaṃ bhajante",
  "GR14hbhvil_u:2052": "balaṃ rūpaṃ svara-varṇa-praśuddhiḥ |",
  "GR14hbhvil_u:2053": "sparśaś ca gandhaś ca viśuddhatā ca",
  "GR14hbhvil_u:2054": "śrīḥ saukumāryaṃ pravarāś ca nāryaḥ // Hbhv_3.248 //",
  "GR14hbhvil_u:2055": "pādme ca [3.31.54-58] tatraiva-",
  "GR14hbhvil_u:2056": "yāmyaṃ hi yātanā-duḥkhaṃ nitya-snāyī na paśyati |",
  "GR14hbhvil_u:2057": "nitya-snānena pūyante api pāpa-kṛto narāḥ // Hbhv_3.249 //",
  "GR14hbhvil_u:2058": "prātaḥ-snānaṃ hared vaiśya bāhyābhyantarajaṃ malam |",
  "GR14hbhvil_u:2059": "prātaḥ-snānena niṣpāpo naro na nirayaṃ vrajet // Hbhv_3.250 //",
  "GR14hbhvil_u:2060": "ye punaḥ srotasi snānam ācarantīha parvaṇi |",
  "GR14hbhvil_u:2061": "tenaiva narakaṃ yānti na jāyante kuyoniṣu // Hbhv_3.251 //",
  "GR14hbhvil_u:2062": "duḥsvapnā duṣṭa-cintāś ca bandhyā bhavanti sarvadā |",
  "GR14hbhvil_u:2063": "prātaḥ-snānena śuddhānāṃ puruṣāṇāṃ viśāṃ vara // Hbhv_3.252 //",
  "GR14hbhvil_u:2064": "atri-smṛtau-",
  "GR14hbhvil_u:2065": "snāne manaḥ-prasādaḥ syād devā abhimukhāḥ sadā |",
  "GR14hbhvil_u:2066": "saubhāgyaṃ śrīḥ sukhaṃ puṣṭiḥ puṇyaṃ vidyā yaśo dhṛtiḥ // Hbhv_3.253 //",
  "GR14hbhvil_u:2067": "mahā-pāpāny alakṣmīṃ ca duritaṃ durvicintitam |",
  "GR14hbhvil_u:2068": "śoka-duḥkhādi harate prātaḥ-snānaṃ viśeṣataḥ // Hbhv_3.254 //",
  "GR14hbhvil_u:2069": "kaurme tatraiva-",
  "GR14hbhvil_u:2070": "prātaḥ-snānaṃ praśaṃsanti dṛṣṭādṛṣṭa-karaṃ hi tat |",
  "GR14hbhvil_u:2071": "prātaḥ-snānena pāpāni pūyante nātra saṃśayaḥ // Hbhv_3.255 //",
  "GR14hbhvil_u:2072": "kāśī-khaṇḍe ca-",
  "GR14hbhvil_u:2073": "prātaḥ-snānāt yataḥ śudhyet kāyo 'yaṃ malinaḥ sadā |",
  "GR14hbhvil_u:2074": "chidrito navabhiś chidraiḥ sravaty eva divā-niśam // Hbhv_3.256 //",
  "GR14hbhvil_u:2075": "utsāha-medhā-saubhāgya-rūpa-sampat-pravartakam |",
  "GR14hbhvil_u:2076": "manaḥ-prasannatā-hetuḥ prātaḥ-snānaṃ praśasyate // Hbhv_3.257 //",
  "GR14hbhvil_u:2077": "prātaḥ prātas tu yat snānaṃ saṃjāte cāruṇodvaye |",
  "GR14hbhvil_u:2078": "prājāpatya-samaṃ prāhus tan mahāgha-vighātakṛt // Hbhv_3.258 //",
  "GR14hbhvil_u:2079": "prātaḥ-snānaṃ haret pāpam alakṣmīṃ glānim eva ca |",
  "GR14hbhvil_u:2080": "aśucitvaṃ ca duḥsvapnaṃ tuṣṭiṃ puṣṭiṃ prayacchati // Hbhv_3.259 //",
  "GR14hbhvil_u:2081": "nopasarpanti vai duṣṭāḥ prātaḥ-snāyi-janaṃ kvacit |",
  "GR14hbhvil_u:2082": "dṛṣṭādṛṣṭa-phalaṃ tasmāt prātaḥ-snānaṃ samācaret // Hbhv_3.260 //",
  "GR14hbhvil_u:2083": "snāna-mātraṃ tathā prātaḥ-snānaṃ cātra niyojitam |",
  "GR14hbhvil_u:2084": "yadyapy anyo 'nya-milite pṛthag jñeye tathāpy amū // Hbhv_3.261 //",
  "GR14hbhvil_u:2085": "atha snāna-vidhiḥ",
  "GR14hbhvil_u:2086": "atha tīrtha-gatas tatra dhauta-vastraṃ kuśāṃs tathā |",
  "GR14hbhvil_u:2087": "mṛttikāṃ ca taṭe nyasya snāyāt sva-sva-vidhānataḥ // Hbhv_3.262 //",
  "GR14hbhvil_u:2088": "adhautena tu vastreṇa nitya-naimittikīṃ kriyām |",
  "GR14hbhvil_u:2089": "kurvan na phalam āpnoti kṛtā cen niṣphalā bhavet // Hbhv_3.263 //",
  "GR14hbhvil_u:2090": "dhautāṅghri-pāṇir ācāntaḥ kṛtvā saṅkalpam ādarāt |",
  "GR14hbhvil_u:2091": "gaṅgādi-smaraṇaṃ kṛtvā tīrthāyārghyaṃ samarpayet // Hbhv_3.264 //",
  "GR14hbhvil_u:2092": "sāgara-svana-nirghoṣa-daṇḍa-hastāsurāntaka |",
  "GR14hbhvil_u:2093": "jagat-sraṣṭar jagan-mardin namāmi tvāṃ sureśvara // Hbhv_3.265 //",
  "GR14hbhvil_u:2094": "imaṃ mantraṃ samuccārya tīrtha-snānaṃ samācaret |",
  "GR14hbhvil_u:2095": "anyathā tat-phalasyārdhaṃ tīrtheśo harati svayam // Hbhv_3.266 //",
  "GR14hbhvil_u:2096": "natvātha tīrthaṃ snānārtham anujñāṃ prārthayed imām |",
  "GR14hbhvil_u:2097": "devadeva jagannātha śaṅkha-cakra-gadādhara |",
  "GR14hbhvil_u:2098": "dehi viṣṇo mamānujñāṃ tava tīrtha-niṣevaṇe // Hbhv_3.267 //",
  "GR14hbhvil_u:2099": "| iti |",
  "GR14hbhvil_u:2100": "vidhivan mṛdam ādāya tīrtha-toye praviśya ca |",
  "GR14hbhvil_u:2101": "pravāhābhimukho nadyāṃ syād anyatrārka-sammukhaḥ // Hbhv_3.268 //",
  "GR14hbhvil_u:2102": "dig-bandhaṃ vidhinācarya tīrthāni parikalpya ca |",
  "GR14hbhvil_u:2103": "āvāhayed bhagavatīṃ gaṅgām āditya-maṇḍalāt // Hbhv_3.269 //",
  "GR14hbhvil_u:2104": "darbha-pāṇiḥ kṛta-prāṇāyāmaḥ kṛṣṇa-padāmbujam |",
  "GR14hbhvil_u:2105": "dhyātvā tan-nāma saṅkīrtya nimajjet puṇya-vāriṇi // Hbhv_3.270 //",
  "GR14hbhvil_u:2106": "ācamya mūla-mantraṃ ca sa-prāṇāyāmakaṃ japan |",
  "GR14hbhvil_u:2107": "kṛṣṇaṃ dhyāyan jale bhūyo nimajjya snānam ācaret // Hbhv_3.271 //",
  "GR14hbhvil_u:2108": "kṛtvāgha-marṣaṇāntaṃ ca nāmabhiḥ keśavādibhiḥ |",
  "GR14hbhvil_u:2109": "tatra dvādaśadhā toye nimajjya snānam ācaret // Hbhv_3.272 //",
  "GR14hbhvil_u:2110": "tatra viśeṣaḥ",
  "GR14hbhvil_u:2111": "śrī-nārada-pañcarātre-",
  "GR14hbhvil_u:2112": "prasiddheṣu ca tīrtheṣu yady anyasyābhidhāṃ smaret |",
  "GR14hbhvil_u:2113": "snātakaṃ taṃ tu tat tīrtham abhiśapya kṣaṇād vrajet // Hbhv_3.273 //",
  "GR14hbhvil_u:2114": "| iti |",
  "GR14hbhvil_u:2115": "iti vaidika-tāntrika-miśrito vidhiḥ |",
  "GR14hbhvil_u:2116": "pādme vaiśākhya-māhātmye [PadmaP 5.95.12-16, 20-23] śrī-nāradāmbarīṣa-saṃvāde -",
  "GR14hbhvil_u:2117": "evam uccārya tat-tīrthe pādau prakṣālya vāg yataḥ |",
  "GR14hbhvil_u:2118": "smaran nārāyaṇaṃ devaṃ snānaṃ kuryād vidhānataḥ // Hbhv_3.274 //",
  "GR14hbhvil_u:2119": "tīrthaṃ prakalpayed dhīmān mūla-mantram imaṃ paṭhan |",
  "GR14hbhvil_u:2120": "auṃ namo nārāyaṇāya mūla-mantra udāhṛtaḥ // Hbhv_3.275 //",
  "GR14hbhvil_u:2121": "darbha-pāṇis tu vidhivad ācāntaḥ praṇato bhuvi |",
  "GR14hbhvil_u:2122": "catur-hasta-samāyuktaṃ caturasraṃ samantataḥ // Hbhv_3.276 //",
  "GR14hbhvil_u:2123": "prakalpyāvāhayed gaṅgāṃ mantreṇānena mānavaḥ |",
  "GR14hbhvil_u:2124": "viṣṇu-pāda-prasūtāsi vaiṣṇavī viṣṇu-devatā |",
  "GR14hbhvil_u:2125": "trāhi nas tvenasas tasmād ājanma-maraṇāntikāt // Hbhv_3.277 //",
  "GR14hbhvil_u:2126": "| ityādi |",
  "GR14hbhvil_u:2127": "sapta-vārābhijaptena kara-sampuṭa-yojite |",
  "GR14hbhvil_u:2128": "mūrdhni kṛtvā jalaṃ bhūpaś catur vā pañca sapta vā |",
  "GR14hbhvil_u:2129": "snānaṃ kṛtvā mṛdā tadvad āmantrya tu vidhānataḥ // Hbhv_3.278 //",
  "GR14hbhvil_u:2130": "aśva-krānte ratha-krānte viṣṇu-krānte vasundhare |",
  "GR14hbhvil_u:2131": "mṛttike hara me pāpaṃ yan mayā duṣkṛtaṃ kṛtam // Hbhv_3.279 //",
  "GR14hbhvil_u:2132": "uddhṛtāsi varāheṇa viṣṇunā śata-bāhunā |",
  "GR14hbhvil_u:2133": "namas te sarva-lokānāṃ prabhavāraṇi suvrate // Hbhv_3.280 //",
  "GR14hbhvil_u:2134": "| iti |",
  "GR14hbhvil_u:2135": "guroḥ sannihitasyātha pitroś ca caraṇodakaiḥ |",
  "GR14hbhvil_u:2136": "viprāṇāṃ ca padāmbhodhiḥ kuryān mūrdhany abhiṣecanam // Hbhv_3.281 //",
  "GR14hbhvil_u:2137": "tathā ca pādme-",
  "GR14hbhvil_u:2138": "guroḥ pādodakaṃ putra tīrtha-koṭi-phala-pradam // Hbhv_3.282 //",
  "GR14hbhvil_u:2139": "kiṃ ca-",
  "GR14hbhvil_u:2140": "vipra-pādodaka-klinnaṃ yasya tiṣṭhati vai śiraḥ |",
  "GR14hbhvil_u:2141": "tasya bhāgīrathī-snānam ahany ahani jāyate // Hbhv_3.283 //",
  "GR14hbhvil_u:2142": "tathā gautamīya-tantre-",
  "GR14hbhvil_u:2143": "pṛthivyāṃ yāni tīrthāni tāni tīrthāni sāgare |",
  "GR14hbhvil_u:2144": "sa-sāgarāṇi tīrthāni pāde viprasya dakṣiṇe // Hbhv_3.284 //",
  "GR14hbhvil_u:2145": "| iti |",
  "GR14hbhvil_u:2146": "śaṅkhe vasanti sarvāṇi tīrthāni ca viśeṣataḥ |",
  "GR14hbhvil_u:2147": "śaṅkhena mūla-mantreṇābhiṣekaṃ punar ācaret // Hbhv_3.285 //",
  "GR14hbhvil_u:2148": "tathaiva tulasī-miśra-śālagrāma-śilāmbhasā |",
  "GR14hbhvil_u:2149": "abhiṣekaṃ vidadhyāc ca pītvā tat kiṃcid agrataḥ // Hbhv_3.286 //",
  "GR14hbhvil_u:2150": "tad uktaṃ gautamīya-tantre-",
  "GR14hbhvil_u:2151": "śālagrāma-śilā-toyaṃ tulasī-gandha-miśritam |",
  "GR14hbhvil_u:2152": "kṛtvā śaṅkhe bhrāmayaṃs triḥ prakṣipen nija-mūrdhani // Hbhv_3.287 //",
  "GR14hbhvil_u:2153": "śālagrāma-śilā-toyam apītvā yas tu mastake |",
  "GR14hbhvil_u:2154": "prekṣepaṇaṃ prakurvīta brahmahā sa nigadyate // Hbhv_3.288 //",
  "GR14hbhvil_u:2155": "viṣṇu-pādodakān pūrvaṃ vipra-pādodakaṃ pibet |",
  "GR14hbhvil_u:2156": "viruddham ācaran mohād brahmahā sa nigadyate // Hbhv_3.289 //",
  "GR14hbhvil_u:2157": "śrī-caraṇāmṛta-dhāraṇa-mantraḥ",
  "GR14hbhvil_u:2158": "akāla-mṛtyu-haraṇaṃ sarva-vyādhi-vināśanam |",
  "GR14hbhvil_u:2159": "viṣṇoḥ pādodakaṃ pītvā śirasā dhārayāmy aham // Hbhv_3.290 //",
  "GR14hbhvil_u:2160": "| iti |",
  "GR14hbhvil_u:2161": "lekhyo 'grye kṛṣṇa-pādābja-tīrtha-dhāraṇa-pānayoḥ |",
  "GR14hbhvil_u:2162": "mahimātra tu tat-tīrthenābhiṣekasya likhyate // Hbhv_3.291 //",
  "GR14hbhvil_u:2163": "atha śrī-caraṇodakābhiṣeka-māhātmyam",
  "GR14hbhvil_u:2164": "padma-purāṇe [3.31.38, 139-140]-",
  "GR14hbhvil_u:2165": "sa snātaḥ sarva-tīrtheṣu sarva-yajñeṣu dīkṣitaḥ |",
  "GR14hbhvil_u:2166": "śālagrāma-śilā-toyair yo 'bhiṣekaṃ samācaret // Hbhv_3.292 //",
  "GR14hbhvil_u:2167": "gaṅgā godāvarī revā nadyo mukti-pradās tu yāḥ |",
  "GR14hbhvil_u:2168": "nivasanti satīrthās tāḥ śālagrāma-śilā-jale // Hbhv_3.293 //",
  "GR14hbhvil_u:2169": "koṭi-tīrtha-sahasrais tu sevitaiḥ kiṃ prayojanam |",
  "GR14hbhvil_u:2170": "tīrthaṃ yadi bhavet puṇyaṃ śālagrāma-śilodbhavam // Hbhv_3.294 //",
  "GR14hbhvil_u:2171": "tatraiva śrī-gautamāmbarīṣa-saṃvāde-",
  "GR14hbhvil_u:2172": "yeṣāṃ dhautāni gātrāṇi hareḥ pādodakena vai |",
  "GR14hbhvil_u:2173": "ambarīṣa kule teṣāṃ dāso 'smi vaśagaḥ sadā // Hbhv_3.295 //",
  "GR14hbhvil_u:2174": "rājante tāni tāvac ca tīrthāni bhuvana-traye |",
  "GR14hbhvil_u:2175": "yāvan na prāpyate toyaṃ śālagrāmābhiṣekajam // Hbhv_3.296 //",
  "GR14hbhvil_u:2176": "skānde kārttika-māhātmye-",
  "GR14hbhvil_u:2177": "gṛhe'pi vasatas tasya gaṅgā-snānaṃ dine dine |",
  "GR14hbhvil_u:2178": "śālagrāma-śilā-toyair yo 'biṣiñcati mānavaḥ // Hbhv_3.297 //",
  "GR14hbhvil_u:2179": "tatraivānyatra ca-",
  "GR14hbhvil_u:2180": "yāni kāni ca tīrthāni brahmādyā devatās tathā |",
  "GR14hbhvil_u:2181": "viṣṇu-pādodakasyaite kalāṃ nārhanti ṣoḍaśīm // Hbhv_3.298 //",
  "GR14hbhvil_u:2182": "śālagrāmodbhvao devo devo dvāravatī-bhavaḥ |",
  "GR14hbhvil_u:2183": "ubhayoḥ snāna-toyena brahma-hatyā nivartate // Hbhv_3.299 //",
  "GR14hbhvil_u:2184": "kiṃ ca-",
  "GR14hbhvil_u:2185": "sa vai cāvabhṛta-snātaḥ sa ca gaṅgā-jalāplutaḥ |",
  "GR14hbhvil_u:2186": "viṣṇu-pādodakaṃ kṛtvā śaṅkheyaḥ snāti mānavaḥ // Hbhv_3.300 //",
  "GR14hbhvil_u:2187": "śrī-nṛsiṃha-purāṇe-",
  "GR14hbhvil_u:2188": "gaṅgā-prayāga-gaya-naimiṣa-puṣkarāṇi",
  "GR14hbhvil_u:2189": "puṇyāni yāni kuru-jāṅgala-yāmunāni |",
  "GR14hbhvil_u:2190": "kālena tīrtha-salilāni punanti pāpaṃ",
  "GR14hbhvil_u:2191": "pādodakaṃ bhagavataḥ prapunāti sadyaḥ // Hbhv_3.301 //",
  "GR14hbhvil_u:2192": "smṛtau ca-",
  "GR14hbhvil_u:2193": "tri-rātri-phaladā nadyo yāḥ kāścid asamudragāḥ |",
  "GR14hbhvil_u:2194": "samudragāś ca pakṣasya māsasya saritāṃ patiḥ // Hbhv_3.302 //",
  "GR14hbhvil_u:2195": "ṣaṇ-māsa-phaladā godā vatsarasya tu jāhnavī |",
  "GR14hbhvil_u:2196": "pādodakaṃ bhagavato dvādaśābda-phala-pradam // Hbhv_3.303 //",
  "GR14hbhvil_u:2197": "tan-nityatā",
  "GR14hbhvil_u:2198": "garuḍa-purāṇe-",
  "GR14hbhvil_u:2199": "jalaṃ ca yeṣāṃ tulasī-vimiśritaṃ",
  "GR14hbhvil_u:2200": "pādodakaṃ cakra-śilā-samudbhavam |",
  "GR14hbhvil_u:2201": "nityaṃ trisandhyaṃ plavate na gātraṃ",
  "GR14hbhvil_u:2202": "khagendra te dharma-bahiṣkṛtā narāḥ // Hbhv_3.304 //",
  "GR14hbhvil_u:2203": "| iti |",
  "GR14hbhvil_u:2204": "tato jalāñjalīn kṣiptvā mūrdhni trīn kumbha-mudrayā |",
  "GR14hbhvil_u:2205": "mūlenāthāviśeṣeṇa kuryād devādi-tarpaṇam // Hbhv_3.305 //",
  "GR14hbhvil_u:2206": "atha sāmānyato devādi-tarpaṇam",
  "GR14hbhvil_u:2207": "tac ca vaidikeṣu prasiddham eva-",
  "GR14hbhvil_u:2208": "brahmādayo ye devās tān devān tarpayāmi |",
  "GR14hbhvil_u:2209": "bhūr-devāṃs tarpayāmi |",
  "GR14hbhvil_u:2210": "bhuvar-devāṃs tarpayāmi |",
  "GR14hbhvil_u:2211": "svar-devāṃs tarpayāmi |",
  "GR14hbhvil_u:2212": "bhūr-bhuvaḥ-svar-devāṃs tarpayāmi // Hbhv_3.306 //",
  "GR14hbhvil_u:2213": "| ity ādi |",
  "GR14hbhvil_u:2214": "ācāmyāṅgāni saṃmārjya snāna-vastrāṇya-vāsasā |",
  "GR14hbhvil_u:2215": "paridhāyāṃśuke śukle niviśyācamanaṃ caret // Hbhv_3.307 //",
  "GR14hbhvil_u:2216": "vidhivat tilakaṃ kṛtvā punaś cācamya vaiṣṇavaḥ |",
  "GR14hbhvil_u:2217": "vidhāya vaidikīṃ sandhyām athopāsīta tāntrikīm // Hbhv_3.308 //",
  "GR14hbhvil_u:2218": "atha vaidikī sandhyā",
  "GR14hbhvil_u:2219": "kaurme tatraiva-",
  "GR14hbhvil_u:2220": "prāk-kuleṣu tataḥ sthitvā darbheṣu susamāhitaḥ |",
  "GR14hbhvil_u:2221": "prāṇāyāma-trayaṃ kṛtvā dhyāyet sandhyām iti śrutiḥ // Hbhv_3.309 //",
  "GR14hbhvil_u:2222": "manu-smṛtau (?)-",
  "GR14hbhvil_u:2223": "brāhmaṇāḥ śāktikāḥ sarve na śaivā na ca vaiṣṇavāḥ |",
  "GR14hbhvil_u:2224": "yata upāsate devīṃ gāyatrīṃ veda-mātaram // Hbhv_3.310 //",
  "GR14hbhvil_u:2225": "yā ca sandhyā jagat-sūtir māyātītā hi niṣkalā |",
  "GR14hbhvil_u:2226": "aiśvarī kevalā śaktis tattva-traya-samudbhavā // Hbhv_3.311 //",
  "GR14hbhvil_u:2227": "dhyātvārka-maṇḍala-gatāṃ sāvitrīṃ tāṃ japed budhaḥ |",
  "GR14hbhvil_u:2228": "prāṅ-mukhaḥ satataṃ vipraḥ sandhyopāsanam ācaret // Hbhv_3.312 //",
  "GR14hbhvil_u:2229": "kiṃ ca-",
  "GR14hbhvil_u:2230": "sahasra-paramāṃ nityaṃ śata-madhyāṃ daśāvarām |",
  "GR14hbhvil_u:2231": "sāvitrīṃ vai japed vidvān prāṅ-mukhaḥ prayataḥ sthitaḥ // Hbhv_3.313 //",
  "GR14hbhvil_u:2232": "kiṃ ca-",
  "GR14hbhvil_u:2233": "sandhyā-hīno 'śucir nityam anarhaḥ sarva-karmasu |",
  "GR14hbhvil_u:2234": "yad anyat kurute kiñcin na tasya phalam apnuyāt // Hbhv_3.314 //",
  "GR14hbhvil_u:2235": "yo 'nyatra kurute yatnaṃ dharma-kārye dvijottamaḥ |",
  "GR14hbhvil_u:2236": "vihāya sandhyā-praṇatiṃ sa yāti narakāyutam // Hbhv_3.315 //",
  "GR14hbhvil_u:2237": "ananya-cetasaḥ śāntā brāhmaṇā veda-pāragāḥ |",
  "GR14hbhvil_u:2238": "upāsya vidhivat sandhyāṃ prāptāḥ pūrve parāṃ gatim // Hbhv_3.316 //",
  "GR14hbhvil_u:2239": "atha tāntrikī sandhyā",
  "GR14hbhvil_u:2240": "tataḥ sampūjya salile nijāṃ śrī-mantra-devatām |",
  "GR14hbhvil_u:2241": "tarpayed vidhinā tasya tathivāvaraṇāni ca // Hbhv_3.317 //",
  "GR14hbhvil_u:2242": "tathā ca bodhāyana-smṛtau-",
  "GR14hbhvil_u:2243": "haviṣāgnau jale puṣpair dhyānena hṛdaye harim |",
  "GR14hbhvil_u:2244": "arcanti sūrayo nityaṃ japena ravi-maṇḍale // Hbhv_3.318 //",
  "GR14hbhvil_u:2245": "pādme ca tatraiva-",
  "GR14hbhvil_u:2246": "sūrye cābhyarhaṇaṃ śreṣṭhaṃ salile salilādibhiḥ // Hbhv_3.319 //",
  "GR14hbhvil_u:2247": "atha tad-vidhiḥ",
  "GR14hbhvil_u:2248": "mūla-mantram athoccārya dhyāyan kṛṣṇāṅghri-paṅkaje |",
  "GR14hbhvil_u:2249": "śrī-kṛṣṇaṃ tarpayāmīti triḥ samyak tarpayet kṛtī // Hbhv_3.320 //",
  "GR14hbhvil_u:2250": "dhyānoddiṣṭa-svarūpāya sūrya-maṇḍala-vartine |",
  "GR14hbhvil_u:2251": "kṛṣṇāya kāma-gāyatryā dadyād arghyam anantaram // Hbhv_3.321 //",
  "GR14hbhvil_u:2252": "atha kāma-gāyatrī",
  "GR14hbhvil_u:2253": "śrī-sanat-kumāra-kalpe-",
  "GR14hbhvil_u:2254": "ādau manmatham uddhṛtya kāma-deva-padaṃ vadet |",
  "GR14hbhvil_u:2255": "āyānte vidmahe puṣpa-bāṇāyeti padaṃ vadet |",
  "GR14hbhvil_u:2256": "dhīmahīti tathoktvātha tan no 'naṅgaḥ pracodayāt // Hbhv_3.322 //",
  "GR14hbhvil_u:2257": "| iti |",
  "GR14hbhvil_u:2258": "athārka-maṇḍale kṛṣṇaṃ dhyātvaitāṃ daśadhā japet |",
  "GR14hbhvil_u:2259": "kṣamasveti tam udvāsya dadyād arghyaṃ vivasvate // Hbhv_3.323 //",
  "GR14hbhvil_u:2260": "vidhis tāntirka-sandhyāyā jale'rcāyāś ca kaścana |",
  "GR14hbhvil_u:2261": "yo 'nyo manyeta so 'py atra tad-viśeṣāya likhyate // Hbhv_3.324 //",
  "GR14hbhvil_u:2262": "atha matāntara-tāntrika-sandhyā-vidhiḥ",
  "GR14hbhvil_u:2263": "ādau dakṣiṇa-hastena gṛhṇīyād vāri vaiṣṇavaḥ |",
  "GR14hbhvil_u:2264": "tato hṛdaya-mantreṇa vāma-pāṇi-tale'rpayet // Hbhv_3.325 //",
  "GR14hbhvil_u:2265": "tad-aṅgulī-viniryātāmbhaḥ-kaṇair dakṣa-pāṇinā |",
  "GR14hbhvil_u:2266": "mastake netra-mantreṇa kuryāt samprokṣaṇaṃ tataḥ // Hbhv_3.326 //",
  "GR14hbhvil_u:2267": "śiṣṭaṃ tac cāstra-mantreṇādāyāmbho dakṣa-pāṇinā |",
  "GR14hbhvil_u:2268": "adhaḥ kṣipet punaś caivam iti vāra-catuṣṭayam // Hbhv_3.327 //",
  "GR14hbhvil_u:2269": "punar hṛdaya-mantreṇādāyāmbho dakṣa-pāṇinā |",
  "GR14hbhvil_u:2270": "nāsā-puṭena vāmenāghrāyānyena visarjayet // Hbhv_3.328 //",
  "GR14hbhvil_u:2271": "athāmbho 'ñjalim ādāya sūrya-maṇḍala-vartine |",
  "GR14hbhvil_u:2272": "arghyaṃ gopāla-gāyatryā kṛṣṇāya trir nivedayet // Hbhv_3.329 //",
  "GR14hbhvil_u:2273": "sā coktā",
  "GR14hbhvil_u:2274": "brūyād gopījanaṃ ṅe'ntaṃ vidmahe ity ataḥ param |",
  "GR14hbhvil_u:2275": "punar gopī-janaṃ tadvad dhīmahīti tataḥ param |",
  "GR14hbhvil_u:2276": "tan naḥ kṛṣṇa iti prānte prapūrvaṃ codayād iti // Hbhv_3.330 //",
  "GR14hbhvil_u:2277": "mūrdhni nyaset tad-aṅgāni lalāṭe netrayor dvayoḥ |",
  "GR14hbhvil_u:2278": "bhujayoḥ pādayoś caiva sarvāṅgeṣu tathā kramāt // Hbhv_3.331 //",
  "GR14hbhvil_u:2279": "tāni coktāni-",
  "GR14hbhvil_u:2280": "pañcabhiś ca tirbhiś caiva pañcabhiś ca tribhiḥ punaḥ |",
  "GR14hbhvil_u:2281": "caturbhiś ca caturbhiś ca kuryād aṅgāni varṇakiḥ // Hbhv_3.332 //",
  "GR14hbhvil_u:2282": "| iti |",
  "GR14hbhvil_u:2283": "rāsa-krīḍā-rataṃ kṛṣṇaṃ dhyātvā cāditya-maṇḍale |",
  "GR14hbhvil_u:2284": "tat-sammukhotkṣipta-bhujo gāyatrīṃ tāṃ japet kṣaṇam // Hbhv_3.333 //",
  "GR14hbhvil_u:2285": "atha tatra jale śrī-bhagavat-pūjā-vidhiḥ",
  "GR14hbhvil_u:2286": "aṅga-nyāsaṃ sva-mantreṇa kṛtvāthābjaṃ jalāntare |",
  "GR14hbhvil_u:2287": "sañcintya pīṭha-mantreṇa tarpayec ca sakṛt sakṛt // Hbhv_3.334 //",
  "GR14hbhvil_u:2288": "tasmiṃś ca kṛṣṇam āvāhya sakalīkṛtya mānasān |",
  "GR14hbhvil_u:2289": "pañcopacārāt dattvāpsu dhenu-mudrāṃ pradarśayet // Hbhv_3.335 //",
  "GR14hbhvil_u:2290": "taj-jalaṃ cāmṛtaṃ dhyātvā sva-mantreṇābhimantrya ca |",
  "GR14hbhvil_u:2291": "aṣṭottara-śataṃ kṛṣṇottamāṅge tarpayet kṛtī // Hbhv_3.336 //",
  "GR14hbhvil_u:2292": "tataś ca mūla-mantreṇa vārān vai pañca-viṃśatim |",
  "GR14hbhvil_u:2293": "abhijaptenodakenācamanaṃ vidhinā caret // Hbhv_3.337 //",
  "GR14hbhvil_u:2294": "atha viśeṣato devādi-tarpaṇam",
  "GR14hbhvil_u:2295": "pādme [1.20.156-163; tatraiva-",
  "GR14hbhvil_u:2296": "brahmāṇaṃ tarpayet pūrvaṃ viṣṇuṃ rudraṃ prajāpatīn |",
  "GR14hbhvil_u:2297": "devā yakṣās tathā nāgā gandharvāpsarasāṃ gaṇāḥ // Hbhv_3.338 //",
  "GR14hbhvil_u:2298": "krūrāḥ sarpāḥ suparṇāś ca taravo jambhakādayaḥ |",
  "GR14hbhvil_u:2299": "vidyādharā jaladharās tathaivākāśa-gāminaḥ // Hbhv_3.339 //",
  "GR14hbhvil_u:2300": "nirādhārāś ca ye jīvā pāpa-dharma-ratāś ca ye |",
  "GR14hbhvil_u:2301": "teṣām āpyāyanāyaitad dīyate salilaṃ mayā // Hbhv_3.340 //",
  "GR14hbhvil_u:2302": "kṛtopavīto devebhyo nivītī ca bhavet tataḥ |",
  "GR14hbhvil_u:2303": "manuṣyāṃs tarpayed bhaktyā ṛṣi-putrān ṛṣīṃs tathā // Hbhv_3.341 //",
  "GR14hbhvil_u:2304": "sanakaś ca sanandaś ca tṛtīyaś ca sanātanaḥ |",
  "GR14hbhvil_u:2305": "kapilaś cāsuriś caiva voḍhuḥ pañca-śikhas tathā |",
  "GR14hbhvil_u:2306": "sarve te tṛptim āyāntu mad-dattenāmbunā sadā // Hbhv_3.342 //",
  "GR14hbhvil_u:2307": "marīcim atry-aṅgirasau pulastyaṃ pulahaṃ kratum |",
  "GR14hbhvil_u:2308": "pracetasaṃ vasiṣṭhaṃ ca bhṛguṃ nāradam eva ca |",
  "GR14hbhvil_u:2309": "deva-brahma-ṛṣīn sarvāṃs tarpayet sākṣatodakaiḥ // Hbhv_3.343 //",
  "GR14hbhvil_u:2310": "apasavyaṃ tataḥ kṛtvāsavyaṃ jānu ca bhūtale |",
  "GR14hbhvil_u:2311": "agniṣv āttās tathā saumyā bahiṣmantas tathoṣmapāḥ // Hbhv_3.344 //",
  "GR14hbhvil_u:2312": "kavyānalau barhiṣadas tathā caivājyapāḥ punaḥ |",
  "GR14hbhvil_u:2313": "tarpayet pitṛ-bhaktyā ca sa-tilokdaka-candanaiḥ // Hbhv_3.345 //",
  "GR14hbhvil_u:2314": "yamāya dharma-rājāya mṛtyave cāntakāya ca |",
  "GR14hbhvil_u:2315": "vaivasvatāya kālāya sarva-bhūtākṣayāya ca // Hbhv_3.346 //",
  "GR14hbhvil_u:2316": "auḍumbarāya dadhnāya nīlāya parameṣṭhine |",
  "GR14hbhvil_u:2317": "vṛkodarāya citrāya citra-guptāya vai namaḥ // Hbhv_3.347 //",
  "GR14hbhvil_u:2318": "darbha-pāṇiḥ suprayataḥ pitṝn svān tarpayet tataḥ // Hbhv_3.348 //",
  "GR14hbhvil_u:2319": "pitrādīn nāma-gotreṇa tathā mātā-mahān api |",
  "GR14hbhvil_u:2320": "santarpya vidhinā sarvān imaṃ mantram udīrayet // Hbhv_3.349 //",
  "GR14hbhvil_u:2321": "ye'bāndhavā bāndhavā vā ye'nya-janmani bāndhavāḥ |",
  "GR14hbhvil_u:2322": "te tṛptim akhilāṃ yāntu ye cāsmat-toya-kāṅkṣiṇaḥ // Hbhv_3.350 //",
  "GR14hbhvil_u:2323": "| iti |",
  "GR14hbhvil_u:2324": "sandhyopāsanataḥ pūrvaṃ kecid devādi-tarpaṇam |",
  "GR14hbhvil_u:2325": "manyante sakṛd evedaṃ purāṇoktānusārataḥ // Hbhv_3.351 //",
  "GR14hbhvil_u:2326": "tathā ca pādme, snāne mṛd-grahaṇānantaram-",
  "GR14hbhvil_u:2327": "evaṃ snātvā tataḥ paścād ācamya suvidhānataḥ |",
  "GR14hbhvil_u:2328": "utthāya vāsasī śukle śuddhe tu paridhāya vai |",
  "GR14hbhvil_u:2329": "tatas tu tarpaṇaṃ kuryāt trailokyāpyāyanāya vai // Hbhv_3.352 //",
  "GR14hbhvil_u:2330": "ata eva śrī-rāmārcana-candrikāyām-",
  "GR14hbhvil_u:2331": "niṣpīḍayitvā vastraṃ tu paścāt sandhyāṃ samācaret |",
  "GR14hbhvil_u:2332": "anyathā kurute yas tu snānaṃ tasyāphalaṃ bhavet // Hbhv_3.353 //",
  "GR14hbhvil_u:2333": "kiṃ ca-",
  "GR14hbhvil_u:2334": "vastraṃ triguṇitaṃ yas tu niṣpīḍayati mūḍha-dhīḥ |",
  "GR14hbhvil_u:2335": "vṛthā snānaṃ bhavet tasya niṣpīḍayati cāmbuni // Hbhv_3.354 //",
  "GR14hbhvil_u:2336": "kāśī-kāṇḍe-",
  "GR14hbhvil_u:2337": "api sarva-nadī-toyair mṛt-kūṭaiś cātha go-rasaiḥ |",
  "GR14hbhvil_u:2338": "āpātam ācarec chaucaṃ bhāva-duṣṭo na śuddhi-bhāk // Hbhv_3.355 //",
  "GR14hbhvil_u:2339": "naktaṃ dinaṃ nimajjyāpsu kaivartāḥ kim u pāvanāḥ |",
  "GR14hbhvil_u:2340": "śataśo 'pi tathā snātā na śuddhā bhāva-dūṣitāḥ // Hbhv_3.356 //",
  "GR14hbhvil_u:2341": "pādme vaiśākha-māhātmye [5.87.30,33] śrī-nāradāmbarīṣa-saṃvāde-",
  "GR14hbhvil_u:2342": "puṇyena gāṅgena jalena kāle",
  "GR14hbhvil_u:2343": "deśe'pi yaḥ snāna-paro 'pi bhūpa |",
  "GR14hbhvil_u:2344": "ājanmato bhāva-hato 'pi dātā na",
  "GR14hbhvil_u:2345": "śuddhyatīty eva mataṃ mamaitat // Hbhv_3.357 //",
  "GR14hbhvil_u:2346": "prajvālya vahniṃ ghṛta-taila-siktaṃ",
  "GR14hbhvil_u:2347": "pradakṣiṇāvarta-śikhaṃ sva-kāle |",
  "GR14hbhvil_u:2348": "praviśya dagdhaḥ kila bhāva-duṣṭo",
  "GR14hbhvil_u:2349": "na svargam āpnoti phalaṃ na cānyat // Hbhv_3.358 //",
  "GR14hbhvil_u:2350": "ataeva bhaviṣyottare-",
  "GR14hbhvil_u:2351": "yasya hastau ca pādau ca vāṅ manaś ca susaṃyatam |",
  "GR14hbhvil_u:2352": "vidyā-tapaś ca kīrtiś ca sa tīrtha-phalam āpnuyāt // Hbhv_3.359 //",
  "GR14hbhvil_u:2353": "aśraddadhānaḥ pāpātmā nāstiko 'cchinna-saṃśayaḥ |",
  "GR14hbhvil_u:2354": "hetu-niṣṭhaś ca pañcaite na tīrtha-phala-bhāginaḥ // Hbhv_3.360 //",
  "GR14hbhvil_u:2355": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:2356": "śaucīyo nāma tṛtīyo vilāsaḥ |",
  "GR14hbhvil_u:2357": "*************************************************************************",
  "GR14hbhvil_u:2358": "4. Vaisnavalamkara-Vilasa",
  "GR14hbhvil_u:2359": "caturtho vilāsaḥ",
  "GR14hbhvil_u:2360": "śrī-vaiṣṇavālaṅkāraḥ",
  "GR14hbhvil_u:2361": "snātvā śrī-kṛṣṇa-caitanya-nāma-tīrthottame sakṛt |",
  "GR14hbhvil_u:2362": "nityāśuciḥ śucīndraḥ san sva-dharmaṃ vaktum arhati // Hbhv_4.1 //",
  "GR14hbhvil_u:2363": "atha sva-gṛham āgacched ādau natveṣṭa-devatām |",
  "GR14hbhvil_u:2364": "gurūn jyeṣṭhāṃś ca puṣpaidhaḥ-kuśāmbhodhāraketarān // Hbhv_4.2 //",
  "GR14hbhvil_u:2365": "tathā ca śrī-nṛsiṃha-purāṇe-",
  "GR14hbhvil_u:2366": "jale devaṃ namaskṛtya tato gacched gṛhaṃ pumān |",
  "GR14hbhvil_u:2367": "pauruṣeṇa tu sūktena tato viṣṇuṃ samarcayet // Hbhv_4.3 //",
  "GR14hbhvil_u:2368": "atha śrī-bhagavan-mandira-saṃskāraḥ",
  "GR14hbhvil_u:2369": "mandiraṃ mārjayed viṣṇor vidhāyācamanādikam |",
  "GR14hbhvil_u:2370": "kṛṣṇaṃ paśyan kīrtayaṃś ca dāsyenātmānam arpayet // Hbhv_4.4 //",
  "GR14hbhvil_u:2371": "śuddhaṃ gomayam ādāya tato mṛtsnāṃ jalaṃ tathā |",
  "GR14hbhvil_u:2372": "bhaktyā tat parito limped abhukṣec ca tad-aṅganam // Hbhv_4.5 //",
  "GR14hbhvil_u:2373": "tathā ca navama-skandhe [BhP 9.4.28] śrīmad-ambarīṣopākhyāne --",
  "GR14hbhvil_u:2374": "sa vai manaḥ kṛṣṇa-padāravindayor",
  "GR14hbhvil_u:2375": "vacāṃsi vaikuṇṭha-guṇānuvarṇane",
  "GR14hbhvil_u:2376": "karau harer mandira-mārjanādiṣu",
  "GR14hbhvil_u:2377": "śrutiṃ cakārācyuta-sat-kathodaye // Hbhv_4.6 //",
  "GR14hbhvil_u:2378": "ekādaśa-skandhe [BhP 11.11.39] śrī-bhagavad-uddhava-saṃvāde bhagavad-dharma-kathane -",
  "GR14hbhvil_u:2379": "sammārjanopalepābhyāṃ seka-maṇḍala-vartanaiḥ |",
  "GR14hbhvil_u:2380": "gṛha-śuśrūṣaṇaṃ mahyaṃ dāsavad yad amāyayā // Hbhv_4.7 //",
  "GR14hbhvil_u:2381": "atha tatra saṃmārjana-māhātmyam",
  "GR14hbhvil_u:2382": "śrī-nṛsiṃha-purāṇe -",
  "GR14hbhvil_u:2383": "narasiṃha-gṛhe nityaṃ yaṃ sammārjanam ācaret |",
  "GR14hbhvil_u:2384": "samasta-pāpa-nirmukto viṣṇu-loke sa modate // Hbhv_4.8 //",
  "GR14hbhvil_u:2385": "śrī-viṣṇu-dharmottare-",
  "GR14hbhvil_u:2386": "saṃmārjanaṃ tu yaḥ kuryāt puruṣaḥ keśavālaye |",
  "GR14hbhvil_u:2387": "rajas-tamobhyāṃ nirmuktaḥ sa bhaven nātra saṃśayaḥ // Hbhv_4.9 //",
  "GR14hbhvil_u:2388": "pāṃśūnāṃ yāvatāṃ rājan kuryāt saṃmārjanaṃ naraḥ",
  "GR14hbhvil_u:2389": "tāvanty abdāni sa sukhī nākam āsādya modate // Hbhv_4.10 //",
  "GR14hbhvil_u:2390": "śrī-vārāhe-",
  "GR14hbhvil_u:2391": "yāvatkāni prahārāṇi bhūmi-saṃmārjane daduḥ |",
  "GR14hbhvil_u:2392": "tāvad-varṣa-sahasrāṇi śāka-dvīpe mahīyate // Hbhv_4.11 //",
  "GR14hbhvil_u:2393": "jāyate mama bhaktaś ca sarva-dharma-samanvitaḥ |",
  "GR14hbhvil_u:2394": "śucir bhāgavataḥ śuddho hy aparādha-vivarjitaḥ // Hbhv_4.12 //",
  "GR14hbhvil_u:2395": "tato bhuktvā sarva-bhogān tīrtvā saṃsāra-sāgaram |",
  "GR14hbhvil_u:2396": "śāka-dvīpāt paribhraṣṭaḥ svarga-lokaṃ sa gacchati // Hbhv_4.13 //",
  "GR14hbhvil_u:2397": "nandanaṃ vanam āśritya modate cāpsaraiḥ saha |",
  "GR14hbhvil_u:2398": "nandanāc ca paribhraṣṭo mama karma-vyavasthitaḥ |",
  "GR14hbhvil_u:2399": "sarva-saṅgāt parityajya mama lokaṃ tu gacchati // Hbhv_4.14 //",
  "GR14hbhvil_u:2400": "athopalepana-māhātmyam",
  "GR14hbhvil_u:2401": "tatraiva-",
  "GR14hbhvil_u:2402": "go-mayaṃ gṛhya vai bhūmiṃ mama veśmopalepayet |",
  "GR14hbhvil_u:2403": "yāvatas tu padāṃs tatra samantād upalepayet |",
  "GR14hbhvil_u:2404": "tāvad-varṣa-sahasrāṇi mad-bhakto jāyate tathā // Hbhv_4.15 //",
  "GR14hbhvil_u:2405": "samīpe yadi vā dūre yaś cālayati gomayam |",
  "GR14hbhvil_u:2406": "yāvat tasya padāgrāṇi tāvat svarge mahīyate // Hbhv_4.16 //",
  "GR14hbhvil_u:2407": "śālmalau tat-paribhraṣṭo rājā bhavati dhārmikaḥ |",
  "GR14hbhvil_u:2408": "mad-bhaktaś caiva jāyate sarva-śāstra-viśāradaḥ // Hbhv_4.17 //",
  "GR14hbhvil_u:2409": "yaś cālepayate bhūmiṃ go-mayena dṛḍha-vrataḥ |",
  "GR14hbhvil_u:2410": "tasya dṛṣṭvānulepaṃ tu mama tuṣṭiḥ prajāyate // Hbhv_4.18 //",
  "GR14hbhvil_u:2411": "goś ca yasyāḥ purīṣeṇa kriyate bhūmi-lepanam |",
  "GR14hbhvil_u:2412": "ekenaiva tu lepena go-yonyā vipramucyate // Hbhv_4.19 //",
  "GR14hbhvil_u:2413": "sthānopalepane bhūme salilaṃ yo dadāti me |",
  "GR14hbhvil_u:2414": "tasya puṇyaṃ mahā-bhāge śṛṇu tattvena niṣkalam // Hbhv_4.20 //",
  "GR14hbhvil_u:2415": "yāvanti jala-bindūni lipyamānasya sundari |",
  "GR14hbhvil_u:2416": "tāvad-varṣa-sahasrāṇi svarga-loke mahīyate // Hbhv_4.21 //",
  "GR14hbhvil_u:2417": "yāvanto bindavaḥ kecit pānīyasya vasundhare |",
  "GR14hbhvil_u:2418": "tāvad varṣa-sahasrāṇi krauñca-dvīpe mahīyate // Hbhv_4.22 //",
  "GR14hbhvil_u:2419": "krauñca-dvīpāt paribhraṣṭaḥ sarva-dharma-parāyaṇaḥ |",
  "GR14hbhvil_u:2420": "sarva-saṅgān parityajya mama lokaṃ ca gacchati // Hbhv_4.23 //",
  "GR14hbhvil_u:2421": "śrī-viṣṇu-dharmottare-",
  "GR14hbhvil_u:2422": "kṛtvopalepanaṃ viṣṇor naras tv āyatane sadā |",
  "GR14hbhvil_u:2423": "go-mayena śubhān lokān ayatnād eva gacchati // Hbhv_4.24 //",
  "GR14hbhvil_u:2424": "hasta-pramāṇaṃ bhū-bhāgam upalipya narādhipa |",
  "GR14hbhvil_u:2425": "deva-rāmā-śataṃ nāke labhate satataṃ naraḥ // Hbhv_4.25 //",
  "GR14hbhvil_u:2426": "nārasiṃhe-",
  "GR14hbhvil_u:2427": "go-mayena mṛdā toyair yaḥ kuryād upalepanam |",
  "GR14hbhvil_u:2428": "cāndrāyaṇa-phalaṃ prāpya viṣṇu-loke mahīyate // Hbhv_4.26 //",
  "GR14hbhvil_u:2429": "tatraiva śrī-dharma-rājasya dūtānuśāsane-",
  "GR14hbhvil_u:2430": "saṃmārjanaṃ yaḥ kurute gomayenopalepanam |",
  "GR14hbhvil_u:2431": "karoti bhavane viṣṇos tyājyaṃ teṣāṃ kula-trayam // Hbhv_4.27 //",
  "GR14hbhvil_u:2432": "athābhukṣaṇa-māhātmyam",
  "GR14hbhvil_u:2433": "śrī-viṣṇu-dharmottare-",
  "GR14hbhvil_u:2434": "abhyukṣaṇaṃ tu yaḥ kuryāt pānīyena surālaye |",
  "GR14hbhvil_u:2435": "sa śānta-tāpo bhavati nātra kāryā vicāraṇā // Hbhv_4.28 //",
  "GR14hbhvil_u:2436": "abhyukṣaṇaṃ tu yaḥ kuryād deva-devājire naraḥ |",
  "GR14hbhvil_u:2437": "sarva-pāpa-vinirmukto vāruṇaṃ lokam aśnute // Hbhv_4.29 //",
  "GR14hbhvil_u:2438": "sarvato-bhadra-padmādīn abhijñaḥ svastikāni ca |",
  "GR14hbhvil_u:2439": "viracayya vicitrāṇi maṇḍayed dhari-mandiram // Hbhv_4.30 //",
  "GR14hbhvil_u:2440": "tathā ca nārasiṃhe-",
  "GR14hbhvil_u:2441": "saṃmārjanopalepābhyāṃ raṅga-padmādi-śobhanam |",
  "GR14hbhvil_u:2442": "kuryāt sthānaṃ mahā-viṣṇoḥ sojjvalāṅgaṃ mudānvitaḥ // Hbhv_4.31 //",
  "GR14hbhvil_u:2443": "atha maṇḍala-māhātmyam",
  "GR14hbhvil_u:2444": "skanda-purāṇe kārttika-prasaṅge-",
  "GR14hbhvil_u:2445": "agamya-gamane pāpam abhakṣyasya ca bhakṣaṇe |",
  "GR14hbhvil_u:2446": "sarvaṃ tan-nāśam āpnoti maṇḍayitvā harer gṛham // Hbhv_4.32 //",
  "GR14hbhvil_u:2447": "aṇu-mātraṃ tu yaḥ kuryān maṇḍalaṃ keśavāgrataḥ |",
  "GR14hbhvil_u:2448": "mṛdā dhātu-vikāraiś ca divi kalpa-śataṃ vaset // Hbhv_4.33 //",
  "GR14hbhvil_u:2449": "śālagrāma-śilāgre tu yaḥ kuryāt svastikaṃ śubham |",
  "GR14hbhvil_u:2450": "kārttike tu viśeṣeṇa punāty āsaptamaṃ kulam // Hbhv_4.34 //",
  "GR14hbhvil_u:2451": "maṇḍalaṃ kurute nityaṃ yā nārī keśavāgrataḥ |",
  "GR14hbhvil_u:2452": "sapta-janmāni vaidhavyaṃ na prāpnoti kadācana // Hbhv_4.35 //",
  "GR14hbhvil_u:2453": "gṛhītvā go-mayaṃ yā tu maṇḍalaṃ keśavāgrataḥ |",
  "GR14hbhvil_u:2454": "bhartur viyogaṃ nāpnoti santateś ca dhanasya ca // Hbhv_4.36 //",
  "GR14hbhvil_u:2455": "prāṅgaṇaṃ varṇakopetaṃ svastikaiś ca samanvitam |",
  "GR14hbhvil_u:2456": "devasya kurute yas tu krīḍate bhuvana-traye // Hbhv_4.37 //",
  "GR14hbhvil_u:2457": "nāradīye-",
  "GR14hbhvil_u:2458": "mṛdā dhātu-vikārair vā varṇakair gomayena vā |",
  "GR14hbhvil_u:2459": "viṣṇu-loke'tha tatra rathaiḥ sa-spṛhaṃ vīkṣyate sukhī // Hbhv_4.38 //",
  "GR14hbhvil_u:2460": "hari-bhakti-sudhodaye-",
  "GR14hbhvil_u:2461": "upalipyālayaṃ viṣṇoś citrayitvātha varṇakaiḥ |",
  "GR14hbhvil_u:2462": "viṣṇu-loke'tha tatrasthaiḥ sa-spṛhaṃ vīkṣyate sukhī // Hbhv_4.39 //",
  "GR14hbhvil_u:2463": "atha svastika-lakṣaṇam",
  "GR14hbhvil_u:2464": "āgame-",
  "GR14hbhvil_u:2465": "vidig-gata-catuṣkāṇi bhittvā ṣoḍaśadhā sudhīḥ |",
  "GR14hbhvil_u:2466": "mārjayet svastikākāraṃ śveta-pītāruṇāsitaiḥ // Hbhv_4.40 //",
  "GR14hbhvil_u:2467": "tatra ca pañcarātra-vacanam-",
  "GR14hbhvil_u:2468": "rajāṃsi pañca-varṇāni maṇḍalārthaṃ hi kārayet |",
  "GR14hbhvil_u:2469": "śāli-taṇḍula-cūrṇena śuklaṃ vā yava-sambhavam // Hbhv_4.41 //",
  "GR14hbhvil_u:2470": "rakta-kuṅkuma-sindūra-gairikādi-samudbhavam |",
  "GR14hbhvil_u:2471": "hari-tālodbhavaṃ pītaṃ rajanī-sambhavaṃ kvacit |",
  "GR14hbhvil_u:2472": "kṛṣṇaṃ dagdhair harid-yavair harit-pītair vimiśritam // Hbhv_4.42 //",
  "GR14hbhvil_u:2473": "atha tatra dhvaja-patākādy-āropaṇam",
  "GR14hbhvil_u:2474": "tato dhvaja-patākādi vinyasya hari-mandire |",
  "GR14hbhvil_u:2475": "vicitraṃ bhūṣayet tac ca bhagavad-bhaktimān naraḥ // Hbhv_4.43 //",
  "GR14hbhvil_u:2476": "atha dhvarāropaṇa-māhātmyam",
  "GR14hbhvil_u:2477": "dhvajam āropayed yas tu prāsādopari bhaktitaḥ |",
  "GR14hbhvil_u:2478": "tasya brahma-pade vāsaḥ krīḍate brahmaṇā saha // Hbhv_4.44 //",
  "GR14hbhvil_u:2479": "bṛhan-nāradīye [1.19.2] -",
  "GR14hbhvil_u:2480": "yaḥ kuryād viṣṇu-bhavane dhvajāropaṇam uttamam |",
  "GR14hbhvil_u:2481": "saṃpūjyate viriñcy-ādyaiḥ kim anyair bahu-bhāṣitaiḥ // Hbhv_4.45 //",
  "GR14hbhvil_u:2482": "tatraivāgre ca [ṇārP 1.19.42-3, 45]-",
  "GR14hbhvil_u:2483": "paṭo dhvajasya viprendra yāvac calati vāyunā |",
  "GR14hbhvil_u:2484": "tāvanti pāpa-jālāni naśyanty eva na saṃśayaḥ // Hbhv_4.46 //",
  "GR14hbhvil_u:2485": "mahā-pātaka-yukto vā yukto vā sarva-pātakaiḥ |",
  "GR14hbhvil_u:2486": "dhvajaṃ viṣṇu-gṛhe kṛtvā mucyate sarva-pātakaiḥ // Hbhv_4.47 //",
  "GR14hbhvil_u:2487": "āropitaṃ dhvajaṃ dṛṣṭvā ye'bhinandanti dhārmikāḥ |",
  "GR14hbhvil_u:2488": "te'pi sarve pramucyante mahā-pātaka-koṭibhiḥ // Hbhv_4.48 //",
  "GR14hbhvil_u:2489": "|iti|",
  "GR14hbhvil_u:2490": "evaṃ bṛhan-nāradīye khyātaṃ yac cānyad adbhutam |",
  "GR14hbhvil_u:2491": "dhvajāropaṇa-māhātmyaṃ tad draṣṭavyam ihākhilam // Hbhv_4.49 //",
  "GR14hbhvil_u:2492": "atha patādāropaṇa-māhātmyam",
  "GR14hbhvil_u:2493": "dvārakā-māhātmye-",
  "GR14hbhvil_u:2494": "kṛṣṇālayaṃ yaḥ kurute patākābhiś ca śobhitam |",
  "GR14hbhvil_u:2495": "sadaiva tasya loke tu vāsas tasya na cānyataḥ // Hbhv_4.50 //",
  "GR14hbhvil_u:2496": "viṣṇudharmottare-",
  "GR14hbhvil_u:2497": "patākāṃ ca śubhāṃ dattvā tathā keśava-veśmani |",
  "GR14hbhvil_u:2498": "vāyu-lokam avāpnoti bahūn abda-gaṇān dvijaḥ // Hbhv_4.51 //",
  "GR14hbhvil_u:2499": "dodhūyate yathā sā tu vāyunā keśavālaye |",
  "GR14hbhvil_u:2500": "tathā tasyāpi sakalaṃ dehāt pāpaṃ vidhūyate // Hbhv_4.52 //",
  "GR14hbhvil_u:2501": "atha vandana-mālā-kadalī-stambhāropaṇa-māhātmyam",
  "GR14hbhvil_u:2502": "dvārakā-māhātmye tatraiva-",
  "GR14hbhvil_u:2503": "bhūpa vandana-mālāṃ tu kurute kṛṣṇa-veśmani |",
  "GR14hbhvil_u:2504": "devakanyāvṛtair lakṣaiḥ sevyate sura-nāyakaiḥ // Hbhv_4.53 //",
  "GR14hbhvil_u:2505": "yaḥ kuryāt kṛṣṇa-bhavanaṃ kadalī-stambha-śobhitam |",
  "GR14hbhvil_u:2506": "nandate cāpsaro-yuktaḥ svāgataṃ tasya deva-rāṭ // Hbhv_4.54 //",
  "GR14hbhvil_u:2507": "atha pīṭha-pātra-vastrādi-saṃskāraḥ",
  "GR14hbhvil_u:2508": "tatra tāmrādi-pātraṃ yat prabhor vastrādikaṃ ca yat |",
  "GR14hbhvil_u:2509": "pīṭhādikaṃ ca tat sarvaṃ yathoktaṃ ca viśodhayet // Hbhv_4.55 //",
  "GR14hbhvil_u:2510": "tatra pīṭhasya saṃskāraḥ",
  "GR14hbhvil_u:2511": "nārasiṃhe-",
  "GR14hbhvil_u:2512": "pāda-pīṭhaṃ ca kṛṣṇasya bilva-patreṇa dharṣayet |",
  "GR14hbhvil_u:2513": "uṣṇāmbunā ca prakṣālya sarva-pāpaiḥ pramucyate // Hbhv_4.56 //",
  "GR14hbhvil_u:2514": "atha taijasādi-pātrāṇāṃ saṃskāraḥ",
  "GR14hbhvil_u:2515": "mārkaṇḍeya-purāṇe-",
  "GR14hbhvil_u:2516": "uḍumbarāṇām amlena kṣāreṇa trapu-sīsayoḥ |",
  "GR14hbhvil_u:2517": "bhasmāmbubhiś ca kāmsyānāṃ śuddhiḥ plāvo dravasya ca // Hbhv_4.57 //",
  "GR14hbhvil_u:2518": "vāyu-purāṇe ca-",
  "GR14hbhvil_u:2519": "maṇi-vajra-pravālānāṃ muktā-śaṅkhopalasya ca |",
  "GR14hbhvil_u:2520": "siddhārthakānāṃ kalkena tila-kalkena vā punaḥ // Hbhv_4.58 //",
  "GR14hbhvil_u:2521": "brāhme-",
  "GR14hbhvil_u:2522": "suvarṇa-rūpya-śaṅkhāśma-śukti-ratna-mayāni ca |",
  "GR14hbhvil_u:2523": "kāṃsyāyas-tāmra-raityāni trapu-sīsa-mayāni ca // Hbhv_4.59 //",
  "GR14hbhvil_u:2524": "nirlepāni tu śudhyanti kevalenodakena tu |",
  "GR14hbhvil_u:2525": "śūdrocchiṣṭhāni śodhyāni tridhā kṣārāmla-vāribhiḥ // Hbhv_4.60 //",
  "GR14hbhvil_u:2526": "|iti|",
  "GR14hbhvil_u:2527": "atiduṣṭaṃ tu pātrādi viśodhyātithya-karmaṇe |",
  "GR14hbhvil_u:2528": "yuñjyāt tat-parivartāya prabhu-karmāntarāya vā // Hbhv_4.61 //",
  "GR14hbhvil_u:2529": "etasya parivartena prabhave'nyat samarpayet |",
  "GR14hbhvil_u:2530": "ity ayaṃ sarvato loke sadācāro virājate // Hbhv_4.62 //",
  "GR14hbhvil_u:2531": "manuḥ [5.114]-",
  "GR14hbhvil_u:2532": "tāmrāyaḥ-kāṃsya-raityānāṃ trapuṇaḥ sīsakasya ca |",
  "GR14hbhvil_u:2533": "śaucaṃ yathārhaṃ kartavyaṃ kṣārāmlodaka-vāribhiḥ // Hbhv_4.63 //",
  "GR14hbhvil_u:2534": "śaṅkhaḥ-",
  "GR14hbhvil_u:2535": "amlodakena tāmrasya sīsasya trapuṇas tathā |",
  "GR14hbhvil_u:2536": "kṣāreṇa śuddhiṃ kāṃsyasya lauhasya ca vinirdiśet // Hbhv_4.64 //",
  "GR14hbhvil_u:2537": "kiṃ ca-",
  "GR14hbhvil_u:2538": "sūtikocchiṣṭha-bhāṇḍasya surādy-upahatasya ca |",
  "GR14hbhvil_u:2539": "triḥ-sapta-mārjanāc chuddhir na tu kāṃsyasya tāpanam // Hbhv_4.65 //",
  "GR14hbhvil_u:2540": "anyatra ca-",
  "GR14hbhvil_u:2541": "tāmram amlena śudhyena na cedāmiṣa-lepanam |",
  "GR14hbhvil_u:2542": "āmiṣeṇa tu yal liptaṃ punar dāhena śudhyanti // Hbhv_4.66 //",
  "GR14hbhvil_u:2543": "brāhme-",
  "GR14hbhvil_u:2544": "sūtikā-śava-viṇ-mūtra-rajaḥsvala-hatāni ca |",
  "GR14hbhvil_u:2545": "prakṣeptavyāni tāny agnau yac ca yāvat sahed api // Hbhv_4.67 //",
  "GR14hbhvil_u:2546": "ata eva devalaḥ-",
  "GR14hbhvil_u:2547": "lohānāṃ dahanāc chuddhir bhasmanā gomayena vā |",
  "GR14hbhvil_u:2548": "dahanāt khananād vāpi śailānām ambhasāpi vā // Hbhv_4.68 //",
  "GR14hbhvil_u:2549": "kāṣṭhānāṃ takṣaṇāc chuddhir mṛd-gomaya-jalair api |",
  "GR14hbhvil_u:2550": "mṛṇ-mayānāṃ tu pātrāṇāṃ dahanāc chuddhir iṣyate // Hbhv_4.69 //",
  "GR14hbhvil_u:2551": "manuḥ [5.123]-",
  "GR14hbhvil_u:2552": "madyair mūtraiḥ purīṣair vā ṣṭhīvanaih pūyaśoṇitaiḥ |",
  "GR14hbhvil_u:2553": "saṃspṛṣṭaṃ naiva śuddhyeta punaḥpākena mṛn-mayam // Hbhv_4.70 //",
  "GR14hbhvil_u:2554": "vṛddha-śātātapaḥ-",
  "GR14hbhvil_u:2555": "saṃhatānāṃ tu pātrāṇāṃ yad ekam upahanyate |",
  "GR14hbhvil_u:2556": "tasyaivaṃ śodhanaṃ proktaṃ sāmānya-dravya-śuddhi-kṛt // Hbhv_4.71 //",
  "GR14hbhvil_u:2557": "atha vastrādīnāṃ saṃskāraḥ",
  "GR14hbhvil_u:2558": "tatra śaṅkhaḥ-",
  "GR14hbhvil_u:2559": "tāntavaṃ malinaṃ pūrvam adbhiḥ kṣāraiś ca śodhayet |",
  "GR14hbhvil_u:2560": "aṃśubhiḥ śoṣayitvā vā vāyunā vā samāharet // Hbhv_4.72 //",
  "GR14hbhvil_u:2561": "ūrṇā-paṭṭāṃśuka-kṣauma-dukūlāvika-carmaṇām |",
  "GR14hbhvil_u:2562": "alpāśauce bhavec chuddhiḥ śoṣaṇa-prokṣaṇādibhiḥ // Hbhv_4.73 //",
  "GR14hbhvil_u:2563": "tāny evāmedhya-liptāni nenijyād gaura-sarṣapaiḥ |",
  "GR14hbhvil_u:2564": "dhānya-kalkaiḥ parṇa-kalkaiḥ rasaiś ca phala-balkalaiḥ // Hbhv_4.74 //",
  "GR14hbhvil_u:2565": "tulikādy-upadhānāni puṣpa-ratnāmbarāṇi ca |",
  "GR14hbhvil_u:2566": "śodhayitvātape kiṃcit karair unmārjayen muhuḥ // Hbhv_4.75 //",
  "GR14hbhvil_u:2567": "paścāc ca vāriṇā prokṣya śucīty evam udāharet |",
  "GR14hbhvil_u:2568": "tāny apy atimalāktāni yathāvat pariśodhayet // Hbhv_4.76 //",
  "GR14hbhvil_u:2569": "śātātapaḥ-",
  "GR14hbhvil_u:2570": "kusumbha-kuṅkumāraktās tathā lākṣā-rasena ca |",
  "GR14hbhvil_u:2571": "prakṣālanena śudhyanti caṇḍāla-sparśane tathā // Hbhv_4.77 //",
  "GR14hbhvil_u:2572": "yamaḥ-",
  "GR14hbhvil_u:2573": "kṛṣṇājinānāṃ vātaiś ca bālānāṃ mṛdbhir ambhasā |",
  "GR14hbhvil_u:2574": "gomūtreṇāsthi-dantānāṃ kṣaumāṇāṃ gaura-sarṣapaiḥ // Hbhv_4.78 //",
  "GR14hbhvil_u:2575": "śaṅkhaḥ-",
  "GR14hbhvil_u:2576": "siddhārthakānāṃ kalkena danta-śṛṅga-mayasya ca |",
  "GR14hbhvil_u:2577": "go-bālaiḥ phala-pātrāṇām asthnāṃ syāc chṛṅgavat tathā // Hbhv_4.79 //",
  "GR14hbhvil_u:2578": "kiṃ ca-",
  "GR14hbhvil_u:2579": "niryāsānāṃ guḍānāṃ ca lavaṇānāṃ tathaiva ca |",
  "GR14hbhvil_u:2580": "kusumbha-kusumānāṃ ca ūrṇākārpāsayos tathā |",
  "GR14hbhvil_u:2581": "prokṣaṇāt kathitā śuddhir ity āha bhagavān yamaḥ // Hbhv_4.80 //",
  "GR14hbhvil_u:2582": "manuḥ [5.118-9, 122]",
  "GR14hbhvil_u:2583": "adbhis tu prokṣaṇaṃ śaucaṃ bahūnāṃ dhānya-vāsasām |",
  "GR14hbhvil_u:2584": "prakṣālanena tv alpānām adbhiḥ śaucaṃ vidhīyate // Hbhv_4.81 //",
  "GR14hbhvil_u:2585": "cailavat-carmaṇāṃ śuddhir vaidalānāṃ tathā-eva ca |",
  "GR14hbhvil_u:2586": "śāka-mūla-phalānāṃ ca dhānyavat-śuddhir iṣyate // Hbhv_4.82 //",
  "GR14hbhvil_u:2587": "prokṣaṇāt tṛṇa-kāṣṭhaṃ ca palālaṃ caiva śudhyati |",
  "GR14hbhvil_u:2588": "mārjana-upāñjanair veśma punaḥpākena mṛt-mayam // Hbhv_4.83 //",
  "GR14hbhvil_u:2589": "kiṃ ca [manu 5.126]-",
  "GR14hbhvil_u:2590": "yāvan nāpaity amedhyāktād gandho lepaś ca tat-kṛtaḥ |",
  "GR14hbhvil_u:2591": "tāvan mṛd-vāri cādeyaṃ sarvāsu dravyaśuddhiṣu // Hbhv_4.84 //",
  "GR14hbhvil_u:2592": "bṛhaspatiḥ-",
  "GR14hbhvil_u:2593": "vastra-vaidala-carmādeḥ śuddhiḥ prakṣālanaṃ smṛtam |",
  "GR14hbhvil_u:2594": "atiduṣṭasya tan-mātraṃ tyajec chittvā tu śuddhaye // Hbhv_4.85 //",
  "GR14hbhvil_u:2595": "viṣṇuḥ-",
  "GR14hbhvil_u:2596": "mṛt-parṇa-tṛṇa-kāṣṭhānāṃ śvāsthi-cāṇḍāla-vāyasaiḥ |",
  "GR14hbhvil_u:2597": "sparśane vihitaṃ śaucaṃ soma-sūryāṃśu-mārutaiḥ // Hbhv_4.86 //",
  "GR14hbhvil_u:2598": "baudhāyanaḥ-",
  "GR14hbhvil_u:2599": "āsanaṃ śayanaṃ yānaṃ nāvaḥ panthās tṛṇāni ca |",
  "GR14hbhvil_u:2600": "mārutārkeṇa śudhyanti pakveṣṭa-racitāni ca // Hbhv_4.87 //",
  "GR14hbhvil_u:2601": "atha dhānyādīnāṃ saṃskāraḥ",
  "GR14hbhvil_u:2602": "tatra baudhāyanaḥ-",
  "GR14hbhvil_u:2603": "vrīhayaḥ prokṣaṇād adbhiḥ śāka-mūla-phalāni ca |",
  "GR14hbhvil_u:2604": "tan-mātrasyāpahārād vā nistuṣīkaraṇena ca // Hbhv_4.88 //",
  "GR14hbhvil_u:2605": "śaṅkhaḥ-",
  "GR14hbhvil_u:2606": "śrapaṇaṃ ghṛta-tailānāṃ plāvanaṃ go-rasasya ca |",
  "GR14hbhvil_u:2607": "bhāṇḍāni plāvayed adbhiḥ śāka-mūla-phalāni ca // Hbhv_4.89 //",
  "GR14hbhvil_u:2608": "brāhme-",
  "GR14hbhvil_u:2609": "drava-dravyāṇi bhūrīṇi pariplāvyāni cāmbhasā // Hbhv_4.90 //",
  "GR14hbhvil_u:2610": "śasyāni vrīhayaś caiva śāka-mūla-phalāni ca |",
  "GR14hbhvil_u:2611": "tyaktvā tu dūṣitaṃ bhāgaṃ plāvyāny atha jalena tu // Hbhv_4.91 //",
  "GR14hbhvil_u:2612": "bṛhaspatiḥ-",
  "GR14hbhvil_u:2613": "tāpanaṃ ghṛta-tailānāṃ plāvanaṃ gorasasya ca |",
  "GR14hbhvil_u:2614": "tan-mātram uddhṛtaṃ śudhyet kaṭhinaṃ tu payodadhi // Hbhv_4.92 //",
  "GR14hbhvil_u:2615": "avilīnaṃ tathā sarpir vilīnaṃ śrapaṇena tu |",
  "GR14hbhvil_u:2616": "ādhāra-doṣe tu nayet pātrāt pātrāntaraṃ dravam // Hbhv_4.93 //",
  "GR14hbhvil_u:2617": "ghṛtaṃ ca pāyasaṃ kṣīraṃ tathaikṣava-raso guḍaḥ |",
  "GR14hbhvil_u:2618": "śūdra-bhāṇḍa-sthitaṃ takraṃ tathā madhu na duṣyati // Hbhv_4.94 //",
  "GR14hbhvil_u:2619": "kiṃ ca manuḥ [5.143]-",
  "GR14hbhvil_u:2620": "ucchiṣṭena tu saṃspṛṣṭo dravya-hastaḥ kathaṃ cana |",
  "GR14hbhvil_u:2621": "anidhāyaiva tad dravyam ācāntaḥ śucitām iyāt // Hbhv_4.95 //",
  "GR14hbhvil_u:2622": "|iti|",
  "GR14hbhvil_u:2623": "anye'pi śuddhi-vidhayo dravyāṇāṃ smṛti-śāstrataḥ |",
  "GR14hbhvil_u:2624": "apekṣyā vaiṣṇavair jñeyās tat-tad-vistāraṇair alam // Hbhv_4.96 //",
  "GR14hbhvil_u:2625": "atha pūjārtha-tulasī-puṣpādy-āharaṇam",
  "GR14hbhvil_u:2626": "praṇamyātha mahā-viṣṇuṃ prārthyānujñāṃ tu vaiṣṇavaḥ |",
  "GR14hbhvil_u:2627": "samāharet śrī-tulasīṃ puṣpādi ca yathoditam // Hbhv_4.97 //",
  "GR14hbhvil_u:2628": "yac ca hārīta-vacanam-",
  "GR14hbhvil_u:2629": "snānaṃ kṛtvā tu ye kecit puṣpaṃ gṛhṇanti vai dvijāḥ |",
  "GR14hbhvil_u:2630": "devatās tan na gṛhṇanti bhasmībhavati kāṣṭhavat // Hbhv_4.98 //",
  "GR14hbhvil_u:2631": "|iti|",
  "GR14hbhvil_u:2632": "tac ca madhyāhna-snāna-viṣayam, yata uktaṃ pādme [5.98.7] vaiśākha-māhātmye-",
  "GR14hbhvil_u:2633": "asnātvā tulasīṃ chittvā devārthaṃ pitṛ-karmaṇi |",
  "GR14hbhvil_u:2634": "tat sarvaṃ niṣphalaṃ yāti pañcagavyena śudhyati // Hbhv_4.99 //",
  "GR14hbhvil_u:2635": "atha gṛha-snāna-vidhiḥ",
  "GR14hbhvil_u:2636": "sva-gṛhe vācaran snānaṃ prakṣālyāṅghrī karau tathā |",
  "GR14hbhvil_u:2637": "ācamyāyamya ca prāṇān kṛta-nyāso hariṃ smaret // Hbhv_4.100 //",
  "GR14hbhvil_u:2638": "tato gaṅādikaṃ smṛtvā tulasī-miśritair jalaiḥ |",
  "GR14hbhvil_u:2639": "pūrṇe pātre samastāni tīrthāny āvāhayet kṛtī // Hbhv_4.101 //",
  "GR14hbhvil_u:2640": "āvāhana-mantraś cāyam-",
  "GR14hbhvil_u:2641": "gaṅge ca yamune caiva godāvari sarasvati |",
  "GR14hbhvil_u:2642": "narmade sindhu kāveri jale'smin sannidhiṃ kuru // Hbhv_4.102 //",
  "GR14hbhvil_u:2643": "|iti //",
  "GR14hbhvil_u:2644": "athavā jāhnavīm eva sarva-tīrtha-mayīṃ budhaḥ |",
  "GR14hbhvil_u:2645": "āvāhayed dvādaśabhir nāmabhir jala-bhājane // Hbhv_4.103 //",
  "GR14hbhvil_u:2646": "dvādaśa-nāmāni-",
  "GR14hbhvil_u:2647": "nalinī nandinī sītā mālinī ca mahāpagā |",
  "GR14hbhvil_u:2648": "viṣṇu-pādārghya-sambhūtā gaṅgā tripatha-gāminī |",
  "GR14hbhvil_u:2649": "bhāgīrathī bhogavatī jāhnavī tridaśeśvarī // Hbhv_4.104 //",
  "GR14hbhvil_u:2650": "padma-purāṇe [5.95.17-18] ca vaiśākha-māhātmye-",
  "GR14hbhvil_u:2651": "nandinīty eva te nāma vedeṣu nalinīti ca |",
  "GR14hbhvil_u:2652": "dakṣā pṛthvī ca vihagā viśva-gāthā śiva-priyā // Hbhv_4.105 //",
  "GR14hbhvil_u:2653": "vidyādharī mahā-devī tathā loka-prasādinī |",
  "GR14hbhvil_u:2654": "kṣemaṃkarī jāhnavī ca śāntā śānti-pradāyinī // Hbhv_4.106 //",
  "GR14hbhvil_u:2655": "athācamya guruṃ smṛtānujñāṃ prārthya ca pūrvavat |",
  "GR14hbhvil_u:2656": "kṛṣṇa-pādābjato gaṅgāṃ patantīṃ mūrdhni cintayet // Hbhv_4.107 //",
  "GR14hbhvil_u:2657": "tathā coktaṃ śrī-nārada-pañcarātre-",
  "GR14hbhvil_u:2658": "svasthitaṃ puṇḍarīkākṣaṃ mantra-mūrtiṃ prabhuṃ smaret |",
  "GR14hbhvil_u:2659": "anantāditya-saṅkāśaṃ vāsudevaṃ caturbhujam // Hbhv_4.108 //",
  "GR14hbhvil_u:2660": "śaṅkha-cakra-gadā-padmadharaṃ pītāmbarāvṛtam |",
  "GR14hbhvil_u:2661": "śyāmalaṃ śānta-vadanaṃ prasannaṃ varadekṣaṇam // Hbhv_4.109 //",
  "GR14hbhvil_u:2662": "divya-candana-liptāṅgaṃ cārahāsa-mukhāmbujam |",
  "GR14hbhvil_u:2663": "aneka-ratna-saṃchanna-jvalan-makara-kuṇḍalam // Hbhv_4.110 //",
  "GR14hbhvil_u:2664": "vanamālā-parivṛtaṃ nāradādibhir arcitam |",
  "GR14hbhvil_u:2665": "keyūra-valayopetaṃ suvarṇa-mukuṭojjvalam |",
  "GR14hbhvil_u:2666": "sarvāṅga-sundaraṃ devaṃ sarvābharaṇa-bhūṣitam // Hbhv_4.111 //",
  "GR14hbhvil_u:2667": "tat-pāda-paṅkajād dhārāṃ nipatantīṃ sva-mūrdhani |",
  "GR14hbhvil_u:2668": "cintayed brahma-randhreṇa praviśantīṃ svakāṃ tanum |",
  "GR14hbhvil_u:2669": "tayā saṃkṣālayet sarvam antar-deha-gataṃ malam // Hbhv_4.112 //",
  "GR14hbhvil_u:2670": "tat-kṣaṇād virajā mantrī jāyate sphaṭikopamaḥ |",
  "GR14hbhvil_u:2671": "idaṃ snānāntaraṃ māntrāt sahasram adhikaṃ smṛtam // Hbhv_4.113 //",
  "GR14hbhvil_u:2672": "|iti|",
  "GR14hbhvil_u:2673": "sakṛn nārāyaṇety ādi vacanaṃ tatra kīrtayet |",
  "GR14hbhvil_u:2674": "snāna-kāle tu tan-nāma saṃsmarec ca mahāprabhum // Hbhv_4.114 //",
  "GR14hbhvil_u:2675": "tathā ca kūrma-purāṇe-",
  "GR14hbhvil_u:2676": "āpo nārāyaṇodbhūtās tā evāsyāyanaṃ yathaḥ |",
  "GR14hbhvil_u:2677": "tasmān nārāyaṇaṃ devaṃ snāna-kāle smared budhaḥ // Hbhv_4.115 //",
  "GR14hbhvil_u:2678": "|iti|",
  "GR14hbhvil_u:2679": "snāyād uṣṇodakenāpi śakto 'py āmalakais tathā |",
  "GR14hbhvil_u:2680": "tilais tailaiś ca saṃvarjya pratiṣiddha-dināni tu // Hbhv_4.116 //",
  "GR14hbhvil_u:2681": "athoṣṇodaka-snānam",
  "GR14hbhvil_u:2682": "ṣaṭ-triṃśan-mate-",
  "GR14hbhvil_u:2683": "āpaḥ svabhāvato medhyā viśeṣād agni-yogataḥ |",
  "GR14hbhvil_u:2684": "tena santaḥ praśaṃsanti snānam uṣṇena vāriṇā // Hbhv_4.117 //",
  "GR14hbhvil_u:2685": "yamaś ca-",
  "GR14hbhvil_u:2686": "āpaḥ svayaṃ sadā pūtā vahni-taptā viśeṣataḥ |",
  "GR14hbhvil_u:2687": "tasmāt sarveṣu kāleṣu uṣṇāmbhaḥ pāvanaṃ smṛtam // Hbhv_4.118 //",
  "GR14hbhvil_u:2688": "yac coktaṃ śaṅkhena-",
  "GR14hbhvil_u:2689": "snātasya vahni-taptena tathaivātapa-vāriṇā |",
  "GR14hbhvil_u:2690": "śarīra-śuddhir vijñeyā na tu snāna-phalaṃ bhavet // Hbhv_4.119 //",
  "GR14hbhvil_u:2691": "|iti|",
  "GR14hbhvil_u:2692": "tat tu kāmya-naimittika-viṣayam | ata evoktaṃ gargeṇa-",
  "GR14hbhvil_u:2693": "kuryān naimittikaṃ snānaṃ śītādbhiḥ kāmyam eva ca |",
  "GR14hbhvil_u:2694": "nityaṃ yādṛcchikaṃ caiva yathāruci samācaret // Hbhv_4.120 //",
  "GR14hbhvil_u:2695": "atha tatra niṣiddha-dināni",
  "GR14hbhvil_u:2696": "tatra yamaḥ-",
  "GR14hbhvil_u:2697": "putra-janmani saṅkrāntau grahaṇe candra-sūryayoḥ |",
  "GR14hbhvil_u:2698": "aspṛśya-sparśane caiva na snāyād uṣṇa-vāriṇā // Hbhv_4.121 //",
  "GR14hbhvil_u:2699": "vṛddha-manuḥ-",
  "GR14hbhvil_u:2700": "paurṇamāsyāṃ tathā darśe yaḥ snāyād uṣṇa-vāriṇā |",
  "GR14hbhvil_u:2701": "sa gohatyā-kṛtaṃ pāpaṃ prāpnotīha na saṃśayaḥ // Hbhv_4.122 //",
  "GR14hbhvil_u:2702": "athāmalaka-snānam",
  "GR14hbhvil_u:2703": "tatra mārkaṇḍeyaḥ-",
  "GR14hbhvil_u:2704": "tuṣyaty āmalakair viṣṇur ekādaśyāṃ viśeṣataḥ |",
  "GR14hbhvil_u:2705": "śrī-kāmaḥ sarvadā snānaṃ kurvītāmalakair naraḥ // Hbhv_4.123 //",
  "GR14hbhvil_u:2706": "saptamyāṃ na spṛśet tailaṃ nīlīvastraṃ na dhārayet |",
  "GR14hbhvil_u:2707": "na cāpy āmalakaṃ snāyān na kuryāt kalahaṃ naraḥ // Hbhv_4.124 //",
  "GR14hbhvil_u:2708": "bhṛguḥ-",
  "GR14hbhvil_u:2709": "amāṃ ṣaṣṭhīṃ saptamīṃ ca navamīṃ ca trayodaśīm |",
  "GR14hbhvil_u:2710": "saṅkrāntau ravi-vāre ca snāna-mālakais tyajet // Hbhv_4.125 //",
  "GR14hbhvil_u:2711": "yājñavalkyaḥ-",
  "GR14hbhvil_u:2712": "dhātrī-phalair amāvasyā-saptamī-navamīṣu ca |",
  "GR14hbhvil_u:2713": "yaḥ snāyāt tasya hīyante tejaś cāyurdhanaṃ sutāḥ // Hbhv_4.126 //",
  "GR14hbhvil_u:2714": "atha tila-snānam",
  "GR14hbhvil_u:2715": "tatra bṛhaspatiḥ-",
  "GR14hbhvil_u:2716": "sarva-kālaṃ tilaiḥ snānaṃ punar vyāso 'bravīn muniḥ // Hbhv_4.127 //",
  "GR14hbhvil_u:2717": "ṣaṭtriṃśan-mate-",
  "GR14hbhvil_u:2718": "tathā saptamy-amāvasyā-saṅkrānti-grahaṇeṣu ca |",
  "GR14hbhvil_u:2719": "dhana-putra-kalatrārthī tila-spṛṣṭaṃ na saṃspṛśet // Hbhv_4.128 //",
  "GR14hbhvil_u:2720": "atha taila-snānam",
  "GR14hbhvil_u:2721": "tatraiva-",
  "GR14hbhvil_u:2722": "ṣaṣṭhyāṃ tailam anāyuṣyaṃ caturthīṣv api ca parvasu // Hbhv_4.129 //",
  "GR14hbhvil_u:2723": "yogī-yājñavalkyaḥ-",
  "GR14hbhvil_u:2724": "daśamyāṃ tailam apṛṣṭvā yaḥ snāyād avicakṣaṇaḥ |",
  "GR14hbhvil_u:2725": "catvāri tasya naśyanti āyuḥ prajñā yaśodhanam // Hbhv_4.130 //",
  "GR14hbhvil_u:2726": "mohāt pratipadaṃ ṣaṣṭhīṃ kuhūṃ riktātithiṃ tathā |",
  "GR14hbhvil_u:2727": "tailenābhyañjayed yas tu caturbhiḥ parihīyate // Hbhv_4.131 //",
  "GR14hbhvil_u:2728": "pañcadaśyāṃ caturdaśyāṃ saptamyāṃ ravi-saṅkrame |",
  "GR14hbhvil_u:2729": "dvādaśyāṃ saptamīṃ ṣaṣṭhīṃ taila-sparśaṃ vivarjayet // Hbhv_4.132 //",
  "GR14hbhvil_u:2730": "anyac ca-",
  "GR14hbhvil_u:2731": "saptamyāṃ na spṛśet tailaṃ navamyāṃ pratipady api |",
  "GR14hbhvil_u:2732": "aṣṭamyāṃ ca caturdaśyāṃm amāvasyāṃ viśeṣataḥ // Hbhv_4.133 //",
  "GR14hbhvil_u:2733": "kiṃ ca-",
  "GR14hbhvil_u:2734": "snāne vā yadi vāsnāne pakka-tailaṃ na duṣyati // Hbhv_4.134 //",
  "GR14hbhvil_u:2735": "kiṃ ca atri-smṛtau-",
  "GR14hbhvil_u:2736": "tailābhyukto ghṛtābhyakto viṇ-mūtre kurute dvijaḥ |",
  "GR14hbhvil_u:2737": "aho-rātroṣito bhūtvā pañca-gavyena śudhyati // Hbhv_4.135 //",
  "GR14hbhvil_u:2738": "athāṅgam alam uttārya snātvā vidhivad ācaret |",
  "GR14hbhvil_u:2739": "nāsālagnena culukodakenaivāgha-marṣaṇam // Hbhv_4.136 //",
  "GR14hbhvil_u:2740": "tato gurv-ādi-pādodaiḥ prāgvat kṛtvābhiṣecanam |",
  "GR14hbhvil_u:2741": "kāryo 'bhiṣekaḥ śaṅkhena tulasī-miśritair jalaiḥ // Hbhv_4.137 //",
  "GR14hbhvil_u:2742": "atha tulasī-jalābhiṣeka-māhatmyam",
  "GR14hbhvil_u:2743": "gāruḍe-",
  "GR14hbhvil_u:2744": "mārjayaty abhiṣeke tu tulasyā vaiṣṇavo naraḥ |",
  "GR14hbhvil_u:2745": "sarva-tīrtha-mayaṃ dehaṃ tat-kṣaṇāt dvija jāyate // Hbhv_4.138 //",
  "GR14hbhvil_u:2746": "tulasī-dalaja-snāne ekādaśyāṃ viśeṣataḥ |",
  "GR14hbhvil_u:2747": "mucyate sarva-pāpebhyo yadyapi brahmahā bhavet // Hbhv_4.139 //",
  "GR14hbhvil_u:2748": "tan-mūla-mṛttikābhyaṅgaṃ kṛtvā snāti dine dine |",
  "GR14hbhvil_u:2749": "daśāśvamedhāvabhṛtaṃ labhate snāna-jaṃ phalam // Hbhv_4.140 //",
  "GR14hbhvil_u:2750": "tulasī-dala-saṃmiśraṃ toyaṃ gaṅgā-samaṃ viduḥ |",
  "GR14hbhvil_u:2751": "yo vahec chirasā nityaṃ dhṛtā bhavati jāhnavī // Hbhv_4.141 //",
  "GR14hbhvil_u:2752": "pādodakaṃ tāmra-pātre kṛtvā sa-tulasī-dalam |",
  "GR14hbhvil_u:2753": "śaṅkhaṃ kṛtvābhiṣiñceta mūlenaiva sva-mūrdhani // Hbhv_4.142 //",
  "GR14hbhvil_u:2754": "tan-māhātmye coktaṃ pādme kārttika-māhātmye-",
  "GR14hbhvil_u:2755": "dvārakā-cakra-saṃyukta-śālagrāma-śilā-jalam |",
  "GR14hbhvil_u:2756": "śaṅkhe kṛtvā tu nikṣiptaṃ snānārthaṃ tāmra-bhājane |",
  "GR14hbhvil_u:2757": "tulasī-dala-saṃyuktaṃ brahma-hatyā-vināśanam // Hbhv_4.143 //",
  "GR14hbhvil_u:2758": "|iti|",
  "GR14hbhvil_u:2759": "snāna-śāṭītareṇaiva vāsasāmbhāṃsi gātrataḥ |",
  "GR14hbhvil_u:2760": "saṃmārjya vāsasī dadhyāt paridhānottarīyake // Hbhv_4.144 //",
  "GR14hbhvil_u:2761": "atha vastra-dhāraṇa-vidhiḥ",
  "GR14hbhvil_u:2762": "tatrātriḥ-",
  "GR14hbhvil_u:2763": "adhautaṃ kāru-dhautaṃ vā paredyu-dhautam eva vā |",
  "GR14hbhvil_u:2764": "kāṣāyaṃ malinaṃ vastraṃ kaupīnaṃ ca parityajet // Hbhv_4.145 //",
  "GR14hbhvil_u:2765": "na cārdram eva vasanaṃ paridadhyāt kadācana // Hbhv_4.146 //",
  "GR14hbhvil_u:2766": "nagno malina-vastraḥ syāt nagnaś cārdha-paṭas tathā |",
  "GR14hbhvil_u:2767": "nagno dviguṇa-vastraḥ syān nagno rakta-paṭas tathā // Hbhv_4.147 //",
  "GR14hbhvil_u:2768": "nagnaś ca syūta-vastraḥ syān nagnaḥ snigdha-paṭas tathā |",
  "GR14hbhvil_u:2769": "dvikaccho 'nuttarīyaś ca nagnaś cāvastra eva ca // Hbhv_4.148 //",
  "GR14hbhvil_u:2770": "śrautaṃ smārtaṃ tathā karma na nagnaś cintayed api |",
  "GR14hbhvil_u:2771": "mohāt kurvann adho gacchet tad bhaved āsuraṃ smṛtam // Hbhv_4.149 //",
  "GR14hbhvil_u:2772": "japa-homopavāseṣu dhauta-vastra-dharo bhavet |",
  "GR14hbhvil_u:2773": "alaṅkṛtaḥ śucir maunī śrāddhādau ca jitendriyaḥ // Hbhv_4.150 //",
  "GR14hbhvil_u:2774": "gobhilaḥ-",
  "GR14hbhvil_u:2775": "eka-vastro na bhuñjīta na kuryād devanārcanam // Hbhv_4.151 //",
  "GR14hbhvil_u:2776": "trailokya-sammohana-pañcarātre-",
  "GR14hbhvil_u:2777": "śukla-vāso bhaven nityaṃ raktaṃ caiva vivarjayet // Hbhv_4.152 //",
  "GR14hbhvil_u:2778": "aṅgirāḥ-",
  "GR14hbhvil_u:2779": "śaucaṃ sahasra-romāṇāṃ vāyv-agny-arkendu-raśmibhiḥ |",
  "GR14hbhvil_u:2780": "retaḥ-spṛṣṭaṃ śava-spṛṣṭam āvikaṃ naiva duṣyati // Hbhv_4.153 //",
  "GR14hbhvil_u:2781": "anyatra ca-",
  "GR14hbhvil_u:2782": "chinnaṃ vā sandhitaṃ dagdhm āvikaṃ na praduṣyati |",
  "GR14hbhvil_u:2783": "āvikena tu vastreṇa mānavaḥ śrāddham ācaret |",
  "GR14hbhvil_u:2784": "gayā-śrāddha-samaṃ proktaṃ pitṛbhyo dattam akṣayam // Hbhv_4.154 //",
  "GR14hbhvil_u:2785": "na kuryāt sandhitaṃ vastraṃ deva-karmaṇi bhūmipa |",
  "GR14hbhvil_u:2786": "na dagdhaṃ na ca vai chinnaṃ pārakyaṃ na tu dhārayet // Hbhv_4.155 //",
  "GR14hbhvil_u:2787": "kāka-viṣṭhā-samaṃ hy uktam avidhautaṃ ca yad bhavet |",
  "GR14hbhvil_u:2788": "rajakād āhṛtaṃ yac ca na tad vastraṃ bhavec chuci // Hbhv_4.156 //",
  "GR14hbhvil_u:2789": "kīṭa-spṛṣṭaṃ tu yad vastraṃ purīṣaṃ yena kāritam |",
  "GR14hbhvil_u:2790": "mūtraṃ vā maithunaṃ vāpi tad vastraṃ parivarjayet // Hbhv_4.157 //",
  "GR14hbhvil_u:2791": "āvikaṃ tu sadā vastraṃ pavitraṃ rāja-sattama |",
  "GR14hbhvil_u:2792": "pitṛ-deva-manuṣyāṇāṃ kriyāyāṃ ca praśasyate // Hbhv_4.158 //",
  "GR14hbhvil_u:2793": "dhautādhautaṃ tathā dagdhaṃ sandhitaṃ rajakāhṛtam |",
  "GR14hbhvil_u:2794": "śukra-mūtra-rakta-liptaṃ tathāpi paramaṃ śuci // Hbhv_4.159 //",
  "GR14hbhvil_u:2795": "agnir āvika-vastraṃ ca brahmaṇāś ca tathā kuśāḥ |",
  "GR14hbhvil_u:2796": "caturṇāṃ na kṛto doṣo brahmaṇā parameṣṭhinā // Hbhv_4.160 //",
  "GR14hbhvil_u:2797": "kiṃ cānyatra-",
  "GR14hbhvil_u:2798": "dhārayed vāsasī śuddhe paridhānottarīyake |",
  "GR14hbhvil_u:2799": "acchinna-sudaśe śukle ācāmet pīṭha-saṃsthitaḥ // Hbhv_4.161 //",
  "GR14hbhvil_u:2800": "atha pīṭham",
  "GR14hbhvil_u:2801": "bahvṛca-pariśiṣṭe-",
  "GR14hbhvil_u:2802": "yatīnām āsanaṃ śuklaṃ kūrmākāraṃ tu kārayet |",
  "GR14hbhvil_u:2803": "anyeṣāṃ tu catuṣpādaṃ caturasraṃ tu kārayet // Hbhv_4.162 //",
  "GR14hbhvil_u:2804": "go-śakṛn-mayaṃ bhinnaṃ tathā palāśa-paippalam |",
  "GR14hbhvil_u:2805": "loha-baddhaṃ sadaivārkaṃ varjayed āsanaṃ budhaḥ // Hbhv_4.163 //",
  "GR14hbhvil_u:2806": "athāsana-vidhiḥ",
  "GR14hbhvil_u:2807": "tatraiva-",
  "GR14hbhvil_u:2808": "dānam ācamanaṃ homaṃ bhojanaṃ devatārcanam |",
  "GR14hbhvil_u:2809": "prauḍha-pādo na kurvīta svādhyāyaṃ caiva tarpaṇam // Hbhv_4.164 //",
  "GR14hbhvil_u:2810": "āsanārūḍha-pādas tu jānunor vātha jaṅghayoḥ |",
  "GR14hbhvil_u:2811": "kṛtāvaskthiko yas tu prauḍha-pādaḥ sa ucyate // Hbhv_4.165 //",
  "GR14hbhvil_u:2812": "|iti|",
  "GR14hbhvil_u:2813": "tato bhūmi-gatāṅghriḥ san niviśyācamya darbha-bhṛt |",
  "GR14hbhvil_u:2814": "ūrdhva-puṇḍrādikaṃ kuryāt śrī-gopī-candanādinā // Hbhv_4.166 //",
  "GR14hbhvil_u:2815": "tatrādāv anulepena bhagavac-caraṇābjayoḥ |",
  "GR14hbhvil_u:2816": "nirmālyena prasādena sarvāṇy aṅgāni mārjayet // Hbhv_4.167 //",
  "GR14hbhvil_u:2817": "tad uktaṃ brāhme śrī-bhagavatā-",
  "GR14hbhvil_u:2818": "śālagrāma-śilā-lagnaṃ candanaṃ dhārayet sadā |",
  "GR14hbhvil_u:2819": "sarvāṅgeṣu mahā-śuddhi-siddhaye kamalāsana // Hbhv_4.168 //",
  "GR14hbhvil_u:2820": "|iti|",
  "GR14hbhvil_u:2821": "tato dvādaśabhiḥ kuryān nāmabhiḥ keśavādibhiḥ |",
  "GR14hbhvil_u:2822": "dvādaśāṅgeṣu vidhivad ūrdhva-puṇḍrāṇi vaiṣṇavaḥ // Hbhv_4.169 //",
  "GR14hbhvil_u:2823": "atha dvādaśa-tilaka-vidhiḥ",
  "GR14hbhvil_u:2824": "padma-purāṇe uttara-khaṇḍe [6.225.45-47]-",
  "GR14hbhvil_u:2825": "lalāṭe keśavaṃ dhyāyen nārāyaṇam athodare |",
  "GR14hbhvil_u:2826": "vakṣaḥ-sthale mādhavaṃ tu govindaṃ kaṇṭha-kūpake // Hbhv_4.170 //",
  "GR14hbhvil_u:2827": "viṣṇuṃ ca dakṣiṇe kukṣau bāhau ca madhusūdanam |",
  "GR14hbhvil_u:2828": "trivikramaṃ kandhare tu vāmanaṃ vāma-pārśvake // Hbhv_4.171 //",
  "GR14hbhvil_u:2829": "śrīdharaṃ vāma-bāhau tu hṛṣīkeśaṃ tu kandhare |",
  "GR14hbhvil_u:2830": "pṛṣṭhe tu padmanābhaṃ ca kaṭyāṃ dāmodaraṃ nyaset // Hbhv_4.172 //",
  "GR14hbhvil_u:2831": "tat-prakṣālana-toyaṃ tu vāsudeveti mūrdhani // Hbhv_4.173 //",
  "GR14hbhvil_u:2832": "kiṃ ca [6.225.54]-",
  "GR14hbhvil_u:2833": "ūrdhva-puṇḍraṃ lalāṭe tu sarveṣāṃ prathamaṃ smṛtam |",
  "GR14hbhvil_u:2834": "lalāṭādi-krameṇaiva dhāraṇaṃ tu vidhīyate // Hbhv_4.174 //",
  "GR14hbhvil_u:2835": "|iti|",
  "GR14hbhvil_u:2836": "evaṃ nyāsaṃ samācarya sampradāyānusārataḥ |",
  "GR14hbhvil_u:2837": "nyaset kirīṭa-mantraṃ ca mūrdhni sarvārtha-siddhaye // Hbhv_4.175 //",
  "GR14hbhvil_u:2838": "atha kirīṭa-mantraḥ",
  "GR14hbhvil_u:2839_0": "oṃ śrī-kirīṭa-keyūra-hāra-makara-kuṇḍala-cakra-śaṅkha-gadā-padma-hasta-pītāmbara-dhara",
  "GR14hbhvil_u:2839_1": "śrīvatsāṅkita-vakṣaḥ-sthala śrī-bhūmi-sahita-svātma-jyotir dīpti-karāya sahasrāditya-tejase",
  "GR14hbhvil_u:2839_2": "namo namaḥ // Hbhv_4.176 //",
  "GR14hbhvil_u:2840": "|iti|",
  "GR14hbhvil_u:2841": "athordhva-puṇḍra-nityatā",
  "GR14hbhvil_u:2842": "pādme śrī-bhagavad-uktau-",
  "GR14hbhvil_u:2843": "mat-priyārthaṃ śubhārthaṃ vā rakṣārthe caturānana |",
  "GR14hbhvil_u:2844": "mat-pūjā-homa-kāle ca sāyaṃ prātaḥ samāhitaḥ |",
  "GR14hbhvil_u:2845": "mad-bhakto dhārayen nityam ūrdhva-puṇḍraṃ bhayāpaham // Hbhv_4.177 //",
  "GR14hbhvil_u:2846": "tatraiva śrī-nāradoktau-",
  "GR14hbhvil_u:2847": "yajño dānaṃ tapo homaḥ svādhyāyaḥ pitṛ-tarpaṇam |",
  "GR14hbhvil_u:2848": "vyarthaṃ bhavati tat sarvam ūrdhva-puṇḍraṃ vinā kṛtam // Hbhv_4.178 //",
  "GR14hbhvil_u:2849": "tatraivottara-khaṇḍe-",
  "GR14hbhvil_u:2850": "ūrdhva-puṇḍrair vihīnas tu kiṃcit karma karoti yaḥ |",
  "GR14hbhvil_u:2851": "iṣṭāpūrtādikaṃ sarvaṃ niṣphalaṃ syān na saṃśayaḥ // Hbhv_4.179 //",
  "GR14hbhvil_u:2852": "ūrdhva-puṇḍrair vihīnas tu sandhyā-karmādikaṃ caret |",
  "GR14hbhvil_u:2853": "tat sarvaṃ rākṣasaṃ nityaṃ narakaṃ cādhigacchati // Hbhv_4.180 //",
  "GR14hbhvil_u:2854": "anyac ca-",
  "GR14hbhvil_u:2855": "ūrdhva-puṇḍre tri-puṇḍraṃ yaḥ kurute narādhamaḥ |",
  "GR14hbhvil_u:2856": "bhaṅktvā viṣṇu-gṛhaṃ puṇḍraṃ sa yāti narakaṃ dhruvam // Hbhv_4.181 //",
  "GR14hbhvil_u:2857": "ata eva pādme śrī-nāradoktau-",
  "GR14hbhvil_u:2858": "yac charīraṃ manuṣyāṇām ūrdhva-puṇḍraṃ vinā kṛtam |",
  "GR14hbhvil_u:2859": "draṣṭavyaṃ naiva tat tāvat śmaśāna-sadṛśaṃ bhavet // Hbhv_4.182 //",
  "GR14hbhvil_u:2860": "padma-purāṇe-",
  "GR14hbhvil_u:2861": "ūrdhva-puṇḍraṃ mṛdā saumyaṃ lalāṭe yasya dṛśyate |",
  "GR14hbhvil_u:2862": "sa cāṇḍālo 'pi śuddhātmā pūjya eva na saṃśayaḥ // Hbhv_4.183 //",
  "GR14hbhvil_u:2863": "skānde-",
  "GR14hbhvil_u:2864": "tiryak-puṇḍraṃ na kurvīta samprāpte maraṇe'pi ca |",
  "GR14hbhvil_u:2865": "naivānyan nāma ca brūyāt pumān nārārāyaṇād ṛte // Hbhv_4.184 //",
  "GR14hbhvil_u:2866": "dhārayed viṣṇu-nirmālyaṃ dhūpa-śeṣaṃ vilepanam |",
  "GR14hbhvil_u:2867": "vaiṣṇavaṃ kārayet puṇḍraṃ gopī-candana-sambhavam // Hbhv_4.185 //",
  "GR14hbhvil_u:2868": "tatraiva kārttika-prasaṅge-",
  "GR14hbhvil_u:2869": "yasyordhva-puṇḍraṃ dṛśyeta lalāṭe no narasya hi |",
  "GR14hbhvil_u:2870": "tad-darśanaṃ na kartavyaṃ dṛṣṭvā sūryaṃ nirīkṣayet // Hbhv_4.186 //",
  "GR14hbhvil_u:2871": "anyatrāpi-",
  "GR14hbhvil_u:2872": "vaiṣṇavānāṃ brāhmaṇānām ūrdhva-puṇḍraṃ vidhīyate |",
  "GR14hbhvil_u:2873": "anyeṣāṃ tu tri-puṇḍraṃ syād iti brahma-vido viduḥ // Hbhv_4.187 //",
  "GR14hbhvil_u:2874": "tripuṇḍraṃ yasya viprasya ūrdhva-puṇḍraṃ na dṛśyate |",
  "GR14hbhvil_u:2875": "taṃ spṛṣṭvāpy athavā dṛṣṭvā sa-celaṃ snānam ācaret // Hbhv_4.188 //",
  "GR14hbhvil_u:2876": "ūrdhva-puṇḍre na kurvīta vaiṣṇavānāṃ tripuṇḍrakam |",
  "GR14hbhvil_u:2877": "kṛta-tri-puṇḍra-martyasya kriyā na prītaye hareḥ // Hbhv_4.189 //",
  "GR14hbhvil_u:2878": "ataevottara-khaṇḍe-",
  "GR14hbhvil_u:2879": "aśvattha-patra-saṅkāśo veṇu-patrākṛtis tathā |",
  "GR14hbhvil_u:2880": "padma-kuṭmala-saṅkāśo mohanaṃ tritayaṃ smṛtam // Hbhv_4.190 //",
  "GR14hbhvil_u:2881": "athordhva-puṇḍra-māhātmyam",
  "GR14hbhvil_u:2882": "skānde kārttika-prasaṅge-",
  "GR14hbhvil_u:2883": "ūrdhva-puṇḍro mṛdā śubhro lalāṭe yasya dṛśyate |",
  "GR14hbhvil_u:2884": "caṇḍālo 'pi viśuddhātmā yāti braham sanātanam // Hbhv_4.191 //",
  "GR14hbhvil_u:2885": "ūrdhva-puṇḍre sthitā lakṣmīr ūrdhva-puṇḍre sthitaṃ yaśaḥ |",
  "GR14hbhvil_u:2886": "ūrdhva-puṇḍre sthitā muktir ūrdhva-puṇḍre sthito hariḥ // Hbhv_4.192 //",
  "GR14hbhvil_u:2887": "padma-purāṇe-",
  "GR14hbhvil_u:2888": "ūrdhva-puṇḍraṃ mudā saumyaṃ lalāṭe yasya dṛśyate |",
  "GR14hbhvil_u:2889": "sa cāṇḍālo 'pi śuddhātmā pūjya eva na saṃśayaḥ // Hbhv_4.193 //",
  "GR14hbhvil_u:2890": "tatraivottara-khaṇḍe śivomā-saṃvāde [6.225.2-3,5,7-10] -",
  "GR14hbhvil_u:2891": "ūrdhva-puṇḍrasya madhye tu viśāle sumanohare |",
  "GR14hbhvil_u:2892": "lakṣmyā sārdhaṃ samāsīno deva-devo janārdanaḥ // Hbhv_4.194 //",
  "GR14hbhvil_u:2893": "tasmād yasya śarīre tu ūrdhva-puṇḍraṃ dhṛto bhavet |",
  "GR14hbhvil_u:2894": "tasya dehaṃ bhagavato vimalaṃ mandiraṃ śubham // Hbhv_4.195 //",
  "GR14hbhvil_u:2895": "ūrdhva-puṇḍra-dharo vipraḥ sarva-lokeṣu pūjitaḥ |",
  "GR14hbhvil_u:2896": "vimāna-varam āruhya yāti viṣṇoḥ paraṃ padam // Hbhv_4.196 //",
  "GR14hbhvil_u:2897": "ūrdhva-puṇḍra-dharaṃ dṛṣṭvā sarva-pāpaiḥ pramucyate |",
  "GR14hbhvil_u:2898": "namaskṛtvāthavā bhaktyā sarva-dāna-phalaṃ labhet // Hbhv_4.197 //",
  "GR14hbhvil_u:2899": "ūrdhva-puṇḍra-dharaṃ vipraṃ yaḥ śrāddhe bhojayiṣyati |",
  "GR14hbhvil_u:2900": "ākalpa-koṭi-pitaras tasya tṛptā na saṃśayaḥ // Hbhv_4.198 //",
  "GR14hbhvil_u:2901": "ūrdhva-puṇḍra-dharo yas tu kuryāc chrāddhaṃ śubhānane |",
  "GR14hbhvil_u:2902": "kalpa-koṭi-sahasrāṇi gayā-śrāddha-phalaṃ labhet // Hbhv_4.199 //",
  "GR14hbhvil_u:2903": "yajña-dāna-tapaś-caryā-japa-homādikaṃ ca yat |",
  "GR14hbhvil_u:2904": "ūrdhva-puṇḍra-dharaḥ kuryāt tasya puṇyam anantakam // Hbhv_4.200 //",
  "GR14hbhvil_u:2905": "śrī-brahmāṇḍa-purāṇe-",
  "GR14hbhvil_u:2906": "aśucir vāpya nācāro manasā pāpam ācaran |",
  "GR14hbhvil_u:2907": "śucir eva bhaven nityam ūrdhva-puṇḍrāṅkito naraḥ // Hbhv_4.201 //",
  "GR14hbhvil_u:2908": "tatraiva śrī-bhagavad-vacanam-",
  "GR14hbhvil_u:2909": "ūrdhva-pūṇḍra-dharo martyo mriyate yatra kutracit |",
  "GR14hbhvil_u:2910": "śvapāko 'pi vimānastho mama loke mahīyate // Hbhv_4.202 //",
  "GR14hbhvil_u:2911": "ūrdhva-pūṇḍra-dharo martyo gṛhe yasyānnam aśnute |",
  "GR14hbhvil_u:2912": "tadā viṃśat-kulaṃ tasya narakād uddharāmy ahaṃ // Hbhv_4.203 //",
  "GR14hbhvil_u:2913": "athohva-pūṇḍra-irmāṇa-vidhiḥ",
  "GR14hbhvil_u:2914": "śrī-brahmāṇḍa-purāṇe-",
  "GR14hbhvil_u:2915": "vīkṣyādarśe jale vāpi yo vidadhyāt prayatnataḥ |",
  "GR14hbhvil_u:2916": "ūrdhva-pūṇḍraṃ mahā-bhāga sa yāti paramāṃ gatim // Hbhv_4.204 //",
  "GR14hbhvil_u:2917": "daśāṅgula-pramāṇaṃ tu uttamottamam ucyate |",
  "GR14hbhvil_u:2918": "navāṅgulaṃ madhyamaṃ syād aṣṭāṅgulam ataḥ param // Hbhv_4.205 //",
  "GR14hbhvil_u:2919": "etair aṅguli-bhedais tu kārayen na nakhaiḥ spṛśet // Hbhv_4.206 //",
  "GR14hbhvil_u:2920": "padma-purāṇe uttara-khaṇḍe tatraiva [6.253.21, 40-43] -",
  "GR14hbhvil_u:2921": "ekāntino mahā-bhāgāḥ sarva-bhūta-hite ratāḥ |",
  "GR14hbhvil_u:2922": "sāntarālaṃ prakurvīran puṇḍraṃ hari-padākṛtim // Hbhv_4.207 //",
  "GR14hbhvil_u:2923": "śyāmaṃ śānti-karaṃ proktaṃ raktaṃ vaśya-karaṃ tathā |",
  "GR14hbhvil_u:2924": "śrī-karaṃ pītam ity āhuḥ śvetaṃ mokṣa-karaṃ śubham // Hbhv_4.208 //",
  "GR14hbhvil_u:2925": "vartulaṃ tiryag achidraṃ hrasvaṃ dīrghaṃ tataṃ tanum |",
  "GR14hbhvil_u:2926": "vakraṃ virūpaṃ baddhāgraṃ chinna-mūlaṃ pada-cyutam // Hbhv_4.209 //",
  "GR14hbhvil_u:2927": "aśubhaṃ rūkṣam āsaktaṃ tathā nāṅguli-kalpitam |",
  "GR14hbhvil_u:2928": "vigandham avasahyaṃ ca puṇḍram āhur anarthakam // Hbhv_4.210 //",
  "GR14hbhvil_u:2929": "ārabhya nāsikā-mūlaṃ lalāṭāntaṃ likhen mṛdā |",
  "GR14hbhvil_u:2930": "nāsikāyās trayo bhāgā nāsā-mūlaṃ pracakṣyate // Hbhv_4.211 //",
  "GR14hbhvil_u:2931": "samārabhya bhruvor madhyam antarālaṃ prakalpayet // Hbhv_4.212 //",
  "GR14hbhvil_u:2932": "tatraiva [6.253.26-7, 24]--",
  "GR14hbhvil_u:2933": "nirantarālaṃ yaḥ kuryād ūrdhva-puṇḍraṃ dvijādhamaḥ |",
  "GR14hbhvil_u:2934": "sa hi tatra sthitaṃ viṣṇuṃ śriyaṃ caiva vyapohati // Hbhv_4.213 //",
  "GR14hbhvil_u:2935": "acchidram ūrdhva-puṇḍraṃ tu ye kurvanti dvijādhamāḥ |",
  "GR14hbhvil_u:2936": "teṣāṃ lalāṭe satataṃ śunaḥ pādo na saṃśayaḥ // Hbhv_4.214 //",
  "GR14hbhvil_u:2937": "tasmāc chidrānvitaṃ puṇḍraṃ daṇḍākāraṃ suśobhanam |",
  "GR14hbhvil_u:2938": "viprāṇāṃ satataṃ kāryaṃ strīṇāṃ ca śubha-darśane // Hbhv_4.215 //",
  "GR14hbhvil_u:2939": "hari-mandira-lakṣaṇam",
  "GR14hbhvil_u:2940": "nāsādi-keśa-prayantam ūrdhva-puṇḍraṃ suśobhanam |",
  "GR14hbhvil_u:2941": "madhye chidra-samāyuktaṃ tad vidyād harimandiram // Hbhv_4.216 //",
  "GR14hbhvil_u:2942": "vāma-pārśve sthito brahmā dakṣiṇe ca sadā-śivaḥ |",
  "GR14hbhvil_u:2943": "madhye viṣṇuṃ vijānīyāt tasmān madhyaṃ na lepayet // Hbhv_4.217 //",
  "GR14hbhvil_u:2944": "vāyu-purāṇe sevāparādhe-",
  "GR14hbhvil_u:2945": "adhṛtvā cordhva-puṇḍraṃ ca hareḥ pūjāṃ karoti yaḥ |",
  "GR14hbhvil_u:2946": "tiryak-puṇḍra-dharo yas tu yajed devaṃ janārdanam // Hbhv_4.218 //",
  "GR14hbhvil_u:2947": "accidreṇordhva-puṇḍreṇa bhasmanā tiryag-aṅginā |",
  "GR14hbhvil_u:2948": "adhṛtvā śaṅkha-cakre ca cety ādinā doṣa uktaḥ // Hbhv_4.219 //",
  "GR14hbhvil_u:2949": "śrutiś ca, yajurvedasya hiraṇya-keśaurya-śakhāyām-",
  "GR14hbhvil_u:2950": "hareḥ padākrāntim ātmani dhārayati yaḥ |",
  "GR14hbhvil_u:2951": "sa parasya priyo bhavati sa puṇyavān |",
  "GR14hbhvil_u:2952": "madhye chidram ūrdhva-puṇḍraṃ",
  "GR14hbhvil_u:2953": "yo dhārayati sa muktibhāg bhavati // Hbhv_4.220 //",
  "GR14hbhvil_u:2954": "|iti|",
  "GR14hbhvil_u:2955": "tilaka-racanāṅguli-niyamaḥ",
  "GR14hbhvil_u:2956": "smṛtiḥ-",
  "GR14hbhvil_u:2957": "anāmikā kāmadoktā madhyam āyuskarī bhavet |",
  "GR14hbhvil_u:2958": "aṅguṣṭhaḥ puṣṭidaḥ proktas tarjanī mokṣa-dāyinī // Hbhv_4.221 //",
  "GR14hbhvil_u:2959": "athordhva-puṇḍra-mṛttikāḥ",
  "GR14hbhvil_u:2960": "padma-purāṇe [6.225.35-38] tatraiva-",
  "GR14hbhvil_u:2961": "parvatāgre nadī-tīre bilva-mūle jalāśaye |",
  "GR14hbhvil_u:2962": "sindhu-tīre ca valmīke hari-kṣetre viśeṣataḥ // Hbhv_4.222 //",
  "GR14hbhvil_u:2963": "viṣṇoḥ snānodakaṃ yatra pravāhayati nityaśaḥ |",
  "GR14hbhvil_u:2964": "puṇḍrāṇāṃ dhāraṇārthāya gṛhṇīyāt tatra mṛttikām // Hbhv_4.223 //",
  "GR14hbhvil_u:2965": "śrī-raṅge veṅkaṭādrau ca śrī-kūrme dvārake śubhe |",
  "GR14hbhvil_u:2966": "prayāge nārasiṃhādrau vārāhe tulasī-vane // Hbhv_4.224 //",
  "GR14hbhvil_u:2967": "gṛhītvā mṛttikāṃ bhaktyā viṣṇu-pāda-jalaiḥ saha |",
  "GR14hbhvil_u:2968": "dhṛtvā puṇḍrāṇi cāṅgeṣu viṣṇu-sāyujyam āpnuyāt // Hbhv_4.225 //",
  "GR14hbhvil_u:2969": "tatraiva-",
  "GR14hbhvil_u:2970": "yat tu divyaṃ hari-kṣetre tasyaiva mṛdam āharet // Hbhv_4.226 //",
  "GR14hbhvil_u:2971": "uktaṃ ca pādme śrī-nāradena-",
  "GR14hbhvil_u:2972": "brahmaghno vātha go-ghno vā haitukaḥ sarva-pāpa-kṛt |",
  "GR14hbhvil_u:2973": "gopī-candana-samparkāt pūto bhavati tat-kṣaṇāt // Hbhv_4.227 //",
  "GR14hbhvil_u:2974": "gopī-candana-khaṇḍaṃ tu yo dadātii hi vaiṣṇave |",
  "GR14hbhvil_u:2975": "kulam ekottaraṃ tena sambhavet tāritaṃ śatam // Hbhv_4.228 //",
  "GR14hbhvil_u:2976": "skanda-purāṇe-",
  "GR14hbhvil_u:2977": "śaṅkha-cakrāṅkita-tanuḥ śirasā mañjarī-dharaḥ |",
  "GR14hbhvil_u:2978": "gopī-candana-liptāṅgo dṛṣṭaś cet tad aghaṃ kṛtaḥ // Hbhv_4.229 //",
  "GR14hbhvil_u:2979": "gopī-mṛt-tulasī śaṅkhaḥ śālagrāmaḥ sacakrakaḥ |",
  "GR14hbhvil_u:2980": "gṛhe'pi yasya pañcaite tasya pāpa-bhayaṃ kutaḥ // Hbhv_4.230 //",
  "GR14hbhvil_u:2981": "kāśī-khaṇḍe ca śrī-yamena-",
  "GR14hbhvil_u:2982": "śrīkhaṇḍe kva sa āmodaḥ svarovarṇaḥ kva tādṛśaḥ |",
  "GR14hbhvil_u:2983": "tat pāvitryaṃ kva vai tīrthe śrī-gopī-candane yathā // Hbhv_4.231 //",
  "GR14hbhvil_u:2984": "atha gopīcandanordhva-puṇḍra-māhātmyam",
  "GR14hbhvil_u:2985": "uktaṃ ca garuḍa-purāṇe nāradena-",
  "GR14hbhvil_u:2986": "yo mṛttikāṃ dvāravatī-samudbhavāṃ",
  "GR14hbhvil_u:2987": "kare samādāya lalāṭa-paṭṭake |",
  "GR14hbhvil_u:2988": "karoti nityaṃ tv atha cordhva-puṇḍraṃ",
  "GR14hbhvil_u:2989": "kriyā-phalaṃ koṭi-guṇaṃ sadā bhavet // Hbhv_4.232 //",
  "GR14hbhvil_u:2990": "kriyā-vihīnaṃ yadi mantra-hīnaṃ",
  "GR14hbhvil_u:2991": "śraddhā-vihīnaṃ yadi kāla-varjitam |",
  "GR14hbhvil_u:2992": "kṛtvā lalāṭe yadi gopī-candanaṃ",
  "GR14hbhvil_u:2993": "prāpnoti tat karma-phalaṃ sadā kṣayam // Hbhv_4.233 //",
  "GR14hbhvil_u:2994": "gopī-candana-sambhavaṃ suruciraṃ puṇḍraṃ lalāṭe dvijo",
  "GR14hbhvil_u:2995": "nityaṃ dhārayate yadi dvija-pate rātrau divā sarvadā |",
  "GR14hbhvil_u:2996": "yat puṇyaṃ kuru-jāṅgale ravi-grahe mādhyāṃ prayāge tathā",
  "GR14hbhvil_u:2997": "tat prāpnoti khagendra viṣṇu-sadane santiṣṭhate devavat // Hbhv_4.234 //",
  "GR14hbhvil_u:2998": "yasmin gṛhe tiṣṭhati gopīcandanaṃ",
  "GR14hbhvil_u:2999": "bhaktyā lalāṭe manujo bibharti |",
  "GR14hbhvil_u:3000": "tasmin gṛhe tiṣṭhati sarvadā hariḥ",
  "GR14hbhvil_u:3001": "śraddhānvitaḥ kaṃsahā vihaṅgama // Hbhv_4.235 //",
  "GR14hbhvil_u:3002": "yo dhārayet kṛṣṇa-purī-samudbhavāṃ",
  "GR14hbhvil_u:3003": "sadā pavitrāṃ kali-kilbiṣāpahām |",
  "GR14hbhvil_u:3004": "nityaṃ lalāṭe hari-mantra-saṃyutāṃ",
  "GR14hbhvil_u:3005": "yamaṃ na paśyed yadi pāpa-saṃvṛtaḥ // Hbhv_4.236 //",
  "GR14hbhvil_u:3006": "yasyānta-kāle khaga gopī-candanaṃ",
  "GR14hbhvil_u:3007": "bāhvor lalāṭE hṛdi mastake ca |",
  "GR14hbhvil_u:3008": "prayāti lokaṃ kamalālayaṃ prabhor",
  "GR14hbhvil_u:3009": "go-bāla-ghātī yadi brahma-hā bhavet // Hbhv_4.237 //",
  "GR14hbhvil_u:3010": "grahā na pīḍanti na rakṣasāṃ gaṇāḥ",
  "GR14hbhvil_u:3011": "yakṣāḥ piśācoraga-bhūta-dānavāḥ |",
  "GR14hbhvil_u:3012": "lalāṭa-paṭṭe khaga gopī-candanaṃ",
  "GR14hbhvil_u:3013": "santiṣṭhate yasya hareḥ prasādataḥ // Hbhv_4.238 //",
  "GR14hbhvil_u:3014": "padma-purāṇe śrī-gotamena-",
  "GR14hbhvil_u:3015": "ambarīṣa mahāghasya kṣayārthe kuru vīkṣaṇam |",
  "GR14hbhvil_u:3016": "lalāṭe yaiḥ kṛtaṃ nityaṃ gopī-candana-puṇḍrakam // Hbhv_4.239 //",
  "GR14hbhvil_u:3017": "kāśī-khaṇḍe ca śrī-yamena-",
  "GR14hbhvil_u:3018": "dūtāḥ śṛṇuta yad-bhālaṃ gopī-candana-lāñchitam |",
  "GR14hbhvil_u:3019": "jvalad-indhanavat so 'pi tyājyo dūre prayatnataḥ // Hbhv_4.240 //",
  "GR14hbhvil_u:3020": "|iti|",
  "GR14hbhvil_u:3021": "atha tasyopari śrīmat-tulasī-mūla-mṛtsnayā |",
  "GR14hbhvil_u:3022": "tatraiva vaiṣṇavaiḥ kāryam ūrdhva-puṇḍraṃ manoharam // Hbhv_4.241 //",
  "GR14hbhvil_u:3023": "atha śrī-tulasī-mūla-mṛttikā-puṇḍra-māhātmyam",
  "GR14hbhvil_u:3024": "tan-mṛdaṃ gṛhya yaiḥ puṇḍraṃ lalāṭe dhāritaṃ naraiḥ |",
  "GR14hbhvil_u:3025": "pramāṇakaṃ kṛtaṃ tais tu mokṣāya gamanaṃ prati // Hbhv_4.242 //",
  "GR14hbhvil_u:3026": "tatraiva ca kārttika-māhātmye brahma-nārada-saṃvāde-",
  "GR14hbhvil_u:3027": "tulasī-mṛttikā-puṇḍraṃ lalāṭe yasya dṛśyate |",
  "GR14hbhvil_u:3028": "dehaṃ na spṛśati pāpaṃ kriyamāṇas tu nārada // Hbhv_4.243 //",
  "GR14hbhvil_u:3029": "garuḍa-purāṇe-",
  "GR14hbhvil_u:3030": "tulasī-mṛttikā-puṇḍraṃ yaḥ karoti dine dine |",
  "GR14hbhvil_u:3031": "tasyāvalokanāt pāpaṃ yāti varṣa-kṛtaṃ nṛṇām // Hbhv_4.244 //",
  "GR14hbhvil_u:3032": "|iti|",
  "GR14hbhvil_u:3033": "tasyopariṣṭhād bhagavan-nirmālyam anulepanam |",
  "GR14hbhvil_u:3034": "tathaiva dhāryam evaṃ hi trividhaṃ tilakaṃ smṛtam // Hbhv_4.245 //",
  "GR14hbhvil_u:3035": "tato nārāyaṇīṃ mudrāṃ dhārayet prītaye hareḥ |",
  "GR14hbhvil_u:3036": "matsya-kūrmādi-cihnāni cakrādīny āyudhāni ca // Hbhv_4.246 //",
  "GR14hbhvil_u:3037": "atha mudrā-dhāraṇa-nityatā",
  "GR14hbhvil_u:3038": "smṛtau-",
  "GR14hbhvil_u:3039": "aṅkitaḥ śaṅkha-cakrābhyām ubhayor bāhu-mūlayoḥ |",
  "GR14hbhvil_u:3040": "samarcayed dhariṃ nityaṃ nānyathā pūjanaṃ bhavet // Hbhv_4.247 //",
  "GR14hbhvil_u:3041": "āditya-purāṇe-",
  "GR14hbhvil_u:3042": "śaṅkha-cakrordhva-puṇḍrādi-rahitaṃ brāhmaṇādhamam |",
  "GR14hbhvil_u:3043": "gardabhaṃ tu samāropya rājā rāṣṭrāt pravāsayet // Hbhv_4.248 //",
  "GR14hbhvil_u:3044": "gāruḍe śrī-bhagavad-uktau-",
  "GR14hbhvil_u:3045": "sarva-karmādhikāraś ca śucīnām eva coditaḥ |",
  "GR14hbhvil_u:3046": "śucitvaṃ ca vijānīyān madīyāyudha-dhāraṇāt // Hbhv_4.249 //",
  "GR14hbhvil_u:3047": "pādme cottara-khaṇḍe-",
  "GR14hbhvil_u:3048": "śaṅkha-cakrādibhiś cihnair vipraḥ priyatamair hareḥ |",
  "GR14hbhvil_u:3049": "rahitaḥ sarva-dharmebhyaḥ pracyuto narakaṃ vrajet // Hbhv_4.250 //",
  "GR14hbhvil_u:3050": "śrutau ca yajuḥ-kaṭha-śākhāyām-",
  "GR14hbhvil_u:3051": "dhṛtordhva-puṇḍraḥ kuta-cakra-dhārī",
  "GR14hbhvil_u:3052": "viṣṇuṃ paraṃ dhyāyati yo mahātmā |",
  "GR14hbhvil_u:3053": "svareṇa mantreṇa sadā hṛdi sthitaṃ",
  "GR14hbhvil_u:3054": "parātparaṃ yan mahato mahāntam // Hbhv_4.251 //",
  "GR14hbhvil_u:3055": "atharvaṇi ca-",
  "GR14hbhvil_u:3056": "ebhir vayam urukramasya cihnair",
  "GR14hbhvil_u:3057": "aṅkitā loke subhagā bhavema |",
  "GR14hbhvil_u:3058": "tad viṣṇoḥ paramaṃ padaṃ",
  "GR14hbhvil_u:3059": "ye gacchanti lāṅchitāḥ // Hbhv_4.252 //",
  "GR14hbhvil_u:3060": "| ity ādi |",
  "GR14hbhvil_u:3061": "ataeva brahma-purāṇe--",
  "GR14hbhvil_u:3062": "kṛṣṇāyudhāṅkitaṃ dṛṣṭvā sammānaṃ na karoti yaḥ |",
  "GR14hbhvil_u:3063": "dvādaśābdārjitaṃ puṇyaṃ cāphalayopagacchati // Hbhv_4.253 //",
  "GR14hbhvil_u:3064": "atha mudrā-dhāraṇa-māhātmyam",
  "GR14hbhvil_u:3065": "skānde śrī-sanat-kumāra-mārkaṇḍeya-saṃvāde-",
  "GR14hbhvil_u:3066": "yo viṣṇu-bhakto viprendra śaṅkha-cakrādi-cihnitaḥ |",
  "GR14hbhvil_u:3067": "sa yāti viṣṇu-lokaṃ vai dāha-pralaya-varjitam // Hbhv_4.254 //",
  "GR14hbhvil_u:3068": "tatra vāntyatra ca-",
  "GR14hbhvil_u:3069": "nārāyaṇāyudhair nityaṃ cihnitaṃ yasya vigraham |",
  "GR14hbhvil_u:3070": "pāpa-koṭi-yuktasya tasya kiṃ kurute yamaḥ // Hbhv_4.255 //",
  "GR14hbhvil_u:3071": "śaṅkhoddhāre tu yat proktaṃ vasatāṃ varṣa-koṭibhiḥ |",
  "GR14hbhvil_u:3072": "tat phalaṃ likhite śaṅkhe pratyahaṃ dakṣiṇe bhuje // Hbhv_4.256 //",
  "GR14hbhvil_u:3073": "yat phalaṃ puṣkare nityaṃ puṇḍarīkākṣa-darśane |",
  "GR14hbhvil_u:3074": "śaṅkhopari kṛte padme tat phalaṃ samavāpnuyāt // Hbhv_4.257 //",
  "GR14hbhvil_u:3075": "vāme bhuje gadā yasya likhitā dṛśyate kalau |",
  "GR14hbhvil_u:3076": "gadādharo gayā-puṇyaṃ pratyahaṃ tasya yacchati // Hbhv_4.258 //",
  "GR14hbhvil_u:3077": "yac cānanda-pure proktaṃ cakra-svāmī-samīpataḥ |",
  "GR14hbhvil_u:3078": "gadādhollikhite cakre tat phalaṃ kṛṣṇa-darśane // Hbhv_4.259 //",
  "GR14hbhvil_u:3079": "śrī-bhagavad-uktau-",
  "GR14hbhvil_u:3080": "yaḥ punaḥ kali-kāle tu mat-purī-sambhavāṃ mṛdam |",
  "GR14hbhvil_u:3081": "matsya-kūrmādikāṃ cihnaṃ gṛhītvā kurute naraḥ // Hbhv_4.260 //",
  "GR14hbhvil_u:3082": "dehe tasya praviṣṭo 'haṃ jānantu tridaśottamāḥ |",
  "GR14hbhvil_u:3083": "tasya me nāntaraṃ kiṃcit kartavyaṃ śreya icchatā // Hbhv_4.261 //",
  "GR14hbhvil_u:3084": "mamāvatāra-cihnāni dṛśyante yasya vigrahe |",
  "GR14hbhvil_u:3085": "martyair martyo na vijñeyaḥ sa nūnaṃ māmakī tanūḥ // Hbhv_4.262 //",
  "GR14hbhvil_u:3086": "pāpaṃ sukṛta-rūpaṃ tu jāyate tasya dehinaḥ |",
  "GR14hbhvil_u:3087": "mamāyudhāni tasyāṅge likhitāni kalau yuge // Hbhv_4.263 //",
  "GR14hbhvil_u:3088": "ubhābhyām api cihnābhyāṃ yo 'ṅkito matsya-mudrayā |",
  "GR14hbhvil_u:3089": "kūrmayāpi svakaṃ tejo nikṣiptaṃ tasya vigrahe // Hbhv_4.264 //",
  "GR14hbhvil_u:3090": "śaṅkhaṃ ca padmaṃ ca gadāṃ rathāṅgaṃ",
  "GR14hbhvil_u:3091": "matsyaṃ ca kūrmaṃ racitaṃ sva-dehe |",
  "GR14hbhvil_u:3092": "karoti nityaṃ sukṛtasya vṛddhiṃ",
  "GR14hbhvil_u:3093": "pāpa-kṣayaṃ janma-śatārjitasya // Hbhv_4.265 //",
  "GR14hbhvil_u:3094": "tatraiva śrī-brahma-nārada-saṃvāde-",
  "GR14hbhvil_u:3095": "kṛṣṇa-śastrāṅka-kavacaṃ durbhedyaṃ deva-dānavaiḥ |",
  "GR14hbhvil_u:3096": "adṛśyaṃ sarva-bhūtānāṃ śatrūṇāṃ rakṣasām api // Hbhv_4.266 //",
  "GR14hbhvil_u:3097": "lakṣmīḥ sarasvatī durgā sāvitrī hari-vallabhā |",
  "GR14hbhvil_u:3098": "nityaṃ tasya vased dehe yasya śaṅkhāṅkitā tanuḥ // Hbhv_4.267 //",
  "GR14hbhvil_u:3099": "gaṅgā gayā kurukṣetraṃ prayāgaṃ puṣkarādi ca |",
  "GR14hbhvil_u:3100": "nityaṃ tasya sadā tiṣṭhed yasya padāṅkitaṃ vapuḥ // Hbhv_4.268 //",
  "GR14hbhvil_u:3101": "yasya kaumodakī-cihnaṃ bhuje vāme kali-priya |",
  "GR14hbhvil_u:3102": "pratyahaṃ tatra draṣṭavyo gaṅgā-sāgara-saṅgamaḥ // Hbhv_4.269 //",
  "GR14hbhvil_u:3103": "savye kare gadādhastad rathāṅgaṃ tiṣṭhate yadi |",
  "GR14hbhvil_u:3104": "kṛṣṇena sahitaṃ tatra trailokyaṃ sa-carācaram // Hbhv_4.270 //",
  "GR14hbhvil_u:3105": "trayo 'gnayas trayo devā viṣṇos trīṇi padāni ca |",
  "GR14hbhvil_u:3106": "nivasanti sadā yasya yasya dehe sudarśanam // Hbhv_4.271 //",
  "GR14hbhvil_u:3107": "kiṃ ca-",
  "GR14hbhvil_u:3108": "kṛṣṇāyudhāṅkitā mudrā yasya nārāyaṇī kare |",
  "GR14hbhvil_u:3109": "ūrdhva-lokādhikārī ca sa jñeyas tridaśāṃ patiḥ // Hbhv_4.272 //",
  "GR14hbhvil_u:3110": "kṛṣṇa-mudrā-prayuktas tu daivaṃ pitryaṃ karoti yaḥ |",
  "GR14hbhvil_u:3111": "nityaṃ naimittikaṃ kāmyaṃ pratyahaṃ cākṣayaṃ bhavet // Hbhv_4.273 //",
  "GR14hbhvil_u:3112": "pīḍayanti na tatraiva grahā ṛkṣāṇi rāśayaḥ |",
  "GR14hbhvil_u:3113": "aṣṭākṣarāṅkitā mudrā yasya dhātumayī kare // Hbhv_4.274 //",
  "GR14hbhvil_u:3114": "vārāhe śrī-sanat-kumāroktau-",
  "GR14hbhvil_u:3115": "kṛṣṇāyudhāṅkitaṃ dehaṃ gopī-candana-mṛtsnayā |",
  "GR14hbhvil_u:3116": "prayāgādiṣu tīrtheṣu sa gatvā kiṃ kariṣyati // Hbhv_4.275 //",
  "GR14hbhvil_u:3117": "yadā yasya prapaśyeta dehaṃ śaṅkhādi-cihnitam |",
  "GR14hbhvil_u:3118": "tadā tasya jagat-svāmī tuṣṭo harati pātakam // Hbhv_4.276 //",
  "GR14hbhvil_u:3119": "bhavate yasya dehe tu aho-rātraṃ dine dine |",
  "GR14hbhvil_u:3120": "śaṅkha-cakra-gadā-padmaṃ likhitaṃ so 'cyutaḥ svayam // Hbhv_4.277 //",
  "GR14hbhvil_u:3121": "nārāyaṇāyudhair yuktaṃ kṛtvātmānaṃ kalau yuge |",
  "GR14hbhvil_u:3122": "kurute puṇya-karmāṇi meru-tulyāni tāni vai // Hbhv_4.278 //",
  "GR14hbhvil_u:3123": "śaṅkhādināṅkito bhaktyā śrāddhaṃ yaḥ kurute dvija |",
  "GR14hbhvil_u:3124": "vidhi-hīnaṃ tu sampūrṇaṃ pitṝṇāṃ tu gayā-samam // Hbhv_4.279 //",
  "GR14hbhvil_u:3125": "yathāgnir dahate kāṣṭhaṃ vāyunā prerito bhṛśam |",
  "GR14hbhvil_u:3126": "tathā dahyanti pāpāni dṛṣṭvā kṛṣṇāyudhāni vai // Hbhv_4.280 //",
  "GR14hbhvil_u:3127": "brāhmye śrī-brahma-nārada-saṃvāde-",
  "GR14hbhvil_u:3128": "viṣṇu-nāmāṅkitāṃ mudrām aṣṭākṣara-samanvitām |",
  "GR14hbhvil_u:3129": "śaṅkhādikāyudhādikair yuktāṃ svarṇa-rūpya-mayīm api // Hbhv_4.281 //",
  "GR14hbhvil_u:3130": "dhatte bhāgavato yas tu kalikāle viśeṣataḥ |",
  "GR14hbhvil_u:3131": "prahlādasya samo kṣeyo nānyathā kala-vallabha // Hbhv_4.282 //",
  "GR14hbhvil_u:3132": "kiṃ ca-",
  "GR14hbhvil_u:3133": "śaṅkhāṅkita-tanur vipro bhuṅkte yasya ca veśmani |",
  "GR14hbhvil_u:3134": "tad-annaṃ svayam aśnāti pitṛbhiḥ saha keśavaḥ // Hbhv_4.283 //",
  "GR14hbhvil_u:3135": "kṛṣṇāyudhāṅkito yas tu śmaśāne mriyate yadi |",
  "GR14hbhvil_u:3136": "prayāge yā gatiḥ proktā sā gatis tasya nārada // Hbhv_4.284 //",
  "GR14hbhvil_u:3137": "kṛṣṇāyudhaiḥ kalau nityaṃ maṇḍitaṃ yasya vigraham |",
  "GR14hbhvil_u:3138": "tatrāśrayaṃ prakurvanti vivadhā vāsavādayaḥ // Hbhv_4.285 //",
  "GR14hbhvil_u:3139": "yaḥ karoti hareḥ pūjāṃ kṛṣṇa-śastrāṅkito naraḥ |",
  "GR14hbhvil_u:3140": "aparādha-sahasrāṇi nityaṃ harati keśavaḥ // Hbhv_4.286 //",
  "GR14hbhvil_u:3141": "kṛtvā kāṣṭha-mayaṃ bimbaṃ kṛṣṇa-śastrais tu cihnitam |",
  "GR14hbhvil_u:3142": "yo hy aṅkayati cātmānaṃ tat-samo nāsti vaiṣṇavaḥ // Hbhv_4.287 //",
  "GR14hbhvil_u:3143": "pāṣaṇḍa-patita-vrātyair nāstikālāpa-pātakaiḥ |",
  "GR14hbhvil_u:3144": "na lipyate kali-kṛtaiḥ kṛṣṇa-śastrāṅkito naraḥ // Hbhv_4.288 //",
  "GR14hbhvil_u:3145": "kiṃ ca-",
  "GR14hbhvil_u:3146": "aṣṭākṣarāṅkitā mudrā yasya dhātumayī bhavet |",
  "GR14hbhvil_u:3147": "śaṅkha-padmādibhir yuktā pūjyate'sau surāsuraiḥ // Hbhv_4.289 //",
  "GR14hbhvil_u:3148": "dhṛtā nārāyaṇī mudrā prahlādena purā kṛte |",
  "GR14hbhvil_u:3149": "vibhīṣaṇena balinā dhruveṇa ca śukena ca // Hbhv_4.290 //",
  "GR14hbhvil_u:3150": "māndhātṛṇāmbarīṣeṇa mārkaṇḍa-pramukhair dvijaiḥ |",
  "GR14hbhvil_u:3151": "śaṅkhādi-cihnitaiḥ śastrair dehe kṛtvā kalipriya |",
  "GR14hbhvil_u:3152": "ārādhya keśavāt prāptaṃ samīhita-phalaṃ mahat // Hbhv_4.291 //",
  "GR14hbhvil_u:3153": "kiṃ ca-",
  "GR14hbhvil_u:3154": "gopī-candana-mṛtsnāyā likhitaṃ yasya vigrahe |",
  "GR14hbhvil_u:3155": "śaṅkha-padmādi-cakraṃ vā tasya dehe vased dhariḥ // Hbhv_4.292 //",
  "GR14hbhvil_u:3156": "tatraiva śrī-sanat-kumāroktau-",
  "GR14hbhvil_u:3157": "yasya nārāyaṇī mudrā dehaṃ śaṅkhādi-cihnitam |",
  "GR14hbhvil_u:3158": "dhātrī-phala-kṛtā mālā tulasī-kāṣṭha-sambhavā // Hbhv_4.293 //",
  "GR14hbhvil_u:3159": "dvādaśākṣara-mantrais tu niyuktāni kalevare |",
  "GR14hbhvil_u:3160": "āyudhāni ca viprasya mat-samaḥ sa ca vaiṣṇavaḥ // Hbhv_4.294 //",
  "GR14hbhvil_u:3161": "kiṃ ca-",
  "GR14hbhvil_u:3162": "yasya nārāyaṇī mudrā dehe śaṅkhādi cihnitā |",
  "GR14hbhvil_u:3163": "sarvāṅgaṃ cihnitaṃ yasya sastrair nārāyaṇodbhavaiḥ |",
  "GR14hbhvil_u:3164": "praveśo nāsti pāpasya kavacaṃ tasya vaiṣṇavam // Hbhv_4.295 //",
  "GR14hbhvil_u:3165": "anyatra ca-",
  "GR14hbhvil_u:3166": "ebhir bhāgavataiś cihnaiḥ kali-kāle dvijātayaḥ |",
  "GR14hbhvil_u:3167": "bhavanti martya-loke te śāpānugraha-kārakāḥ // Hbhv_4.296 //",
  "GR14hbhvil_u:3168": "atha mudrā-dhāraṇa-vidhiḥ",
  "GR14hbhvil_u:3169": "gautamīye-",
  "GR14hbhvil_u:3170": "cakraṃ ca dakṣiṇe bāhau śaṅkhaṃ vāme'pi dakṣiṇe |",
  "GR14hbhvil_u:3171": "gadāṃ vāme gadādhastāt punaś cakraṃ ca dhārayet // Hbhv_4.297 //",
  "GR14hbhvil_u:3172": "śaṅkhopari tathā padmaṃ punaḥ padmaṃ ca dakṣiṇe |",
  "GR14hbhvil_u:3173": "khaḍgaṃ vakṣasi cāpaṃ ca sa-śaraṃ śīrṣṇi dhārayet // Hbhv_4.298 //",
  "GR14hbhvil_u:3174": "iti pañcāyudhāny ādau dhārayed vaiṣṇavo janaḥ |",
  "GR14hbhvil_u:3175": "matsyaṃ ca dakṣiṇe haste kūrmaṃ vāma-kare tathā // Hbhv_4.299 //",
  "GR14hbhvil_u:3176": "tathā coktaṃ -",
  "GR14hbhvil_u:3177": "dakṣiṇe tu bhuje vipro vibhṛṣād vai sudarśanam |",
  "GR14hbhvil_u:3178": "matsyaṃ padmaṃ cāpare'tha śaṅkhaṃ padmaṃ gadās tathā // Hbhv_4.300 //",
  "GR14hbhvil_u:3179": "|iti|",
  "GR14hbhvil_u:3180": "sāmpradāyika-śiṣṭānām ācārāc ca yathāruci |",
  "GR14hbhvil_u:3181": "śaṅkha-cakrādi-cihnāni sarveṣv aṅgeṣu dhārayet // Hbhv_4.301 //",
  "GR14hbhvil_u:3182": "bhaktyā nijeṣṭa-devasya dhārayel lakṣaṇāny api // Hbhv_4.302 //",
  "GR14hbhvil_u:3183": "cakra-śaṅkhau ca dhāryate saṃmiśrāv eva kaiścana // Hbhv_4.303 //",
  "GR14hbhvil_u:3184": "śrī-gopī-candanenaivaṃ cakrādīni budho 'nvaham |",
  "GR14hbhvil_u:3185": "dhārayec chayanādau tu taptāni kila tāni hi // Hbhv_4.304 //",
  "GR14hbhvil_u:3186": "atha cakrādīnāṃ lakṣaṇāni",
  "GR14hbhvil_u:3187": "dvādaśāraṃ tu ṣaṭ-koṇaṃ valayatraya-saṃyutam |",
  "GR14hbhvil_u:3188": "cakraṃ syād dakṣiṇāvartaṃ śaṅkhaṃ ca śrī-hareḥ smṛtaḥ // Hbhv_4.305 //",
  "GR14hbhvil_u:3189": "gadā-padmādikaṃ loka-siddham eva mataṃ budhaiḥ |",
  "GR14hbhvil_u:3190": "mudrā vā bhagavan-nāmāṅkitā vāṣṭākṣarādibhiḥ // Hbhv_4.306 //",
  "GR14hbhvil_u:3191": "atha mālādi-dhāraṇam",
  "GR14hbhvil_u:3192": "tataḥ kṛṣṇārpitā mālā dhārayet tulasī-dalaiḥ |",
  "GR14hbhvil_u:3193": "padmākṣais tulasī-kāṣṭhaiḥ phalair dhātryāś ca nirmitāḥ // Hbhv_4.307 //",
  "GR14hbhvil_u:3194": "dhārayet tulasī-kāṣṭha-bhūṣaṇāni ca vaiṣṇavaḥ |",
  "GR14hbhvil_u:3195": "mastake karṇayor bāhvoḥ karayoś ca yathā-ruci // Hbhv_4.308 //",
  "GR14hbhvil_u:3196": "atha mālā-dhāraṇa-vidhiḥ",
  "GR14hbhvil_u:3197": "skānde-",
  "GR14hbhvil_u:3198": "sannivedyaiva haraye tulasī-kāṣṭha-sambhavām |",
  "GR14hbhvil_u:3199": "mālāṃ paścāt svayaṃ dhatte sa vai bhāgavatottamaḥ // Hbhv_4.309 //",
  "GR14hbhvil_u:3200": "haraye nārpayed yas tu tulasī-kāṣṭha-sambhavām |",
  "GR14hbhvil_u:3201": "mālāṃ dhatte svayaṃ mūḍhaḥ sa yāti narakaṃ dhruvam // Hbhv_4.310 //",
  "GR14hbhvil_u:3202": "kṣālitāṃ pañca-gavyena mūla-mantreṇa mantritām |",
  "GR14hbhvil_u:3203": "gāyatryā cāṣta kṛtvā vai mantritāṃ dhūpayec ca tām |",
  "GR14hbhvil_u:3204": "vidhivat parayā bhaktyā sadyo-jātena pūjayet // Hbhv_4.311 //",
  "GR14hbhvil_u:3205": "tulasī-kāṣṭha-sambhūte māle kṛṣṇa-jana-priye |",
  "GR14hbhvil_u:3206": "bibharmi tvām ahaṃ kaṇṭhe kuru māṃ kṛṣṇa-vallabham // Hbhv_4.312 //",
  "GR14hbhvil_u:3207": "yathā tvaṃ vallabhā viṣṇor nityaṃ viṣṇu-jana-priyā |",
  "GR14hbhvil_u:3208": "tathā māṃ kuru deveśi nityaṃ viṣṇu-jana-priyam // Hbhv_4.313 //",
  "GR14hbhvil_u:3209": "dāne lā-dhātur uddiṣṭo lāsi māṃ hari-vallabhe |",
  "GR14hbhvil_u:3210": "bhaktebhyaś ca samastebhyas tena mālā nigadyase // Hbhv_4.314 //",
  "GR14hbhvil_u:3211": "evaṃ samprārthya vidhivan mālāṃ kṛṣṇa-gale'rpitām |",
  "GR14hbhvil_u:3212": "dhārayed vaiṣṇavo yo vai sa gacched vaiṣṇavaṃ padam // Hbhv_4.315 //",
  "GR14hbhvil_u:3213": "tatraiva kārttika-prasaṅge-",
  "GR14hbhvil_u:3214": "dhātrī-phala-kṛtāṃ mālāṃ kaṇṭhasthāṃ yo vahen na hi |",
  "GR14hbhvil_u:3215": "vaiṣṇavo na sa vijñeyo viṣṇu-pūjā-rato yadi // Hbhv_4.316 //",
  "GR14hbhvil_u:3216": "gāruḍe-",
  "GR14hbhvil_u:3217": "dhārayanti na ye mālāṃ haitukāḥ pāpa-buddhayaḥ |",
  "GR14hbhvil_u:3218": "narakān na nivartante dagdhāḥ kopāgninā hareḥ // Hbhv_4.317 //",
  "GR14hbhvil_u:3219": "ata eva skānde-",
  "GR14hbhvil_u:3220": "na jahyāt tulasī-mālāṃ dhātrī-mālāṃ viśeṣataḥ |",
  "GR14hbhvil_u:3221": "mahā-pātaka-saṃhantrīṃ dharma-kāmārtha-dāyinīm // Hbhv_4.318 //",
  "GR14hbhvil_u:3222": "atha mālā-dhāraṇa-māhātmyam",
  "GR14hbhvil_u:3223": "agastya-saṃhitāyām-",
  "GR14hbhvil_u:3224": "nirmālya-tulasī-mālā-yukto yaś cārcayed dharim |",
  "GR14hbhvil_u:3225": "yad yat karoti tat sarvam ananta-phaladaṃ bhavet // Hbhv_4.319 //",
  "GR14hbhvil_u:3226": "nāradīye-",
  "GR14hbhvil_u:3227": "ye kaṇṭha-lagna-tulasī-nalinākṣa-mālā",
  "GR14hbhvil_u:3228": "ye vā lalāṭa-phalke lasad ūrdhva-puṇḍrāḥ |",
  "GR14hbhvil_u:3229": "ye bāhu-mūla-paricihnita-śaṅkha-cakrās",
  "GR14hbhvil_u:3230": "te vaiṣṇavā bhuvanam āśu pavitrayanti // Hbhv_4.320 //",
  "GR14hbhvil_u:3231": "kiṃ ca-",
  "GR14hbhvil_u:3232": "bhuja-yugam api cihnair aṅkitaṃ yasya viṣṇoḥ",
  "GR14hbhvil_u:3233": "parama-puruṣa-nāmnāṃ kīrtanaṃ yasya vāci |",
  "GR14hbhvil_u:3234": "ṛjutaram api puṇḍraṃ mastake yasya kaṇṭhe",
  "GR14hbhvil_u:3235": "sarasija-maṇi-mālā yasya tasyāsmi dāsaḥ // Hbhv_4.321 //",
  "GR14hbhvil_u:3236": "viṣṇu-dharmottare śrī-bhagavad-uktau-",
  "GR14hbhvil_u:3237": "tulasī-kāṣṭha-mālāṃ ca kaṇṭha-sthāṃ vahate tu yaḥ |",
  "GR14hbhvil_u:3238": "apy aśauco 'py anācāro mām evaiti na saṃśayaḥ // Hbhv_4.322 //",
  "GR14hbhvil_u:3239": "skānde-",
  "GR14hbhvil_u:3240": "dhātrī-phala-kṛtā mālā tulasī-kāṣṭha-sambhavā |",
  "GR14hbhvil_u:3241": "dṛśyate yasya dehe tu sa vai bhāgavatottamaḥ // Hbhv_4.323 //",
  "GR14hbhvil_u:3242": "tulasī-dalajāṃ mālāṃ kaṇṭhasthāṃ vahate tu yaḥ |",
  "GR14hbhvil_u:3243": "viṣṇūttīrṇā viśeṣeṇa sa namasyo divaukasām // Hbhv_4.324 //",
  "GR14hbhvil_u:3244": "tulasī-dalajā mālā dhātrī-phala-kṛtāpi ca |",
  "GR14hbhvil_u:3245": "dadāti pāpināṃ muktiṃ kiṃ punar viṣṇu-sevinām // Hbhv_4.325 //",
  "GR14hbhvil_u:3246": "tatraiva kārttika-prasaṅge-",
  "GR14hbhvil_u:3247": "yaḥ punas tulasī-mālāṃ kṛtvā kaṇṭhe janārdanam |",
  "GR14hbhvil_u:3248": "pūjayet puṇyam āpnoti pratipuṣpaṃ gavāyutam // Hbhv_4.326 //",
  "GR14hbhvil_u:3249": "yāval luṭhati kaṇṭha-sthā dhātrī-mālā narasya hi |",
  "GR14hbhvil_u:3250": "tāvat tasya śarīre tu prītyā luṭhati keśavaḥ // Hbhv_4.327 //",
  "GR14hbhvil_u:3251": "spṛśec ca yāni lomāni dhātrī-mālā kalau nṛṇām |",
  "GR14hbhvil_u:3252": "tāvad varṣa-sahasrāṇi vasate keśavālaye // Hbhv_4.328 //",
  "GR14hbhvil_u:3253": "yāvad dināni vahate dhātrī-mālāṃ kalau naraḥ |",
  "GR14hbhvil_u:3254": "tāvad-yuga-sahasrāṇi vaikuṇṭhe vasatir bhavet // Hbhv_4.329 //",
  "GR14hbhvil_u:3255": "mālā-yugmaṃ vahed yas tu dhātrī-tulasi-saṃbhavam |",
  "GR14hbhvil_u:3256": "vahate kaṇṭha-deśe tu kalpa-koṭi-ṃ divaṃ vaset // Hbhv_4.330 //",
  "GR14hbhvil_u:3257": "gāruḍe ca mārkaṇḍeyoktau-",
  "GR14hbhvil_u:3258": "tulasī-dalajāṃ mālāṃ kṛṣṇottīrṇā vahet tu yaḥ |",
  "GR14hbhvil_u:3259": "patre patre'śvamedhānāṃ daśānāṃ labhate phalam // Hbhv_4.331 //",
  "GR14hbhvil_u:3260": "tulasī-kāṣṭha-sambhūtāṃ yo mālāṃ vahate naraḥ |",
  "GR14hbhvil_u:3261": "phalaṃ yacchati daitāriḥ pratyahaṃ dvārakodbhavam // Hbhv_4.332 //",
  "GR14hbhvil_u:3262": "nivedya viṣṇave mālāṃ tulasī-kāṣṭha-sambhavam |",
  "GR14hbhvil_u:3263": "vahate yo naro bhaktyā tasya vai nāsti pātakam // Hbhv_4.333 //",
  "GR14hbhvil_u:3264": "sadā prītamanās tasya kṛṣṇa devakī-nandanaḥ |",
  "GR14hbhvil_u:3265": "tulasī-kāṣṭha-sambhūtāṃ yo mālāṃ vahate naraḥ |",
  "GR14hbhvil_u:3266": "prāyaścittaṃ na tasyāsti nāśaucaṃ tasya vigrahe // Hbhv_4.334 //",
  "GR14hbhvil_u:3267": "tulasī-kāṣṭha-sambhūtāṃ śiraso yasya bhūṣaṇam |",
  "GR14hbhvil_u:3268": "bāhvoḥ kare ca martyasya dehe tasya sadā hariḥ // Hbhv_4.335 //",
  "GR14hbhvil_u:3269": "tulasī-kāṣṭha-mālābhir bhūṣitaḥ puṇyam ācaret |",
  "GR14hbhvil_u:3270": "pitṝṇāṃ devatānāṃ ca kṛtaṃ koṭi-guṇaṃ kalau // Hbhv_4.336 //",
  "GR14hbhvil_u:3271": "tulasī-kāṣṭha-mālāṃ tu preta-rājasya dūtakāḥ |",
  "GR14hbhvil_u:3272": "dṛṣṭvā naśyanti dūreṇa vātoddhūtaṃ yathā dalam // Hbhv_4.337 //",
  "GR14hbhvil_u:3273": "tulasī-kāṣṭha-mālābhir bhūṣito bhramate yadi |",
  "GR14hbhvil_u:3274": "duḥsvapnaṃ durnimittaṃ ca na bhayaṃ śastrajaṃ kvacit // Hbhv_4.338 //",
  "GR14hbhvil_u:3275": "atha gṛhe sandhyopāsana-vidhiḥ",
  "GR14hbhvil_u:3276": "sandhyopāsty-ādikaṃ karma tataḥ kuryāt yathā-vidhi |",
  "GR14hbhvil_u:3277": "kṛṣṇa-pādodakenaiva tatra devādi-tarpaṇam // Hbhv_4.339 //",
  "GR14hbhvil_u:3278": "śirasā viṣṇu-nirmālyaṃ pādodenāpi tarpaṇam |",
  "GR14hbhvil_u:3279": "pitṝṇāṃ devatānāṃ ca vaiṣṇavais tu samaṃ matam // Hbhv_4.340 //",
  "GR14hbhvil_u:3280": "sandhyopāstau ca vaśiṣṭha-vacanam-",
  "GR14hbhvil_u:3281": "gṛhe tv eka-guṇā sandhyā goṣṭhe daśa-guṇā smṛtā |",
  "GR14hbhvil_u:3282": "śata-sāhasrikā nadyām anantā viṣṇu-sannidhau // Hbhv_4.341 //",
  "GR14hbhvil_u:3283": "atha śrī-guru-pūjā",
  "GR14hbhvil_u:3284": "pūjayiṣyaṃs tataḥ kṛṣṇam ādau sannihitaṃ gurum |",
  "GR14hbhvil_u:3285": "praṇamya pūjayed bhaktyā dattvā kiṃcid upāayanam // Hbhv_4.342 //",
  "GR14hbhvil_u:3286": "smṛti-mahārṇave-",
  "GR14hbhvil_u:3287": "rikta-pāṇir na paśyeta rājānaṃ bhiṣajaṃ gurum |",
  "GR14hbhvil_u:3288": "nopāyana-karaḥ putraṃ śiṣyaṃ bhṛtyaṃ nirīkṣayet // Hbhv_4.343 //",
  "GR14hbhvil_u:3289": "kiṃ ca, śrī-bhagavad-uktau-",
  "GR14hbhvil_u:3290": "prathamaṃ tu guruṃ pūjya tataś caiva mamārcanam |",
  "GR14hbhvil_u:3291": "kurvan siddhim avāpnoti hy anyathā niṣphalaṃ bhavet // Hbhv_4.344 //",
  "GR14hbhvil_u:3292": "śrī-nāradena ca-",
  "GR14hbhvil_u:3293": "gurau sannihite yas tu pūjayed anyam agrataḥ |",
  "GR14hbhvil_u:3294": "sa durgatim avāpnoti pūjanaṃ tasya niṣphalam // Hbhv_4.345 //",
  "GR14hbhvil_u:3295": "śrutiṣu [śvet.u. 6.23]",
  "GR14hbhvil_u:3296": "yasya deve parā bhaktiḥ yathā deve tathā gurau |",
  "GR14hbhvil_u:3297": "tasyaite kathitā hy arthāḥ prakāśante mahātmanaḥ // Hbhv_4.346 //",
  "GR14hbhvil_u:3298": "ekādaśa-skandhe [11.17.27] śrī-bhagavad-uktau-",
  "GR14hbhvil_u:3299": "ācāryaṃ māṃ vijānīyān nāvamanyeta karhicit |",
  "GR14hbhvil_u:3300": "na martya-buddhyāsūyeta sarva-deva-mayo guruḥ // Hbhv_4.347 //",
  "GR14hbhvil_u:3301": "daśama-skandhe [BhP 10.80.34] ca --",
  "GR14hbhvil_u:3302": "nāham ijyā-prajātibhyāṃ tapasopaśamena ca |",
  "GR14hbhvil_u:3303": "tuṣyeyaṃ sarva-bhūtātmā guru-śuśrūṣayā yathā // Hbhv_4.348 //",
  "GR14hbhvil_u:3304": "saptama-skandhe [BhP 7.15.26]-",
  "GR14hbhvil_u:3305": "yasya sākṣād bhagavati jñāna-dīpa-prade gurau |",
  "GR14hbhvil_u:3306": "martyāsad-dhīḥ śrutaṃ tasya sarvaṃ kuñjara-śaucavat // Hbhv_4.349 //",
  "GR14hbhvil_u:3307": "anyatrāpi-",
  "GR14hbhvil_u:3308": "sādhakasya gurau bhaktiṃ mandīkurvanti devatāḥ |",
  "GR14hbhvil_u:3309": "yan no 'tītya vrajed viṣṇuṃ śiṣyo bhaktyā gurau dhruvan // Hbhv_4.350 //",
  "GR14hbhvil_u:3310": "manu-smṛtau [2.153]-",
  "GR14hbhvil_u:3311": "ajño bhavati vai bālaḥ pitā bhavati mantradaḥ |",
  "GR14hbhvil_u:3312": "ajñaṃ hi bālam ity āhuḥ pitety eva tu mantradam // Hbhv_4.351 //",
  "GR14hbhvil_u:3313": "kiṃ ca-",
  "GR14hbhvil_u:3314": "gurur brahmā gurur viṣṇur gurur devo maheśvaraḥ |",
  "GR14hbhvil_u:3315": "gurur eva paraṃ brahma tasmāt sampūjayet sadā // Hbhv_4.352 //",
  "GR14hbhvil_u:3316": "vāmana-kalpe-",
  "GR14hbhvil_u:3317": "yo mantraḥ sa guruḥ sākṣāt yo guruḥ sa hariḥ smṛtaḥ |",
  "GR14hbhvil_u:3318": "gurur yasya bhavet tuṣṭas tasya tuṣṭo hariḥ svayam |",
  "GR14hbhvil_u:3319": "guroḥ samāsane naiva na caivoccāsane vaset // Hbhv_4.353 //",
  "GR14hbhvil_u:3320": "viṣṇu-rahasye-",
  "GR14hbhvil_u:3321": "tasmāt sarva-prayatnena yathā-vidhi tathā gurum |",
  "GR14hbhvil_u:3322": "abhedenārcayet yas tu sa mukti-phalam āpnuyāt // Hbhv_4.354 //",
  "GR14hbhvil_u:3323": "viṣṇu-dharme śrī-bhāgavate ca hariścandrasya-",
  "GR14hbhvil_u:3324": "guru-suśrūṣaṇaṃ nāma sarva-dharmottamottamam |",
  "GR14hbhvil_u:3325": "tasmād dharmāt paro dharmaḥ pavitraṃ naiva vidyate // Hbhv_4.355 //",
  "GR14hbhvil_u:3326": "kāma-krodhādikaṃ yad yad ātmano 'niṣṭa-kāraṇam |",
  "GR14hbhvil_u:3327": "etat sarvaṃ gurau bhaktyā puruṣo hy añjasā jayet // Hbhv_4.356 //",
  "GR14hbhvil_u:3328": "pādme-",
  "GR14hbhvil_u:3329": "pitur ādhikya-bhāvena ye'rcayanti guruṃ sadā |",
  "GR14hbhvil_u:3330": "bhavanty atithayo loke brahmaṇas te viśāṃ vara // Hbhv_4.357 //",
  "GR14hbhvil_u:3331": "tatraiva devahūti-stutau-",
  "GR14hbhvil_u:3332": "bhaktir yathā harau me'sti tadvan niṣṭhā gurau yadi |",
  "GR14hbhvil_u:3333": "mamāsti tena satyena svaṃ darśayatu me hariḥ // Hbhv_4.358 //",
  "GR14hbhvil_u:3334": "aditya-purāṇe-",
  "GR14hbhvil_u:3335": "avidyo vā sa-vidyo vā gurur eva janārdanaḥ |",
  "GR14hbhvil_u:3336": "mārgastho vāpy amārga-stho gurur eva sadā gatiḥ // Hbhv_4.359 //",
  "GR14hbhvil_u:3337": "anyatra ca-",
  "GR14hbhvil_u:3338": "harau ruṣṭe gurus trātā gurau ruṣṭe na kaścana |",
  "GR14hbhvil_u:3339": "tasmāt sarva-prayatnena gurum eva prasādayet // Hbhv_4.360 //",
  "GR14hbhvil_u:3340": "brahma-vaivarte-",
  "GR14hbhvil_u:3341": "api ghnantaḥ śapanto vā viruddhā api ye krudhāḥ |",
  "GR14hbhvil_u:3342": "guravaḥ pūjanīyās te gṛhaṃ natvā nayeta tān // Hbhv_4.361 //",
  "GR14hbhvil_u:3343": "tat ślāghyaṃ janma dhanyaṃ tat dinaṃ puṇyātha naḍikā |",
  "GR14hbhvil_u:3344": "yasyāṃ guruṃ praṇamate samupāsya tu bhaktitaḥ // Hbhv_4.362 //",
  "GR14hbhvil_u:3345": "upadeṣṭāram āmnāya-gataṃ pariharanti ye |",
  "GR14hbhvil_u:3346": "tān mṛtān api kravyādāḥ kṛtaghnān nopabhuñjate // Hbhv_4.363 //",
  "GR14hbhvil_u:3347": "bodhaḥ kaluṣitas tena daurātmyaṃ prakaṭīkṛtam |",
  "GR14hbhvil_u:3348": "gurur yena parityaktas tena tyaktaḥ purā hariḥ // Hbhv_4.364 //",
  "GR14hbhvil_u:3349": "anyatra ca -",
  "GR14hbhvil_u:3350": "pratipadya guruṃ yas tu mohād vipratipadyate |",
  "GR14hbhvil_u:3351": "sa kalpa-koṭiṃ narake pacyate puruṣādhamaḥ // Hbhv_4.365 //",
  "GR14hbhvil_u:3352": "pañcarātre --",
  "GR14hbhvil_u:3353": "avaiṣṇavopadiṣṭena mantreṇa nirayaṃ vrajet |",
  "GR14hbhvil_u:3354": "punaś ca vidhinā samyag grāhayed vaiṣṇavād guroḥ // Hbhv_4.366 //",
  "GR14hbhvil_u:3355": "agastya-saṃhitāyāṃ --",
  "GR14hbhvil_u:3356": "ye gurv-ājñāṃ na kurvanti pāpiṣṭhāḥ puruṣādhamāḥ |",
  "GR14hbhvil_u:3357": "na teṣāṃ naraka-kleśa-nistāro muni-sattama // Hbhv_4.367 //",
  "GR14hbhvil_u:3358": "yaiḥ śiṣyaiḥ śaśvad ārādhyā guravo hy avamānitāḥ |",
  "GR14hbhvil_u:3359": "putra-mitra-kalatrādi-sampadbhyaḥ pracyutā hi te // Hbhv_4.368 //",
  "GR14hbhvil_u:3360": "adhikṣipya guruṃ mohāt paruṣaṃ pravadanti ye |",
  "GR14hbhvil_u:3361": "śūkaratvaṃ bhavaty eva teṣāṃ janma-śateṣv api // Hbhv_4.369 //",
  "GR14hbhvil_u:3362": "ye guru-drohiṇo mūḍhāḥ satataṃ pāpa-kāriṇaḥ |",
  "GR14hbhvil_u:3363": "teṣāṃ ca yāvat sukṛtaṃ duṣkṛtaṃ syān na saṃśayaḥ // Hbhv_4.370 //",
  "GR14hbhvil_u:3364": "ataḥ prāg gurum abhyarcya kṛṣṇa-bhāvena buddhimān |",
  "GR14hbhvil_u:3365": "try-avarān asamān kuryāt praṇāmān daṇḍa-pātavat // Hbhv_4.371 //",
  "GR14hbhvil_u:3366": "ata eva kaurme śrī-vyāsa-gītāyām-",
  "GR14hbhvil_u:3367": "vyatyasta pāṇinā kāryam upasaṅgrahaṇaṃ guroḥ |",
  "GR14hbhvil_u:3368": "savyena savyaḥ spraṣṭavyo dakṣiṇena tu dakṣiṇaḥ // Hbhv_4.372 //",
  "GR14hbhvil_u:3369": "|iti|",
  "GR14hbhvil_u:3370": "atha śrī-guru-pādānāṃ prāpyānujñāṃ ca sādhakaḥ |",
  "GR14hbhvil_u:3371": "prāk saṃskṛtaṃ harer gehaṃ pravekṣyan pāduke tyajet // Hbhv_4.373 //",
  "GR14hbhvil_u:3372": "tathā cāpastamba-",
  "GR14hbhvil_u:3373": "agny-āgāre gavāṃ goṣṭhe deva-brāhmaṇa-sannidhau |",
  "GR14hbhvil_u:3374": "jape bhojana-kāle ca pāduke parivarjayet // Hbhv_4.374 //",
  "GR14hbhvil_u:3375": "|iti|",
  "GR14hbhvil_u:3376": "tataḥ śrī-bhagavat-pūjā-mandirasyāṅganaṃ gataḥ |",
  "GR14hbhvil_u:3377": "prakṣālya hastau pādau ca dvi-rācamanam ācaret // Hbhv_4.375 //",
  "GR14hbhvil_u:3378": "tathā ca mārkaṇḍeye-",
  "GR14hbhvil_u:3379": "devārcanādi-kāryāṇi tathā gurv-abhivādanam |",
  "GR14hbhvil_u:3380": "kurvīta samyag ācamya tadvad eva bhuji-kriyām // Hbhv_4.376 //",
  "GR14hbhvil_u:3381": "|iti|",
  "GR14hbhvil_u:3382": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:3383": "śrī-vaiṣṇavālaṅkāro nāma",
  "GR14hbhvil_u:3384": "caturtho vilāsaḥ",
  "GR14hbhvil_u:3385": "*************************************************************************",
  "GR14hbhvil_u:3386": "5. Adhisthanika-Vilasa",
  "GR14hbhvil_u:3387": "pañcama-vilāsaḥ",
  "GR14hbhvil_u:3388": "ādhiṣṭhānikaḥ",
  "GR14hbhvil_u:3389": "śrī-caitanya-prabhuṃ vande bālo 'pi yad-anugrahāt |",
  "GR14hbhvil_u:3390": "taren nānā-mata-grāha-vyāptaṃ pūjā-kramārṇavam // Hbhv_5.1 //",
  "GR14hbhvil_u:3391": "sanātanaḥ: śrī-caitanyāya namaḥ |",
  "GR14hbhvil_u:3392": "bālo 'jñaḥ |",
  "GR14hbhvil_u:3393": "pakṣe śiśuḥ |",
  "GR14hbhvil_u:3394": "nānā-vidha-matāny eva grāhas tair vyāptam |",
  "GR14hbhvil_u:3395": "pūjāyāḥ kramo vidhiḥ |",
  "GR14hbhvil_u:3396": "vidhy-anukramo vā sa evārṇavas tam ** HbhvC_5.1 **",
  "GR14hbhvil_u:3397": "śrīmad-gopāla-devasyāṣṭādaśākṣara-yantrataḥ |",
  "GR14hbhvil_u:3398": "likhyate'rcā-vidhir gūḍhaḥ krama-dīpikayekṣitaḥ // Hbhv_5.2 //",
  "GR14hbhvil_u:3399": "sanātanaḥ: aṣṭādaśākṣara-mantreṇa yo 'rcā-vidhiḥ pūjā-prakāraḥ sa likhyate |",
  "GR14hbhvil_u:3400": "yadyapi daśākṣarādināpi pūjā-vidhau bhedo nāsti, tathāpi nyāsādi-bhedāpekṣayā, tathā likhitam |",
  "GR14hbhvil_u:3401": "gūḍho 'pi krama-dīpikayā śrī-keśavācārya-viracitayā īkṣitaḥ darśitaḥ san |",
  "GR14hbhvil_u:3402": "ataḥ krama-dīpikoktānusāreṇa lekhya iti bhāvaḥ ** HbhvC_5.2 **",
  "GR14hbhvil_u:3403": "āgamoktena mārgeṇa bhagavān brāhmaṇair api |",
  "GR14hbhvil_u:3404": "sadaiva pūjyo 'to lekhyaḥ prāya āgamiko vidhiḥ // Hbhv_5.3 //",
  "GR14hbhvil_u:3405": "tathā ca viṣṇu-yāmale-",
  "GR14hbhvil_u:3406": "kṛte śruty-ukta-mārgaḥ syāt tretāyāṃ smṛti-bhāvitaḥ |",
  "GR14hbhvil_u:3407": "dvāpare tu purāṇoktaḥ kalāv āgama-sambhavaḥ // Hbhv_5.4 //",
  "GR14hbhvil_u:3408": "aśuddhāḥ śūdrākalpā hi brāhmaṇāḥ kali-sambhavāḥ |",
  "GR14hbhvil_u:3409": "teṣām āgama-mārgeṇa śuddhir na śrauta-vartmanā // Hbhv_5.5 //",
  "GR14hbhvil_u:3410": "sanātanaḥ:",
  "GR14hbhvil_u:3411": "teṣām āgama-mārgeṇa śrauta-vartmanety anena tair api āgamika-vidhinaiva pūjā kāryeti bhāvaḥ |",
  "GR14hbhvil_u:3412": "tathā caikādaśa-skandhe [BhP 11.5.61] nānā-tantra-vidhānena kalāv api tathā śṛṇu iti |",
  "GR14hbhvil_u:3413": "tatra śrīdhara-svāmi-pādāḥ-nānā-tantra-vidhāneneti kalau tantra-mārgasya prādhānyaṃ darśayati iti ** HbhvC_5.3-5 **",
  "GR14hbhvil_u:3414": "atha dvāra-pūjā",
  "GR14hbhvil_u:3415": "śrī-kṛṣṇa-dvāra-devebhyo dattvā pādyādikaṃ tataḥ |",
  "GR14hbhvil_u:3416": "gandha-puṣpair arcayet tān yathā-sthānaṃ yathā-kramam // Hbhv_5.6 //",
  "GR14hbhvil_u:3417": "sanātanaḥ: tān śrī-kṛṣṇa-dvāra-devān,",
  "GR14hbhvil_u:3418": "praṇavādi-caturthy-antaṃ deva-nāma namo 'ntakam ity agre lekhyatvād atraivaṃ prayogaḥ-śrī-kṛṣṇa-dvāra-devatābhyo namaḥ |",
  "GR14hbhvil_u:3419": "anena mantreṇa pādyārdhyādikaṃ dattvā gandhādibhiḥ punar viśeṣeṇa pūjayed ity arthaḥ |",
  "GR14hbhvil_u:3420": "evam agre'pi sa-parivārebhyaḥ śrī-kṛṣṇa-pārṣadebhyo namaḥ ity ādi prayogo draṣṭavyaḥ ** HbhvC_5.6 **",
  "GR14hbhvil_u:3421": "dvārāgre sa-parīvārān bhū-pīṭhe kṛṣṇa-pārṣadān |",
  "GR14hbhvil_u:3422": "tad-agre garuḍaṃ dvārasyordhve dvāra-śriyaṃ yajet // Hbhv_5.7 //",
  "GR14hbhvil_u:3423": "prāg-dvārobhaya-pārśve tu yajec caṇḍa-pracaṇḍakau |",
  "GR14hbhvil_u:3424": "dvāre ca dakṣiṇe dhātṛ-vidhātārau ca paścime // Hbhv_5.8 //",
  "GR14hbhvil_u:3425": "jayaṃ ca vijayaṃ caiva balaṃ prabalam uttare |",
  "GR14hbhvil_u:3426": "dvandva-śastv evam abhyarcya dehalyāṃ vāstu-puruṣam // Hbhv_5.9 //",
  "GR14hbhvil_u:3427": "sanātanaḥ: evaṃ sāmānyena sarveṣām eva pūjā-vidhir likhitaḥ |",
  "GR14hbhvil_u:3428": "idānīṃ yathā-sthānaṃ yathā-kramam iti yal likhitaṃ,",
  "GR14hbhvil_u:3429": "tad eva vivicya likhati-dvārāgra iti dvārābhyām |",
  "GR14hbhvil_u:3430": "tatrāpy ādau dvārasyāgre yat bhū-rūpaṃ pīṭhaṃ,",
  "GR14hbhvil_u:3431": "tatra samasta-parivārānvitān śrī-kṛṣṇa-pārṣadān yajet pūjayet |",
  "GR14hbhvil_u:3432": "anantaraṃ tasya dvārasyāgre garuḍaṃ |",
  "GR14hbhvil_u:3433": "yadyapi dvāra-śriyo 'rcanaṃ prabalārcanānantaram eva krama-dīpikāyām uktam,",
  "GR14hbhvil_u:3434": "tathāpi iṣṭveti kṭvā-pratyayena caṇḍādi-pūjātaḥ pūrva-kāla eveti bodhitam |",
  "GR14hbhvil_u:3435": "tathaivaa sad-ācārāt |",
  "GR14hbhvil_u:3436": "kiṃ ca,",
  "GR14hbhvil_u:3437": "dvandva ity agre likhanāt,",
  "GR14hbhvil_u:3438": "caṇḍa-pracaṇḍābhyāṃ namaḥ ity evaṃ yugmatvena prayogo jñeyaḥ ** HbhvC_5.7-9 **",
  "GR14hbhvil_u:3439": "dvārāntaḥ-pārśvayor gaṅgāṃ yamunāṃ ca tato 'rcayet |",
  "GR14hbhvil_u:3440": "tat-pārśvayoḥ śaṅkha-nidhiṃ tathā padma-nidhiṃ yajet // Hbhv_5.10 //",
  "GR14hbhvil_u:3441": "sanātanaḥ:",
  "GR14hbhvil_u:3442": "dvārasyāntaḥ abhyantare tat-pārśva-dvaye tayor gaṅgā-yamunayoḥ pārśva-dvaye ** HbhvC_5.10 **",
  "GR14hbhvil_u:3443": "gaṇeśaṃ mandirasyāgni-koṇe durgāṃ ca nairṛte |",
  "GR14hbhvil_u:3444": "vāṇīṃ vāyavya aiśāne kṣetrapālaṃ tathārcayet // Hbhv_5.11 //",
  "GR14hbhvil_u:3445": "sanātanaḥ: āgneye koṇe gaṇeśam arcayet | tathā coktaṃ krama-dīpikāyām [7.103-106]-",
  "GR14hbhvil_u:3446": "parivārārāḥ kṛtāḥ sarve punaḥ śrī-viṣṇu-pārṣadāḥ |",
  "GR14hbhvil_u:3447": "dvārāgrābali-pīṭhe'rcyāḥ pakṣīndraś ca tad-agrataḥ ||",
  "GR14hbhvil_u:3448": "caṇḍa-pracaṇḍau prāg dhātṛ-vidhātārau ca dakṣiṇe |",
  "GR14hbhvil_u:3449": "jayaḥ sa-vijayaḥ paścād balaḥ prabala uttare ||",
  "GR14hbhvil_u:3450": "ūrdhve dvāra-śriyaṃ ceṣṭvā dvāry etān yugmaśo 'rcayet |",
  "GR14hbhvil_u:3451": "pūjyo vāstu-pumāṃs tatra tatra dvāḥ-pītha-madhyataḥ ||",
  "GR14hbhvil_u:3452": "dvārāntaḥ-pārśvayor arcyā gaṅgā ca yamunā nadī |",
  "GR14hbhvil_u:3453": "koṇeṣu vighnaṃ durgāṃ ca vāṇīṃ kṣetre samarcayet ||",
  "GR14hbhvil_u:3454": "| iti |",
  "GR14hbhvil_u:3455": "dvāḥ-śākhām āśrayan vāmāṃ saṅkocyāṅgāni dehalīm |",
  "GR14hbhvil_u:3456": "aspṛṣṭvā praviśed veśma nyasyan prāg dakṣiṇaṃ padam // Hbhv_5.12 //",
  "GR14hbhvil_u:3457": "sanātanaḥ:",
  "GR14hbhvil_u:3458": "vāmāṃ sva-vāma-bhāga-vartinīṃ dvāra-śākhāṃ āśrayan īṣat spṛṣad nijāṅgāni saṃkocya dehalīm aspṛṣṭvā na laṅghayitvety arthaḥ |",
  "GR14hbhvil_u:3459": "dakṣiṇaṃ padaṃ prāk ādau nyasyan |",
  "GR14hbhvil_u:3460": "dakṣiṇa-pāda-nyāsa-krameṇety arthaḥ |",
  "GR14hbhvil_u:3461": "veśma śrī-bhagavan-mandiraṃ harer gehaṃ pravekṣyann iti pūrva-likhanāt |",
  "GR14hbhvil_u:3462": "praviśet tan-madhyaṃ śanaiḥ pūjako gacchet ** HbhvC_5.12 **",
  "GR14hbhvil_u:3463": "tathā ca sāradā-tilake-",
  "GR14hbhvil_u:3464": "kiṃcit spṛśan vāma-śākhāṃ dehalīṃ laṅghayan guruḥ |",
  "GR14hbhvil_u:3465": "aṅgaṃ saṅkocayann antaḥ praviśed dakṣiṇāṅghriṇā // Hbhv_5.13 //",
  "GR14hbhvil_u:3466": "sanātanaḥ: gurur iti dīkṣā-vidhānoktaḥ ** HbhvC_5.13 **",
  "GR14hbhvil_u:3467": "atha gṛha-praveśa-māhātmyam",
  "GR14hbhvil_u:3468": "tan-māhātmyaṃ ca hari-bhakti-sudhodaye-",
  "GR14hbhvil_u:3469": "praviśann ālayaṃ viṣṇor arcanārthaṃ subhaktimān |",
  "GR14hbhvil_u:3470": "na bhūyaḥ praviśan mātuḥ kukṣi-kārā-gṛhaṃ sudhīḥ // Hbhv_5.14 //",
  "GR14hbhvil_u:3471": "atha gṛhāntaḥ-pūjā",
  "GR14hbhvil_u:3472": "nairṛte vāstu-puruṣaṃ brahmāṇam api pūjayet |",
  "GR14hbhvil_u:3473": "āsanastho yajet tāṃs tān anyatra bhagavad-gṛhāt // Hbhv_5.15 //",
  "GR14hbhvil_u:3474": "tat-pūjāmantraś coktaḥ-",
  "GR14hbhvil_u:3475": "praṇavādi-caturthy-antaṃ deva-nāma namo 'ntakam |",
  "GR14hbhvil_u:3476": "pūjā-mantram idaṃ proktaṃ sarvatrārcana-karmaṇi // Hbhv_5.16 //",
  "GR14hbhvil_u:3477": "| iti |",
  "GR14hbhvil_u:3478": "atha kṛṣṇāgratas tiṣṭhan kṛtvā dig-bandhanaṃ kṣipet |",
  "GR14hbhvil_u:3479": "puṣpākṣatān samastāsu dikṣu tatrokta-mantrataḥ // Hbhv_5.17 //",
  "GR14hbhvil_u:3480": "atha pūjārthāsanam",
  "GR14hbhvil_u:3481": "tataś cāsana-mantreṇābhimantryābhyarcya cāsanam |",
  "GR14hbhvil_u:3482": "tasminn upaviśet padmāsanena svastikena vā // Hbhv_5.18 //",
  "GR14hbhvil_u:3483": "tatra kṛṣṇārcakaḥ prāyo divase prāṅ-mukho bhavet |",
  "GR14hbhvil_u:3484": "udaṅmukho rajanyāṃ tu sthira-mūrtiś ca sammukhaḥ // Hbhv_5.19 //",
  "GR14hbhvil_u:3485": "tatra ca ekādaśa-skandhe [BhP 11.27.19]-",
  "GR14hbhvil_u:3486": "āsīnaḥ prāg udag-vārcet sthirāyāntv atha sammukhaḥ // Hbhv_5.20 //",
  "GR14hbhvil_u:3487": "athāsana-mantraḥ",
  "GR14hbhvil_u:3488": "āsana-mantrasya meru-pṛṣṭha ṛṣiḥ sutalaṃ chandaḥ |",
  "GR14hbhvil_u:3489": "kūrmo devatā āsanābhimantreṇa viniyogaḥ // Hbhv_5.21 //",
  "GR14hbhvil_u:3490": "pṛthvi tvayā dhṛtā lokā devi tvaṃ viṣṇunā dhṛtā |",
  "GR14hbhvil_u:3491": "tvaṃ ca dhāraya māṃ nityaṃ pavitraṃ kuru cāsanam // Hbhv_5.22 //",
  "GR14hbhvil_u:3492": "athāsana-vidhiḥ",
  "GR14hbhvil_u:3493": "nārada-pañcarātre-",
  "GR14hbhvil_u:3494": "vaṃśāśma-dāru-dharaṇī-tṛṇa-pallava-nirmitam | varjayed āsanaṃ vidvān dāridrya-vyādhi-duḥkhadam |",
  "GR14hbhvil_u:3495": "kṛṣṇājinaṃ kambalaṃ vā nānyad āsanam iṣyate // Hbhv_5.23 //",
  "GR14hbhvil_u:3496": "anyatra ca-",
  "GR14hbhvil_u:3497": "kṛṣṇājinaṃ vyāghra-carma kauṣeyaṃ vetra-nirmitam |",
  "GR14hbhvil_u:3498": "vastrājinaṃ kambalaṃ vā kalpayed āsanaṃ mṛdu // Hbhv_5.24 //",
  "GR14hbhvil_u:3499": "atha viśeṣata āsana-doṣa-vidhiḥ",
  "GR14hbhvil_u:3500": "nārada-pañcarātre-",
  "GR14hbhvil_u:3501": "vaṃśād āhur daridratvaṃ pāṣāṇe vyādhi-sambhavam |",
  "GR14hbhvil_u:3502": "dharaṇyāṃ duḥkha-sambhūtiṃ daurbhāgyaṃ dāravāsane // Hbhv_5.25 //",
  "GR14hbhvil_u:3503": "tṛṇāsane yaśo-hāniṃ pallave citta-vibhramam |",
  "GR14hbhvil_u:3504": "darbhāsane vyādhi-nāśaṃ kambalaṃ duḥkha-mocanam // Hbhv_5.26 //",
  "GR14hbhvil_u:3505": "kiṃ ca, śrī-bhagavad-gītāsu [ṅītā 6.11]-",
  "GR14hbhvil_u:3506": "śucau deśe pratiṣṭhāpya sthiram āsanam ātmanaḥ |",
  "GR14hbhvil_u:3507": "nātyucchritaṃ nātinīcaṃ cailājina-kuśottaram // Hbhv_5.27 //",
  "GR14hbhvil_u:3508": "| iti |",
  "GR14hbhvil_u:3509": "yathokatam upaviśyātha sampradāyānusārataḥ |",
  "GR14hbhvil_u:3510": "śaṅkhādi-pūjā-sambhārān nyaset tat-tat-padeṣu tān // Hbhv_5.28 //",
  "GR14hbhvil_u:3511": "atha pātrāsādanam",
  "GR14hbhvil_u:3512": "svasya vāmāgrataḥ śaṅkhaṃ sādhāraṃ sthāpayed budhaḥ |",
  "GR14hbhvil_u:3513": "tatraivārdhyādi-pātrāṇi nyasyec ca dvāri bhāgaśaḥ // Hbhv_5.29 //",
  "GR14hbhvil_u:3514": "tulasī-gandha-puṣpādi-bhājanāni ca dakṣiṇe |",
  "GR14hbhvil_u:3515": "vāme ca sthāpayet pārśve kalasaṃ pūrṇam ambhasā // Hbhv_5.30 //",
  "GR14hbhvil_u:3516": "dakṣiṇe ghṛta-dīpaṃ ca taila-dīpaṃ ca vāmataḥ |",
  "GR14hbhvil_u:3517": "sambhārānaparān nyaset sva-dṛṣṭi-viṣaye pade |",
  "GR14hbhvil_u:3518": "kara-prakṣālanārthaṃ ca pātram ekaṃ sva-pṛṣṭhataḥ // Hbhv_5.31 //",
  "GR14hbhvil_u:3519": "atha pātrāṇi tan-māhātmyaṃ ca",
  "GR14hbhvil_u:3520": "devī-purāṇe-",
  "GR14hbhvil_u:3521": "nānā-vicitra-rūpāṇi puṇḍarīkākṛtīni ca |",
  "GR14hbhvil_u:3522": "śaṅkha-nīlotpalābhāni pātrāṇi parikalpayet // Hbhv_5.32 //",
  "GR14hbhvil_u:3523": "ratnādi-racitāny eva kāñcī-mūla-yutāni ca |",
  "GR14hbhvil_u:3524": "yathā-śobhaṃ yathā-lābhaṃ tathā pātrāṇi kārayet // Hbhv_5.33 //",
  "GR14hbhvil_u:3525": "kiṃ ca-",
  "GR14hbhvil_u:3526": "haṃsa-pātreṇa sarvāṇi cepsitāni labhen mune |",
  "GR14hbhvil_u:3527": "arghyaṃ dattvā tathā raupyeṇāyu-rājyaṃ śubhaṃ bhavet |",
  "GR14hbhvil_u:3528": "tāmra-pātreṇa saubhāgyaṃ dharmaṃ mṛṇ-maya-sambhavam // Hbhv_5.34 //",
  "GR14hbhvil_u:3529": "vārāhe-",
  "GR14hbhvil_u:3530": "sauvarṇaṃ rājataṃ kāṃsyaṃ yena dīyate bhājanam |",
  "GR14hbhvil_u:3531": "tān sarvān samparityajya tāmraṃ tu mama rocate // Hbhv_5.35 //",
  "GR14hbhvil_u:3532": "pavitrāṇāṃ pavitraṃ yo maṅgalānāṃ ca maṅgalam |",
  "GR14hbhvil_u:3533": "viśuddhānāṃ śuciṃ caiva tāmraṃ saṃsāra-mokṣaṇam // Hbhv_5.36 //",
  "GR14hbhvil_u:3534": "dīkṣitānāṃ viśuddhānāṃ mama karma-parāyaṇaḥ |",
  "GR14hbhvil_u:3535": "sadā tāmreṇa kartavyam evaṃ bhūmi mama priyam // Hbhv_5.37 //",
  "GR14hbhvil_u:3536": "| iti |",
  "GR14hbhvil_u:3537": "kecic ca tāmra-pātreṣu gavyāder yoga-doṣataḥ |",
  "GR14hbhvil_u:3538": "tāmrātiriktam icchanti madhuparkasya bhājanam // Hbhv_5.38 //",
  "GR14hbhvil_u:3539": "tathaiva śaṅkham evārdhya-pātram icchanti kecana |",
  "GR14hbhvil_u:3540": "śaṅkhe kṛtvā tu pānīyaṃ sa-puṣpaṃ salilākṣatam |",
  "GR14hbhvil_u:3541": "arghyaṃ dadāti devasyety evaṃ skānde'bhidhānataḥ // Hbhv_5.39 //",
  "GR14hbhvil_u:3542": "atha maṅgala-ghaṭa-sthāpanam",
  "GR14hbhvil_u:3543": "maṅgalārthaṃ ca kalasaṃ sajalaṃ karakānvitam |",
  "GR14hbhvil_u:3544": "phalādi-sahitaṃ divyaṃ nyased bhagavato 'grataḥ // Hbhv_5.40 //",
  "GR14hbhvil_u:3545": "tathā ca skānde-",
  "GR14hbhvil_u:3546": "kumbhaṃ sa-karakaṃ divyaṃ phala-karpūra-saṃyutam |",
  "GR14hbhvil_u:3547": "nyased arcana-kāle tu kṛṣṇasyātīva vallabham // Hbhv_5.41 //",
  "GR14hbhvil_u:3548": "| iti |",
  "GR14hbhvil_u:3549": "kiṃ ca-",
  "GR14hbhvil_u:3550": "sanīraṃ ca sa-karpūraṃ kumbhaṃ kṛṣṇāya yo nyaset |",
  "GR14hbhvil_u:3551": "kalpaṃ tasya na pāpekṣāṃ kurvanti prapitāmahāḥ // Hbhv_5.42 //",
  "GR14hbhvil_u:3552": "athārghyādi-pātrāṇi",
  "GR14hbhvil_u:3553": "prakṣiped arghya-pātre tu gandha-puṣpākṣatān yavān |",
  "GR14hbhvil_u:3554": "kuśāgra-tila-dūrvāś ca siddhārthān api sādhakaḥ |",
  "GR14hbhvil_u:3555": "kecic cātra jalādīni dravyāṇy aṣṭau vadanti hi // Hbhv_5.43 //",
  "GR14hbhvil_u:3556": "yata uktaṃ bhaviṣye-",
  "GR14hbhvil_u:3557": "āpaḥ kṣīraṃ kuśāgrāṇi dadhy-akṣata-tilas tathā |",
  "GR14hbhvil_u:3558": "yavāḥ siddhārthakāś caivam arghyo 'ṣṭāṅgaḥ prakīrtitaḥ // Hbhv_5.44 //",
  "GR14hbhvil_u:3559": "pādya-pātre ca kamalaṃ dūrvā śyāmākam eva ca |",
  "GR14hbhvil_u:3560": "nikṣiped viṣṇu-patrīṃ cety evaṃ dravya-catuṣṭayam // Hbhv_5.45 //",
  "GR14hbhvil_u:3561": "tathaivācamanīyārthaṃ pātre dravya-trayaṃ budhaḥ |",
  "GR14hbhvil_u:3562": "jātī-phalaṃ lavaṅgaṃ ca kakkolam api nikṣipet // Hbhv_5.46 //",
  "GR14hbhvil_u:3563": "madhuparkīya-pātre ca gavyaṃ dadhi payo ghṛtam |",
  "GR14hbhvil_u:3564": "madhu-khaṇḍam apīty evaṃ nikṣiped dravya-pañcakam // Hbhv_5.47 //",
  "GR14hbhvil_u:3565": "kecit trīṇy eva pātre'smin dravyāṇīcchanti sādhavaḥ // Hbhv_5.48 //",
  "GR14hbhvil_u:3566": "yata uktaṃ śrī-viṣṇu-dharme-",
  "GR14hbhvil_u:3567": "ghṛtaṃ dadhi tathā kṣaudraṃ madhuparko vidhīyate // Hbhv_5.49 //",
  "GR14hbhvil_u:3568": "ādi-vārāhe ca-",
  "GR14hbhvil_u:3569": "dadhi-sarpir madhu-samaṃ pātre auḍumbare mama |",
  "GR14hbhvil_u:3570": "madhunas tu alābhe tu guḍena saha miśrayet // Hbhv_5.50 //",
  "GR14hbhvil_u:3571": "ghṛtasyālābhe suśroṇi lājaiś ca saha miśrayet |",
  "GR14hbhvil_u:3572": "tathā dadhno 'py alābhe tu kṣīreṇa saha miśrayet // Hbhv_5.51 //",
  "GR14hbhvil_u:3573": "teṣām abhāve puṣpādi tat-tad-bhāvanayā kṣipet |",
  "GR14hbhvil_u:3574": "nāradas tv āha vimalenodakenaiva pūryate // Hbhv_5.52 //",
  "GR14hbhvil_u:3575": "mūlena pātreṇaikena maṣṭakṛtvo 'bhimantrayet |",
  "GR14hbhvil_u:3576": "kuryāc ca teṣāṃ pātrāṇāṃ rakṣaṇaṃ cakra-mudrayā // Hbhv_5.53 //",
  "GR14hbhvil_u:3577": "pūjām ārabhamāṇo hi yathoktāsanam āsthitaḥ |",
  "GR14hbhvil_u:3578": "paṭhen maṅgala-śāntiṃ tāṃ yārcane sammatā satām // Hbhv_5.54 //",
  "GR14hbhvil_u:3579": "atha maṅgala-śāntiḥ",
  "GR14hbhvil_u:3580": "oṃ bhadraṃ karṇebhiḥ śṛṇuyāma devā",
  "GR14hbhvil_u:3581": "bhadraṃ paśyemākṣabhir yajatrā |",
  "GR14hbhvil_u:3582": "sthirair aṅgais tuṣṭuvāṃsas tanubhir",
  "GR14hbhvil_u:3583": "vyaśema deva-hitaṃ yad āyuḥ // Hbhv_5.55 //",
  "GR14hbhvil_u:3584": "svasti na indro vṛddhaśravāḥ | svasti naḥ pūṣā viśvadevāḥ |",
  "GR14hbhvil_u:3585": "svasti nas tārkṣo 'riṣṭanemiḥ | svasti no bṛhaspatir dadhātu // Hbhv_5.56 //",
  "GR14hbhvil_u:3586": "| iti |",
  "GR14hbhvil_u:3587": "paṭhan, oṃ śāntiḥ śrī-kṛṣṇa-pāda-padmārādhaneṣu śāntir bhavatu ||",
  "GR14hbhvil_u:3588": "| iti |",
  "GR14hbhvil_u:3589": "atha vighna-nivāraṇam",
  "GR14hbhvil_u:3590": "apasarpantu te bhūtā ye bhūtā bhuvi saṃsthitāḥ |",
  "GR14hbhvil_u:3591": "ye bhūtā vighna-kartāras te naśyantu śivājñayā // Hbhv_5.57 //",
  "GR14hbhvil_u:3592": "ity udīryāstra-mantreṇa vāma-pādasya pārṣṇinā |",
  "GR14hbhvil_u:3593": "ghātais tribhir budho vighnān bhaumān sarvān nivārayet // Hbhv_5.58 //",
  "GR14hbhvil_u:3594": "āntarīkṣāṃś ca tenaivordhvordhva-tāla-trayeṇa hi |",
  "GR14hbhvil_u:3595": "nirasyotsārayed divyān māntriko divya-dṛṣṭitaḥ // Hbhv_5.59 //",
  "GR14hbhvil_u:3596": "śrī-gurv-ādi-natiḥ",
  "GR14hbhvil_u:3597": "tataḥ kṛtāñjalir vāme śrī-guruṃ paramaṃ gurum |",
  "GR14hbhvil_u:3598": "parameṣṭhi-guruṃ ceti named guru-paramparām // Hbhv_5.60 //",
  "GR14hbhvil_u:3599": "gaṇeśaṃ dakṣiṇe bhāge durgām agre'tha pṛṣṭhataḥ |",
  "GR14hbhvil_u:3600": "kṣetrapālaṃ named bhaktyā madhye cātmeṣṭa-daivatam // Hbhv_5.61 //",
  "GR14hbhvil_u:3601": "tataś cāstreṇa saṃśodhya karau kurvīta tena hi |",
  "GR14hbhvil_u:3602": "tāla-trayaṃ diśāṃ bandham agni-prākāram eva ca // Hbhv_5.62 //",
  "GR14hbhvil_u:3603": "atha bhūta-śuddhiḥ",
  "GR14hbhvil_u:3604": "śarīrākāra-bhūtānāṃ bhūtānāṃ yad viśodhanam |",
  "GR14hbhvil_u:3605": "avyaya-brahma-samparkād bhūta-śuddhir iyaṃ matā // Hbhv_5.63 //",
  "GR14hbhvil_u:3606": "bhūta-śuddhiṃ vinā kartur japa-homādikāḥ kriyāḥ |",
  "GR14hbhvil_u:3607": "bhavanti niṣphalāḥ sarvā yathā-vidhy apy aniṣṭhitāḥ // Hbhv_5.64 //",
  "GR14hbhvil_u:3608": "tat-prakāraś ca",
  "GR14hbhvil_u:3609": "kara-kacchapikāṃ kṛtvātmānaṃ buddhyā hṛd-abjataḥ |",
  "GR14hbhvil_u:3610": "śiraḥ-sahasra-patrābje paramātmani yojayet |",
  "GR14hbhvil_u:3611": "pṛthivyādīni tattvāni tasmin līnāni bhāvayet // Hbhv_5.65 //",
  "GR14hbhvil_u:3612": "vāma-hastaṃ tathottānam adho dakṣiṇa-bandhitam |",
  "GR14hbhvil_u:3613": "kara-kacchapikā mudrā bhūta-śuddhau prakīrtitā // Hbhv_5.66 //",
  "GR14hbhvil_u:3614": "dehaṃ saṃśoṣya dagdhvedam āplāvyāmṛta-varṣataḥ |",
  "GR14hbhvil_u:3615": "utpādya draḍhayitvāsu-pratiṣṭhāṃ vidhinācaret // Hbhv_5.67 //",
  "GR14hbhvil_u:3616": "ātmānam evaṃ saṃśodhya nītvā kṛṣṇārcanārhatām |",
  "GR14hbhvil_u:3617": "vātsalyād dhṛd-gataṃ kṛṣṇaṃ yaṣṭuṃ hṛt punar ānayet // Hbhv_5.68 //",
  "GR14hbhvil_u:3618": "tathā ca trailokya-saṃmohana-tantre-",
  "GR14hbhvil_u:3619": "nābhistha-vāyunā dehaṃ sa-pāpaṃ śodhayed budhaḥ |",
  "GR14hbhvil_u:3620": "vahninā hṛdaya-sthena dahet tac ca kalevaram // Hbhv_5.69 //",
  "GR14hbhvil_u:3621": "sahasrāre mahāpadme lalāṭa-sthe sthitaṃ vidhum |",
  "GR14hbhvil_u:3622": "sampūrṇa-maṇḍalaṃ śuddhaṃ cintayed amṛtātmakam // Hbhv_5.70 //",
  "GR14hbhvil_u:3623": "tasmād galita-dhārābhiḥ plāvayed bhasmasād budhaḥ |",
  "GR14hbhvil_u:3624": "ābhir varṇamayībhiś ca pañca-bhūtātmakaṃ vapuḥ |",
  "GR14hbhvil_u:3625": "pūrvavad bhāvayed devīm // Hbhv_5.71 //",
  "GR14hbhvil_u:3626": "| ity ādi |",
  "GR14hbhvil_u:3627": "kiṃ cāgre-",
  "GR14hbhvil_u:3628": "tatas tasmāt samākṛṣya praṇavena tu mantravit |",
  "GR14hbhvil_u:3629": "tat tejo hṛdaye nyasya cintayed viṣṇum avyayam // Hbhv_5.72 //",
  "GR14hbhvil_u:3630": "kiṃ vā cintana-mātreṇa bhūta-śuddhiṃ vidhāya tām |",
  "GR14hbhvil_u:3631": "prāṇāyāmāṃś tataḥ kuryāt sampradāyānusarataḥ // Hbhv_5.73 //",
  "GR14hbhvil_u:3632": "atha prāṇāyāmaḥ",
  "GR14hbhvil_u:3633": "recaḥ ṣoḍaśa-mātrābhiḥ pūro dvātriṃśatā bhavet |",
  "GR14hbhvil_u:3634": "catuḥṣaṣṭhyā bhavet kumbha evaṃ syāt prāṇa-saṃyamaḥ // Hbhv_5.74 //",
  "GR14hbhvil_u:3635": "virecya pavanaṃ pūrvaṃ saṃkocya guda-maṇḍalam |",
  "GR14hbhvil_u:3636": "pūrayitvā vidhānena sva-śaktyā kumbhake sthitaḥ // Hbhv_5.75 //",
  "GR14hbhvil_u:3637": "tatra praṇavam abhyasyan bījaṃ vā mantram ūrdhvagam |",
  "GR14hbhvil_u:3638": "ṛṣy-ādi-smaraṇaṃ kṛtvā kuryād dhyānam atandritaḥ // Hbhv_5.76 //",
  "GR14hbhvil_u:3639": "tad dhyānaṃ coktam-",
  "GR14hbhvil_u:3640": "viṣṇuṃ bhāsvat-kirīṭāṅgada-valaya-kalā-kalpa-hārodarāṅghri-",
  "GR14hbhvil_u:3641": "śroṇībhūṣaṃ savakṣo-maṇi-makara-mahā-kuṇḍalāmṛṣṭa-gaṇḍam |",
  "GR14hbhvil_u:3642": "hastodyac-chaṅkha-cakrāmbuja-gadam amalaṃ pīta-kauśeya-vāsaṃ",
  "GR14hbhvil_u:3643": "vidyotad-bhāsam udyad-dina-kara-sadṛśaṃ padma-saṃsthaṃ namāmi // Hbhv_5.77 //",
  "GR14hbhvil_u:3644": "kvacic ca-",
  "GR14hbhvil_u:3645": "rudras tu recake brahmā pūrake dhyeya-devatā |",
  "GR14hbhvil_u:3646": "śrī-viṣṇuḥ kumbhake jñeyo dhyāna-sthānaṃ guror mukhāt // Hbhv_5.78 //",
  "GR14hbhvil_u:3647": "tathā hi-",
  "GR14hbhvil_u:3648": "nābhi-sthāne pūrakeṇa cintayet kamalāsanam |",
  "GR14hbhvil_u:3649": "brahmāṇaṃ rakta-gaurāṅgaṃ caturvaktraṃ pitāmaham // Hbhv_5.79 //",
  "GR14hbhvil_u:3650": "nīlotpala-dala-śyāmaṃ hṛdi madhye pratiṣṭhitam |",
  "GR14hbhvil_u:3651": "caturbhujaṃ mahātmānaṃ kumbhakena tu cintayet // Hbhv_5.80 //",
  "GR14hbhvil_u:3652": "recekanaiśvaraṃ dhyānaṃ lalāṭe sarva-pāpaham |",
  "GR14hbhvil_u:3653": "śuddha-sphaṭika-saṅkāśaṃ kuryād vai nirmalaṃ budhaḥ // Hbhv_5.81 //",
  "GR14hbhvil_u:3654": "| iti |",
  "GR14hbhvil_u:3655": "ekāntibhiś ca bhagavān sarva-deva-mayaḥ prabhuḥ |",
  "GR14hbhvil_u:3656": "kṛṣṇaḥ priya-janopetaś cintanīyo hi sarvataḥ // Hbhv_5.82 //",
  "GR14hbhvil_u:3657": "atha prāṇāyāma-māhātmyam",
  "GR14hbhvil_u:3658": "pādme [3.31.79-83] devahūti-vikuṇḍala-saṃvāde-",
  "GR14hbhvil_u:3659": "yama-lokaṃ na paśyanti prāṇāyāma-parāyaṇāḥ |",
  "GR14hbhvil_u:3660": "api duṣkṛta-karmāṇas tair eva hata-kilbiṣāḥ // Hbhv_5.83 //",
  "GR14hbhvil_u:3661": "divase divase vaiśya prāṇāyāmās tu ṣoḍaśa |",
  "GR14hbhvil_u:3662": "api brahma-haṇaṃ sākṣāt punanty ahar-ahaḥ kṛtāḥ // Hbhv_5.84 //",
  "GR14hbhvil_u:3663": "tapāṃsi yāni tapyante vratāni niyamāś ca ye |",
  "GR14hbhvil_u:3664": "go-sahasra-pradānaṃ ca prāṇāyāmas tu tat-samaḥ // Hbhv_5.85 //",
  "GR14hbhvil_u:3665": "ambu-binduṃ yaḥ kuśāgreṇa māse māse naraḥ pibet |",
  "GR14hbhvil_u:3666": "saṃvatsara-śataṃ sāgraṃ prāṇāyāmas tu tat-samaḥ // Hbhv_5.86 //",
  "GR14hbhvil_u:3667": "pātakaṃ tu mahad yac ca tathā kṣudropapātakam |",
  "GR14hbhvil_u:3668": "prāṇāyāmaiḥ kṣaṇāt sarvaṃ bhasmasāt kurute naraḥ // Hbhv_5.87 //",
  "GR14hbhvil_u:3669": "| iti |",
  "GR14hbhvil_u:3670": "nyāsān vinā japaṃ prāhur āsuraṃ viphalaṃ budhāḥ |",
  "GR14hbhvil_u:3671": "ato yathā-sampradāyaṃ nyāsān kuryād yathā-vidhi // Hbhv_5.88 //",
  "GR14hbhvil_u:3672": "tatrādau mātṛkā-nyāsaḥ",
  "GR14hbhvil_u:3673": "ṛṣi-cchando-devatādi smṛtvādau mātṛkā-manoḥ |",
  "GR14hbhvil_u:3674": "śiro-vaktra-hṛd-ādau ca nyasya tad-dhyānam ācaret // Hbhv_5.89 //",
  "GR14hbhvil_u:3675": "tac coktam-",
  "GR14hbhvil_u:3676": "pañcāśal-lipibhir vibhakta-mukha-doḥ-pan-madhya-vakṣaḥ-sthalīṃ",
  "GR14hbhvil_u:3677": "bhāvan-mauli-nibaddha-candra-śakalām āpīna-tuṅga-stanīm |",
  "GR14hbhvil_u:3678": "mudrām akṣa-guṇaṃ sudhāḍhya-kalasaṃ vidyāṃ ca hastāmbujair",
  "GR14hbhvil_u:3679": "bibhrāṇāṃ viśada-prabhāṃ tri-nayanāṃ vāg-devatām āśraye // Hbhv_5.90 //",
  "GR14hbhvil_u:3680": "akārādīn kṣa-kārāntān varṇānādau tu kevalān |",
  "GR14hbhvil_u:3681": "lalāṭādiṣu cāṅgeṣu nyased vidvān yathā-kramam // Hbhv_5.91 //",
  "GR14hbhvil_u:3682": "tac ca vivicyoktam-",
  "GR14hbhvil_u:3683": "lalāṭa-mukha-bimbākṣi-śruti-ghrāṇeṣu gaṇḍayoḥ |",
  "GR14hbhvil_u:3684": "oṣṭha-dantottamāṅgāsye doḥ-pat-sandhyagrakeṣu ca // Hbhv_5.92 //",
  "GR14hbhvil_u:3685": "pārśvayoḥ pṛṣṭhato nābhau jaṭhare hṛdaye'ṃsake |",
  "GR14hbhvil_u:3686": "kakudyase ca hṛt-pūrvaṃ pāṇi-pāda-yuge tataḥ |",
  "GR14hbhvil_u:3687": "jaṭharānanayor nyasen mātṛkārṇān yathā-kramam // Hbhv_5.93 //",
  "GR14hbhvil_u:3688": "| iti |",
  "GR14hbhvil_u:3689": "sānusvārān visargāḍhyān sānusvāra-visargakān |",
  "GR14hbhvil_u:3690": "nyased bhūyo 'pi tān vidvān evaṃ vāra-catuṣṭayam // Hbhv_5.94 //",
  "GR14hbhvil_u:3691": "atha mātṛkā-nyāsaḥ",
  "GR14hbhvil_u:3692": "kaṇṭha-hṛn-nābhi-guhyeṣu pāyu-bhrū-mahdyayos tathā |",
  "GR14hbhvil_u:3693": "sthite ṣoḍaśa-patrābje krameṇa dvādaśa-cchade // Hbhv_5.95 //",
  "GR14hbhvil_u:3694": "daśa-patre ca ṣaṭ-patre catuṣpatre dvipatrake |",
  "GR14hbhvil_u:3695": "nyased ekaika-patrānte sa-bindv-ekaikam akṣaram // Hbhv_5.96 //",
  "GR14hbhvil_u:3696": "atha keśavādi-nyāsaḥ",
  "GR14hbhvil_u:3697": "smṛtvā ṛṣy-ādikāṃ varṇān mūrtibhiḥ keśavādibhiḥ |",
  "GR14hbhvil_u:3698": "kīrtyādibhiḥ śaktibhiś ca nyaset tān pūrvavat kramāt // Hbhv_5.97 //",
  "GR14hbhvil_u:3699": "nyasec caturthīn atyantā mūrtīḥ śaktīś ca yādibhiḥ |",
  "GR14hbhvil_u:3700": "sapta-dhātūn prāṇa-jīvau krodham apy ātmane'ntakān // Hbhv_5.98 //",
  "GR14hbhvil_u:3701": "tatra dhyānam",
  "GR14hbhvil_u:3702": "udyat-pradyotana-śata-ruciṃ tapta-hemāvadānaṃ",
  "GR14hbhvil_u:3703": "pārśva-dvandve jaladhi-sutayā viśva-dhātryā ca juṣṭam |",
  "GR14hbhvil_u:3704": "nānā-ratnollasita-vividhākalpam āpīta-vastraṃ",
  "GR14hbhvil_u:3705": "viṣṇuṃ vande dara-kamala-kaumodakī-cakra-pāṇim // Hbhv_5.99 //",
  "GR14hbhvil_u:3706": "atha śrī-mūrtayaḥ",
  "GR14hbhvil_u:3707": "prathamaṃ keśavo nārāyaṇaḥ paścāc ca mādhavaḥ |",
  "GR14hbhvil_u:3708": "govindaś ca tathā viṣṇur madhusūdana eva ca // Hbhv_5.100 //",
  "GR14hbhvil_u:3709": "trivikramo vāmano 'tha śrīdharaś ca tataḥ param |",
  "GR14hbhvil_u:3710": "ṛṣīkeśaḥ padmanābhas tato dāmodaras tathā // Hbhv_5.101 //",
  "GR14hbhvil_u:3711": "vāsudevaḥ saṅkarṣaṇaḥ pradyumno 'thāniruddhakaḥ |",
  "GR14hbhvil_u:3712": "cakrī gadī tathā śārṅgī khaḍgī śaṅkhī halī tathā // Hbhv_5.102 //",
  "GR14hbhvil_u:3713": "muṣalī ca tathā śūlī pāśī caivāṅkuśī tathā |",
  "GR14hbhvil_u:3714": "mukundo nandajaś caiva tathā nandī naras tathā // Hbhv_5.103 //",
  "GR14hbhvil_u:3715": "narakajid dhariḥ kṛṣṇaḥ satyaḥ sātvata eva ca |",
  "GR14hbhvil_u:3716": "tataḥ śauris tathā śūras tataḥ paścāj janārdanaḥ // Hbhv_5.104 //",
  "GR14hbhvil_u:3717": "bhūdharo viśvamūrtiś ca vaikuṇṭhaḥ puruṣottamaḥ |",
  "GR14hbhvil_u:3718": "balo balānujo bālo vṛṣaghno vṛṣa eva ca // Hbhv_5.105 //",
  "GR14hbhvil_u:3719": "haṃso varāho vimalo nṛsiṃhaś ceti mūrtayaḥ // Hbhv_5.106 //",
  "GR14hbhvil_u:3720": "atha śaktayaḥ",
  "GR14hbhvil_u:3721": "kīrtiḥ kāntis tuṣṭi-puṣṭī dhṛtiḥ śāntiḥ kriyā dayā |",
  "GR14hbhvil_u:3722": "medhā harṣā tathā śraddhā lajjā lakṣmīḥ sarasvatī // Hbhv_5.107 //",
  "GR14hbhvil_u:3723": "prītī ratir jayā durgā prabhā satyā ca caṇḍikā |",
  "GR14hbhvil_u:3724": "vāṇī vilāsinī caiva vijayā virajā tathā // Hbhv_5.108 //",
  "GR14hbhvil_u:3725": "viśvā ca vinadā caiva sunandā ca smṛtis tathā |",
  "GR14hbhvil_u:3726": "ṛddhiḥ samṛddhiḥ śuddhiś ca buddhir mūrtir natiḥ kṣamā // Hbhv_5.109 //",
  "GR14hbhvil_u:3727": "ramomā kledinī klinnā vasudā vasudhā parā |",
  "GR14hbhvil_u:3728": "parāyaṇā ca sūkṣmā ca sandhyā prajñā prabhā niśā // Hbhv_5.110 //",
  "GR14hbhvil_u:3729": "amoghā vidyutety eka-pañcāśat śaktayo matāḥ |",
  "GR14hbhvil_u:3730": "dadāty ayaṃ keśavādi-nyāso 'trākhila-sampadam // Hbhv_5.111 //",
  "GR14hbhvil_u:3731": "amutrācyuta-sārūpyaṃ nayati nyāsa-mātrataḥ // Hbhv_5.112 //",
  "GR14hbhvil_u:3732": "tad uktaṃ-",
  "GR14hbhvil_u:3733": "dhyātvaivaṃ parama-pumāṃsam akṣarair yo",
  "GR14hbhvil_u:3734": "vinyased dinam anu keśavādi-yuktaiḥ |",
  "GR14hbhvil_u:3735": "medhāyuḥ-smṛti-dhṛti-kīrti-kānti-lakṣmī-",
  "GR14hbhvil_u:3736": "saubhāgyaiś ciram upabṛṃhito bhavet saḥ // Hbhv_5.113 //",
  "GR14hbhvil_u:3737": "anyatra ca-",
  "GR14hbhvil_u:3738": "keśavādir ayaṃ nyāso nyāsa-mātreṇa dehinaḥ |",
  "GR14hbhvil_u:3739": "acyutatvaṃ dadāty eva satyaṃ satyaṃna saṃśayaḥ // Hbhv_5.114 //",
  "GR14hbhvil_u:3740": "| iti |",
  "GR14hbhvil_u:3741": "yaś ca kuryād imaṃ nyāsaṃ lakṣmī-bīja-puraḥsaram |",
  "GR14hbhvil_u:3742": "bhaktiṃ muktiṃ ca bhuktiṃ ca kṛṣṇaṃ ca labhate'cirāt // Hbhv_5.115 //",
  "GR14hbhvil_u:3743": "tathā coktam-",
  "GR14hbhvil_u:3744": "amum eva ramā-puraḥ-saraṃ",
  "GR14hbhvil_u:3745": "prabhajed yo manujo vidhiṃ budhaḥ |",
  "GR14hbhvil_u:3746": "samupetya ramāṃ prathīyasīṃ",
  "GR14hbhvil_u:3747": "punar ante haritāṃ vrajaty asau // Hbhv_5.116 //",
  "GR14hbhvil_u:3748": "atha tattva-nyāsaḥ",
  "GR14hbhvil_u:3749": "ma-kārādi-ka-kārānta-varṇair yuktaṃ sa-bindukaiḥ |",
  "GR14hbhvil_u:3750": "namaḥ parāyeti pūrvam ātmane nama ity anu // Hbhv_5.117 //",
  "GR14hbhvil_u:3751": "nāma jīvādi-tattvānāṃ nyaset tat-tat-pade kramāt |",
  "GR14hbhvil_u:3752": "nyāsenānena loko hi bhavet pūjādhikāravān // Hbhv_5.118 //",
  "GR14hbhvil_u:3753": "tatrādau sakale nyasej jīva-prāṇau kalevare |",
  "GR14hbhvil_u:3754": "hṛdaye maty ahaṅkāra-manāṃsīti trayaṃ tataḥ // Hbhv_5.119 //",
  "GR14hbhvil_u:3755": "śabdaṃ sparśaṃ tato rūpaṃ rasaṃ gandhaṃ ca mastake |",
  "GR14hbhvil_u:3756": "mukhe hṛdi ca guhye ca pādayoś ca yathā-kramam // Hbhv_5.120 //",
  "GR14hbhvil_u:3757": "śrotraṃ tvacaṃ dṛśaṃ jihvāṃ ghrāṇaṃ sva-sva-pade tataḥ |",
  "GR14hbhvil_u:3758": "vāk-pāṇi-pāyūpasthāni sva-sva-pade tathā // Hbhv_5.121 //",
  "GR14hbhvil_u:3759": "ākāśa-vāyu-tejāṃsi jalaṃ pṛthvīṃ ca mūrdhani |",
  "GR14hbhvil_u:3760": "vadane hṛdaye liṅge pādayoś ca yathā-kramam // Hbhv_5.122 //",
  "GR14hbhvil_u:3761": "hṛdi hṛt-puṇḍarīkaṃ ca dviṣaṭ-dvyaṣṭadaśādikam |",
  "GR14hbhvil_u:3762": "kalā-vyāpteti pūrvaṃ ca sūrya-candrāgni-maṇḍalam |",
  "GR14hbhvil_u:3763": "varṇaiḥ saha sarephaiś ca kramān nyaset sa-bindukaiḥ // Hbhv_5.123 //",
  "GR14hbhvil_u:3764": "vāsudevaṃ ṣa-kāreṇa parameṣṭhi-yutaṃ ca ke |",
  "GR14hbhvil_u:3765": "ya-kāreṇa mukhe saṅkarṣaṇaṃ nyaset pumanvitam // Hbhv_5.124 //",
  "GR14hbhvil_u:3766": "hṛdi nyasel la-kāreṇa pradyumnaṃ viśva-saṃyutam |",
  "GR14hbhvil_u:3767": "aniruddhaṃ nivṛtty-āḍhyaṃ va-kāreṇa ca guhyake |",
  "GR14hbhvil_u:3768": "nārāyaṇaṃ ca sarvāḍhyaṃ la-kāreṇaiva pādayoḥ // Hbhv_5.125 //",
  "GR14hbhvil_u:3769": "nṛsiṃhaṃ kopa-saṃyuktaṃ tad-bījenākhilātmani |",
  "GR14hbhvil_u:3770": "tattva-nyāso 'yam acirāt kṛṣṇa-sānnidhya-kārakaḥ // Hbhv_5.126 //",
  "GR14hbhvil_u:3771": "tathā coktam-",
  "GR14hbhvil_u:3772": "atattva-vyāptya-rūpasya tat-prāpter hetunā punaḥ |",
  "GR14hbhvil_u:3773": "tattva-nyāsam iti prāhur nyāsa-tattva-vido budhāḥ // Hbhv_5.127 //",
  "GR14hbhvil_u:3774": "yaḥ kuryāt tattva-vinyāsaṃ sa pūto bhavati dhruvam |",
  "GR14hbhvil_u:3775": "tad-ātmanānupraviśya bhagavān iha tiṣṭhati |",
  "GR14hbhvil_u:3776": "yataḥ sa eva tattvāni sarvaṃ tasmin pratiṣṭhitam // Hbhv_5.128 //",
  "GR14hbhvil_u:3777": "atha punaḥ prāṇāyāṃa-viśeṣaḥ",
  "GR14hbhvil_u:3778": "prāṇāyāmāṃs tataḥ kuryān mūla-mantraṃ japan kramāt |",
  "GR14hbhvil_u:3779": "vārau dvau caturaḥ ṣaṭ ca reca-pūraka-kumbhakaḥ // Hbhv_5.129 //",
  "GR14hbhvil_u:3780": "athavā recakādīṃs tān kuryād vārāṃs tu ṣoḍaśa |",
  "GR14hbhvil_u:3781": "dvātriṃśac ca catuḥṣaṣṭhiṃ kāma-bījaṃ japan kramāt // Hbhv_5.130 //",
  "GR14hbhvil_u:3782": "--o)0(o--",
  "GR14hbhvil_u:3783": "tathā ca krama-dīpikāyām [1.39]-",
  "GR14hbhvil_u:3784": "recayen mārutaṃ dakṣayā dakṣiṇaḥ",
  "GR14hbhvil_u:3785": "pūrayed vāmayā madhya-nāḍyā punaḥ |",
  "GR14hbhvil_u:3786": "dhārayed īritaṃ recakādi-trayaṃ syāt",
  "GR14hbhvil_u:3787": "kalādanta-vidyākhya-mātrācyukam // Hbhv_5.131 //",
  "GR14hbhvil_u:3788": "sanātanaḥ: tad eva krama-dīpikoktyā saṃvādayan tatraiva kiṃcid viśeṣaṃ ca darśayati-recayed iti |",
  "GR14hbhvil_u:3789": "dakṣayā dakṣiṇa-nāḍyā, dakṣiṇaḥ vidvān janaḥ |",
  "GR14hbhvil_u:3790": "madhya-nāḍyā suṣumṇayā dhārayet |",
  "GR14hbhvil_u:3791": "evaṃ recaka-pūraka-kumbhakākhyaṃ trayaṃ syāt |",
  "GR14hbhvil_u:3792": "recakādiṣu triṣu krameṇāvadhikālam āha-kalāḥ ṣoḍaśa |",
  "GR14hbhvil_u:3793": "dantā dvātriṃśat |",
  "GR14hbhvil_u:3794": "vidyāś catuḥṣaṣṭhis tat-tat-saṅkhyaka-mātrātmakam ity arthaḥ |",
  "GR14hbhvil_u:3795": "mātrā ca-vāmāṅguṣṭhena vāma-kaniṣṭhādy-aṅgulīnāṃ pratyekaṃ parva-traya-samparka-kālaḥ |",
  "GR14hbhvil_u:3796": "vāma-hastena vāma-jānu-maṇḍalasya prādakṣiṇyena sparśa-kālo vā |",
  "GR14hbhvil_u:3797": "tatrāpy aṅguli-niyamo 'py uktaḥ-",
  "GR14hbhvil_u:3798": "kaniṣṭhānāmikāṅguṣṭhair yan nāsā-puṭa-dhāraṇam |",
  "GR14hbhvil_u:3799": "prāṇāyāmaḥ sa vijñeyas tarjanī-madhyame vinā ||",
  "GR14hbhvil_u:3800": "| iti |",
  "GR14hbhvil_u:3801": "tatra teṣu prāṇāyāmeṣu purvaṃ recakādiṣu saṅkhyoktā |",
  "GR14hbhvil_u:3802": "atra ca prāṇāyāmeṣv iti bhedaḥ ** HbhvC_5.131 **",
  "GR14hbhvil_u:3803": "tatra kālaḥ saṅkhyādikaṃ ca",
  "GR14hbhvil_u:3804": "tatraiva [1.36]-",
  "GR14hbhvil_u:3805": "purato japasya parato 'pi",
  "GR14hbhvil_u:3806": "vihitam atha tat-trayaṃ budhaiḥ |",
  "GR14hbhvil_u:3807": "ṣoḍaśa ya iha samācared dineśaḥ",
  "GR14hbhvil_u:3808": "paripūyate sa khalu māsato 'ṃ haṃsaḥ // Hbhv_5.132 //",
  "GR14hbhvil_u:3809": "sanātanaḥ: japasya purata ādau parataḥ ante ca iti prāṇāyāmeṣu kālaḥ |",
  "GR14hbhvil_u:3810": "tat trayaṃ prāṇāyāma-trayam iti saṅkhyā |",
  "GR14hbhvil_u:3811": "yo jano dinaśaḥ pratyahaṃ ṣoḍaśa-prāṇāyāmān ācaret,",
  "GR14hbhvil_u:3812": "sa māsataḥ māsenaikena aṃhasaḥ pāpāt paripūyate śuddho bhavatīti sāmānyataḥ phalam |",
  "GR14hbhvil_u:3813": "paraṃ ca sarvaṃ purvaṃ likhitam eva ** HbhvC_5.132 **",
  "GR14hbhvil_u:3814": "atha pīṭha-nyāsaḥ",
  "GR14hbhvil_u:3815": "tato nija-tanūm eva pūjā-pīṭhaṃ prakalpayet |",
  "GR14hbhvil_u:3816": "pīṭhasyādhāra-śaktyādīn nyaset svāṅgeṣu tāravat // Hbhv_5.133 //",
  "GR14hbhvil_u:3817": "ādhāra-śaktiṃ prakṛtiṃ kūrmānantau ca tatra tu |",
  "GR14hbhvil_u:3818": "pṛthivīṃ kṣīra-sindhuṃ ca śvetadvīpaṃ ca bhāsvaram // Hbhv_5.134 //",
  "GR14hbhvil_u:3819": "śrī-ratna-maṇḍapaṃ caiva kalpa-vṛkṣaṃ tathā hṛdi |",
  "GR14hbhvil_u:3820": "nyaset pradakṣiṇatvena dharma-jñāne tato 'ṃsayoḥ // Hbhv_5.135 //",
  "GR14hbhvil_u:3821": "ūrvor vairāgyam aiśvaryaṃ tathaivādharmam ānane |",
  "GR14hbhvil_u:3822": "trike'jñānam avairāgyam anaiśvaryaṃ ca pārśvayoḥ // Hbhv_5.136 //",
  "GR14hbhvil_u:3823": "hṛd-abje'nanta-padmaṃ ca sūryendu-śikhinān tathā |",
  "GR14hbhvil_u:3824": "maṇḍalāni kramād varṇaiḥ praṇavāṃśaiḥ sa-bindukaiḥ // Hbhv_5.137 //",
  "GR14hbhvil_u:3825": "sattva rajas tamaś cātmāntarātmānau ca tatra hi |",
  "GR14hbhvil_u:3826": "paramātmānam apy ātmādy-ādya-varṇaiḥ sa-bindukaiḥ // Hbhv_5.138 //",
  "GR14hbhvil_u:3827": "jñānātmānaṃ ca bhuvaneśvarī-bījena saṃyutam |",
  "GR14hbhvil_u:3828": "tasyāṣṭa-dikṣu madhye'pi nava-śaktīś ca dik-kramāt // Hbhv_5.139 //",
  "GR14hbhvil_u:3829": "tāś coktāḥ-",
  "GR14hbhvil_u:3830": "vimalotkarṣiṇī jñānā kriyā yogeti śaktayaḥ |",
  "GR14hbhvil_u:3831": "prahvī satyā tatheśānānugrahā navam smṛtā // Hbhv_5.140 //",
  "GR14hbhvil_u:3832": "| iti |",
  "GR14hbhvil_u:3833": "nyaset tad-upariṣṭhāc ca pīṭha-mantraṃ yathoditam |",
  "GR14hbhvil_u:3834": "ṛṣy-ādikaṃ smared asyāṣṭādaśārṇa-manos tataḥ // Hbhv_5.141 //",
  "GR14hbhvil_u:3835": "jñeyāś caikāntibhiḥ kṣīra-samudrādi-catuṣṭayam |",
  "GR14hbhvil_u:3836": "kramāc chrī-mathurā-vṛndāvanaṃ tat-kuñja-nīpakāḥ // Hbhv_5.142 //",
  "GR14hbhvil_u:3837": "tato pīṭha-nyāsaḥ",
  "GR14hbhvil_u:3838": "tathā ca brahma-saṃhitāyām ādi-puruṣa-rahasya-stotre [5.56]-",
  "GR14hbhvil_u:3839": "sa yatra kṣīrābdhiḥ sravati surabhībhyaś ca sumahān",
  "GR14hbhvil_u:3840": "nimeṣārdhākhyo vā vrajati na hi yatrāpi samayaḥ |",
  "GR14hbhvil_u:3841": "bhaje śvetadvīpaṃ tam aham iha golokam iti yaṃ",
  "GR14hbhvil_u:3842": "vidantas te santaḥ kṣitiviralacārāḥ katipaye // Hbhv_5.143 //",
  "GR14hbhvil_u:3843": "krama-dīpikāyāṃ [1.44-45]-",
  "GR14hbhvil_u:3844": "evaṃ hṛdayaṃ bhagavān viṣṇuḥ sarvānvitaś ca bhūtātmā |",
  "GR14hbhvil_u:3845": "ṅe'ntāḥ sa-vāsudevāḥ sarvātma-yutaṃ ca saṃyogaṃ // Hbhv_5.144 //",
  "GR14hbhvil_u:3846": "yogāvadhaś ca padmaṃ pīṭhāt ṅe-yuto natiś cānte |",
  "GR14hbhvil_u:3847": "pīṭha-mahā-manur vyaktaḥ paryāpto 'yaṃ saparyāsu // Hbhv_5.145 //",
  "GR14hbhvil_u:3848": "sanātanaḥ: tāraḥ praṇavaḥ |",
  "GR14hbhvil_u:3849": "tato hṛdayaṃ nama iti padam |",
  "GR14hbhvil_u:3850": "tataś ca bhagavān iti viṣṇur iti ca |",
  "GR14hbhvil_u:3851": "sarvānvitaḥ sarva-śabda-yukto bhūtātmā sarva-bhūtātmeti |",
  "GR14hbhvil_u:3852": "ete trayaḥ sa-vāsudevā vāsudeva-sahitāḥ pratyekaṃ ṅe'ntāś caturthy-antāḥ |",
  "GR14hbhvil_u:3853": "tataś ca sarvātmanā yutaṃ saṃyogaṃ sarvātma-saṃyogam iti napuṃsakatvam ārṣam |",
  "GR14hbhvil_u:3854": "tataś ca yogasyāvadhau ante padmaṃ yoga-padmam iti |",
  "GR14hbhvil_u:3855": "tad-ante ṅe-yuktaś caturthy-antaḥ pīṭhātmā |",
  "GR14hbhvil_u:3856": "tad-ante ca natiḥ namaḥ-śabdaḥ |",
  "GR14hbhvil_u:3857": "evaṃ oṃ namo bhagavate viṣṇave sarva-bhūtātmane vāsudevāya sarvātma-saṃyoga-yoga-padma-pīṭhātmane nama iti siddham |",
  "GR14hbhvil_u:3858": "tathā ca śāradā-tilake-",
  "GR14hbhvil_u:3859": "namo bhagavate brūyād viṣṇave ca padaṃ vadet |",
  "GR14hbhvil_u:3860": "sarva-bhūtātmane vāsudevāyeti vadet tataḥ ||",
  "GR14hbhvil_u:3861": "sarvātma-saṃyoga-padād yoga-padma-padaṃ punaḥ |",
  "GR14hbhvil_u:3862": "pīṭhātmane hṛd-anto 'yaṃ mantras tārādir īritaḥ ||",
  "GR14hbhvil_u:3863": "| iti |",
  "GR14hbhvil_u:3864": "sanat-kumāra-kalpe ca-",
  "GR14hbhvil_u:3865": "oṃ namaḥ padam ābhāṣya tathā bhagavate-padam |",
  "GR14hbhvil_u:3866": "vāsudevāya ity uktvā sarvātmeti padaṃ tathā ||",
  "GR14hbhvil_u:3867": "saṃyoga-yogety uktvā ca tathā pīṭhātmane padam |",
  "GR14hbhvil_u:3868": "vahni-patnī-samāyuktaḥ pīṭha-mantra itīritaḥ ||",
  "GR14hbhvil_u:3869": "| iti |",
  "GR14hbhvil_u:3870": "|144-5||",
  "GR14hbhvil_u:3871": "atha ṛṣy-ādi-smaraṇam",
  "GR14hbhvil_u:3872": "oṃ aṣṭādaśākṣara-mantrasya śrī-nārada ṛṣir gāyatrī-cchandaḥ,",
  "GR14hbhvil_u:3873": "sakala-loka-maṅgalo nanda-tanayo devatā,",
  "GR14hbhvil_u:3874": "hrīṃ bījaṃ,",
  "GR14hbhvil_u:3875": "svāhā śaktiḥ,",
  "GR14hbhvil_u:3876": "kṛṣṇaḥ prakṛtir,",
  "GR14hbhvil_u:3877": "durgādhiṣṭhātrī devatā,",
  "GR14hbhvil_u:3878": "abhimatārthe viniyogaḥ // Hbhv_5.146 //",
  "GR14hbhvil_u:3879": "tathā ca saṃmohana-tantre śivomā-saṃvāde-",
  "GR14hbhvil_u:3880": "ṛṣir nārada ity ukto gāyatrī-cchanda ucyate |",
  "GR14hbhvil_u:3881": "gopa-veśa-dharaḥ kṛṣṇo devatā parikīrtitaḥ // Hbhv_5.147 //",
  "GR14hbhvil_u:3882": "bījaṃ manmatha-saṃjñaṃ tu priyā śaktir havir bhujaḥ |",
  "GR14hbhvil_u:3883": "tvam eva parameśāni asyādhiṣṭhātṛ-devatā |",
  "GR14hbhvil_u:3884": "caturvarga-phalāvāptyai viniyogaḥ prakīrtitaḥ // Hbhv_5.148 //",
  "GR14hbhvil_u:3885": "athāṅga-nyāsaḥ",
  "GR14hbhvil_u:3886": "catuś caturbhir varṇaiś ca catvāry aṅgāni kalpayet |",
  "GR14hbhvil_u:3887": "dvābhyām astrākhyam aṅgaṃ ca tasyety aṅgāni pañca vai // Hbhv_5.149 //",
  "GR14hbhvil_u:3888": "nyasyec ca vyāpakatvena tāny aṅgāni kara-dvaye |",
  "GR14hbhvil_u:3889": "tāny aṅgulīṣu pañcātha kecid varṇān svarān api // Hbhv_5.150 //",
  "GR14hbhvil_u:3890": "te coktāḥ-",
  "GR14hbhvil_u:3891": "drāvaṇa-kṣobhaṇākarṣa-vaśīkṛt-srāvaṇās tathā |",
  "GR14hbhvil_u:3892": "śoṣaṇo mohanaḥ sandīpanas tāpana-mādanau // Hbhv_5.151 //",
  "GR14hbhvil_u:3893": "| iti |",
  "GR14hbhvil_u:3894": "kiṃ ca-",
  "GR14hbhvil_u:3895": "namo 'ntaṃ hṛdayaṃ cāṅgaiḥ śiraḥ svāhānvitaṃ śikhām |",
  "GR14hbhvil_u:3896": "vaṣaḍ-yutaṃ ca kavacaṃ huṃ-yug-astraṃ ca phaḍ-yutam // Hbhv_5.152 //",
  "GR14hbhvil_u:3897": "nyasyanti punar aṅguṣṭhau tarjanyau madhyame tathā |",
  "GR14hbhvil_u:3898": "anāmike kaniṣṭhe ca kramād aṅgaiś ca pañcabhiḥ // Hbhv_5.153 //",
  "GR14hbhvil_u:3899": "punaś ca hṛdayādīni tathāṅguṣṭhādikāni ca |",
  "GR14hbhvil_u:3900": "nyasyanti yugapat sarvāṇy aṅgais taiḥ pañcabhiḥ kramāt // Hbhv_5.154 //",
  "GR14hbhvil_u:3901": "nyasyanti ca ṣaḍ-aṅgāni hṛdayādīni tan-manoḥ |",
  "GR14hbhvil_u:3902": "hṛdayādiṣu caiteṣāṃ pañcaikaṃ dikṣu ca kramāt // Hbhv_5.155 //",
  "GR14hbhvil_u:3903": "ṣaḍ-aṅgāni coktāni sammohana-tantre sanat-kumāra-kalpe-",
  "GR14hbhvil_u:3904": "varrṇenaikena hṛdayaṃ tirbhir eva śiro matam |",
  "GR14hbhvil_u:3905": "caturbhiś ca śikhā proktā tathaiva kavacaṃ matam |",
  "GR14hbhvil_u:3906": "netraṃ tathā caturvarṇair astraṃ dvābhyāṃ tathā matam // Hbhv_5.156 //",
  "GR14hbhvil_u:3907": "| iti |",
  "GR14hbhvil_u:3908": "tataś cāpādam ākeśān nyased dorbhyām imaṃ manum |",
  "GR14hbhvil_u:3909": "vārāṃs trīn vyāpakatvena nyasec ca praṇavaṃ sakṛt // Hbhv_5.157 //",
  "GR14hbhvil_u:3910": "athākṣara-nyāsaḥ",
  "GR14hbhvil_u:3911": "tato 'ṣṭādaśa-varṇāṃś ca mantrasyāsya yathā-kramam |",
  "GR14hbhvil_u:3912": "dante lalāṭe bhrū-madhye karṇayor netrayor dvayoḥ // Hbhv_5.158 //",
  "GR14hbhvil_u:3913": "nāsayor vadane kaṇṭhe hṛdi nābhau kaṭi-dvaye |",
  "GR14hbhvil_u:3914": "guhye jānu-dvaye caikaṃ nyased ekaṃ ca pādayoḥ // Hbhv_5.159 //",
  "GR14hbhvil_u:3915": "santo nyasyanti tārādi-namo 'nantāṃs tān sa-bindukān |",
  "GR14hbhvil_u:3916": "śrī-śakti-kāma-bījaiś ca sṛṣṭy-ādi-kramato 'pare // Hbhv_5.160 //",
  "GR14hbhvil_u:3917": "atha pada-nyāsaḥ",
  "GR14hbhvil_u:3918": "tāraṃ śirasi vinyasya pañca mantra-padāni ca |",
  "GR14hbhvil_u:3919": "nyasen netra-dvaye vaktre hṛd-guhyāṅghriṣu ca kramāt // Hbhv_5.161 //",
  "GR14hbhvil_u:3920": "dehe ca vyāpakatvena nyaset tāny akhile punaḥ |",
  "GR14hbhvil_u:3921": "kecit tāni namo 'ntāni nyasyanty ādyākṣaraiḥ saha // Hbhv_5.162 //",
  "GR14hbhvil_u:3922": "svāhāntāni tathā trīṇi saṃmiśrāṇy uttarottaraiḥ |",
  "GR14hbhvil_u:3923": "guhyād galān mastakāc ca vyāpayya caraṇāvadhi // Hbhv_5.163 //",
  "GR14hbhvil_u:3924": "nyāso 'tra jñāna-niṣṭhānāṃ guhyādi-viṣayas tu yaḥ |",
  "GR14hbhvil_u:3925": "sva-sva-varṇa-tanoḥ kāryas tat-tad-varṇeṣu vaiṣṇavaiḥ // Hbhv_5.164 //",
  "GR14hbhvil_u:3926": "atha ṛṣy-ādi-nyāsaḥ",
  "GR14hbhvil_u:3927": "ṛṣy-ādīn sapta-bhāgāṃś ca nyased asya manoḥ kramāt |",
  "GR14hbhvil_u:3928": "mūrdhāsya-hṛtsu kucayoḥ punar hṛdi punar hṛdi // Hbhv_5.165 //",
  "GR14hbhvil_u:3929": "atha mudrā-pañcakam",
  "GR14hbhvil_u:3930": "veṇv-ākhyāṃ vana-mālākhyāṃ mudrāṃ sandarśayet tataḥ |",
  "GR14hbhvil_u:3931": "śrī-vatsākhyāṃ kaustubhākhyāṃ blivākhyāṃ ca manoramām // Hbhv_5.166 //",
  "GR14hbhvil_u:3932": "itthaṃ naysta-śarīraḥ san kṛtvā dig-bandhanaṃ punaḥ |",
  "GR14hbhvil_u:3933": "kara-kacchapikāṃ kṛtvā dhāyec chrī-nanda-nandanam // Hbhv_5.167 //",
  "GR14hbhvil_u:3934": "atha śrī-nandandana-bhagavad-dhyāna-vidhiḥ",
  "GR14hbhvil_u:3935": "[Krama-dīpikā 3.1-36]",
  "GR14hbhvil_u:3936": "atha prakaṭa-saurabhodgalita-mādhvikotphulla-sat-",
  "GR14hbhvil_u:3937": "prasūna-nava-pallava-prakara-namra-śākhair drumaiḥ |",
  "GR14hbhvil_u:3938": "praphulla-nava-mañjarī-lalita-vallarī-veṣṭitaiḥ",
  "GR14hbhvil_u:3939": "smarec chiśiritaṃ śivaṃ sita-matis tu vṛndāvanam // Hbhv_5.168 //",
  "GR14hbhvil_u:3940": "athānantaraṃ sita-matiḥ śuddha-manāḥ san vṛndāvanaṃ cintayet |",
  "GR14hbhvil_u:3941": "kīdṛśaṃ ? drumaiḥ śiśiritaṃ śītalī-kṛtam |",
  "GR14hbhvil_u:3942": "kīdṛśaiḥ ? prakaṭam udbhaṭaṃ saurabhaṃ yasya tac ca |",
  "GR14hbhvil_u:3943": "tad udgalita-mādhvīkaṃ ca pracyuta-madhu |",
  "GR14hbhvil_u:3944": "utphullaṃ ca vikasitaṃ |",
  "GR14hbhvil_u:3945": "sac ca uttamaṃ yat prasūnaṃ puṣpaṃ nava-pallavaṃ ca |",
  "GR14hbhvil_u:3946": "tayoḥ prakaraḥ samūhaḥ |",
  "GR14hbhvil_u:3947": "tena namrāḥ śākhā yeṣāṃ taiḥ |",
  "GR14hbhvil_u:3948": "mādhviketi-hrasvatvaṃ mahā-kavi-nibaddhatvāt soḍhavyam |",
  "GR14hbhvil_u:3949": "prakaṭa-saurabhākulita-matta-bhṛṅgollasad iti pāṭhas tu sugama eva |",
  "GR14hbhvil_u:3950": "punaḥ kīdṛśaiḥ ?",
  "GR14hbhvil_u:3951": "praphullābhir nava-mañjarībhir lalitā manoharā yā vallaryaḥ agra-śākhā latā vā, tabhir veṣṭitaiḥ |",
  "GR14hbhvil_u:3952": "śivaṃ maṅgala-rūpaṃ, nirbādhatvāt parama-kalyāṇa-karatvāc ca ** HbhvC_5.168 **",
  "GR14hbhvil_u:3953": "vikāsi-sumanorasāsvādana-mañjulaiḥ sañcarac-",
  "GR14hbhvil_u:3954": "chilīmukha-mukhodgatair mukharitāntaraṃ jhaṅkṛtaiḥ |",
  "GR14hbhvil_u:3955": "kapota-śuka-śārikā-parabhṛtādibhiḥ patribhir",
  "GR14hbhvil_u:3956": "virāṇitam itas tato bhujaga-śatru-nṛtyākulam // Hbhv_5.169 //",
  "GR14hbhvil_u:3957": "kalinda-duhituś calal-lahari-vipruṣāṃ vāhibhir",
  "GR14hbhvil_u:3958": "vinidra-sarasī-ruhodara-rajaś-cayoddhūsaraiḥ |",
  "GR14hbhvil_u:3959": "pradīpita-manobhava-vraja-vilāsinī-vāsasāṃ",
  "GR14hbhvil_u:3960": "vilolana-vihāribhiḥ satata-sevitaṃ mārutaiḥ // Hbhv_5.170 //",
  "GR14hbhvil_u:3961": "pravāla-nava-pallavaṃ marakata-cchadaṃ vajra-mauktika-",
  "GR14hbhvil_u:3962": "prakara-korakaṃ kamala-rāga-nānā-phalam | sthaviṣṭham akhila-rtubhiḥ satata-sevitaṃ kāmadaṃ",
  "GR14hbhvil_u:3963": "tad-antar api kalpakāṅghripam udañcitaṃ cintayet // Hbhv_5.171 //",
  "GR14hbhvil_u:3964": "suhema-śikharāvaler udita-bhānuvad bhāsvaram",
  "GR14hbhvil_u:3965": "adho 'sya kanaka-sthalīm amṛta-śīkarāsāriṇaḥ |",
  "GR14hbhvil_u:3966": "pradīpta-maṇi-kuṭṭimāṃ kusuma-reṇu-puñjojjvalāṃ",
  "GR14hbhvil_u:3967": "smaret punar atandrito vigata-ṣaṭ-taraṅgāṃ budhaḥ // Hbhv_5.172 //",
  "GR14hbhvil_u:3968": "tad-ratna-kuṭṭima-niviṣṭa-mahiṣṭha-yoga-",
  "GR14hbhvil_u:3969": "pīṭhe'ṣṭa-patram araṇaṃ kamalaṃ vicintya |",
  "GR14hbhvil_u:3970": "udyad-virocana-sarocir amuṣya madhye",
  "GR14hbhvil_u:3971": "sañcintayet ssukha-niviṣṭam atho mukundam // Hbhv_5.173 //",
  "GR14hbhvil_u:3972": "sūtrāmaratna-dalitāñjana-megha-puñja-",
  "GR14hbhvil_u:3973": "pratyagra-nīla-jalajanma-samāna-bhāsam |",
  "GR14hbhvil_u:3974": "susnigdha-nīla-ghana-kuñcita-keśa-jālaṃ",
  "GR14hbhvil_u:3975": "rājan-manojña-śiti-kaṇṭha-śikhaṇḍa-cūḍam // Hbhv_5.174 //",
  "GR14hbhvil_u:3976": "rolamba-lālita-sura-druma-sūna-kalpi-",
  "GR14hbhvil_u:3977": "tottaṃsam utkaca-navotpala-karṇa-pūram |",
  "GR14hbhvil_u:3978": "lolālaka-sphurita-bhāla-tala-pradīpta-",
  "GR14hbhvil_u:3979": "gorocanā-tilakam uccala-cilli-mālam // Hbhv_5.175 //",
  "GR14hbhvil_u:3980": "āpūrṇa-śārada-gatāṅka-śaśāṅka-bimba-",
  "GR14hbhvil_u:3981": "kāntānanaṃ kamala-patra-viśāla-netram |",
  "GR14hbhvil_u:3982": "ratna-sphuran-makara-kuṇḍala-raśmi-dīpta-",
  "GR14hbhvil_u:3983": "gaṇḍa-sthalī-mukuram unnata-cāru-nāsam // Hbhv_5.176 //",
  "GR14hbhvil_u:3984": "sindūra-sundaratarādharam indu-kunda-",
  "GR14hbhvil_u:3985": "mandāra-manda-hasita-dyuti-dīpitāṅgam |",
  "GR14hbhvil_u:3986": "vanya-pravāla-kusuma-pracayāvakpta-",
  "GR14hbhvil_u:3987": "graiveyakojjvala-manohara-kambu-kaṣṭham // Hbhv_5.177 //",
  "GR14hbhvil_u:3988": "matta-bhramad-bhramara-juṣṭa-vilambamāna-",
  "GR14hbhvil_u:3989": "santānaka-prasava-dāma-pariṣkṛtāṃsam |",
  "GR14hbhvil_u:3990": "hārāvalī-bhagaṇa-rājita-pīvaroro-",
  "GR14hbhvil_u:3991": "vyoma-sthalī-lalita-kaustubha-bhānumantam // Hbhv_5.178 //",
  "GR14hbhvil_u:3992": "śrīvatsa-lakṣaṇa-sulakṣitam unnatāṃsa-",
  "GR14hbhvil_u:3993": "ājānu-pīna-parivṛtta-sujāta-bāhum |",
  "GR14hbhvil_u:3994": "ābandhurodaram udāra-gabhīra-nābhiṃ",
  "GR14hbhvil_u:3995": "bhṛṅgāṅganānikara-vañjula-roma-rājim // Hbhv_5.179 //",
  "GR14hbhvil_u:3996": "nānā-maṇi-praghaṭitāṅgada-kaṅkaṇormi-",
  "GR14hbhvil_u:3997": "graiveya-sāra-sana-nūpura-tunda-bandham |",
  "GR14hbhvil_u:3998": "divyāṅga-rāga-paripiñjaritāṅga-yaṣṭi-",
  "GR14hbhvil_u:3999": "māpīta-vastra-parivīta-nitamba-bimbam // Hbhv_5.180 //",
  "GR14hbhvil_u:4000": "cārūrujānu-manuvṛtta-manojña-jaṅghaṃ",
  "GR14hbhvil_u:4001": "kāntonnata-prapada-nindita-kūrma-kāntim |",
  "GR14hbhvil_u:4002": "māṇikya-darāṇa-lasan-nakharājirāja-",
  "GR14hbhvil_u:4003": "dratnāṅguli-cchadana-sundara-pāda-padmam // Hbhv_5.181 //",
  "GR14hbhvil_u:4004": "matsyāṅkuśāradara-ketu-yavābja-vajra-",
  "GR14hbhvil_u:4005": "saṃlakṣitāruṇa-karāṅghri-talābhirāmam |",
  "GR14hbhvil_u:4006": "lāvaṇya-sāra-samudāya-vinirmitāṅga-",
  "GR14hbhvil_u:4007": "saundarya-nirjita-manobhava-deha-kāntim // Hbhv_5.182 //",
  "GR14hbhvil_u:4008": "āsyāravinda-paripūrita-veṇu-randhra-",
  "GR14hbhvil_u:4009": "lolat-karāṅguli-samīrita-divya-rāgaiḥ |",
  "GR14hbhvil_u:4010": "śaśvad-ddravīkṛta-vikṛṣṭa-samasta-jantu-",
  "GR14hbhvil_u:4011": "santāna-santatim ananta-sukhāmbu-rāśim // Hbhv_5.183 //",
  "GR14hbhvil_u:4012": "gobhir mukhāmbuja-vilīna-vilocanābhi-",
  "GR14hbhvil_u:4013": "rūdhobhara-skhalita-manthara-mandagābhiḥ |",
  "GR14hbhvil_u:4014": "dantāgra-daṣṭa-pariśiṣṭa-tṛṇāṅkurābhi-",
  "GR14hbhvil_u:4015": "rālamb-vāladhi-latābhivītam // Hbhv_5.184 //",
  "GR14hbhvil_u:4016": "saprasravastana-vicūṣaṇa-pūrṇa-niśca-",
  "GR14hbhvil_u:4017": "lāsyāvaṭakṣarita-phenila-dugdha-mugdhaiḥ |",
  "GR14hbhvil_u:4018": "veṇu-pravartita-manohara-mandragīta-",
  "GR14hbhvil_u:4019": "dattocca-karṇa-yugalair api tarṇakaiś ca // Hbhv_5.185 //",
  "GR14hbhvil_u:4020": "pratyagra-śṛṅga-mṛdu-mastaka-samprahāra-",
  "GR14hbhvil_u:4021": "saṃrambha-valgana-vilola-khurāgra-pātaiḥ |",
  "GR14hbhvil_u:4022": "āmedurair bahula-sāsna-galair udagra-",
  "GR14hbhvil_u:4023": "pucchaiś ca vatsatara-vatsatarī-nikāyaiḥ // Hbhv_5.186 //",
  "GR14hbhvil_u:4024": "hambā-rava-kṣubhita-dig-valayair mahadbhi-",
  "GR14hbhvil_u:4025": "rapy ukṣabhiḥ pṛthu-kakudbhara-bhāra-khinnaiḥ |",
  "GR14hbhvil_u:4026": "uttambhita-śruti-puṭī-parivīta-vaṃśa-",
  "GR14hbhvil_u:4027": "dhvānāmṛtoddhata-vikāśi-viśāla-ghoṇaiḥ // Hbhv_5.187 //",
  "GR14hbhvil_u:4028": "gopaiḥ samāna-guṇa-śīla-vayo-vilāsa-",
  "GR14hbhvil_u:4029": "veśaiś ca mūrcchita-kala-svana-veṇu-vīṇaiḥ |",
  "GR14hbhvil_u:4030": "mandroccatāra-paṭa-gāna-parair vilola-",
  "GR14hbhvil_u:4031": "dor-vallarī-lalita-lāsya-vidhāna-dakṣaiḥ // Hbhv_5.188 //",
  "GR14hbhvil_u:4032": "jaṅghānta-pīvara-kaṭīra-taṭī-nibaddha-",
  "GR14hbhvil_u:4033": "vyālola-kiṅkiṇi-ghaṭāraṭitair aṭadbhiḥ |",
  "GR14hbhvil_u:4034": "mugdhais tarakṣu-nakha-kalpita-kaṇṭha-bhūṣai-",
  "GR14hbhvil_u:4035": "ravyakta-mañju-vacanaiḥ pṛthukaiḥ parītam // Hbhv_5.189 //",
  "GR14hbhvil_u:4036": "atha sulalita-gopa-sundarīṇāṃ",
  "GR14hbhvil_u:4037": "pṛthu-nivivīṣa-nitamba-mantharāṇām |",
  "GR14hbhvil_u:4038": "guru-kuca-bhara-bhaṅgurāvalagna-",
  "GR14hbhvil_u:4039": "trivali-vijṛmbhita-roma-rāji-bhājām // Hbhv_5.190 //",
  "GR14hbhvil_u:4040": "tad-atimadhura-cāru-veṇu-vādyā-",
  "GR14hbhvil_u:4041": "mṛta-rasa-pallavitāṅgajāṅghripāṇām |",
  "GR14hbhvil_u:4042": "mukula-visara-ramya-rūḍha-romo-",
  "GR14hbhvil_u:4043": "dgama-samalaṅkṛta-gāna-vallarīṇām // Hbhv_5.191 //",
  "GR14hbhvil_u:4044": "tad-atirucira-manda-hāsa-candrā-",
  "GR14hbhvil_u:4045": "tapa-parijṛmbhita-rāga-vāri-rāśeḥ |",
  "GR14hbhvil_u:4046": "taralatara-taraṅga-bhaṅga-vipruṭ-",
  "GR14hbhvil_u:4047": "prakara-sama-śrama-bindu-santatānām // Hbhv_5.192 //",
  "GR14hbhvil_u:4048": "tad-atilalita-manda-cilli-cāpa-",
  "GR14hbhvil_u:4049": "cyuta-niśitekṣaṇa-māra-bāṇa-vṛṣṭyā |",
  "GR14hbhvil_u:4050": "dalita-sakala-marma-vihvalāṅga-",
  "GR14hbhvil_u:4051": "pravisṛta-duḥsaha-vepathu-vyathānām // Hbhv_5.193 //",
  "GR14hbhvil_u:4052": "tad-atisubhaga-kamra-rūpa-śobhā-",
  "GR14hbhvil_u:4053": "mṛta-rasa-pāna-vidhāna-lālasābhyām |",
  "GR14hbhvil_u:4054": "praṇaya-salila-pūra-vāhinīnā-",
  "GR14hbhvil_u:4055": "malasa-vilola-vilocanāmbujābhyām // Hbhv_5.194 //",
  "GR14hbhvil_u:4056": "visraṃsat-kavarī-kalāpa-vigalat-phulla-prasūna-srava-",
  "GR14hbhvil_u:4057": "n-mādhvī-lampaṭa-cañcarīka-ghaṭayā saṃsevitānāṃ muhuḥ |",
  "GR14hbhvil_u:4058": "māronmāda-mada-skhalan-mṛdu-girām ālola-kāñcy-ucchvasa-",
  "GR14hbhvil_u:4059": "nnīvī-viślatha-māna-cīna-hicayāntāvir-nitamba-tviṣām // Hbhv_5.195 //",
  "GR14hbhvil_u:4060": "skhalita-lalita-pādāmbhoja-mandābhidhāna-",
  "GR14hbhvil_u:4061": "kvaṇita-maṇi-tulākoṭy-ākulāśāmukhānām |",
  "GR14hbhvil_u:4062": "calad-adhara-dalānāṃ kuṭ-nala-pakṣmalākṣi-",
  "GR14hbhvil_u:4063": "dvaya-sarasiruhāṇām ullasat-kuṇḍalānām // Hbhv_5.196 //",
  "GR14hbhvil_u:4064": "skhalitasya skhalana-yuktasya lalitasya ca pādāmbhojasya mandābhighātena īṣad bhū-bhāgaa-prahāreṇa kvaṇitaḥ kṛta-śabdo maṇi-mayo yas tulākoṭir nūpuraṃ,",
  "GR14hbhvil_u:4065": "tenākulaṃ śabda-vyāptam āśānāṃ diśāṃ mukhaṃ yābhyas tāsām |",
  "GR14hbhvil_u:4066": "kuḍmalat mukulāyamānaṃ pakṣmalaṃ ca utkṛṣṭa-pakṣma-yuktam akṣi-dvaya-sarasi-ruhaṃ yāsām ** HbhvC_5.196 **",
  "GR14hbhvil_u:4067": "drāghiṣṭha-śvasana-samīraṇābhitāpa-",
  "GR14hbhvil_u:4068": "pramlānībhavad-aruṇoṣṭha-pallavānām |",
  "GR14hbhvil_u:4069": "nānopāyana-vilasat-karāmbujānā-",
  "GR14hbhvil_u:4070": "mālībhiḥ satata-niṣevitaṃ samantāt // Hbhv_5.197 //",
  "GR14hbhvil_u:4071": "drāghiṣṭho 'tidīrghaḥ śvāsana-samīraṇaḥ śvāsa-vāyus tena abhitāpaḥ santāpas tena pramlānī-bhavan aruṇoṣṭha-pallavo yāsām ** HbhvC_5.197 **",
  "GR14hbhvil_u:4072": "tāsām āyata-lola-nīla-nayana-vyākoṣa-nīlāmbuja-",
  "GR14hbhvil_u:4073": "sragbhiḥ samparipūjitākhila-tanuṃ nānā-vinodāspadam |",
  "GR14hbhvil_u:4074": "tan-mugdhānana-paṅkaja-pravigalan-mādhvī-rasāsvādinīṃ",
  "GR14hbhvil_u:4075": "vibhrāṇaṃ praṇayonmadākṣi-madhu-kṛn-mālāṃ manohāriṇīm // Hbhv_5.198 //",
  "GR14hbhvil_u:4076": "vyākośaṃ vikasitaṃ, praṇayād unmade udgata-made akṣiṇī eva madhu-kṛn-mālā bhramara-paṅktiḥ |",
  "GR14hbhvil_u:4077": "tāṃ bibhrāṇam prakaṭayantam |",
  "GR14hbhvil_u:4078": "śrī-locanayor itas tato bahudhā nipatanena sarvato darśanān mālety uktam |",
  "GR14hbhvil_u:4079": "kīdṛśīm ? tāsāṃ yan mugdhaṃ manoharam ānana-paṅkajaṃ |",
  "GR14hbhvil_u:4080": "tasmāt pravigalito mādhvī-rasasya makarandasya āsvādana- śīlām |",
  "GR14hbhvil_u:4081": "ata eva manohāriṇīṃ ** HbhvC_5.198 **",
  "GR14hbhvil_u:4082": "gopa-gopī-paśūnāṃ bahiḥ smared",
  "GR14hbhvil_u:4083": "agrato 'sya gīrvāṇa-ghaṭām |",
  "GR14hbhvil_u:4084": "vittārthinīṃ viriñci-trinayana-",
  "GR14hbhvil_u:4085": "śatamanyu-pūrvikāṃ stotra-parām // Hbhv_5.199 //",
  "GR14hbhvil_u:4086_0": "idānīṃ krameṇa vitta-dharma-mokṣa-kāmākhya-puruṣārthacatuṣṭayasya tathā sarvataḥ",
  "GR14hbhvil_u:4086_1": "śreṣṭhasya pañcama-puruṣārtha-rūpāyā bhakteś ca vāñchāyāḥ pradānāṃ devādīnāṃ dhyānam",
  "GR14hbhvil_u:4086_2": "āha-gopeti pañcabhiḥ |",
  "GR14hbhvil_u:4087": "asya kṛṣṇasya agrataḥ sammukhe ** HbhvC_5.199 **",
  "GR14hbhvil_u:4088": "tad-dakṣiṇato muni-nikaraṃ",
  "GR14hbhvil_u:4089": "dṛḍha-dharma-vāñcham ānāya-param |",
  "GR14hbhvil_u:4090": "yogīndrān atha pṛṣṭhe mumukṣa-",
  "GR14hbhvil_u:4091": "māṇān samādhinā sanakādyān // Hbhv_5.200 //",
  "GR14hbhvil_u:4092": "dakṣiṇe cāsya muni-nikaraṃ smaret | dṛḍhā dharme vāñchā yasya tam ** HbhvC_5.200 **",
  "GR14hbhvil_u:4093": "savye sakāntān atha yakṣa-siddha-",
  "GR14hbhvil_u:4094": "gandharva-vidyādhara-cāraṇāṃś ca |",
  "GR14hbhvil_u:4095": "sa-kinnarān apsarasaś ca mukhyāḥ",
  "GR14hbhvil_u:4096": "kāmārthino nartana-gīta-vādyaiḥ // Hbhv_5.201 //",
  "GR14hbhvil_u:4097": "sa-kāntān patnī-sahitān yakṣādīṃś ca smaret |",
  "GR14hbhvil_u:4098": "katham-bhūtān ? nartanādyaiḥ kāmārthino nija-nijābhīṣṭa-prārthakān |",
  "GR14hbhvil_u:4099": "mukhyāḥ śreṣṭhāḥ urvaśy-ādyā apsarasaś ca smaret ** HbhvC_5.201 **",
  "GR14hbhvil_u:4100": "śaṅkhendu-kunda-dhavalaṃ sakalāgama-jñaṃ",
  "GR14hbhvil_u:4101": "saudāmanī-tati-piṅga-jaṭā-kalāpam |",
  "GR14hbhvil_u:4102": "tat-pāda-paṅkaja-gatām acalāṃ ca bhaktiṃ",
  "GR14hbhvil_u:4103": "vāñchantam ujjhitatarānya-samasta-saṅgam // Hbhv_5.202 //",
  "GR14hbhvil_u:4104": "tasya śrī-kṛṣṇasya pāda-paṅka-jagatāṃ tad-viṣayiṇīm ity arthaḥ |",
  "GR14hbhvil_u:4105": "ujjhitataro nitarāṃ parityakto 'nyasmin bhakti-vyatirikte samaste saṅga āsaktir yena tam ** HbhvC_5.202 **",
  "GR14hbhvil_u:4106": "nānā-vidha-śruti-gaṇānvita-sapta-rāga-",
  "GR14hbhvil_u:4107": "grāma-trayī-gata-manohara-mūrchanābhiḥ |",
  "GR14hbhvil_u:4108": "samprīṇayantam uditābhir amuṃ mahatyā",
  "GR14hbhvil_u:4109": "sañcintayen nabhasi dhātṛ-sutaṃ munīndram // Hbhv_5.203 //",
  "GR14hbhvil_u:4110": "ata eva amuṃ śrī-kṛṣṇaṃ mahatyākhyayā kacchapikayā svakīya-vīṇayā prīṇayantam |",
  "GR14hbhvil_u:4111": "kābhiḥ ?",
  "GR14hbhvil_u:4112": "nānā-vidhaḥ ṣaṭ-triṃśad-bhedātmako yaḥ śruti-gaṇo nāda-samūhas tenānvitā ye sapta rāgāḥ niṣādādi-svarā meghanāda-vasantādi-rāgā vā,",
  "GR14hbhvil_u:4113": "teṣu vā grāma-trayī tatra grāmāṇāṃ trayāṇāṃ samāhāras tasyāṃ gatāḥ prāptā yā manoharā mūrchanās tābhiḥ |",
  "GR14hbhvil_u:4114": "kimbhūtābhiḥ ? uditābhiḥ svayam eva prākaṭyaṃ prāptābhiḥ |",
  "GR14hbhvil_u:4115": "mahatyoditābhir iti vā sambandhaḥ |",
  "GR14hbhvil_u:4116": "ata eva munīndraṃ muni-gaṇa-śreṣṭhaṃ dhātṛ-sutaṃ śrī-nāradaṃ nabhasi samyak cintayet ** HbhvC_5.203 **",
  "GR14hbhvil_u:4117": "śrī-gautamīya-tantre-",
  "GR14hbhvil_u:4118": "atha dhyānaṃ pravakṣyāmi sarva-pāpa-praṇāśanam |",
  "GR14hbhvil_u:4119": "pītāmbara-dharaṃ kṛṣṇaṃ puṇḍarīka-nibhekṣaṇam // Hbhv_5.204 //",
  "GR14hbhvil_u:4120": "rakta-netrādharaṃ rakta-pāṇa-pāda-nakhaṃ śubham |",
  "GR14hbhvil_u:4121": "kaustubhodbhāsitoraskaṃ nānā-ratna-vibhūṣitam // Hbhv_5.205 //",
  "GR14hbhvil_u:4122": "tad-dhāma-vilasan-muktā-baddha-hāropaśobhitam |",
  "GR14hbhvil_u:4123": "nānā-ratna-prabhodbhāsi-mukuṭaṃ divya-tejasam // Hbhv_5.206 //",
  "GR14hbhvil_u:4124": "hara-keyūra-kaṭaka-kuṇḍalaiḥ parimaṇḍitam |",
  "GR14hbhvil_u:4125": "śrīvatsa-vakṣasaṃ cāru-nūpurādy-upaśobhitam // Hbhv_5.207 //",
  "GR14hbhvil_u:4126": "nānā-ratna-vicitraiś ca kaṭi-sūtrāṅgulīyakaiḥ |",
  "GR14hbhvil_u:4127": "barhi-patra-kṛtāpīḍaṃ vanya-puṣpair alaṅkṛtam // Hbhv_5.208 //",
  "GR14hbhvil_u:4128": "kadamba-kusumodbaddha-vana-mālā-vibhūṣitam |",
  "GR14hbhvil_u:4129": "sa-candra-tārakānandi-vimalāmbara-sannibham // Hbhv_5.209 //",
  "GR14hbhvil_u:4130": "veṇuṃ gṛhītvā hastābhyāṃ mukhe saṃyojya saṃsthitam |",
  "GR14hbhvil_u:4131": "gāyantaṃ divya-gānaiś ca goṣṭha-madhya-gataṃ harim // Hbhv_5.210 //",
  "GR14hbhvil_u:4132": "svargād iva paribhraṣṭa-kanyakā-śata-veṣṭitam |",
  "GR14hbhvil_u:4133": "sarva-lakṣaṇa-sampannaṃ saundaryeṇābhiśobhitam // Hbhv_5.211 //",
  "GR14hbhvil_u:4134": "śubhaṃ jagan-maṅgala-rūpaṃ,",
  "GR14hbhvil_u:4135": "tasya kaustubhasya dhāmnā tejasā vilasantībhir muktābhir ācchannena saṃveṣṭitena hāreṇa upaśobhitam |",
  "GR14hbhvil_u:4136": "muktā-baddheti vā pāṭhaḥ |",
  "GR14hbhvil_u:4137": "kaṭi-sūtreṇāṅgulīyakaiś cālaṅkṛtam |",
  "GR14hbhvil_u:4138": "sa-candrābhis tārābhir ānandaṃ sukha-karaṃ yad vimalam ambaraṃ vyoma tat sadṛśam |",
  "GR14hbhvil_u:4139": "atra candra-sthāne kaustubhaḥ |",
  "GR14hbhvil_u:4140": "tārā-sthāne kadamba-mālā |",
  "GR14hbhvil_u:4141": "ambara-sthāne śrīmad-vakṣaḥ-sthalam ūhyam |",
  "GR14hbhvil_u:4142": "svargād iva paribhraṣṭānāṃ parama-sundarīṇām ity arthaḥ |",
  "GR14hbhvil_u:4143": "tadṛśīnāṃ kanyānāṃ śrī-gopa-kumārīṇāṃ śatena veṣṭitam |",
  "GR14hbhvil_u:4144": "śata-śabdo 'trāsaṅkhyatve ** HbhvC_5.204-211 **",
  "GR14hbhvil_u:4145": "mohanaṃ sarva-gopīnāṃ sarvāsāṃ ca gavām api |",
  "GR14hbhvil_u:4146": "lelihyamānaṃ vatsaiś ca dhenubhiś ca samantataḥ // Hbhv_5.212 //",
  "GR14hbhvil_u:4147": "siddha-gandharva-yakṣaiś ca apsarobhir vihaṅgamaiḥ |",
  "GR14hbhvil_u:4148": "surāsura-manuṣyaiś ca sthāvaraiḥ pannagair api // Hbhv_5.213 //",
  "GR14hbhvil_u:4149": "mṛgair vidyādharaiś caiva vīkṣyamāṇaṃ suvismitaiḥ |",
  "GR14hbhvil_u:4150": "nāradena vaśiṣṭhena viśvāmitreṇa dhīmatā // Hbhv_5.214 //",
  "GR14hbhvil_u:4151": "parāśareṇa vyāsena bhṛguṇāṅgirasā tathā |",
  "GR14hbhvil_u:4152": "dakṣeṇa śaunakātribhyāṃ siddhena kapilena ca // Hbhv_5.215 //",
  "GR14hbhvil_u:4153": "sanakādyir munīndraiś ca brahma-loka-gatair api |",
  "GR14hbhvil_u:4154": "anyair api ca saṃyuktaṃ kṛṣṇaṃ dhyāyed aharniśam // Hbhv_5.216 //",
  "GR14hbhvil_u:4155": "saṅkṣepeṇa śrī-sanat-kumāra-kalpe'pi-",
  "GR14hbhvil_u:4156": "avyān mīlat-kalāya-dyutir ahi-ripu-picchollasat keśa-jālo",
  "GR14hbhvil_u:4157": "gopī-netrotsavārādhita-lalita-vapur gopa-go-vṛnda-vītaḥ |",
  "GR14hbhvil_u:4158": "śrīmad-vaktrāravinda-pratisahit-śaśāṅkākṛtiḥ pīta-vāsā",
  "GR14hbhvil_u:4159": "devo 'sau veṇu-nāda-kṣapita-jana-dhṛtir devakī-nandano naḥ // Hbhv_5.217 //",
  "GR14hbhvil_u:4160": "| iti |",
  "GR14hbhvil_u:4161": "asau anirvacanīya-māhātmyaḥ śrī-devakī-nandano devo naḥ asmān avyāt rakṣatu |",
  "GR14hbhvil_u:4162": "kalāyasya tat-puṣpasyeva dyutiḥ śyāmā kāntir yasya saḥ ** HbhvC_5.217 **",
  "GR14hbhvil_u:4163": "athāntar-yāgaḥ",
  "GR14hbhvil_u:4164": "dhyātvaivaṃ bhagavantaṃ taṃ samprārthya ca yathā-sukham |",
  "GR14hbhvil_u:4165": "ādau sampūjayet sarvair upacāraiś ca mānasaiḥ // Hbhv_5.218 //",
  "GR14hbhvil_u:4166": "lekhyā ye bahir arcayām upacārā vibhāgaśaḥ |",
  "GR14hbhvil_u:4167": "te sarve'py antar-arcāyāṃ kalpanīyā yathā-ruci // Hbhv_5.219 //",
  "GR14hbhvil_u:4168": "atha prārthanā-vidhiḥ",
  "GR14hbhvil_u:4169": "śrī-nārada-pañcarātre-",
  "GR14hbhvil_u:4170": "svāgataṃ deva-deveśa sannidhau bhava keśava |",
  "GR14hbhvil_u:4171": "gṛhāṇa mānasīṃ pūjāṃ yathārtha-paribhāvinām // Hbhv_5.220 //",
  "GR14hbhvil_u:4172": "| iti |",
  "GR14hbhvil_u:4173": "athopacārair bāhyaiś ca svātmany eva sthitaṃ prabhum |",
  "GR14hbhvil_u:4174": "pūjayan sthāpayed ādau śaṅkhaṃ sat-sampradāyataḥ // Hbhv_5.221 //",
  "GR14hbhvil_u:4175": "atha śaṅkha-pratiṣṭhā",
  "GR14hbhvil_u:4176": "svasya vāmāgrato bhūmāv ullikhya try-asra-maṇḍalam |",
  "GR14hbhvil_u:4177": "tatāstra-kṣālitaṃ śaṅkhaṃ sādhāraṃ sthāpayed budhaḥ // Hbhv_5.222 //",
  "GR14hbhvil_u:4178": "śaṅkhe hṛdaya-mantreṇa gandha-puṣpākṣatān kṣipet |",
  "GR14hbhvil_u:4179": "vyutkrāntair mātṛkārṇais taṃ śiro 'ntaiḥ kena pūrayet // Hbhv_5.223 //",
  "GR14hbhvil_u:4180": "sa-bindunā ma-kāreṇa tad-ādhāre'gni-maṇḍalam |",
  "GR14hbhvil_u:4181": "sampūjayed a-kāreṇa śaṅkhe cāditya-maṇḍalam // Hbhv_5.224 //",
  "GR14hbhvil_u:4182": "u-kāreṇa jale soma-maṇḍalaṃ ca tathārcayet |",
  "GR14hbhvil_u:4183": "tīrtha-mantreṇa tīrthāny āvāhayec cārka-maṇḍalam // Hbhv_5.225 //",
  "GR14hbhvil_u:4184": "kṛṣṇaṃ cāvāhya hṛt-padmād gālinīṃ śikhayekṣayet |",
  "GR14hbhvil_u:4185": "netra-mantreṇa vīkṣyāntaḥ kavacenāvaguṇṭhaet // Hbhv_5.226 //",
  "GR14hbhvil_u:4186": "kuryān nyāsaṃ jale mūla-mantrāṅgānāṃ tato diśaḥ |",
  "GR14hbhvil_u:4187": "baddhvāstreṇāmṛtīkuṛyād atha tad-dhenu-mudrayā // Hbhv_5.227 //",
  "GR14hbhvil_u:4188": "tac cakra-mudrayā rakṣya salilaṃ matsya-mudrayā |",
  "GR14hbhvil_u:4189": "ācchādya saṃspṛśan śaṅkhaṃ japen mūlaṃ tato 'ṣṭaśaḥ // Hbhv_5.228 //",
  "GR14hbhvil_u:4190": "taj jalaṃ prokṣaṇī-pātre kiṃcit kṣiptvā trir ukṣayet |",
  "GR14hbhvil_u:4191": "tac-cheṣeṇārcana-dravya-jātāni sva-tanūm api // Hbhv_5.229 //",
  "GR14hbhvil_u:4192": "kaniṣṭhāṅguṣṭhakau saktau karayor itaretaram |",
  "GR14hbhvil_u:4193": "tarjanī-madhyamānāmāḥ saṃhatā bhugna-sajjitāḥ |",
  "GR14hbhvil_u:4194": "mudraiṣā gālinī proktā śaṅkhasyopari cālitā // Hbhv_5.230 //",
  "GR14hbhvil_u:4195": "tato 'pāsyāvaśiṣṭāntaḥ śaṅkhaṃ vardhanikāmbunā |",
  "GR14hbhvil_u:4196": "punar āpūrya kṛṣṇāgre nyased ācārataḥ satām // Hbhv_5.231 //",
  "GR14hbhvil_u:4197": "atha sva-dehe pīṭha-pūjā",
  "GR14hbhvil_u:4198": "gurūn mūrdhni gaṇeśaṃ ca mūlādhāre'bhipūjya tam |",
  "GR14hbhvil_u:4199": "pīṭha-nyāsānusāreṇa pīṭhaṃ cātmani pūjayet // Hbhv_5.232 //",
  "GR14hbhvil_u:4200": "atha devāṅgeṣu mantrāṅgādi-nyāsaḥ",
  "GR14hbhvil_u:4201": "tato japan kāma-bījaṃ tri-sthāna-sthaṃ paraṃ mahaḥ |",
  "GR14hbhvil_u:4202": "mūla-mantrātmakaṃ bījenaikībhūtaṃ vicintayet // Hbhv_5.233 //",
  "GR14hbhvil_u:4203": "tac ca pañcāṅga-nyāsena sākāraṃ sveṣṭa-daivatam |",
  "GR14hbhvil_u:4204": "vicintya pañcāṅgādīni nyasyet tasmin yathātmani // Hbhv_5.234 //",
  "GR14hbhvil_u:4205": "kuryur bhagavati prādurbhūte kṛṣṇe ca vaiṣṇavāḥ |",
  "GR14hbhvil_u:4206": "tat-tan-nyāsān abhedāya manor bhagavatā saha // Hbhv_5.235 //",
  "GR14hbhvil_u:4207": "kecin nyasyanti tattvādīnn avyaktāni yathoditam |",
  "GR14hbhvil_u:4208": "mantrārṇaiḥ svara-haṃsādyair bhūṣaṇeṣu prabhoḥ kramāt // Hbhv_5.236 //",
  "GR14hbhvil_u:4209": "atha bāhyopacārair antaḥ-pūjā",
  "GR14hbhvil_u:4210": "tasmin pīṭhe tam āsīnaṃ bhagavantaṃ vibhāvayan |",
  "GR14hbhvil_u:4211": "āsanādyais tu puṣpāntair yathā-vidhy arcayed budhaḥ // Hbhv_5.237 //",
  "GR14hbhvil_u:4212": "tato mukhe'rcayed veṇuṃ vanamālāṃ ca vakṣasi |",
  "GR14hbhvil_u:4213": "dakṣastanordhve śrīvatsaṃ savye tatraiva kaustubham // Hbhv_5.238 //",
  "GR14hbhvil_u:4214": "vaiṣṇavaś candanenāmum ālipyopaka-niṣṭhayā |",
  "GR14hbhvil_u:4215": "prāgvad dīpa-śikhākāra-tilakāni dviṣaḍ likhet // Hbhv_5.239 //",
  "GR14hbhvil_u:4216": "yathoktaṃ pañcabhiḥ puṣpāñjalibhiś cābhipūjya tam |",
  "GR14hbhvil_u:4217": "dhūpaṃ dīpaṃ ca naivedyaṃ mukha-vāsādi cārpayet // Hbhv_5.240 //",
  "GR14hbhvil_u:4218": "gītādibhiś ca santoṣya kṛṣṇam asmai tato 'khilam |",
  "GR14hbhvil_u:4219": "aśakto bahir arcāyām arpayej japam ācaret // Hbhv_5.241 //",
  "GR14hbhvil_u:4220": "athāntar-yāga-māhātmyam",
  "GR14hbhvil_u:4221": "vaiṣṇava-tantre-",
  "GR14hbhvil_u:4222": "aśvamedha-sahasrāṇi vājapeya-śatāni ca |",
  "GR14hbhvil_u:4223": "ekasya dhyāna-yogasya kalāṃ nārhanti ṣoḍaśīm // Hbhv_5.242 //",
  "GR14hbhvil_u:4224": "bṛhan-nāradīye (1.11.12) śrī-vāmana-prādurbhāve-",
  "GR14hbhvil_u:4225": "yan-nāmoccāraṇād eva sarve naśyanty upadravāḥ |",
  "GR14hbhvil_u:4226": "stotrair vā arhaṇābhir vā kim u dhyānena kathyate // Hbhv_5.243 //",
  "GR14hbhvil_u:4227": "nārada-pañcarātre śrī-bhagavan-nārada-saṃvāde-",
  "GR14hbhvil_u:4228": "ayaṃ yo mānaso yāgo jarā-vyādhi-bhayāpahaḥ |",
  "GR14hbhvil_u:4229": "sarva-pāpaugha-śamano bhāvābhāva-karo dvija |",
  "GR14hbhvil_u:4230": "satatābhyāsa-yogena deha-bandhād vimocayet // Hbhv_5.244 //",
  "GR14hbhvil_u:4231": "yaś caivaṃ parayā bhaktyā sakṛt kuryān mahāmate |",
  "GR14hbhvil_u:4232": "kramoditena vidhinā tasya tuṣyāmy ahaṃ mune // Hbhv_5.245 //",
  "GR14hbhvil_u:4233": "smaraṇa-dhyānayoḥ pūrvaṃ māhātmyaṃ likhitaṃ ca yat |",
  "GR14hbhvil_u:4234": "jñeyaṃ tad-adhikaṃ cātrāntaryāgāṅgatayā tayoḥ // Hbhv_5.246 //",
  "GR14hbhvil_u:4235": "evaṃ yathā-sampradāyaṃ śaktyā yāvan-manaḥ-sukham |",
  "GR14hbhvil_u:4236": "antaḥ-pūjāṃ vidhāyādāv ārabheta bahis tataḥ // Hbhv_5.247 //",
  "GR14hbhvil_u:4237": "tathā coktaṃ nāradena-",
  "GR14hbhvil_u:4238": "dhyātvā ṣoḍaśa-saṅkhyātair upacāraiś ca mānasaiḥ |",
  "GR14hbhvil_u:4239": "samyag ārādhanaṃ kṛtvā bāhya-pūjāṃ samācaret // Hbhv_5.248 //",
  "GR14hbhvil_u:4240": "atha bahiḥ-pūjā",
  "GR14hbhvil_u:4241": "anujñāṃ dehi bhagavan bahir yoge mama prabho |",
  "GR14hbhvil_u:4242": "śrī-kṛṣṇam ity anujñāpya bahiḥ pūjāṃ samācaret // Hbhv_5.249 //",
  "GR14hbhvil_u:4243": "tatra tv anekaśaḥ santi pūjā-sthānāni tatra ca |",
  "GR14hbhvil_u:4244": "śrī-mūrtayo bahu-vidhāḥ śālagrāma-śilās tathā // Hbhv_5.250 //",
  "GR14hbhvil_u:4245": "atha pūjā-sthānāni",
  "GR14hbhvil_u:4246": "saṃmohana-tantre-",
  "GR14hbhvil_u:4247": "śālagrāme manau yantre sthaṇḍile pratimādiṣu |",
  "GR14hbhvil_u:4248": "hareḥ pūjā tu kartavyā kevale bhūtale na tu // Hbhv_5.251 //",
  "GR14hbhvil_u:4249": "ekādaśa-skandhe [BhP 11.11.42-46] śrīmad-uddhava-saṃvāde-",
  "GR14hbhvil_u:4250": "sūryo 'gnir brāhmaṇā gāvo vaiṣṇavaḥ khaṃ maruj jalam |",
  "GR14hbhvil_u:4251": "bhūr ātmā sarva-bhūtāni bhadra pūjā-padāni me // Hbhv_5.252 //",
  "GR14hbhvil_u:4252": "sūrye tu vidyayā trayyā haviṣāgnau yajeta mām |",
  "GR14hbhvil_u:4253": "ātithyena tu viprāgrye goṣv aṅga yavasādinā // Hbhv_5.253 //",
  "GR14hbhvil_u:4254": "vaiṣṇave bandhu-sat-kṛtyā hṛdi khe dhyāna-niṣṭhayā |",
  "GR14hbhvil_u:4255": "vāyau mukhya-dhiyā toye dravyais toya-puraḥ-saraiḥ // Hbhv_5.254 //",
  "GR14hbhvil_u:4256": "sthaṇḍile mantra-hṛdayair bhogair ātmānam ātmani |",
  "GR14hbhvil_u:4257": "kṣetra-jñaṃ sarva-bhūteṣu samatvena yajeta mām // Hbhv_5.255 //",
  "GR14hbhvil_u:4258": "dhiṣṇyeṣv ity eṣu mad-rūpaṃ śaṅkha-cakra-gadāmbujaiḥ |",
  "GR14hbhvil_u:4259": "yuktaṃ catur-bhujaṃ śāntaṃ dhyāyann arcet samāhitaḥ // Hbhv_5.256 //",
  "GR14hbhvil_u:4260": "atha śrī-mūrtayaḥ",
  "GR14hbhvil_u:4261": "tatraiva [BhP 11.27.12-14]-",
  "GR14hbhvil_u:4262": "śailī dārumayī lauhī lepyā lekhyā ca saikatī |",
  "GR14hbhvil_u:4263": "manomayī maṇimayī pratimāṣṭa-vidhā matā // Hbhv_5.257 //",
  "GR14hbhvil_u:4264": "calācaleti dvi-vidhā pratiṣṭhā jīva-mandiram |",
  "GR14hbhvil_u:4265": "udvāsāvāhane na staḥ sthirāyām uddhavārcane // Hbhv_5.258 //",
  "GR14hbhvil_u:4266": "asthirāyāṃ vikalpaḥ syāt sthaṇḍile tu bhaved dvayam |",
  "GR14hbhvil_u:4267": "snapanaṃ tv avilepyāyām anyatra parimārjanam // Hbhv_5.259 //",
  "GR14hbhvil_u:4268": "gopāla-mantroddiṣṭatvāt tac-chrī-mūrtir apekṣitā |",
  "GR14hbhvil_u:4269": "tathāpi vaiṣṇava-prītyai lekhyāḥ śrī-mūrtayo 'khilāḥ // Hbhv_5.260 //",
  "GR14hbhvil_u:4270": "atha śrī-mūrti-lakṣaṇāni",
  "GR14hbhvil_u:4271": "śrī-hayaśīrṣa-pañcarātre śrī-bhagavat-śrī-hayaśīrṣa-brahma-saṃvāde-",
  "GR14hbhvil_u:4272": "ādi-mūrtir vāsudevaḥ saṅkarṣaṇam athāsṛjat |",
  "GR14hbhvil_u:4273": "caturmūrtiḥ paraṃ proktaṃ ekaiko bhidyate tridhā |",
  "GR14hbhvil_u:4274": "keśavādi-prabhedena mūrti-dvādaśakaṃ smṛtam // Hbhv_5.261 //",
  "GR14hbhvil_u:4275": "paṅkajaṃ dakṣiṇe dadyāt pāñcajanyaṃ tathopari |",
  "GR14hbhvil_u:4276": "vāmopari gadā yasya cakraṃ cādho vyavasthitam |",
  "GR14hbhvil_u:4277": "ādi-mūrtes tu bhedo 'yaṃ keśaveti parkīrtyate // Hbhv_5.262 //",
  "GR14hbhvil_u:4278": "adharottara-bhāvena kṛtam etat tu yatra vai |",
  "GR14hbhvil_u:4279": "nārāyaṇākhyā sā mūrtiḥ sthāpitā bhukti-muktidā // Hbhv_5.263 //",
  "GR14hbhvil_u:4280": "savyādhaḥ paṅkajaṃ yasya pāñcajanyaṃ tathopari |",
  "GR14hbhvil_u:4281": "dakṣiṇordhve gadā yasya cakraṃ cādho vyavasthitam |",
  "GR14hbhvil_u:4282": "ādimūrtes tu bhedo 'yaṃ mādhaveti prakīrtyate // Hbhv_5.264 //",
  "GR14hbhvil_u:4283": "dakṣiṇādhaḥ-sthitaṃ cakraṃ gadā yasyopari sthitā |",
  "GR14hbhvil_u:4284": "vāmordhva-saṃsthitaṃ padmaṃ śaṅkhaṃ cādho vyavasthitam |",
  "GR14hbhvil_u:4285": "saṅkarṣaṇasya bhedo 'yaṃ govindeti prakīrtyate // Hbhv_5.265 //",
  "GR14hbhvil_u:4286": "dakṣiṇopari padmaṃ tu gadā cādho vyavasthitā |",
  "GR14hbhvil_u:4287": "saṅkarṣaṇasya bhedo 'yaṃ viṣṇur ity abhiśabdyate // Hbhv_5.266 //",
  "GR14hbhvil_u:4288": "dakṣiṇopari śaṅkhaṃ ca cakraṃ cādhaḥ pradarśyate |",
  "GR14hbhvil_u:4289": "vāmopari tathā padmaṃ gadā cādhaḥ pradarśyate |",
  "GR14hbhvil_u:4290": "madhusūdana-nāmāyaṃ bhedaḥ saṅkarṣaṇasya ca // Hbhv_5.267 //",
  "GR14hbhvil_u:4291": "vāmordhva-saṃsthitaṃ cakram adhaḥ śaṅkhaṃ pradarśyate |",
  "GR14hbhvil_u:4292": "brahmāṇḍagaṃ vāma-pādaṃ dakṣiṇaṃ śeṣa-pṛṣṭhagam // Hbhv_5.269 //",
  "GR14hbhvil_u:4293": "dakṣiṇordhvaṃ sahasrāraṃ pāñcajanyam adhaḥ-sthitam |",
  "GR14hbhvil_u:4294": "sapta-tāla-pramāṇena vāmanaṃ kārayet sadā // Hbhv_5.270 //",
  "GR14hbhvil_u:4295": "ūrdhvaṃ dakṣiṇataś cakram adhaḥ padmaṃ vyavasthitam |",
  "GR14hbhvil_u:4296": "padmā padma-karā vāme pārśve yasya vyavasthitā // Hbhv_5.271 //",
  "GR14hbhvil_u:4297": "sthito vāpy upaviṣṭo vā sānurāgo vilāsavān |",
  "GR14hbhvil_u:4298": "pradyumnasya hi bhedo 'yaṃ śrīdhareti prakīrtyate // Hbhv_5.272 //",
  "GR14hbhvil_u:4299": "dakṣiṇordhvaṃ mahā-cakraṃ kaumudī tad-adhaḥ-sthitā |",
  "GR14hbhvil_u:4300": "vāmordhve nalinaṃ yasya adhaḥ śaṅkhaṃ virājate |",
  "GR14hbhvil_u:4301": "hṛṣīkeśeti vijñeyaḥ sthāpitaḥ sarva-kāmadaḥ // Hbhv_5.273 //",
  "GR14hbhvil_u:4302": "dakṣiṇordhve puṇḍarīkaṃ pāñcajanyam adhas tathā |",
  "GR14hbhvil_u:4303": "vāmordhve saṃsthitaṃ cakraṃ kaumudī tad-adhaḥ-sthitā |",
  "GR14hbhvil_u:4304": "padmanābheti sā mūrtiḥ sthāpitā mokṣa-dāyinī // Hbhv_5.274 //",
  "GR14hbhvil_u:4305": "dakṣiṇordhve pāñcajanyam adhastāt tu kuśeśayam |",
  "GR14hbhvil_u:4306": "savordhve kaumudī caiva heti-rājam adhaḥ-sthitam |",
  "GR14hbhvil_u:4307": "aniruddhasya bhedo 'yaṃ dāmodara iti smṛtaḥ // Hbhv_5.275 //",
  "GR14hbhvil_u:4308": "eteṣāṃ tu striyau kārye padma-vīṇādhare śubhe // Hbhv_5.276 //",
  "GR14hbhvil_u:4309": "iti krameṇa mārgādhimāsādhipāḥ keśavādayo dvādaśa |",
  "GR14hbhvil_u:4310": "atha caturviṃśati-mūrtayaḥ",
  "GR14hbhvil_u:4311": "siddhārtha-saṃhitāyām-",
  "GR14hbhvil_u:4312": "vāsudevo gadā-śaṅkha-cakra-padma-dharo mataḥ |",
  "GR14hbhvil_u:4313": "padmaṃ śaṅkhaṃ tathā cakraṃ gadāṃ vahati keśavaḥ // Hbhv_5.277 //",
  "GR14hbhvil_u:4314": "śaṅkhaṃ padmaṃ gadāṃ cakraṃ dhatte nārāyaṇaḥ sadā |",
  "GR14hbhvil_u:4315": "gadāṃ cakraṃ tathā śaṅkhaṃ padmaṃ vahati mādhavaḥ // Hbhv_5.278 //",
  "GR14hbhvil_u:4316": "cakraṃ padmaṃ tathā śaṅkhaṃ gadāṃ ca puruṣottamaḥ |",
  "GR14hbhvil_u:4317": "padmaṃ kaumodakīṃ śaṅkhaṃ cakraṃ dhatte'py adhokṣajaḥ // Hbhv_5.279 //",
  "GR14hbhvil_u:4318": "saṅkarṣaṇo gadā-śaṅkha-padma-cakra-dharaḥ smṛtaḥ |",
  "GR14hbhvil_u:4319": "cakraṃ gadāṃ padma-śaṅkhau govindo dharate bhujaiḥ // Hbhv_5.280 //",
  "GR14hbhvil_u:4320": "gadāṃ padmaṃ tathā śaṅkhaṃ cakraṃ viṣṇur bibharti yaḥ |",
  "GR14hbhvil_u:4321": "cakraṃ śaṅkhaṃ tathā padmaṃ gadāṃ ca madhusūdanaḥ // Hbhv_5.281 //",
  "GR14hbhvil_u:4322": "gadāṃ sarojaṃ cakraṃ ca śaṅkhaṃ dhatte'cyutaḥ sadā |",
  "GR14hbhvil_u:4323": "śaṅkhaṃ kaumodakīṃ cakram upendraḥ padmam udvahet // Hbhv_5.282 //",
  "GR14hbhvil_u:4324": "cakra-śaṅkha-gadā-padma-dharaḥ pradyumna ucyate |",
  "GR14hbhvil_u:4325": "padmaṃ kaumodakīṃ cakraṃ śaṅkhaṃ dhatte trivikramaḥ // Hbhv_5.283 //",
  "GR14hbhvil_u:4326": "śaṅkhaṃ cakraṃ gadāṃ padmaṃ vāmano vahate sadā |",
  "GR14hbhvil_u:4327": "padmaṃ cakraṃ gadāṃ śaṅkhaṃ śrīdharo vahate bhujaiḥ // Hbhv_5.284 //",
  "GR14hbhvil_u:4328": "cakraṃ padmaṃ gadāṃ śaṅkhaṃ narasiṃho bibharti yaḥ |",
  "GR14hbhvil_u:4329": "padmaṃ sudarśanaṃ śaṅkhaṃ gadāṃ dhatte janārdanaḥ // Hbhv_5.285 //",
  "GR14hbhvil_u:4330": "aniruddhaś cakra-gadā-śaṅkha-padma-lasad-bhujaḥ |",
  "GR14hbhvil_u:4331": "hṛṣīkeśo gadāṃ cakraṃ padmaṃ śaṅkhaṃ ca dhārayet // Hbhv_5.286 //",
  "GR14hbhvil_u:4332": "padmanābho vahet śaṅkhaṃ padmaṃ cakraṃ gadāṃ tathā |",
  "GR14hbhvil_u:4333": "padmaṃ cakraṃ gadāṃ śaṅkhaṃ dhatte dāmodaraḥ sadā // Hbhv_5.287 //",
  "GR14hbhvil_u:4334": "śaṅkhaṃ cakraṃ sarojaṃ ca gadāṃ vahati yo hariḥ |",
  "GR14hbhvil_u:4335": "śaṅkhaṃ kaumodakīṃ padmaṃ cakraṃ viṣṇur bibharti yaḥ // Hbhv_5.288 //",
  "GR14hbhvil_u:4336": "etāś ca mūrtayo jñeyā dakṣiṇādhaḥ-kara-kramāt // Hbhv_5.289 //",
  "GR14hbhvil_u:4337": "matsya-purāṇe ca-",
  "GR14hbhvil_u:4338": "etad-uddeśataḥ proktaṃ pratimā-lakṣaṇaṃ tathā |",
  "GR14hbhvil_u:4339": "vistareṇa na śaknoti bṛhaspatir api dvijāḥ // Hbhv_5.290 //",
  "GR14hbhvil_u:4340": "| iti |",
  "GR14hbhvil_u:4341": "sevā-niṣṭhā hareḥ śrīmad-vaiṣṇavāḥ pāñcarātrikāḥ |",
  "GR14hbhvil_u:4342": "prākaṭyād akhilāṅgānāṃ śrī-mūrtiṃ bahu manyate // Hbhv_5.291 //",
  "GR14hbhvil_u:4343": "sevyā nija-nijair eva mantraiḥ sva-sveṣṭa-mūrtayaḥ |",
  "GR14hbhvil_u:4344": "śālagrāmātmake rūpe niyamo naiva vidyate // Hbhv_5.292 //",
  "GR14hbhvil_u:4345": "dvibhujā jalada-śyāmā tribhaṅgī madhurākṛtiḥ |",
  "GR14hbhvil_u:4346": "sevyā dhyānānurūpaiś ca mūrtiḥ kṛṣṇasya daivataiḥ // Hbhv_5.293 //",
  "GR14hbhvil_u:4347": "anyāś ca vividhā śrīmad-avatārādi-mūrtayaḥ |",
  "GR14hbhvil_u:4348": "prādurbhāva-vidhāv agre lekhyās tat-tad-viśeṣataḥ // Hbhv_5.294 //",
  "GR14hbhvil_u:4349": "nitya-karma-prasaṅge'tra mūrti-janma-pratiṣṭhayoḥ |",
  "GR14hbhvil_u:4350": "vidhir na likhituṃ yogyaḥ sa tu lekhiṣyate'grataḥ // Hbhv_5.295 //",
  "GR14hbhvil_u:4351": "atha śālagrāma-śilāḥ",
  "GR14hbhvil_u:4352": "gautamīya-tantre-",
  "GR14hbhvil_u:4353": "gaṇḍakyāś caiva deśe ca śālagrāma-sthalaṃ mahat |",
  "GR14hbhvil_u:4354": "pāṣāṇaṃ tad-bhavaṃ yat tat śālagrāmam iti smṛtam // Hbhv_5.296 //",
  "GR14hbhvil_u:4355": "skanda-purāṇe-",
  "GR14hbhvil_u:4356": "snigdhā kṛṣṇā pāṇḍarā vā pītā nīlā tathaiva ca |",
  "GR14hbhvil_u:4357": "vakrā rukṣā ca raktā ca mahā-sthūlā tv alāñchitā // Hbhv_5.297 //",
  "GR14hbhvil_u:4358": "kapilā dardurā bhagnā bahu-cakraika-cakrikā |",
  "GR14hbhvil_u:4359": "bṛhan-mukhī bṛhac-cakrā lagna-cakrāthavā punaḥ |",
  "GR14hbhvil_u:4360": "baddha-cakrāthavā kācid bhagna-cakrā tv adhomukhī // Hbhv_5.298 //",
  "GR14hbhvil_u:4361": "atha tāsāṃ varṇādi-bhedena guṇa-doṣau",
  "GR14hbhvil_u:4362": "tatraiva-",
  "GR14hbhvil_u:4363": "snigdhā siddhi-karī mantre kṛṣṇā kīrtiṃ dadāti ca |",
  "GR14hbhvil_u:4364": "pāṇḍarā pāpa-dahanī pītā putra-phala-pradā // Hbhv_5.299 //",
  "GR14hbhvil_u:4365": "nīlā sandiśate lakṣmīṃ raktā roga-pradāyikā |",
  "GR14hbhvil_u:4366": "rakṣā codvegadā nityaṃ vakrā dāridrya-dāyikā // Hbhv_5.300 //",
  "GR14hbhvil_u:4367": "sthūlā nihati caivāyur niṣphalā tu alāñchitā |",
  "GR14hbhvil_u:4368": "kapilā karburā bhagnā bahu-cakraika-cakrikā // Hbhv_5.301 //",
  "GR14hbhvil_u:4369": "bṛhan-mukhī bṛhac-cakrā lagna-cakrāthavā punaḥ // Hbhv_5.302 //",
  "GR14hbhvil_u:4370": "baddha-cakrāthavā yā syād bhagna-cakrā tv adho-mukhī |",
  "GR14hbhvil_u:4371": "pūjayed yaḥ pramādena duḥkham eva labheta saḥ // Hbhv_5.303 //",
  "GR14hbhvil_u:4372": "agni-purāṇe ca-",
  "GR14hbhvil_u:4373": "tathā vyāla-mukhī bhagnā viṣayā baddha-cakrikā |",
  "GR14hbhvil_u:4374": "vikārāvartanābhiś ca nārasiṃhī tathaiva ca // Hbhv_5.304 //",
  "GR14hbhvil_u:4375": "kapilā vibhramāvartā rekhāvartā ca yā śilā |",
  "GR14hbhvil_u:4376": "duḥkhadā sā tu vijñeyā sukhadā na kadācana // Hbhv_5.305 //",
  "GR14hbhvil_u:4377": "snigdhā śyāmā tathā muktāmāyā vā sama-cakrikā |",
  "GR14hbhvil_u:4378": "ghoṇi-mūrtir anantākhyā gambhīrā sampuṭā tathā // Hbhv_5.306 //",
  "GR14hbhvil_u:4379": "sūkṣma-mūrtir amūrtiś ca sammukhā siddhi-dāyikā |",
  "GR14hbhvil_u:4380": "dhātrī-phala-pramāṇā yā kareṇobhaya-sampuṭā |",
  "GR14hbhvil_u:4381": "pūjanīyā prayatnena śilā caitādṛśī śubhā // Hbhv_5.307 //",
  "GR14hbhvil_u:4382": "iṣṭā tu yasya yā mūrtiḥ sa tāṃ yatnena pūjayet |",
  "GR14hbhvil_u:4383": "pūjite phalam āpnoti iha-loke paratra ca // Hbhv_5.308 //",
  "GR14hbhvil_u:4384": "doṣāś caite sa-kāmārcana-viṣayāḥ",
  "GR14hbhvil_u:4385": "yata uktaṃ śrī-bhagavatā brāhme-",
  "GR14hbhvil_u:4386": "khaṇḍitaṃ sphuṭitaṃ bhagnaṃ pārśva-bhinnaṃ vibheditam |",
  "GR14hbhvil_u:4387": "śālagrāma-samudbhūtaṃ śailaṃ doṣāvahaṃ na hi // Hbhv_5.309 //",
  "GR14hbhvil_u:4388": "śrī-rudreṇa ca skānde-",
  "GR14hbhvil_u:4389": "khaṇḍitaṃ truṭitaṃ bhagnaṃ śālagrāme na doṣa-bhāk |",
  "GR14hbhvil_u:4390": "iṣṭā tu yasya yā mūrtiḥ sa tāṃ yatnena pūjayet // Hbhv_5.310 //",
  "GR14hbhvil_u:4391": "tathā-",
  "GR14hbhvil_u:4392": "cakraṃ vā kevalaṃ tatra padmena saha saṃyutam |",
  "GR14hbhvil_u:4393": "kevalā vanamālā vā harir lakṣmyā saha sthitaḥ // Hbhv_5.311 //",
  "GR14hbhvil_u:4394": "mukhyāḥ snighdādayas tatrāmukhyā raktādayo matāḥ |",
  "GR14hbhvil_u:4395": "mukhyābhāve tv amukhyā hi pūjyā ity ucyate paraiḥ // Hbhv_5.312 //",
  "GR14hbhvil_u:4396": "atha tāsām eva lakṣaṇa-viśeṣeṇa saṃjña-viśeṣaḥ",
  "GR14hbhvil_u:4397": "brāhme śrī-bhagavad-brahma-saṃvāde-",
  "GR14hbhvil_u:4398": "nivasāmi sadā brahman śālāgrāmākhya-veśmani |",
  "GR14hbhvil_u:4399": "tatraiva ratha-cakrāṅka-bheda-nāmāni me śṛṇu // Hbhv_5.313 //",
  "GR14hbhvil_u:4400": "dvāra-deśe same cakre dṛśyate nāntarīyake |",
  "GR14hbhvil_u:4401": "vāsudevaḥ sa vijñeyaḥ śuklābhaś cātiśobhanaḥ // Hbhv_5.314 //",
  "GR14hbhvil_u:4402": "dve cakre eka-lagne tu pūrva-bhāgas tu puṣkalaḥ |",
  "GR14hbhvil_u:4403": "saṅkarṣaṇākhyo vijñeyo raktābhiś cātiśobhanaḥ // Hbhv_5.315 //",
  "GR14hbhvil_u:4404": "pradyumnaḥ sūkṣma-cakras tu pīta-dīptis tathaiva ca |",
  "GR14hbhvil_u:4405": "śuṣiraṃ chidra-bahulaṃ dīrghākāraṃ tu tad bhavet // Hbhv_5.316 //",
  "GR14hbhvil_u:4406": "aniruddhas tu nīlābho vartulaś cātiśobhanaḥ |",
  "GR14hbhvil_u:4407": "rekhā-trayaṃ tu tad dvāri pṛṣṭhaṃ padmena lāñchitam // Hbhv_5.317 //",
  "GR14hbhvil_u:4408": "saubhāgyaṃ keśavo dadyāt catuṣkoṇo bhavet tu yaḥ |",
  "GR14hbhvil_u:4409": "śyāmaṃ nārāyaṇaṃ vidyān nābhi-cakraṃ tathonnatam // Hbhv_5.318 //",
  "GR14hbhvil_u:4410": "dīrgha-rekhā-samopetaṃ dakṣiṇe śuṣiraṃ pṛthu |",
  "GR14hbhvil_u:4411": "ūrdhvaṃ mukhaṃ vijānīyāt dvāre ca hari-rūpiṇam // Hbhv_5.319 //",
  "GR14hbhvil_u:4412": "kāmadaṃ mokṣadaṃ caiva arthadaṃ ca viśeṣataḥ |",
  "GR14hbhvil_u:4413": "parameṣṭhī lohitabhaḥ padma-cakra-samanvitaḥ // Hbhv_5.320 //",
  "GR14hbhvil_u:4414": "bilvākṛtis tathā pṛṣṭhe śuṣiraṃ cātipuṣkalam |",
  "GR14hbhvil_u:4415": "kṛṣṇa-varṇas tathā viṣṇuḥ sthūle cakre suśobhanaḥ |",
  "GR14hbhvil_u:4416": "bramacaryeṇa pūjyo 'sāv anyathā vighnado bhavet // Hbhv_5.321 //",
  "GR14hbhvil_u:4417": "kvacic ca-",
  "GR14hbhvil_u:4418": "kapilo narasiṃho 'tha pṛthu-cakre ca śobhane |",
  "GR14hbhvil_u:4419": "brahmacaryādhikārī syān nānyathā pūjanaṃ bhavet // Hbhv_5.322 //",
  "GR14hbhvil_u:4420": "narasiṃhas tribinduḥ syāt kapilaḥ pañca-bindukaḥ |",
  "GR14hbhvil_u:4421": "brahmacaryeṇa pūjyaḥ syād anyathā sarva-vighnadaḥ // Hbhv_5.323 //",
  "GR14hbhvil_u:4422": "sthūlaṃ cakra-dvayaṃ madhye guḍa-lākṣā-savarṇakam |",
  "GR14hbhvil_u:4423": "dvāropari tathā rekhā padmākārā suśobhanā // Hbhv_5.324 //",
  "GR14hbhvil_u:4424": "sphuṭitaṃ viṣamaṃ cakraṃ nārasiṃhaṃ tu kāpilam |",
  "GR14hbhvil_u:4425": "sampūjya muktim āpnoti saṃgrāme vijayī bhavet // Hbhv_5.325 //",
  "GR14hbhvil_u:4426": "pādme kārttika-māhātmye ca-",
  "GR14hbhvil_u:4427": "yasya dīrghaṃ mukhaṃ pūrva-kathitair lakṣaṇair yutam |",
  "GR14hbhvil_u:4428": "rekhāś ca keśarākārā nārasiṃho mato hi saḥ // Hbhv_5.326 //",
  "GR14hbhvil_u:4429": "brāhme [PadmaP 5.120.61]-",
  "GR14hbhvil_u:4430": "vārāhaṃ śakti-liṅge ca cakre ca viṣame smṛte |",
  "GR14hbhvil_u:4431": "indranīla-nibhaṃ sthūlaṃ tri-rekhā-lāñchitaṃ śubham // Hbhv_5.327 //",
  "GR14hbhvil_u:4432": "pādme ca tatraiva-",
  "GR14hbhvil_u:4433": "varāhākṛtir ābhugnaś cakra-rekhāsv alaṅkṛtaḥ |",
  "GR14hbhvil_u:4434": "vārāha iti sa prokto bhukti-mukti-phala-pradaḥ // Hbhv_5.328 //",
  "GR14hbhvil_u:4435": "brāhma eva-",
  "GR14hbhvil_u:4436": "dīrghā kāñcana-varṇā yā bindu-traya-vibhūṣitā |",
  "GR14hbhvil_u:4437": "matsyākhyā sā śilā jñeyā bhukti-mukti-phala-pradā // Hbhv_5.329 //",
  "GR14hbhvil_u:4438": "kvacic ca-",
  "GR14hbhvil_u:4439": "matsya-rūpaṃ tu deveśaṃ dīrghākāraṃ tu yad bhavet |",
  "GR14hbhvil_u:4440": "bindu-trayam āyuktaṃ kāsya-varṇaṃ viśobhanam // Hbhv_5.330 //",
  "GR14hbhvil_u:4441": "brāhma [PadmaP 5.120.63] eva-",
  "GR14hbhvil_u:4442": "kūrmas tathonnataḥ pṛṣṭhe vartulāvarta-pūritaḥ |",
  "GR14hbhvil_u:4443": "haritaṃ varṇam ādhatte kaustubhena ca cihnitaḥ // Hbhv_5.331 //",
  "GR14hbhvil_u:4444": "pādme ca tatraiva-",
  "GR14hbhvil_u:4445": "kūrmākārā ca cakrāṅkā śilā kūrmaḥ prakīrtitaḥ // Hbhv_5.332 //",
  "GR14hbhvil_u:4446": "brāhma [PadmaP 5.120.64] eva-",
  "GR14hbhvil_u:4447": "hayagrīvo 'ṅkuśākāro rekhā cakra-śamīpagāḥ |",
  "GR14hbhvil_u:4448": "bahu-cakra-samāyuktaṃ pṛṣṭhe nīrada-nīlakam // Hbhv_5.333 //",
  "GR14hbhvil_u:4449": "kvacic ca-",
  "GR14hbhvil_u:4450": "hayagrīvāṅkuśākāre rekhāḥ pañca bhavanti hi |",
  "GR14hbhvil_u:4451": "bahu-bindu-samākīrṇe dṛśyante nīla-rūpakāḥ // Hbhv_5.334 //",
  "GR14hbhvil_u:4452": "pādme ca tatraiva-",
  "GR14hbhvil_u:4453": "hāyagrīvā yathā lambā rekhāṅkā yā śilā bhavet |",
  "GR14hbhvil_u:4454": "tathāsau syād dhayagrīvaḥ pūjito jñānado bhavet // Hbhv_5.335 //",
  "GR14hbhvil_u:4455": "kiṃ ca-",
  "GR14hbhvil_u:4456": "aśvākṛti mukhaṃ yasya sākṣamālaṃ śiras tathā |",
  "GR14hbhvil_u:4457": "padmākṛtir bhaved vāpi hayaśīrṣas tv asau mataḥ // Hbhv_5.336 //",
  "GR14hbhvil_u:4458": "brāhme [PadmaP 5.120.65-67] eva-",
  "GR14hbhvil_u:4459": "vaikuṇṭham maṇi-varṇābhaṃ cakram ekaṃ tathā dhvajam |",
  "GR14hbhvil_u:4460": "dvāropari tathā rekhā padmākārā suśobhanā // Hbhv_5.337 //",
  "GR14hbhvil_u:4461": "śrīdharas tu tathā devaś cihnito vanamālayā |",
  "GR14hbhvil_u:4462": "kadamba-kusumākāro rekhā-pañcaka-bhūṣitaḥ // Hbhv_5.338 //",
  "GR14hbhvil_u:4463": "vartulaś cātihrasvaś ca vāmanaḥ parikīrtitaḥ |",
  "GR14hbhvil_u:4464": "atasī-kusuma-prakhyo bindunā pariśobhitaḥ // Hbhv_5.339 //",
  "GR14hbhvil_u:4465": "anyatra ca-",
  "GR14hbhvil_u:4466": "vāmanākhyo bhaved devo hrasvo yaḥ syān mahā-dyutiḥ |",
  "GR14hbhvil_u:4467": "ūrdhva-cakras tv adhaś cakraḥ so 'bhīṣṭārtha-prado 'rcitaḥ // Hbhv_5.340 //",
  "GR14hbhvil_u:4468": "brāhme [PadmaP 5.120.68] eva-",
  "GR14hbhvil_u:4469": "sudarśanas tathā devaḥ śyāma-varṇo mahā-dyutiḥ |",
  "GR14hbhvil_u:4470": "vāma-pārśve gadā-cakre rekhe caiva tu dakṣiṇe // Hbhv_5.341 //",
  "GR14hbhvil_u:4471": "pādme kārttika-māhātmye-",
  "GR14hbhvil_u:4472": "cakrākāreṇa paṅktiḥ sā yatra rekhā-mayī bhavet |",
  "GR14hbhvil_u:4473": "sa sudarśana ity evaṃ khyātaḥ pūjā-phala-pradaḥ // Hbhv_5.342 //",
  "GR14hbhvil_u:4474": "brāhme [PadmaP 5.120.69]-",
  "GR14hbhvil_u:4475": "dāmodaras tathā sthūlo madhye cakraṃ pratiṣṭhitam |",
  "GR14hbhvil_u:4476": "dūrvābhaṃ dvāra-saṅkīrṇaṃ pītā rekhā tathaiva ca // Hbhv_5.343 //",
  "GR14hbhvil_u:4477": "pādme ca tatraiva-",
  "GR14hbhvil_u:4478": "upary-adhaś ca cakre dve nātidīrghaṃ mukhe bilam |",
  "GR14hbhvil_u:4479": "cakre ca rekhā lambaikā sa ca dāmodaraḥ smṛtaḥ // Hbhv_5.344 //",
  "GR14hbhvil_u:4480": "anyatra ca-",
  "GR14hbhvil_u:4481": "sthūlo dāmodaro jñeyaḥ sūkṣma-randhro bhavet tu yaḥ |",
  "GR14hbhvil_u:4482": "cakre ca madhya-deśa-sthe pūjitaḥ sukhadaḥ sadā // Hbhv_5.345 //",
  "GR14hbhvil_u:4483": "nānā-varṇo hy anantākhyo nāga-bhogena cihnitaḥ |",
  "GR14hbhvil_u:4484": "anantaḥ sa tu vijñeyaḥ sarva-pūjā-phala-pradaḥ // Hbhv_5.346 //",
  "GR14hbhvil_u:4485": "pādme ca tatraiva-",
  "GR14hbhvil_u:4486": "ananta-cakro bahubhiś cihnair apy upalakṣitaḥ |",
  "GR14hbhvil_u:4487": "anantaḥ sa tu vijñeyaḥ sarva-pūjā-phala-pradaḥ // Hbhv_5.347 //",
  "GR14hbhvil_u:4488": "[PadmaP 5.120.72-74]",
  "GR14hbhvil_u:4489": "dṛśyate śikhare liṅgaṃ śālagrāma-samudbhavam |",
  "GR14hbhvil_u:4490": "yasya yogeśvaro nāma brahma-hatyāṃ vyapohati // Hbhv_5.348 //",
  "GR14hbhvil_u:4491": "āraktaḥ padmanābhākhyaṃ paṅkaja-cchatra-saṃyutam |",
  "GR14hbhvil_u:4492": "tulasyā pūjayen nityaṃ daridras tv īśvaro bhavet // Hbhv_5.349 //",
  "GR14hbhvil_u:4493": "candrākṛtiṃ hiraṇyākhyaṃ raśmi-jālaṃ vinirdiśet |",
  "GR14hbhvil_u:4494": "suvarṇa-rekhā-bahulaṃ sphaṭika-dyuti-śobhitam // Hbhv_5.350 //",
  "GR14hbhvil_u:4495": "kiṃ ca-",
  "GR14hbhvil_u:4496": "ardha-candrākṛtir devo hṛṣīkeśa udāhṛtaḥ |",
  "GR14hbhvil_u:4497": "tam arcya labhate svargaṃ viṣayāṃś ca samīhitām // Hbhv_5.351 //",
  "GR14hbhvil_u:4498": "vāma-pārśve same cakre kṛṣṇa-varṇaḥ sa bindukaḥ |",
  "GR14hbhvil_u:4499": "lakṣmī-nṛsiṃho vikhyāto bhukti-mukti-phala-pradaḥ // Hbhv_5.352 //",
  "GR14hbhvil_u:4500": "trivikramas tathā devaḥ śyāma-varṇo mahā-dyutiḥ |",
  "GR14hbhvil_u:4501": "vāma-pārśve tathā cakre rekhā caiva tu dakṣiṇe // Hbhv_5.353 //",
  "GR14hbhvil_u:4502": "pradakṣiṇāvarta-kṛta-vanamālā-vibhūṣitā |",
  "GR14hbhvil_u:4503": "yā śilā kṛṣṇa-saṃjñā sā dhana-dhānya-sukha-pradā // Hbhv_5.354 //",
  "GR14hbhvil_u:4504": "gautamīye-",
  "GR14hbhvil_u:4505": "bahubhir janmabhiḥ puṇyair yadi kṛṣṇa-śilāṃ labhet |",
  "GR14hbhvil_u:4506": "goṣpadena tu cihnena janus tena samāpyate // Hbhv_5.355 //",
  "GR14hbhvil_u:4507": "catasro yatra dṛśyante rekhāḥ pārśva-samīpagāḥ |",
  "GR14hbhvil_u:4508": "dve cakre madhya-deśe tu sā śilā tu caturmukhā // Hbhv_5.356 //",
  "GR14hbhvil_u:4509": "kiṃ ca, pādme tatraiva-",
  "GR14hbhvil_u:4510": "vajra-kīṭodbhavā rekhāḥ paṅktībhūtāś ca yatra vai |",
  "GR14hbhvil_u:4511": "śālagrāma-śilā yā sā viṣṇu-pañjara-saṃjñitā // Hbhv_5.357 //",
  "GR14hbhvil_u:4512": "nāgavat kuṇḍalī-bhūta-rekhā-paṅktiḥ sa śeṣakaḥ |",
  "GR14hbhvil_u:4513": "padmākāre ca paṅktī dve madhye lambā ca rekhikā |",
  "GR14hbhvil_u:4514": "garuḍaḥ sa tu vijñeyaś catuś cakro janārdanaḥ // Hbhv_5.358 //",
  "GR14hbhvil_u:4515": "catuś cakraḥ sūkṣma-dvāro vanamālāṅkitodaraḥ |",
  "GR14hbhvil_u:4516": "lakṣmī-nārāyaṇaḥ śrīmān bhukti-mukti-phala-pradaḥ // Hbhv_5.359 //",
  "GR14hbhvil_u:4517": "etal lakṣaṇa-yuktās tu śālagrāma-śilāḥ śubhāḥ |",
  "GR14hbhvil_u:4518": "yāś ca tāsv api sūkṣmāḥ syus tāḥ praśasta-karāḥ smṛtāḥ // Hbhv_5.360 //",
  "GR14hbhvil_u:4519": "tathā ca śrī-bhagavad-brahma-saṃvāde tatraiva-",
  "GR14hbhvil_u:4520": "yathā yathā śilā sūkṣmā mahat puṇyaṃ tathā tathā |",
  "GR14hbhvil_u:4521": "tasmāt tāṃ pūjayen nityaṃ dharma-kāmārtha-siddhaye // Hbhv_5.361 //",
  "GR14hbhvil_u:4522": "tatrāpy āmalakī-tulyā sūkṣmā cātīva yā bhavet |",
  "GR14hbhvil_u:4523": "tasyām eva sadā brahman śriyā saha vasāmy aham // Hbhv_5.362 //",
  "GR14hbhvil_u:4524": "atha śrī-śālagrāma-śilā-māhātmyam",
  "GR14hbhvil_u:4525": "śālagrāma-śilā-sparśāt koṭi-janmāgha-nāśanam |",
  "GR14hbhvil_u:4526": "kiṃ punar yajanaṃ tatra hari-sānnidhya-kārakam // Hbhv_5.363 //",
  "GR14hbhvil_u:4527": "pādme māgha-māhātmye tatraiva-",
  "GR14hbhvil_u:4528": "yaḥ pūjayed dhariṃ cakre śālagrāma-śilodbhave |",
  "GR14hbhvil_u:4529": "rājasūya-sahasreṇa teneṣṭaṃ prativāsaram // Hbhv_5.364 //",
  "GR14hbhvil_u:4530": "yad āmananti vedāntā brahma nirguṇam acyutam |",
  "GR14hbhvil_u:4531": "tat-prasādo bhaven nṛṇāṃ śālagrāma-śilārcanāt // Hbhv_5.365 //",
  "GR14hbhvil_u:4532": "mahākāṣṭha-sthito vahnir mathyamānaḥ prakāśate |",
  "GR14hbhvil_u:4533": "yathā tathā harir vyāpī śālagrāme prakāśate // Hbhv_5.366 //",
  "GR14hbhvil_u:4534": "api pāpa-samācārāḥ karmaṇy anadhikāriṇaḥ |",
  "GR14hbhvil_u:4535": "śālagrāmārcakā vaiśya naiva yānti yamālayam // Hbhv_5.367 //",
  "GR14hbhvil_u:4536": "na tathā ramate lakṣmyāṃ na tathā nija-mandire |",
  "GR14hbhvil_u:4537": "śālagrām-śilā-cakre yathā sa ramate sadā // Hbhv_5.368 //",
  "GR14hbhvil_u:4538": "agnihotraṃ hutaṃ tena dattā pṛthvī sa-sāgarā |",
  "GR14hbhvil_u:4539": "yenārcito hariś cakre śālagrāma-śilodbhave // Hbhv_5.369 //",
  "GR14hbhvil_u:4540": "kāmaiḥ krodhaiḥ pralobhaiś ca vyāpto yo 'tra narādhamaḥ |",
  "GR14hbhvil_u:4541": "so 'pi yāti harer lokaṃ śālagrāma-śilārcanāt // Hbhv_5.370 //",
  "GR14hbhvil_u:4542": "yaḥ pūjayati govindaṃ śālagrāme sadā naraḥ |",
  "GR14hbhvil_u:4543": "āhūta-samplavaṃ yāvat na sa pracyavate divaḥ // Hbhv_5.371 //",
  "GR14hbhvil_u:4544": "vinā tīrthair vinā dānair vinā yajñair vinā matim |",
  "GR14hbhvil_u:4545": "muktiṃ yāti naro vaiśya śālagrāma-śilārcanāt // Hbhv_5.372 //",
  "GR14hbhvil_u:4546": "narakaṃ garbha-vāsaṃ ca tiryaktvaṃ kṛmi-yonitām |",
  "GR14hbhvil_u:4547": "na yāti vaiśya pāpo 'pi śālagrāme'cyutārcakaḥ // Hbhv_5.373 //",
  "GR14hbhvil_u:4548": "dīkṣā-vidhāna-mantra-jñaś cakre yo balim āharet |",
  "GR14hbhvil_u:4549": "sa yāti vaiṣṇavaṃ dhāma satyaṃ satyaṃ mayoditam // Hbhv_5.374 //",
  "GR14hbhvil_u:4550": "naivedyair vividhaiḥ puṣpair dhūpair dīpair vilepanaiḥ |",
  "GR14hbhvil_u:4551": "gīta-vāditra-stotrādyaiḥ śālagrāma-śilārcanam // Hbhv_5.375 //",
  "GR14hbhvil_u:4552": "kurute mānavo yas tu kalau bhakti-parāyaṇaḥ |",
  "GR14hbhvil_u:4553": "kalpa-koṭi-sahasrāṇi ramate sannidhau hareḥ // Hbhv_5.376 //",
  "GR14hbhvil_u:4554": "liṅgais tu koṭibhir dṛṣṭair yat phalaṃ pūjitais tu taiḥ |",
  "GR14hbhvil_u:4555": "śālagrāma-śilāyāṃ tu ekenāpīha tat phalam // Hbhv_5.377 //",
  "GR14hbhvil_u:4556": "śālagrāma-śilā-rūpī yatra tiṣṭhati keśavaḥ |",
  "GR14hbhvil_u:4557": "tatra devāsurā yakṣā bhuvanāni caturdaśa // Hbhv_5.378 //",
  "GR14hbhvil_u:4558": "śālagrāma-śilāyāṃ tu yaḥ śrāddhaṃ kurute naraḥ |",
  "GR14hbhvil_u:4559": "pitaras tasya tiṣṭhanti tṛptāḥ kalpa-śataṃ divi // Hbhv_5.379 //",
  "GR14hbhvil_u:4560": "śālagrāma-śilā yatra tat-tīrthaṃ yojana-trayam |",
  "GR14hbhvil_u:4561": "yatra dānaṃ japo homaḥ sarvaṃ koṭi-guṇaṃ bhavet // Hbhv_5.380 //",
  "GR14hbhvil_u:4562": "śālagrāma-samīpe tu krośa-mātraṃ samantataḥ |",
  "GR14hbhvil_u:4563": "kīkaṭo 'pi mṛto yāti vaikuṇṭha-bhavanaṃ nara // Hbhv_5.381 //",
  "GR14hbhvil_u:4564": "śālagrāma-śilā-cakraṃ yo dadyād dānam uttamam |",
  "GR14hbhvil_u:4565": "bhū-cakraṃ tena dattaṃ syāt sa-śaila-vana-kānanam // Hbhv_5.382 //",
  "GR14hbhvil_u:4566": "skānde kārttika-māhātmye [padma 5.120.4-43] śrī-śiva-skanda-saṃvāde-",
  "GR14hbhvil_u:4567": "śālagrāma-śilāyāṃ tu trailokyaṃ sa-carācaram |",
  "GR14hbhvil_u:4568": "mayā saha mahāsena līnaṃ tiṣṭhati sarvadā // Hbhv_5.383 //",
  "GR14hbhvil_u:4569": "dṛṣā praṇamitā yena snāpitā pūjitā tathā |",
  "GR14hbhvil_u:4570": "yajña-koṭi-samaṃ puṇyaṃ gavāṃ koṭi-phalaṃ labhet // Hbhv_5.384 //",
  "GR14hbhvil_u:4571": "kāmāsakto 'pi yo nityaṃ bhakti-bhāva-vivarjitaḥ |",
  "GR14hbhvil_u:4572": "śālagrāma-śilāṃ vipra sampūjyaivācyuto bhavet // Hbhv_5.385 //",
  "GR14hbhvil_u:4573": "śālagrāma-śilā-bimbaṃ hatyā-koṭi-vināśanam |",
  "GR14hbhvil_u:4574": "smṛtaṃ saṅkīrtitaṃ dhyātaṃ pūjitaṃ ca namaskṛtam // Hbhv_5.386 //",
  "GR14hbhvil_u:4575": "śālagrāma-śilāṃ dṛṣṭvā yānti pāpāny anekaśaḥ |",
  "GR14hbhvil_u:4576": "siṃhaṃ dṛṣṭvā yathā yānti vane mṛga-gaṇā bhayāt // Hbhv_5.387 //",
  "GR14hbhvil_u:4577": "namaskaroti manujaḥ śālagrāma-śilārcane |",
  "GR14hbhvil_u:4578": "pāpāni vilayaṃ yānti tamaḥ sūryodaye yathā // Hbhv_5.388 //",
  "GR14hbhvil_u:4579": "kāmāsakto 'thavā kruddhaḥ śālagrāma-śilārcanam |",
  "GR14hbhvil_u:4580": "bhaktyā vā yadi vā'bhaktyā kṛtvā muktim avāpnuyāt // Hbhv_5.389 //",
  "GR14hbhvil_u:4581": "vaivasvataṃ bhayaṃ nāsti tathā maraṇa-janmanoḥ |",
  "GR14hbhvil_u:4582": "yaḥ kathāṃ kurute viṣṇoḥ śālagrāma-śilāgrataḥ // Hbhv_5.390 //",
  "GR14hbhvil_u:4583": "gītair vādyais tathā stotraiḥ śālagrāma-śilārcanam |",
  "GR14hbhvil_u:4584": "kurute mānavo yas tu kalau bhakti-parāyaṇaḥ |",
  "GR14hbhvil_u:4585": "kalpa-koṭi-sahasrāṇi ramate viṣṇu-sadmani // Hbhv_5.391 //",
  "GR14hbhvil_u:4586": "śālagrāma-namaskāre'bhāvenāpi naraiḥ kṛte |",
  "GR14hbhvil_u:4587": "bhayaṃ naiva kariṣyanti mad-bhaktā ye narā bhuvi // Hbhv_5.392 //",
  "GR14hbhvil_u:4588": "mad-bhakti-bala-darpiṣṭhā mat-prabhuṃ na namanti ye |",
  "GR14hbhvil_u:4589": "vāsudevaṃ na te jñeyā mad-bhaktāḥ pāpino hi te // Hbhv_5.393 //",
  "GR14hbhvil_u:4590": "śālagrāma-śilāyāṃ tu sadā putra vasāmy aham |",
  "GR14hbhvil_u:4591": "dattaṃ devena tuṣṭena sva-sthānaṃ mama bhaktitaḥ // Hbhv_5.394 //",
  "GR14hbhvil_u:4592": "padma-koṭi-sahasrais tu pūjite mayi yat phalam |",
  "GR14hbhvil_u:4593": "tat phalaṃ koṭi-guṇitaṃ śālagrāma-śilārcane // Hbhv_5.395 //",
  "GR14hbhvil_u:4594": "pūjito æhaṃ na tair martyair namito 'haṃ na tair naraiḥ |",
  "GR14hbhvil_u:4595": "na kṛtaṃ martya-loke yaiḥ śālagrāma-śilārcanam // Hbhv_5.396 //",
  "GR14hbhvil_u:4596": "śālagrāma-śilāgre tu yaḥ karoti mamārcanam |",
  "GR14hbhvil_u:4597": "tenārcito 'haṃ satataṃ yugānām ekaviṃśatim // Hbhv_5.397 //",
  "GR14hbhvil_u:4598": "kim arcitair liṅga-śatair viṣṇu-bhakti-vivarjitaiḥ |",
  "GR14hbhvil_u:4599": "śālagrāma-śilā-bimbaṃ nārcitaṃ yadi putraka // Hbhv_5.398 //",
  "GR14hbhvil_u:4600": "anarhaṃ mama naivedyaṃ patraṃ puṣpaṃ phalaṃ jalam |",
  "GR14hbhvil_u:4601": "śālagrāma-śilā-lagnaṃ sarvaṃ yāti pavitratām // Hbhv_5.399 //",
  "GR14hbhvil_u:4602": "yo hi māheśvaro bhūtvā vaiṣṇava-liṅgam uttamam |",
  "GR14hbhvil_u:4603": "dveṣṭi vai yāti narakaṃ yāvad indrāś caturdaśa // Hbhv_5.400 //",
  "GR14hbhvil_u:4604": "sakṛd apy arcite bimbe śālagrāma-śilodbhave |",
  "GR14hbhvil_u:4605": "muktiṃ prayānti manujā nūnaṃ sāṅkhyena varjitāḥ // Hbhv_5.401 //",
  "GR14hbhvil_u:4606": "mal-liṅgaiḥ koṭibhir dṛṣṭair yat phalaṃ pūjitais tu taiḥ |",
  "GR14hbhvil_u:4607": "śālagrāma-śilāyāṃ tu ekenāpi hi tad bhavet // Hbhv_5.402 //",
  "GR14hbhvil_u:4608": "tasmād bhaktyā ca mad-bhaktaiḥ prīty-arthe mama putraka |",
  "GR14hbhvil_u:4609": "kartavyaṃ satataṃ bhaktyā śālagrāma-śilārcanam // Hbhv_5.403 //",
  "GR14hbhvil_u:4610": "śālagrāma-śilā-rūpī yatra tiṣṭhati keśavaḥ |",
  "GR14hbhvil_u:4611": "tatra devāsurā yakṣā bhuvanāni caturdaśa // Hbhv_5.404 //",
  "GR14hbhvil_u:4612": "śālagrāma-śilāgre tu sakṛt piṇḍena tarpitāḥ |",
  "GR14hbhvil_u:4613": "vasanti pitaras tasya na saṅkhyā tatra vidyate // Hbhv_5.405 //",
  "GR14hbhvil_u:4614": "pramāṇam asti sarvasya sukṛtasya hi putraka |",
  "GR14hbhvil_u:4615": "phalaṃ pramāṇa-hīnaṃ tu śālagrāma-śilārcane // Hbhv_5.406 //",
  "GR14hbhvil_u:4616": "yo dadāti śilāṃ viṣṇoḥ śālagrāma-samudbhavām |",
  "GR14hbhvil_u:4617": "viprāya viṣṇu-bhaktāya teneṣṭaṃ bahubhiḥ makhaiḥ // Hbhv_5.407 //",
  "GR14hbhvil_u:4618": "(atra-prabhṛti ślokā ākare na dṛśyante)",
  "GR14hbhvil_u:4619": "mānuṣye durlabhā loke śālagrāmodbhavā śilā |",
  "GR14hbhvil_u:4620": "prāpyate na vinā puṇyaiḥ kali-kāle viśeṣataḥ // Hbhv_5.408 //",
  "GR14hbhvil_u:4621": "sa dhanyaḥ puruṣo loke saphalaṃ tasya jīvitam |",
  "GR14hbhvil_u:4622": "śālagrāma-śilā śuddhā gṛhe yasya ca pūjitā // Hbhv_5.409 //",
  "GR14hbhvil_u:4623": "saṃniyamyendriya-grāmaṃ śālagrāma-śilārcanam |",
  "GR14hbhvil_u:4624": "yaḥ kuryān mānavo bhaktyā puṣpe puṣpe'śvamedha-bhāk // Hbhv_5.410 //",
  "GR14hbhvil_u:4625": "kāle vā yadi vākāle śālagrāma-śilārcanam |",
  "GR14hbhvil_u:4626": "bhaktyā vā yadi vābhaktyā yaḥ karoti sa puṇya-bhāk // Hbhv_5.411 //",
  "GR14hbhvil_u:4627": "dveṣeṇāpi ca lobhena dambhena kapaṭena vā |",
  "GR14hbhvil_u:4628": "śālagrāmodbhavaṃ devaṃ dṛṣṭvā pāpāt pramucyate // Hbhv_5.412 //",
  "GR14hbhvil_u:4629": "aśucir vā durācāraḥ satya-śauca-vivarjitaḥ |",
  "GR14hbhvil_u:4630": "śālagrāma-śilāṃ spṛṣṭvā sadya eva śucir bhavet // Hbhv_5.413 //",
  "GR14hbhvil_u:4631": "tila-prastha-śataṃ bhaktyā yo dadāti dine dine |",
  "GR14hbhvil_u:4632": "tat phalaṃ samavāpnoti śālagrāma-śilārcane // Hbhv_5.414 //",
  "GR14hbhvil_u:4633": "patraṃ puṣpaṃ phalaṃ mūlaṃ toyaṃ dūrvākṣataṃ suta |",
  "GR14hbhvil_u:4634": "jāyate meruṇā tulyaṃ śālagrāma-śilārpitam // Hbhv_5.415 //",
  "GR14hbhvil_u:4635": "vidhi-hīno 'pi yaḥ kuryāt kriyā-mantra-vivarjitaḥ |",
  "GR14hbhvil_u:4636": "cakra-pūjām avāpnoti samyak śāstroditaṃ phalam // Hbhv_5.416 //",
  "GR14hbhvil_u:4637": "tatraiva cānyatra-",
  "GR14hbhvil_u:4638": "skandhe kṛtvā tu yo 'dhvānaṃ vahate śaila-nāyakam |",
  "GR14hbhvil_u:4639": "tenoḍhaṃ tu bhavet sarvaṃ trailokyaṃ sa-carācaram // Hbhv_5.417 //",
  "GR14hbhvil_u:4640": "brahma-hatyādikaṃ pāpaṃ yat kiñcit kurute naraḥ |",
  "GR14hbhvil_u:4641": "tat sarvaṃ nirdahaty āśu śālagrāma-śilārcanam // Hbhv_5.418 //",
  "GR14hbhvil_u:4642": "na pūjanaṃ na mantrāś ca na japo na ca bhāvanā |",
  "GR14hbhvil_u:4643": "na stutir nopacāraś ca śālagrāma-śilārcane // Hbhv_5.419 //",
  "GR14hbhvil_u:4644": "śālagrāma-śilā yatra tat tīrthaṃ yojana-trayam |",
  "GR14hbhvil_u:4645": "tatra dānaṃ ca homaś ca sarvaṃ koṭi-guṇaṃ bhavet // Hbhv_5.420 //",
  "GR14hbhvil_u:4646": "śālagrāma-śilāyāṃ tu yaḥ śrāddhaṃ kurute naraḥ |",
  "GR14hbhvil_u:4647": "pitaras tasya tiṣṭhanti tṛptāḥ kalpa-śataṃ divi // Hbhv_5.421 //",
  "GR14hbhvil_u:4648": "śālagrāma-samīpe tu krośa-mātraṃ samantataḥ |",
  "GR14hbhvil_u:4649": "kīkaṭo 'pi mṛto yāti vaikuṇṭha-bhuvanaṃ naraḥ // Hbhv_5.422 //",
  "GR14hbhvil_u:4650": "pādme ca-",
  "GR14hbhvil_u:4651": "śālagrāma-śilā-cakraṃ yo dadyād dānam uttamam |",
  "GR14hbhvil_u:4652": "bhū-cakraṃ tena dattaṃ syāt sa-śaila-vana-kānanam // Hbhv_5.423 //",
  "GR14hbhvil_u:4653": "garuḍa-purāṇe-",
  "GR14hbhvil_u:4654": "tiṣṭhanti nityaṃ pitaro manuṣyās",
  "GR14hbhvil_u:4655": "tīrthāni gaṅgādika-puṣkarāṇi |",
  "GR14hbhvil_u:4656": "yajñāś ca medhā hy api puṇya-śailāś",
  "GR14hbhvil_u:4657": "cakrāṅkitā yasya vasanti gehe // Hbhv_5.424 //",
  "GR14hbhvil_u:4658": "pādme kārttika-māhātmye śrī-yama-dhūmrakeśa-saṃvāde-",
  "GR14hbhvil_u:4659": "śālagrāma-śilāyāṃ tu yair naraiḥ pūjito hariḥ |",
  "GR14hbhvil_u:4660": "saṃśodhya teṣāṃ pāpāni muktaye buddhito bhavet // Hbhv_5.425 //",
  "GR14hbhvil_u:4661": "kārttike mathurāyāṃ tu sārūpyaṃ diśate hariḥ |",
  "GR14hbhvil_u:4662": "śālagrāma-śilāyāṃ vai pitṝṇ uddiśya pūjitaḥ |",
  "GR14hbhvil_u:4663": "kṛṣṇaḥ samuddharet tasya pitṝn etān svalokatām // Hbhv_5.426 //",
  "GR14hbhvil_u:4664": "bṛhan-nāradīye [1.38.67-68] ca yajñadhvajopākhyānānte-",
  "GR14hbhvil_u:4665": "śālagrāma-śilā-rūpī yatra tiṣṭhati keśavaḥ |",
  "GR14hbhvil_u:4666": "na bādhante'surās tatra bhūta-vetālakādayaḥ // Hbhv_5.427 //",
  "GR14hbhvil_u:4667": "śālagrāma-śilā yatra tat-tīrthaṃ tat tapo-vanam |",
  "GR14hbhvil_u:4668": "yataḥ sannihitas tatra bhagavān madhusūdanaḥ // Hbhv_5.428 //",
  "GR14hbhvil_u:4669": "śālagrāma-śilās tāś ca yadi dvādaśa pūjitāḥ |",
  "GR14hbhvil_u:4670": "śataṃ vā pūjitaṃ bhaktyā tadā syād adhikaṃ phalam // Hbhv_5.429 //",
  "GR14hbhvil_u:4671": "atha bāhulye tāsāṃ phala-viśeṣaḥ",
  "GR14hbhvil_u:4672": "pādme māgha-māhātmye [3.31.124-126] devadūta-vikuṇḍala-saṃvāde-",
  "GR14hbhvil_u:4673": "śilā dvādaśa bho vaiśya śālagrāma-śilodbhavāḥ |",
  "GR14hbhvil_u:4674": "vidhivat pūjitā yena tasya puṇyaṃ vadāmi te // Hbhv_5.430 //",
  "GR14hbhvil_u:4675": "koṭi-dvādaśa-liṅgais tu pūjitaiḥ svarṇa-paṅkajaiḥ |",
  "GR14hbhvil_u:4676": "yat syād dvādaśa-kāleṣu dinenaikena tad bhavet // Hbhv_5.431 //",
  "GR14hbhvil_u:4677": "yaḥ punaḥ pūjayed bhaktyā śālagrāma-śilāśatam |",
  "GR14hbhvil_u:4678": "uṣitvā sa harer loke cakravartīha jāyate // Hbhv_5.432 //",
  "GR14hbhvil_u:4679": "skānde kārttika-māhātmye [padma 6.120.31-33] śrī-śiva-skanda-saṃvāde-",
  "GR14hbhvil_u:4680": "dvādaśaiva śilā yo vai śālagrāma-samudbhavāḥ |",
  "GR14hbhvil_u:4681": "arcayed vaiṣṇavo nityaṃ tasya puṇyaṃ nibodha me // Hbhv_5.433 //",
  "GR14hbhvil_u:4682": "koṭi-liṅga-sahasrais tu pūjitair jāhnavī-taṭe |",
  "GR14hbhvil_u:4683": "kāśī-vāse yugāny aṣṭau dinenaikena tad bhavet // Hbhv_5.434 //",
  "GR14hbhvil_u:4684": "kiṃ punar bahunā yas tu pujayed vaiṣṇavo naraḥ |",
  "GR14hbhvil_u:4685": "na hi brahmādayo devāḥ saṃkhyāṃ kurvanti puṇyataḥ // Hbhv_5.435 //",
  "GR14hbhvil_u:4686": "atha tat-kraya-vikraya-niṣedhaḥ",
  "GR14hbhvil_u:4687": "tatraiva [padma 3.31.144-146]-",
  "GR14hbhvil_u:4688": "śālagrāma-śilāyāṃ yo mūlyam udghātayen naraḥ |",
  "GR14hbhvil_u:4689": "vikretā cānumantā ca yaḥ parīkṣām udīrayet // Hbhv_5.436 //",
  "GR14hbhvil_u:4690": "sarve te narakaṃ yānti yāvad āhūta-samplavam |",
  "GR14hbhvil_u:4691": "ataḥ saṃvarjayed vipra cakrasya kraya-vikrayam // Hbhv_5.437 //",
  "GR14hbhvil_u:4692": "atha pratiṣṭhā niṣedhaḥ",
  "GR14hbhvil_u:4693": "tatraiva-",
  "GR14hbhvil_u:4694": "śālagrāma-śilāyāṃ tu pratiṣṭhā naiva vidyate |",
  "GR14hbhvil_u:4695": "mahā-pūjāṃ tu kṛtvādau pūjayet tāṃ tato budhaḥ // Hbhv_5.438 //",
  "GR14hbhvil_u:4696": "| iti |",
  "GR14hbhvil_u:4697": "ato 'dhiṣṭhāna-vargeṣu sūryādiṣv iva mūrtiṣu |",
  "GR14hbhvil_u:4698": "śālagrāma-śilaiva syād adhiṣṭhānottamaṃ hareḥ // Hbhv_5.439 //",
  "GR14hbhvil_u:4699": "atha sarvādhiṣṭhāna-śraiṣṭhyam",
  "GR14hbhvil_u:4700": "pādme [3.31.115-117] tatraiva-",
  "GR14hbhvil_u:4701": "hṛdi sūrye jale vātha pratimā-sthaṇḍileṣu ca |",
  "GR14hbhvil_u:4702": "samabhyarcya hariṃ yānti narās te vaiṣṇavaṃ padam // Hbhv_5.440 //",
  "GR14hbhvil_u:4703": "athavā sarvadā pūjyo vāsudevo mumukṣubhiḥ |",
  "GR14hbhvil_u:4704": "śālagrāme-śilā-cakre vajra-kīṭa-vinirmite // Hbhv_5.441 //",
  "GR14hbhvil_u:4705": "adhiṣṭhānaṃ hi tad viṣṇoḥ sarva-pāpa-praṇāśanam |",
  "GR14hbhvil_u:4706": "sarva-puṇya-pradaṃ vaiśya sarveṣām api muktidam // Hbhv_5.442 //",
  "GR14hbhvil_u:4707": "tatraiva kārttika-māhātmye yama-dhūmrakeśa-saṃvāde-",
  "GR14hbhvil_u:4708": "pūjā ca vihitā tasya pratimāyāṃ nṛpātmaja |",
  "GR14hbhvil_u:4709": "śailī dārumayī lauhī lepyā lekhyā ca saikatā |",
  "GR14hbhvil_u:4710": "manomayī maṇimayī śrī-mūrtir aṣṭadhā smṛtā // Hbhv_5.443 //",
  "GR14hbhvil_u:4711": "śālagrāma-śilāyāṃ tu sākṣāt śrī-kṛṣṇa-sevanam |",
  "GR14hbhvil_u:4712": "nityaṃ saṃnihitas tatra vāsudevo jagad-guruḥ // Hbhv_5.444 //",
  "GR14hbhvil_u:4713": "skānde kārttika-māhātmye śrī-śiva-skanda-saṃvāde-",
  "GR14hbhvil_u:4714": "suvarṇārcā na ratnārcā na śilārcā surottama |",
  "GR14hbhvil_u:4715": "śālagrāma-śilāyāṃ tu sarvadā vasate hariḥ // Hbhv_5.445 //",
  "GR14hbhvil_u:4716": "ata evoktam-",
  "GR14hbhvil_u:4717": "hatyāṃ hanti yad-aṅghri-saṅga-tulasī steyaṃ ca toyaṃ pade",
  "GR14hbhvil_u:4718": "naivedyaṃ bahu-madya-pāna-duritaṃ gurv-aṅganā-saṅgajam |",
  "GR14hbhvil_u:4719": "śrīśādhīna-matiḥ sthitir hari-janais tat-saṅgajaṃ kilbiṣaṃ",
  "GR14hbhvil_u:4720": "śālagrāma-śilā-nṛsiṃha-mahimā ko 'py eṣa lokottaraḥ // Hbhv_5.446 //",
  "GR14hbhvil_u:4721": "śālagrāma-śilā-rūpa-bhagavan-mahimāmbudheḥ |",
  "GR14hbhvil_u:4722": "ūrmīn gaṇayituṃ śakyaḥ śrī-caitanyāśrito 'pi kaḥ // Hbhv_5.447 //",
  "GR14hbhvil_u:4723": "atha śālagrāma-śilā-pūjā-nityatā",
  "GR14hbhvil_u:4724": "pādme-",
  "GR14hbhvil_u:4725": "śālagrāma-śilā-pūjā vinā yo 'śnāti kiñcana |",
  "GR14hbhvil_u:4726": "sa caṇḍālādi-viṣṭhāyām ākalpaṃ jāyate kṛmiḥ // Hbhv_5.448 //",
  "GR14hbhvil_u:4727": "skānde ca-",
  "GR14hbhvil_u:4728": "gauravācala-śṛṅgāgrair bhidyate yasya vai tanuḥ |",
  "GR14hbhvil_u:4729": "na matir jāyate yasya śālagrāma-śilārcane // Hbhv_5.449 //",
  "GR14hbhvil_u:4730": "| iti |",
  "GR14hbhvil_u:4731": "evaṃ śrī-bhagavān sarvaiḥ śālagrāma-śilātmakaḥ |",
  "GR14hbhvil_u:4732": "dvijaiḥ strībhiś ca śūdraiś ca pūjyo bhagavataḥ paraiḥ // Hbhv_5.450 //",
  "GR14hbhvil_u:4733": "tathā skānde śrī-brahma-nārada-saṃvāde cāturmāsya-vrate śālagrāma-śilārcā-prasaṅge-",
  "GR14hbhvil_u:4734": "brāhmaṇa-kṣatriya-viśāṃ sac-chūdrāṇām athāpi vā |",
  "GR14hbhvil_u:4735": "śālagrāme'dhikāro 'sti na cānyeṣāṃ kadācana // Hbhv_5.451 //",
  "GR14hbhvil_u:4736": "tatraivānyatra-",
  "GR14hbhvil_u:4737": "striyo vā yadi vā śūdrā brāhmaṇāḥ kṣatriyādayaḥ |",
  "GR14hbhvil_u:4738": "pūjayitvā śilā-cakraṃ labhante śāśvataṃ padam // Hbhv_5.452 //",
  "GR14hbhvil_u:4739": "| iti |",
  "GR14hbhvil_u:4740": "ato niṣedhakaṃ yad yad vacanaṃ śrūyate sphuṭam |",
  "GR14hbhvil_u:4741": "avaiṣṇava-paraṃ tat tad vijñeyaṃ tattva-darśibhiḥ // Hbhv_5.453 //",
  "GR14hbhvil_u:4742": "yathā-",
  "GR14hbhvil_u:4743": "brāhmaṇasyaiva pūjyo 'haṃ śucer apy aśucer api |",
  "GR14hbhvil_u:4744": "strī-śūdra-kara-saṃsparśo vajrād api suduḥsahaḥ // Hbhv_5.454 //",
  "GR14hbhvil_u:4745": "praṇavoccāraṇārcaiva śālagrāma-śilārcanāt |",
  "GR14hbhvil_u:4746": "brāhmaṇī-gamanāc caiva śūdraś caṇḍālatām iyāt // Hbhv_5.455 //",
  "GR14hbhvil_u:4747": "sanātanaḥ: tad eva śrī-nāradoktyā pramāṇayati-brāhmaṇeti |",
  "GR14hbhvil_u:4748": "satāṃ vaiṣṇavānāṃ śūdrāṇāṃ, śālagrāme śrī-śālagrāma-śilārcane, anyeṣām asatāṃ śūdrāṇām |",
  "GR14hbhvil_u:4749": "ataeva śūdram adhikṛtyoktaṃ vāyu-purāṇe-",
  "GR14hbhvil_u:4750": "ayācakaḥ pradātā syāt kṛṣiṃ vṛtty-artham ācaret |",
  "GR14hbhvil_u:4751": "purāṇaṃ śṛṇuyān nityaṃ śālagrāmaṃ ca pūjayet ||",
  "GR14hbhvil_u:4752": "| iti |",
  "GR14hbhvil_u:4753": "evaṃ mahā-purāṇānāṃ vacanaiḥ saha-brāhmaṇasyaiva pūjyo 'ham iti vacanasya virodhān mātsarya-paraiḥ smārtaiḥ kaiścit kalpitam iti mantavyam |",
  "GR14hbhvil_u:4754": "yadi ca yuktyā siddhaṃ sa-mūlaṃ syāt tarhi cāvaiṣṇaviḥ śūdrais tādṛśībhiś ca strībhis tat-pūjā na kartavyā,",
  "GR14hbhvil_u:4755": "yathā-vidhi gṛhīta-viṣṇu-dīkṣākaiś ca taiḥ kartvyeti vyavasthāpanīyam |",
  "GR14hbhvil_u:4756": "yataḥ śūdreṣv antyajeṣv api madhye ye vaiṣṇavās te śūdrādayo na kilocyante | tathā ca nāradīye-",
  "GR14hbhvil_u:4757": "śvapaco 'pi mahīpāla viṣṇor bhakto dvijodhikaḥ iti |",
  "GR14hbhvil_u:4758": "itihāsa-samuccaye-",
  "GR14hbhvil_u:4759": "na śūdrā bhagavad-bhaktaṃ niṣādaṃ śvapacaṃ tathā |",
  "GR14hbhvil_u:4760": "vīkṣate jāti-sāmānyāt sa yāti narakaṃ dhruvam ||",
  "GR14hbhvil_u:4761": "| iti |",
  "GR14hbhvil_u:4762": "pādme ca-",
  "GR14hbhvil_u:4763": "na śūdrā bhagavad-bhaktās te tu bhāgavatā narāḥ |",
  "GR14hbhvil_u:4764": "sarva-varṇeṣu te śūdrā ye na bhaktā janārdane ||",
  "GR14hbhvil_u:4765": "| iti |",
  "GR14hbhvil_u:4766": "etad-ādikaṃ cāgre vaiṣṇava-māhātmye vistareṇa vyaktaṃ bhāvi |",
  "GR14hbhvil_u:4767": "kiṃ ca, bhagavad-dīkṣā-prabhāvena śūdrādīnām api vipra-sāmyaṃ siddham eva |",
  "GR14hbhvil_u:4768": "tathā ca tatra-yathā kāñcanatāṃ yāti ity ādi |",
  "GR14hbhvil_u:4769": "etac ca prāg-dīkṣā-māhātmye likhitam eva |",
  "GR14hbhvil_u:4770": "ata eva tṛtīya-skandhe devahūti-vākyam [BhP 3.33.6]-",
  "GR14hbhvil_u:4771": "yan-nāma-dheya-śravaṇānukīrtanād",
  "GR14hbhvil_u:4772": "yat-prahvaṇād yat-smaraṇād api kvacit |",
  "GR14hbhvil_u:4773": "śvādo 'pi sadyaḥ savanāya kalpate",
  "GR14hbhvil_u:4774": "kutaḥ punas te bhagavan nu darśanāt ||",
  "GR14hbhvil_u:4775": "| iti |",
  "GR14hbhvil_u:4776": "savanāya yajanāya kalpate yogyo bhavatīty arthaḥ |",
  "GR14hbhvil_u:4777": "ata eva vipraiḥ saha vaiṣṇavānām ekatraiva gaṇanā |",
  "GR14hbhvil_u:4778": "tathā ca hari-bhakti-sudhodaye śrī-bhagavad-brahma-saṃvāde-",
  "GR14hbhvil_u:4779": "tīrthāny aśvattha-taravo gāvo viprās tathā svayam |",
  "GR14hbhvil_u:4780": "mad-bhaktāś ceti vijñeyāḥ pañca te tanavo mama ||",
  "GR14hbhvil_u:4781": "| iti |",
  "GR14hbhvil_u:4782": "caturtha-skandhe [BhP 4.21.12] śrī-pṛthu-mahārāja-varṇane-",
  "GR14hbhvil_u:4783": "sarvatrāskhalitādeśaḥ sapta-dvīpaika-daṇḍa-dhṛk |",
  "GR14hbhvil_u:4784": "anyatra brāhmaṇa-kulād anyatrācyuta-gotrataḥ ||",
  "GR14hbhvil_u:4785": "| iti |",
  "GR14hbhvil_u:4786": "īmahārājasyoktau [BhP 4.21.37]",
  "GR14hbhvil_u:4787": "mā jātu tejaḥ prabhaven maha-rddhibhis",
  "GR14hbhvil_u:4788": "titikṣayā tapasā vidyayā ca |",
  "GR14hbhvil_u:4789": "dedīpyamāne ñjita-devatānāṃ",
  "GR14hbhvil_u:4790": "kule svayaṃ rāja-kulād dvijānām ||",
  "GR14hbhvil_u:4791": "| iti |",
  "GR14hbhvil_u:4792": "atra śrī-svāmi-pādānāṃ ṭīkā-mahatyaś ca tā ṛddhayaś ca tābhir yad-rāja-kulasya tejas tat tasmāt sakāśād dvijānāṃ viprāṇāṃ kule ajito devatā-pūjyo yeṣāṃ vaiṣṇavānāṃ,",
  "GR14hbhvil_u:4793": "teṣāṃ kule mā jātu prabhavet |",
  "GR14hbhvil_u:4794": "kadācid api prabhavaṃ na karotu |",
  "GR14hbhvil_u:4795": "kathambhūte ? samṛddhibhir vināpi svayam eva titikṣādibhir dedīpyamāna iti |",
  "GR14hbhvil_u:4796": "purañjanoktau [BhP 3.26.24] ca-",
  "GR14hbhvil_u:4797": "tasmin dadhe damam ahaṃ tava vīra-patni",
  "GR14hbhvil_u:4798": "yo 'nyatra bhūsura-kulāt kṛta-kilbiṣas tam |",
  "GR14hbhvil_u:4799": "paśye na vīta-bhayam unmuditaṃ tri-lokyām",
  "GR14hbhvil_u:4800": "anyatra vai mura-ripor itaratra dāsāt ||",
  "GR14hbhvil_u:4801": "| iti |",
  "GR14hbhvil_u:4802": "tatrāpi saiva ṭīkā-he vīra-patni ! yas te kṛtāparādhaḥ |",
  "GR14hbhvil_u:4803": "tasminn ahaṃ brāhmaṇa-kulād anyatra anyasmin muraripu-dāsād itaratra ca damaṃ dadhe,",
  "GR14hbhvil_u:4804": "daṇḍaṃ karomīty adi |",
  "GR14hbhvil_u:4805": "īdṛśāni ca vacanāni śrī-bhāgavatādau bahūny eva santi |",
  "GR14hbhvil_u:4806": "itthaṃ vaiṣṇavānāṃ brāhmaṇaiḥ saha sāmyam eva sidhyati |",
  "GR14hbhvil_u:4807": "kiṃ ca-viprād dviṣaḍ-guṇa-yutāt [BhP 7.9.10] ity ādi-vacanair vaiṣṇava-brāhmaṇebhyo nīca-jāti-jātānām api vaiṣṇavānāṃ śraiṣṭhyaṃ nirdiśyatetarām |",
  "GR14hbhvil_u:4808": "ata evoktaṃ śrī-bhagavatā śrī-hayagrīveṇa śrī-hayaśīrṣa-pañcarātre śrī-puruṣottama-pratiṣṭhānte-",
  "GR14hbhvil_u:4809": "mūrtipānāṃ tu dātavyā deśikārdhena dakṣiṇā |",
  "GR14hbhvil_u:4810": "tad-ardhaṃ vaiṣṇavānāṃ tu tad-ardhaṃ tad-dvijanmanām ||",
  "GR14hbhvil_u:4811": "| iti |",
  "GR14hbhvil_u:4812": "ato yuktam eva likhita sarvair bhagavataḥ paraiḥ pūjya iti |",
  "GR14hbhvil_u:4813": "tathā ca brahma-vaivarte priyavratopākhyāne dharma-vyādhasyāpi śrī-śālagrāma-śilā-pūjanam uktam-",
  "GR14hbhvil_u:4814": "tataḥ sa vismitaḥ śrutvā dharma-vyādhasya tad-vacaḥ |",
  "GR14hbhvil_u:4815": "tasthau sa ca samānīya darśayāmāsa tav ubhau ||",
  "GR14hbhvil_u:4816": "ninikta-vasanau vṛddhāvāsanasthau nijau gurū |",
  "GR14hbhvil_u:4817": "śālagrāma-śilāṃ caiva tat-samīpe supūjitam ||",
  "GR14hbhvil_u:4818": "| iti |",
  "GR14hbhvil_u:4819": "atrācāraś ca-satāṃ madhya-deśe'smin viśeṣato dakṣiṇa-deśe ca mahattamānāṃ śrī-vaiṣṇavānāṃ pramāṇam iti dik |",
  "GR14hbhvil_u:4820": "evaṃ śrī-bhāgavata-pāṭhaādāv apy adhikāro vaiṣṇavānāṃ draṣṭavyaḥ |",
  "GR14hbhvil_u:4821": "yato vidhi-niṣedhā bhagavad-bhaktānāṃ na bhavantīti devarṣi-bhūtāpta-nṝṇāṃ pitṝṇām [BhP 11.5.41] ity ādi-vacanaiḥ |",
  "GR14hbhvil_u:4822": "tathā karma-parityāgādināpi na kaścid doṣo ghaṭata iti tāvat karmāṇi kurvīta [BhP 11.20.9] iti,",
  "GR14hbhvil_u:4823": "yadā yasyānugṛhṇāti bhagavān [BhP 4.29.46] ity ādi vacanaiś ca vyaktaṃ bodhitam evāsti |",
  "GR14hbhvil_u:4824": "etat sarvam agre śrī-vaiṣṇava-māhātmye vistareṇa vyaktaṃ bhāvi ** HbhvC_5.454-455 **",
  "GR14hbhvil_u:4825": "śvādatvam atra śva-bhakṣaka-jāti-viśeṣatvam eva śvānam attīti nirukter vartamāna-prayogāt kravyādavat tac-chīlatva-prāpteḥ |",
  "GR14hbhvil_u:4826": "kādācitka-bhakṣaṇa-prāyaścitta-vivakṣāyāṃ tv atītaḥ prayogaḥ kriyeta |",
  "GR14hbhvil_u:4827": "rūḍhir yogam apaharatīti nyāyena ca tad virudhyate |",
  "GR14hbhvil_u:4828": "ataeva śvapaca iti tair vyākhyātam |",
  "GR14hbhvil_u:4829": "savanaṃ cātra soma-yāga ucyate |",
  "GR14hbhvil_u:4830": "tataś cāsya bhagavan-nāma-śravaṇādy-ekatarāt sadya eva savana-yogyatā-pratikūla-durjātitva-prārambhaka-prārabdha-pāpa-nāśaḥ pratipadyate |",
  "GR14hbhvil_u:4831": "uddhavaṃ prati bhagavatā ca - tasmāt bhaktiḥ punāti man-niṣṭhā śvapākān api sambhavāt [BhP 11.14.20] iti kaimutyārtham eva proktam ity āyāti |",
  "GR14hbhvil_u:4832": "kintu yogyatvam atra śvapacatva-prāpaka-prārabdha-pāpa-vicchinnatva-mātram ucyate |",
  "GR14hbhvil_u:4833": "savanārthaṃ tu guṇāntarādhānam apekṣata eva |",
  "GR14hbhvil_u:4834": "brāhmaṇa-kumārāṇāṃ śaukre janmani yogyatve saty api sāvitra-daiksya-janmāpekṣāvat |",
  "GR14hbhvil_u:4835": "sāvitrādi-janmani tu sad-ācāra-prāpter iti savane pravṛttir na yujyate |",
  "GR14hbhvil_u:4836": "tasmāt pūjyatva-mātre tātparyam ity abhipretya ṭīkā-kṛdbhir apy uktam anena pūjyatvaṃ lakṣyata iti |",
  "GR14hbhvil_u:4837": "tathāpi jāti-doṣa-haratvena prārabdha-hāritvaṃ tu vyaktam evāyātam |",
  "GR14hbhvil_u:4838": "sandhāryaā vaiṣṇavair yatnāc chālagrāma-śilā'suvat |",
  "GR14hbhvil_u:4839": "sā cārcyā dvārakā-cakrāṅkitopetaiva sarvadā // Hbhv_5.456 //",
  "GR14hbhvil_u:4840": "brāhme tatraiva-",
  "GR14hbhvil_u:4841": "śālagrāmodbhavo devo devo dvāravatī-bhavaḥ |",
  "GR14hbhvil_u:4842": "ubhayoḥ saṅgamo yatra muktis tatra na saṃśayaḥ // Hbhv_5.457 //",
  "GR14hbhvil_u:4843": "skānde śrī-brahma-nārada-saṃvāde-",
  "GR14hbhvil_u:4844": "cakrāṅkitā śilā yatra śālagrāma-śilāgrataḥ |",
  "GR14hbhvil_u:4845": "tiṣṭhate muni-śārdūla vardhante tatra sampadaḥ // Hbhv_5.458 //",
  "GR14hbhvil_u:4846": "tatraivānyatra-",
  "GR14hbhvil_u:4847": "pratyahaṃ dvādaśa śilāḥ śālagrāmasya yo 'rcayet |",
  "GR14hbhvil_u:4848": "dvāravatyāḥ śilā-yuktāḥ sa vaikuṇṭhe mahīyate // Hbhv_5.459 //",
  "GR14hbhvil_u:4849": "atha śrī-dvārakā-cakrāṅka-lakṣaṇāni",
  "GR14hbhvil_u:4850": "śrī-prahlāda-saṃhitāyām-",
  "GR14hbhvil_u:4851": "ekaḥ sudarśano dvābhyāṃ lakṣmī-nārāyaṇaḥ smṛtaḥ |",
  "GR14hbhvil_u:4852": "tribhis trivikramo nāma caturbhiś ca janārdanaḥ // Hbhv_5.460 //",
  "GR14hbhvil_u:4853": "pañcabhir vāsudevas tu ṣaḍbhiḥ pradyumna ucyate |",
  "GR14hbhvil_u:4854": "saptabhir baladevas tu aṣṭabhiḥ puruṣottamaḥ // Hbhv_5.461 //",
  "GR14hbhvil_u:4855": "navabhiś ca nava-vyūho daśabhir daśa-mūrtikaḥ |",
  "GR14hbhvil_u:4856": "ekādaśaiś cāniruddho dvādaśair dvādaśātmakaḥ |",
  "GR14hbhvil_u:4857": "anyeṣū bahu-cakreṣu anantaḥ parikīrtitaḥ // Hbhv_5.462 //",
  "GR14hbhvil_u:4858": "atha dvādaśa-cakrāṅka-māhātmyam",
  "GR14hbhvil_u:4859": "vārāhe-",
  "GR14hbhvil_u:4860": "ye kecic caiva pāṣāṇā viṣṇu-cakreṇa mudritāḥ |",
  "GR14hbhvil_u:4861": "teṣāṃ sparśana-mātreṇa mucyate sarva-pātakaiḥ // Hbhv_5.463 //",
  "GR14hbhvil_u:4862": "gāruḍe-",
  "GR14hbhvil_u:4863": "sudarśanādyās tu śilāḥ pūjitāḥ sarva-kāmadāḥ // Hbhv_5.464 //",
  "GR14hbhvil_u:4864": "skānde ca-",
  "GR14hbhvil_u:4865": "bhaktyā vā yadi vābhaktyā cakrāṅkaṃ pūjayen naraḥ |",
  "GR14hbhvil_u:4866": "api cet sudurācāro mucyate nātra saṃśayaḥ // Hbhv_5.465 //",
  "GR14hbhvil_u:4867": "dvārakā-māhātmye ca dvārakā-gatānāṃ śrī-brahmādīnām uktau-",
  "GR14hbhvil_u:4868": "etad vai cakra-tīrthaṃ tu yac chilā cakra-cihnitā |",
  "GR14hbhvil_u:4869": "muktidā pāpināṃ loke mleccha-deśe'pi pūjitā // Hbhv_5.466 //",
  "GR14hbhvil_u:4870": "atha teṣv eva cakra-bhedena phala-bhedaḥ",
  "GR14hbhvil_u:4871": "kapila-pañcarātre-",
  "GR14hbhvil_u:4872": "eka-cakras tu pāṣāṇo dvāravatyāḥ suśobhanaḥ |",
  "GR14hbhvil_u:4873": "sudarśanābhidho yo 'sau mokṣaika-phala-dāyakaḥ // Hbhv_5.467 //",
  "GR14hbhvil_u:4874": "lakṣmī-nārāyaṇo dvābhyāṃ bhukti-mukti-phala-pradaḥ |",
  "GR14hbhvil_u:4875": "ebhiś cācyuta-rūpo 'sau phalam aindraṃ prayacchati // Hbhv_5.468 //",
  "GR14hbhvil_u:4876": "catur-bhujaś catuś-cakraś catur-varga-phala-pradaḥ |",
  "GR14hbhvil_u:4877": "pañcabhir vāsudevaś ca janma-mṛtyu-bhayāpahaḥ // Hbhv_5.469 //",
  "GR14hbhvil_u:4878": "ṣaḍbhiḥ pradyumna evāsau lakṣmīṃ kāntiṃ dadāti saḥ |",
  "GR14hbhvil_u:4879": "saptabhir balabhadro 'sau gotra-kīrti-vivardhanaḥ // Hbhv_5.470 //",
  "GR14hbhvil_u:4880": "dadāti vāñchitaṃ sarvam aṣṭabhiḥ puruṣottamaḥ |",
  "GR14hbhvil_u:4881": "nava-cakro nṛsiṃhas tu phalaṃ yacchaty anuttamam // Hbhv_5.471 //",
  "GR14hbhvil_u:4882": "rājya-prado daśabhis tu daśāvatārakaḥ smṛtaḥ |",
  "GR14hbhvil_u:4883": "ekādaśabhir aiśvaryam aniruddhaḥ prayacchati // Hbhv_5.472 //",
  "GR14hbhvil_u:4884": "nirvāṇaṃ dvādaśātmāsau saukhyadaś ca supūjitaḥ // Hbhv_5.473 //",
  "GR14hbhvil_u:4885": "atha varṇādi-bhedena doṣa-guṇāḥ pūjyatvāpūjyatve ca",
  "GR14hbhvil_u:4886": "tatraiva-",
  "GR14hbhvil_u:4887": "kṛṣṇa mṛtyu-prado nityaṃ dhūmraś caiva bhayāvahaḥ |",
  "GR14hbhvil_u:4888": "asvāsthyaṃ karburo dadyān nīlas tu dhana-hānidaḥ // Hbhv_5.474 //",
  "GR14hbhvil_u:4889": "chidro dāridrya-duḥkhāni dadyāt sampūjito dhruvam |",
  "GR14hbhvil_u:4890": "pāṇḍaras tu mahad duḥkhaṃ bhagno bhāryā-viyogadaḥ // Hbhv_5.475 //",
  "GR14hbhvil_u:4891": "putra-pautra-dhanaiśvarya-sukham atyantam uttamam |",
  "GR14hbhvil_u:4892": "dadāti śukla-varṇaś ca tasmād enaṃ samarcayet // Hbhv_5.476 //",
  "GR14hbhvil_u:4893": "śrī-prahlāda-saṃhitāyām-",
  "GR14hbhvil_u:4894": "kṛṣṇā mṛtyu-pradā nityaṃ kapilā ca bhayāvahā |",
  "GR14hbhvil_u:4895": "rogārtiṃ karburā dadyāt pītā vitta-vināśinī // Hbhv_5.477 //",
  "GR14hbhvil_u:4896": "dhūmrābhā vitta-nāśāya bhagnā bhāryā-vināśikā |",
  "GR14hbhvil_u:4897": "sac-chidrā ca trikoṇā ca tathā viṣama-cakrikā |",
  "GR14hbhvil_u:4898": "ardha-candrākṛtir yā ca pūjyās tā na bhavanti hi // Hbhv_5.478 //",
  "GR14hbhvil_u:4899": "gārgya-gālavayoḥ-",
  "GR14hbhvil_u:4900": "sukhadā sama-cakrā tu dvādaśī cottamā śubhā |",
  "GR14hbhvil_u:4901": "vartulā caturasrā ca narāṇāṃ ca sukha-pradā // Hbhv_5.479 //",
  "GR14hbhvil_u:4902": "trikoṇā viṣamā caiva chidrā bhagnā tathaiva ca |",
  "GR14hbhvil_u:4903": "ardha-candrākṛtir yā tu pūjārhā na bhavet tu sā |",
  "GR14hbhvil_u:4904": "phalaṃ notpadyate tatra pūjitāyāṃ kadācana // Hbhv_5.480 //",
  "GR14hbhvil_u:4905": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:4906": "ādhiṣṭhāniko nāma",
  "GR14hbhvil_u:4907": "pañcamo vilāsaḥ",
  "GR14hbhvil_u:4908": "*************************************************************************",
  "GR14hbhvil_u:4909": "6. Snapanika-Vilasa",
  "GR14hbhvil_u:4910": "ṣaṣṭha-vilāsaḥ",
  "GR14hbhvil_u:4911": "snāpanikaḥ",
  "GR14hbhvil_u:4912": "śrī-caitanya-prasādena tad-rūpaṃ gokulotsavam |",
  "GR14hbhvil_u:4913": "manojñaṃ yaṣṭu-kāmasya mūrty-arcā-vidhir ucyate // Hbhv_6.1 //",
  "GR14hbhvil_u:4914": "svayaṃ vyaktāḥ sthāpanāś ca mūrtayo dvividhā matāḥ |",
  "GR14hbhvil_u:4915": "svayaṃ vyaktāḥ svayaṃ kṛṣṇaḥ sthāpanās tu pratiṣṭhayā // Hbhv_6.2 //",
  "GR14hbhvil_u:4916": "yathā ca pādmottara-khaṇḍe [PadmaP 6.253.4-7]-",
  "GR14hbhvil_u:4917": "śṛṇu devi pravakṣyāmi tad-arcāvasathaṃ hareḥ |",
  "GR14hbhvil_u:4918": "sthāpanaṃ ca svayaṃ vyaktaṃ dvividhaṃ tat prakīrtitam // Hbhv_6.3 //",
  "GR14hbhvil_u:4919": "śilā-mṛd-dāru-lohādyaiḥ kṛtvā pratikṛtiṃ hareḥ |",
  "GR14hbhvil_u:4920": "śrauta-smārtāgama-prokta-vidhinā sthāpanaṃ hi yat // Hbhv_6.4 //",
  "GR14hbhvil_u:4921": "tat sthāpanaṃ iti proktaṃ svayaṃ vyaktaṃ hi me śṛṇu |",
  "GR14hbhvil_u:4922": "yasmin sannihito viṣṇuḥ svam eva nṝṇāṃ bhuvi // Hbhv_6.5 //",
  "GR14hbhvil_u:4923": "pāṣāṇadārvor ātmeśaḥ svayaṃ vyaktaṃ hi tat smṛtam |",
  "GR14hbhvil_u:4924": "durlabhatvāt svayaṃ vyakta-mūrteḥ śrī-vaiṣṇavottamaḥ |",
  "GR14hbhvil_u:4925": "yathāvidhi pratiṣṭhāpya sthāpitāṃ mūrtim arcayet // Hbhv_6.6 //",
  "GR14hbhvil_u:4926": "hari-bhakti-sudhodaye-",
  "GR14hbhvil_u:4927": "naikaṃ sva-vaṃśaṃ tu naras tārayaty akhilaṃ jagat |",
  "GR14hbhvil_u:4928": "arcāyām īpsitaṃ nṝṇāṃ phalaṃ yāgādi-durlabham |",
  "GR14hbhvil_u:4929": "pratimām āśrito 'bhīṣṭa-pradāṃ kalpa-latāṃ yathā // Hbhv_6.7 //",
  "GR14hbhvil_u:4930": "atha-śrī-mūrteḥ prasādanam ātmādi-śuddhayaś ca",
  "GR14hbhvil_u:4931": "śrī-mūrtiṃ kṣālanārhāṃ tu śasta-gandha-jalādinā |",
  "GR14hbhvil_u:4932": "praksālayet tad anyāṃ tu mūla-mantreṇa mārjayet // Hbhv_6.8 //",
  "GR14hbhvil_u:4933": "śrī-mūrti-hṛdayaṃ spṛṣṭvā sva-mantraṃ cāṣṭadhā japet |",
  "GR14hbhvil_u:4934": "evaṃ prasādanaṃ mūrter ātmanas tat-prasādanāt |",
  "GR14hbhvil_u:4935": "śuddhir ekā dvitīyā tu syād avyagratayāpi ca // Hbhv_6.9 //",
  "GR14hbhvil_u:4936": "sthāna-śuddhis tathā dravya-śuddhiś ca likhitā purā |",
  "GR14hbhvil_u:4937": "iti prakāra-bhedena bhavec chuddhi-catuṣṭayam // Hbhv_6.10 //",
  "GR14hbhvil_u:4938": "uktaṃ ca śrī-nāradena-",
  "GR14hbhvil_u:4939": "puṣpeṇāmbu gṛhītvā tu prokṣayete sarva-sādhanam |",
  "GR14hbhvil_u:4940": "mala-snānaṃ tataḥ kuryāt pātre devaṃ nidhāya ca // Hbhv_6.11 //",
  "GR14hbhvil_u:4941": "anyenāpi-",
  "GR14hbhvil_u:4942": "puṣpākṣatādi-dravyānāṃ kuryān mantrādi-śodhanam |",
  "GR14hbhvil_u:4943": "kṣālanenāmbu-lepāder mūrti-śuddiṃ samācaret |",
  "GR14hbhvil_u:4944": "avyagratvenātma-śuddhiṃ ksiti-śuddhiṃ tataś caret // Hbhv_6.12 //",
  "GR14hbhvil_u:4945": "| iti //",
  "GR14hbhvil_u:4946": "mantra-śuddhiṃ parāṃ citta-śuddhiṃ cecchanti kecana |",
  "GR14hbhvil_u:4947": "evaṃ ṣaṭ śuddhayaḥ puṇyāḥ sampradāyānusārataḥ // Hbhv_6.13 //",
  "GR14hbhvil_u:4948": "atha pīṭha-pūjā",
  "GR14hbhvil_u:4949": "tāmrādi-pīṭhe śrī-khaṇḍādyālipte'ṣṭa-dalaṃ likhet |",
  "GR14hbhvil_u:4950": "sakarṇikaṃ trivṛttāḍhyaṃ padmaṃ ṣoḍaśa-keśaram // Hbhv_6.14 //",
  "GR14hbhvil_u:4951": "sadalāgraṃ catuṣkoṇaṃ caturdvāra-vibhūṣitam |",
  "GR14hbhvil_u:4952": "pūjā-yantraṃ samuddhṛtya pīṭhārcāṃ tatra sādhayet // Hbhv_6.15 //",
  "GR14hbhvil_u:4953": "pīṭhe bhagavato vāme śrī-gurūn guru-pādukām |",
  "GR14hbhvil_u:4954": "nāradādīn pūrva-siddhān yajed anyāṃś ca vaiṣṇavān // Hbhv_6.16 //",
  "GR14hbhvil_u:4955": "dakṣiṇe cārcayed durgāṃ gaṇeśaṃ ca sarasvatīm |",
  "GR14hbhvil_u:4956": "tatra prāg-likhita-nyāsasyānusāreṇa pūjayet // Hbhv_6.17 //",
  "GR14hbhvil_u:4957": "madhye ādhāra-śakty-ādīn dharmādīṃś ca vidikṣv atha |",
  "GR14hbhvil_u:4958": "adharmādīṃś catur-dikṣv anantādīn madhyataḥ punaḥ // Hbhv_6.18 //",
  "GR14hbhvil_u:4959": "śaktīr navāṣṭa-patreṣu karṇikāyāṃ ca pūjayet |",
  "GR14hbhvil_u:4960": "tathā tad-upariṣṭhāc ca pīṭha-mantraṃ yathoditam // Hbhv_6.19 //",
  "GR14hbhvil_u:4961": "tat-pīṭhe mūla-mantreṇa śrī-mūrtiṃ sthāpayed atha |",
  "GR14hbhvil_u:4962": "puṣpāñjaliṃ gṛhitveṣṭa-deva-rūpaṃ vicintayet // Hbhv_6.20 //",
  "GR14hbhvil_u:4963": "tataś ca mūla-mantreṇa kṣiptvā puṣpāñjali-trayam |",
  "GR14hbhvil_u:4964": "nijeṣṭa-deva-mūrteś ca param aikyaṃ vibhāvayet // Hbhv_6.21 //",
  "GR14hbhvil_u:4965": "athāvāhanādīni",
  "GR14hbhvil_u:4966": "tato devārcane prauḍha-pādatāyā niṣedhanāt |",
  "GR14hbhvil_u:4967": "bhūmai nihita-pādaḥ san kuryād āvāhanādikam // Hbhv_6.22 //",
  "GR14hbhvil_u:4968": "yac cāvāhyam adhiṣṭhānaṃ tatrāvāhanam ācaret |",
  "GR14hbhvil_u:4969": "śālagrāma-sthāpane ca nāvāhana-visarjane // Hbhv_6.23 //",
  "GR14hbhvil_u:4970": "tathā coktam-",
  "GR14hbhvil_u:4971": "udvāsāvāhane na staḥ sthāvare vai yathā tathā |",
  "GR14hbhvil_u:4972": "śālagrāmārcane naiva hy āvāhana-visarjane // Hbhv_6.24 //",
  "GR14hbhvil_u:4973": "śālagrāme tu bhagavān āvirbhūto yathā hariḥ |",
  "GR14hbhvil_u:4974": "na tathānyatra sūryādau vaikuṇṭhe'pi ca sarvagaḥ // Hbhv_6.25 //",
  "GR14hbhvil_u:4975": "athāvāhanādi-vidhiḥ",
  "GR14hbhvil_u:4976": "āvāhanādi-mudrāś ca saṃdarśyāvāhanaṃ budhaḥ |",
  "GR14hbhvil_u:4977": "tathā saṃsthāpanaṃ sannidhāpanaṃ sannirodhanam // Hbhv_6.26 //",
  "GR14hbhvil_u:4978": "sakalīkaraṇaṃ cāvaguṇṭhanaṃ ca yathāvidhi |",
  "GR14hbhvil_u:4979": "amṛtīkaraṇaṃ kuryāt paramīkaraṇaṃ tathā // Hbhv_6.27 //",
  "GR14hbhvil_u:4980": "tathāvāhanādy-arthaḥ",
  "GR14hbhvil_u:4981": "āgame-",
  "GR14hbhvil_u:4982": "āvāhanaṃ cādareṇa sammukhīkaraṇaṃ prabhoḥ |",
  "GR14hbhvil_u:4983": "bhaktyā niveśanaṃ tasya saṃsthāpana-mudrā-hṛtam // Hbhv_6.28 //",
  "GR14hbhvil_u:4984": "tavāsmīti tvadīyatva-darśanaṃ sannidhāpanam |",
  "GR14hbhvil_u:4985": "kriyā-samāpti-paryantaṃ sthāpanaṃ sannirodhanam // Hbhv_6.29 //",
  "GR14hbhvil_u:4986": "saklaīkaraṇaṃ coktaṃ tat-sarvāṅga-prakāśanam |",
  "GR14hbhvil_u:4987": "ānanda-ghanatātyanta-prakāśo hy avaguṭhanam // Hbhv_6.30 //",
  "GR14hbhvil_u:4988": "amṛtīkaraṇaṃ sarvair evāṅgair avaruddhatā |",
  "GR14hbhvil_u:4989": "paramīkaraṇaṃ nāmābhīṣṭa-sampādanaṃ param // Hbhv_6.31 //",
  "GR14hbhvil_u:4990": "athāvāhana-māhātmyam",
  "GR14hbhvil_u:4991": "nārasiṃhe-",
  "GR14hbhvil_u:4992": "āgaccha narasiṃheti āvāhyākṣata-puṣpakaiḥ |",
  "GR14hbhvil_u:4993": "etāvatāpi rājendra sarva-pāpaiḥ pramucyate // Hbhv_6.32 //",
  "GR14hbhvil_u:4994": "| iti|",
  "GR14hbhvil_u:4995": "nyased yathā-sampradāyaṃ deve'ṅgādīni pūrvavat |",
  "GR14hbhvil_u:4996": "śaṅkha-cakrādikāś cātha mudrā vidvān pradarśayet // Hbhv_6.33 //",
  "GR14hbhvil_u:4997": "tathā ca tattva-sāgare-",
  "GR14hbhvil_u:4998": "āvāhanādi-mudrāś ca darśayitvā tataḥ punaḥ |",
  "GR14hbhvil_u:4999": "aṅga-nyāsaṃ ca devasya kṛtvā mudrāḥ pradarśayet // Hbhv_6.34 //",
  "GR14hbhvil_u:5000": "atha mudrāḥ",
  "GR14hbhvil_u:5001": "āgame-",
  "GR14hbhvil_u:5002": "āvāhanīṃ sthāpanīṃ ca tathānyāṃ sannidhāpanīm |",
  "GR14hbhvil_u:5003": "saṃnirodha-karīṃ cānyāṃ sakalīkaraṇīṃ parām // Hbhv_6.35 //",
  "GR14hbhvil_u:5004": "tathāvaguṇṭhanīṃ paścād amṛtīkaraṇīṃ tathā |",
  "GR14hbhvil_u:5005": "paramīkaraṇaṃ cānyā prāg aṣṭau darśayed imāḥ // Hbhv_6.36 //",
  "GR14hbhvil_u:5006": "śaṅkhaṃ cakraṃ gadāṃ padmaṃ muṣalaṃ śārṅgam eva ca |",
  "GR14hbhvil_u:5007": "khaḍgaṃ pāśāṅkuśī tadvad vainateyaṃ tathaiva ca // Hbhv_6.37 //",
  "GR14hbhvil_u:5008": "śrīvatsa-kaustubhau veṇum abhīti-varadau tathā |",
  "GR14hbhvil_u:5009": "vanamālāṃ tathā mantrī darśayet kṛṣṇa-pūjane // Hbhv_6.38 //",
  "GR14hbhvil_u:5010": "mudrā cāpi prayoktavyā nitya`abilva-phalākṛtiḥ |",
  "GR14hbhvil_u:5011": "ity etāś ca punaḥ saptadaśa mudrāḥ pradarśayet // Hbhv_6.39 //",
  "GR14hbhvil_u:5012": "ganda-digdhau karau kṛtvā mudrāḥ sarvatra yojayet |",
  "GR14hbhvil_u:5013": "yo 'nyathā kurute mūḍho na siddhaḥ phalabhāg bhavet // Hbhv_6.40 //",
  "GR14hbhvil_u:5014": "atha mudrā-māhātmyam",
  "GR14hbhvil_u:5015": "agastya-saṃhitāyām-",
  "GR14hbhvil_u:5016": "etābhiḥ saptadaśabhir mudrābhis tu vicaksaṇaḥ |",
  "GR14hbhvil_u:5017": "yo vai mām arcayen nityaṃ mohayet sa sureśvaram |",
  "GR14hbhvil_u:5018": "drāpayed api viprendra tataḥ prārthitam āpnuyat // Hbhv_6.41 //",
  "GR14hbhvil_u:5019": "krama-dīpikāyāṃ [2.58] bilva-mudrām adhikṛtya -",
  "GR14hbhvil_u:5020": "mano-vāṇī-dehair yad iha ca purā vāpi vihitaṃ",
  "GR14hbhvil_u:5021": "tvamatyā matyā vā tad akhilam asau duṣkṛti-cayam |",
  "GR14hbhvil_u:5022": "imāṃ mudrāṃ jānan kṣapayati naras taṃ sura-gaṇā",
  "GR14hbhvil_u:5023": "namanty asyādhīnā bhavati satataṃ sarva-janatā // Hbhv_6.42 //",
  "GR14hbhvil_u:5024": "athāsanādy-arpaṇam",
  "GR14hbhvil_u:5025": "tato nikṣipya devasyopari puṣpāñjali-trayam |",
  "GR14hbhvil_u:5026": "dattvāsanārthaṃ puspaṃ ca svāgataṃ vidhinācaret // Hbhv_6.43 //",
  "GR14hbhvil_u:5027": "āsanādy-upacāreṣu mudrāḥ ṣoḍaśa darśayet |",
  "GR14hbhvil_u:5028": "prasiddhāḥ padma-svasty-ādyā vidvān ṣoḍaśasu kramāt // Hbhv_6.44 //",
  "GR14hbhvil_u:5029": "śrī-kṛṣṇāyārpayed arghyaṃ pādyam ācamanīyakam |",
  "GR14hbhvil_u:5030": "madhuparkaṃ punaś cācamanīyaṃ ca vidhir yathā // Hbhv_6.45 //",
  "GR14hbhvil_u:5031": "tathā ca smṛty-artha-sāre -",
  "GR14hbhvil_u:5032": "āvāhanāsanaṃ pādyam arghyam ācamanīyakam |",
  "GR14hbhvil_u:5033": "snānam ācamanaṃ vastrācamanaṃ copavītakam // Hbhv_6.46 //",
  "GR14hbhvil_u:5034": "ācamanaṃ gandha-puṣpaṃ dhūpa-dīpaṃ prakalpayet |",
  "GR14hbhvil_u:5035": "naivedyaṃ punar ācāmaṃ natvā stutvā visarjayet // Hbhv_6.47 //",
  "GR14hbhvil_u:5036": "anyatra ca -",
  "GR14hbhvil_u:5037": "ādau puṣpāñjaliṃ dattvā pādārcanam ataḥ param |",
  "GR14hbhvil_u:5038": "pādyam arghaṃ tv ācamanaṃ madhuparkaṃ yathoditam // Hbhv_6.48 //",
  "GR14hbhvil_u:5039": "abhyaṅgodvartane kṛtvā mahā-snānaṃ samācaret |",
  "GR14hbhvil_u:5040": "abhiṣekāṅga-vastraṃ ca dattvā nīrājayed dharim // Hbhv_6.49 //",
  "GR14hbhvil_u:5041": "| iti|",
  "GR14hbhvil_u:5042": "śrī-mūrtau tu śirasy arghyaṃ dadyāt pādyaṃ ca pādayoḥ |",
  "GR14hbhvil_u:5043": "mukhe cācamanīyaṃ trir madhuparkaṃ ca tatra hi // Hbhv_6.50 //",
  "GR14hbhvil_u:5044": "sarveṣv apy upacāreṣu pādyādiṣu pṛthak pṛthak |",
  "GR14hbhvil_u:5045": "ādau puṣpāñjaliṃ kecid icchanti bhagavat-parāḥ // Hbhv_6.51 //",
  "GR14hbhvil_u:5046": "athāsanādy-arpaṇa-māhātmyam",
  "GR14hbhvil_u:5047": "narasiṃha-purāṇe -",
  "GR14hbhvil_u:5048": "dattvāsanam athārghyaṃ ca pādyam ācamanīyakam |",
  "GR14hbhvil_u:5049": "devadevasya vidhinā sarva-pāpaiḥ pramucyate // Hbhv_6.52 //",
  "GR14hbhvil_u:5050": "viṣṇu-dharmottare -",
  "GR14hbhvil_u:5051": "āsanānāṃ pradānena sthānaṃ sarvatra vindati |",
  "GR14hbhvil_u:5052": "godāna-phalam āpnoti tathā pādya-prado naraḥ // Hbhv_6.53 //",
  "GR14hbhvil_u:5053": "tatas tv arhaṇa-dānena sarva-pāpaiḥ pramucyate |",
  "GR14hbhvil_u:5054": "tathaivācamaīyasya dātā brāhamaṇa-sattamāḥ // Hbhv_6.54 //",
  "GR14hbhvil_u:5055": "tīrtha-toyaṃ tathā dattvā devasyācamanaṃ punaḥ |",
  "GR14hbhvil_u:5056": "svarga-lokam avāpnoti sarva-pāpa-vivarjitaḥ |",
  "GR14hbhvil_u:5057": "naras tv ācamanīyasya dātā bhavati nirmalaḥ // Hbhv_6.55 //",
  "GR14hbhvil_u:5058": "madhuparkasya dānena paraṃ padam ihāśnute // Hbhv_6.56 //",
  "GR14hbhvil_u:5059": "viṣṇu-purāṇe (?) ca -",
  "GR14hbhvil_u:5060": "madhuparka-vidhiṃ kṛtvā madhuparkaṃ prayacchati |",
  "GR14hbhvil_u:5061": "brahman sa yāti paramaṃ sthānam etan na saṃśayaḥ // Hbhv_6.57 //",
  "GR14hbhvil_u:5062": "atha snānam",
  "GR14hbhvil_u:5063": "vijñāpya devaṃ snānārthaṃ pāduke purato 'rpayet |",
  "GR14hbhvil_u:5064": "mahā-vidyādinā taṃ ca snāna-sthānaṃ tato nayet // Hbhv_6.58 //",
  "GR14hbhvil_u:5065": "prāgvat tatrāsanaṃ pādyaṃ tatraivācamanīyakam |",
  "GR14hbhvil_u:5066": "nivedya darśayen mudrām amṛtīkaraṇīṃ budhaḥ // Hbhv_6.59 //",
  "GR14hbhvil_u:5067": "śālagrāma-śilā-rūpaṃ tato devaṃ niveśayet |",
  "GR14hbhvil_u:5068": "snāna-pātre nijābhīṣṭāṃ calāṃ śrī-mūrtim eva vā // Hbhv_6.60 //",
  "GR14hbhvil_u:5069": "atha snāna-pātram",
  "GR14hbhvil_u:5070": "skanda-purāṇe -",
  "GR14hbhvil_u:5071": "kṛtvā tāmra-maye pātre yo 'rcayen madhusūdanam |",
  "GR14hbhvil_u:5072": "phalam āpnoti pūjāyāḥ pratyahaṃ śatvārṣikam // Hbhv_6.61 //",
  "GR14hbhvil_u:5073": "yo 'rcayen mādhavaṃ bhaktyā aśvattha-dala-saṃsthitam |",
  "GR14hbhvil_u:5074": "pratyahaṃ labhate puṇyaṃ padma-yuta-samudbhavam // Hbhv_6.62 //",
  "GR14hbhvil_u:5075": "rambhā-dalopari hariṃ kṛtvā yo 'bhyarcayen naraḥ |",
  "GR14hbhvil_u:5076": "varṣāyutaṃ bhavet pītaḥ keśavaḥ priyayā saha // Hbhv_6.63 //",
  "GR14hbhvil_u:5077": "ye paśyanti sakṛd bhaktyā padma-patropari sthitam |",
  "GR14hbhvil_u:5078": "bhaktyā padmālayā-kāntaṃ tair āptaṃ durlabha-phalam // Hbhv_6.64 //",
  "GR14hbhvil_u:5079": "| iti|",
  "GR14hbhvil_u:5080": "tataḥ śaṅkhenābhiṣekaṃ kuryād ghaṇṭādi-niḥsvanaiḥ |",
  "GR14hbhvil_u:5081": "mūlenāṣṭākṣareṇāpi dhūpayann antarāntarā // Hbhv_6.65 //",
  "GR14hbhvil_u:5082": "tatra tu prathamaṃ bhaktyā vidadhīta sugandhibhiḥ |",
  "GR14hbhvil_u:5083": "divyais tailādibhir dravyair abhyaṅgaṃ śrī-hareḥ śanaiḥ // Hbhv_6.66 //",
  "GR14hbhvil_u:5084": "athābhyaṅga-dravyāṇi tan-māhātmyaṃ ca",
  "GR14hbhvil_u:5085": "skande -",
  "GR14hbhvil_u:5086": "mālatī-jātim ādāya sugandhānāṃ tu vā punaḥ // Hbhv_6.67 //",
  "GR14hbhvil_u:5087": "tathānya-puṣpa-jātīnāṃ gṛhītvā bhaktito narāḥ |",
  "GR14hbhvil_u:5088": "ye snāpayanti deveśam utsave vai harer dine // Hbhv_6.68 //",
  "GR14hbhvil_u:5089": "medinī-dāna-tulyaṃ hi phalam uktaṃ svayambhuvā |",
  "GR14hbhvil_u:5090": "yaḥ punaḥ puṣpa-tailena divyauṣadhi-yutena hi // Hbhv_6.69 //",
  "GR14hbhvil_u:5091": "abhyaṅgaṃ kurute viṣṇor madhye kṣiptvā tu kuṅkumam |",
  "GR14hbhvil_u:5092": "romāñcita-tanur bhūtvā priyayā saha mādhavaḥ |",
  "GR14hbhvil_u:5093": "prītyā bibharti svotsaṅge manvantara-śataṃ hariḥ // Hbhv_6.70 //",
  "GR14hbhvil_u:5094": "viṣṇu-dharmottare ca -",
  "GR14hbhvil_u:5095": "gandha-tailāni divyāni sugandhīni śucīni ca |",
  "GR14hbhvil_u:5096": "keśavāya naro dattvā gandharvaiḥ saha modate // Hbhv_6.71 //",
  "GR14hbhvil_u:5097": "atha pañcāmṛta-snapanam",
  "GR14hbhvil_u:5098": "tataḥ śaṅkha-bhṛtenaiva kṣīreṇa snāpayet kramāt |",
  "GR14hbhvil_u:5099": "dadhnā ghṛtena madhunā khaṇḍena ca pṛthak pṛthak // Hbhv_6.72 //",
  "GR14hbhvil_u:5100": "pañcāmṛtādyaiḥ snapanaṃ sadā necchanti tat priyāḥ |",
  "GR14hbhvil_u:5101": "kintu taiḥ kāla-deśādi-viśeṣe kārayanti tat // Hbhv_6.73 //",
  "GR14hbhvil_u:5102": "atha tat-parimāṇam",
  "GR14hbhvil_u:5103": "brahma-purāṇe (?)",
  "GR14hbhvil_u:5104": "devānāṃ pratimā yatra ghṛtābhyaṅgas tato bhavet |",
  "GR14hbhvil_u:5105": "palāni tasya deyāni śraddhayā pañcaviṃśatiḥ // Hbhv_6.74 //",
  "GR14hbhvil_u:5106": "aṣṭottara-pala-śataṃ deyaṃ ca sarvadā |",
  "GR14hbhvil_u:5107": "dve sahasre palānāṃ tu mahā-snāne ca saṅkhyayā // Hbhv_6.75 //",
  "GR14hbhvil_u:5108": "dātavye yena sarvāsu dikṣu niryāti tad-ghṛtam // Hbhv_6.76 //",
  "GR14hbhvil_u:5109": "| iti|",
  "GR14hbhvil_u:5110": "dugdhādāv api saṅkhyeyam evaṃ jñeyā manīṣibhiḥ |",
  "GR14hbhvil_u:5111": "pala-saṅkhyā ca vijñeyā yājñavalkyādi-vākyataḥ // Hbhv_6.77 //",
  "GR14hbhvil_u:5112": "tathā hi -",
  "GR14hbhvil_u:5113": "pañca-kṛṣṇalako māṣas te suvarṇas tu ṣoḍaśa |",
  "GR14hbhvil_u:5114": "suvarṇānāṃ ca catvāraḥ palam ity abhidhīyate // Hbhv_6.78 //",
  "GR14hbhvil_u:5115": "| iti|",
  "GR14hbhvil_u:5116": "kiṃ ca -",
  "GR14hbhvil_u:5117": "snānārthaṃ surabhī-kṣīraṃ mahiṣyādyās tu kutsitāḥ // Hbhv_6.79 //",
  "GR14hbhvil_u:5118": "viṣṇu-dharmottare ca -",
  "GR14hbhvil_u:5119": "śarīra-duḥkha-śamanaṃ mano-duḥkha-vināśanam |",
  "GR14hbhvil_u:5120": "kṣīreṇa snapanaṃ viṣṇoḥ kṣīrābhodhi-pradaṃ tathā // Hbhv_6.80 //",
  "GR14hbhvil_u:5121": "agni-purāṇe -",
  "GR14hbhvil_u:5122": "gavāṃ śatasya viprebhyaḥ samyag-dattasya yat phalam |",
  "GR14hbhvil_u:5123": "ghṛta-prasthena tad viṣṇor labhet snānān na saṃśayaḥ // Hbhv_6.81 //",
  "GR14hbhvil_u:5124": "indradyumnena samprāptā sapta-dvīpā vasundharā |",
  "GR14hbhvil_u:5125": "ghṛtodakena saṃyuktā pratimā snāpitā kila // Hbhv_6.82 //",
  "GR14hbhvil_u:5126": "pratimāsaṃ sitāṣṭamyāṃ ghṛtena jagatāṃ patim |",
  "GR14hbhvil_u:5127": "snāpayitvā samabhyarcya sarva-pāpaiḥ pramucyate // Hbhv_6.83 //",
  "GR14hbhvil_u:5128": "jñānato 'jñānato vāpi yat pāpaṃ kurute naraḥ |",
  "GR14hbhvil_u:5129": "tat kṣālayati sandhyāyāṃ ghṛta-snapana-toṣitaḥ // Hbhv_6.84 //",
  "GR14hbhvil_u:5130": "yeṣu kṣīravahā nadyo pāyasa-kardamāḥ |",
  "GR14hbhvil_u:5131": "tān lokān puruṣā yānti kṣīra-snapanakā hareḥ // Hbhv_6.85 //",
  "GR14hbhvil_u:5132": "viṣṇu-dharme śrī-pulastya-prahlāda-saṃvāde ca -",
  "GR14hbhvil_u:5133": "dvādaśyāṃ pañcadaśyāṃ ca gavyena havisā hareḥ |",
  "GR14hbhvil_u:5134": "snāpanaṃ daitya-śārdūla mahā-pātaka-nāśanam // Hbhv_6.86 //",
  "GR14hbhvil_u:5135": "dadhy-ādīnāṃ vikārāṇāṃ kṣīrataḥ sambhavo yathā |",
  "GR14hbhvil_u:5136": "tathaivāśeṣa-kāmānāṃ kṣīra-snānaṃ tato hareḥ // Hbhv_6.87 //",
  "GR14hbhvil_u:5137": "nārasiṃhe -",
  "GR14hbhvil_u:5138": "payasā yas tu deveśaṃ snāpayed garuḍa-dhvajam |",
  "GR14hbhvil_u:5139": "sarva-pāpa-viśuddhātmā viṣṇu-loke mahīyate // Hbhv_6.88 //",
  "GR14hbhvil_u:5140": "snāpya dadhnā sakṛd viṣṇuṃ nirmalaṃ priya-darśanam |",
  "GR14hbhvil_u:5141": "viṣṇu-lokam avāpnoti sevyamānaḥ surottamaḥ // Hbhv_6.89 //",
  "GR14hbhvil_u:5142": "duḥsvapna-śamanaṃ jñeyam amaṅgalya-vināśanam |",
  "GR14hbhvil_u:5143": "māṅgalya-vṛddhi-daṃ dadhnā snapanaṃ nara-puṅgava // Hbhv_6.90 //",
  "GR14hbhvil_u:5144": "yaḥ karoti harer arcāṃ madhunā snāpitāṃ naraḥ |",
  "GR14hbhvil_u:5145": "agni-loke sa moditvā punar viṣṇu-pure vaset // Hbhv_6.91 //",
  "GR14hbhvil_u:5146": "madhunā snapanaṃ kṛtvā saubhāgyam adhigacchati |",
  "GR14hbhvil_u:5147": "loka-mitrāṇy avāpnoti tathaivekṣu-rasena ca // Hbhv_6.92 //",
  "GR14hbhvil_u:5148": "śrī-dvārakā-māhātmye ca śrī-mārkaṇḍeyendradyumna-saṃvāde -",
  "GR14hbhvil_u:5149": "kṣīra-snānaṃ prakurvanti ye narā viṣṇu-mūrdhani |",
  "GR14hbhvil_u:5150": "tenāśva-medhajaṃ puṇyaṃ bindunā bindunā smṛtam // Hbhv_6.93 //",
  "GR14hbhvil_u:5151": "kṣīrād daśa-guṇaṃ dadhnā ghṛtaṃ tasmād daśottaram |",
  "GR14hbhvil_u:5152": "ghṛtād daśa-guṇaṃ kṣaudraṃ khaṇḍaṃ tasmād daśottaram // Hbhv_6.94 //",
  "GR14hbhvil_u:5153": "puṣpodakaṃ ca gandhodaṃ vardhate ca daśottaram |",
  "GR14hbhvil_u:5154": "mantrodakaṃ ca darbhodaṃ tathaiva nṛpa-sattama // Hbhv_6.95 //",
  "GR14hbhvil_u:5155": "drākṣā-rasaṃ cūta-rasaṃ śata-vāji-makhaiḥ samam |",
  "GR14hbhvil_u:5156": "tathaiva tīrtha-nīraṃ ca phalaṃ yacchati bhūmipa // Hbhv_6.96 //",
  "GR14hbhvil_u:5157": "snāpanaṃ kṛṣṇa-devasya yaḥ karoti sva-śaktitaḥ |",
  "GR14hbhvil_u:5158": "phalam āpnoti tat proktaṃ niṣkāmo muktim āpnuyāt // Hbhv_6.97 //",
  "GR14hbhvil_u:5159": "viṣṇu-dharmottare-",
  "GR14hbhvil_u:5160": "tīrthodakāni puṇyāni svayam ānīya mānavaḥ |",
  "GR14hbhvil_u:5161": "tailasya snapanaṃ dattvā sarva-pāpaiḥ pramucyate // Hbhv_6.98 //",
  "GR14hbhvil_u:5162": "atha snapane dhūpane dhūpana-māhātmyam",
  "GR14hbhvil_u:5163": "skānde -",
  "GR14hbhvil_u:5164": "snāna-kāle tu kṛṣṇasya aguruṃ dahate tu yaḥ |",
  "GR14hbhvil_u:5165": "praviṣṭo nāsikā-randhraṃ pāpaṃ janmāyutaṃ dahet // Hbhv_6.99 //",
  "GR14hbhvil_u:5166": "udvartanaṃ ca tailāder apasāraṇa-kāraṇam |",
  "GR14hbhvil_u:5167": "devasya kārayed dravyair upayuktyair anantaram // Hbhv_6.100 //",
  "GR14hbhvil_u:5168": "athodvartanaṃ tan-māhātmyaṃ ca",
  "GR14hbhvil_u:5169": "nārasiṃhe -",
  "GR14hbhvil_u:5170": "yava-godhūmaiś cūrṇair udvartyoṣṇena vāriṇā |",
  "GR14hbhvil_u:5171": "prakṣālya deva-deveśaṃ vāruṇaṃ lokam āpnuyāt // Hbhv_6.101 //",
  "GR14hbhvil_u:5172": "viṣṇu-dharmottare ca -",
  "GR14hbhvil_u:5173": "go-dhūma-yava-cūrṇais tu tam utsādya janārdanam |",
  "GR14hbhvil_u:5174": "lodhra-cūrṇaka-saṅkīrṇair bala-rūpaṃ tathāpnuyāt // Hbhv_6.102 //",
  "GR14hbhvil_u:5175": "masūra-māsa-cūrṇaṃ ca kuṅkuma-kṣoda-saṃyutam |",
  "GR14hbhvil_u:5176": "nivedya deva-devāya gandharvaiḥ saha modate // Hbhv_6.103 //",
  "GR14hbhvil_u:5177": "vārāhe -",
  "GR14hbhvil_u:5178": "kalāyakasya cūrṇena piṣṭa-cūrṇena vā punaḥ |",
  "GR14hbhvil_u:5179": "tenaivodvartanaṃ kuryād gandha-puṣpaiś ca saṃyutam |",
  "GR14hbhvil_u:5180": "yadīcchet paramāṃ siddhiṃ mama karma-parāyaṇaḥ // Hbhv_6.104 //",
  "GR14hbhvil_u:5181": "| iti|",
  "GR14hbhvil_u:5182": "tataḥ samarpayet kūrcam uṣīrādi-vinirmitam |",
  "GR14hbhvil_u:5183": "malāpakarṣaṇādy-arthaṃ śrīman-mūrty-aṅga-sandhitaḥ // Hbhv_6.105 //",
  "GR14hbhvil_u:5184": "atha kūrcaṃ tan-māhātmyam",
  "GR14hbhvil_u:5185": "viṣṇu-dharmottare -",
  "GR14hbhvil_u:5186": "uṣīra-kūrcakaṃ dattvā sarva-pāpaiḥ pramucyate |",
  "GR14hbhvil_u:5187": "dattvā go-bāla-jaṃ kūrcaṃ sarvāṃs tāpān vyapohati |",
  "GR14hbhvil_u:5188": "dattvā cāmarakaṃ kūrcaṃ śriyam āpnoty anuttamam // Hbhv_6.106 //",
  "GR14hbhvil_u:5189": "atha śuddha-jala-snapanam",
  "GR14hbhvil_u:5190": "tataḥ koṣṇena saṃsnāpya saṃskṛtena sugandhinā |",
  "GR14hbhvil_u:5191": "śītalenāmbunā śaṅkha-bhṛtena snāpayet punaḥ // Hbhv_6.107 //",
  "GR14hbhvil_u:5192": "tad uktam ekādaśa-skandhe [BhP 11.27.30] -",
  "GR14hbhvil_u:5193": "candanośīra-karpūra- kuṅkumāguru-vāsitaiḥ |",
  "GR14hbhvil_u:5194": "salilaiḥ snāpayen mantrair nityadā vibhave sati // Hbhv_6.108 //",
  "GR14hbhvil_u:5195": "atha jala-parimāṇam",
  "GR14hbhvil_u:5196": "bhaviṣye -",
  "GR14hbhvil_u:5197": "snāne pala-śataṃ deyam abhyaṅge pañca-viṃśatiḥ |",
  "GR14hbhvil_u:5198": "palānāṃ dve sahasre tu mahā-snānaṃ prakīrtitam // Hbhv_6.109 //",
  "GR14hbhvil_u:5199": "tatra yājñavalkyaḥ-",
  "GR14hbhvil_u:5200": "na naktodaka-puṣpādyair arcanaṃ snānam arhati // Hbhv_6.110 //",
  "GR14hbhvil_u:5201": "viṣṇuḥ-",
  "GR14hbhvil_u:5202": "na naktaṃ gṛhītodakena daiva-karma kuryāt // Hbhv_6.111 //",
  "GR14hbhvil_u:5203": "hārītaḥ-",
  "GR14hbhvil_u:5204": "rātrāv etā āpo varuṇaṃ prāviśanta",
  "GR14hbhvil_u:5205": "tasmān na rātrau gṛhṇīyāt // Hbhv_6.112 //",
  "GR14hbhvil_u:5206": "atha snapana-māhātmyam",
  "GR14hbhvil_u:5207": "nārasiṃhe-",
  "GR14hbhvil_u:5208": "nirmālaym apanīyātha toyena snāpya keśavam |",
  "GR14hbhvil_u:5209": "narasiṃhākṛtiṃ rājan sarva-pāpaiḥ pramucyate // Hbhv_6.113 //",
  "GR14hbhvil_u:5210": "go-dāna-jaṃ phalaṃ prāpya yānenāmbara-śobhinā |",
  "GR14hbhvil_u:5211": "narasiṃha-puraṃ prāpya modate kālam akṣayam // Hbhv_6.114 //",
  "GR14hbhvil_u:5212": "kiṃ ca-",
  "GR14hbhvil_u:5213": "snāpya toyena bhaktyā tu narasiṃhaṃ narādhipa |",
  "GR14hbhvil_u:5214": "sarva-pāpa-vinirmukto viṣṇu-lokaṃ mahīyate // Hbhv_6.115 //",
  "GR14hbhvil_u:5215": "narasiṃhaṃ tu saṃsnāpya karpūrāguru-vāriṇā |",
  "GR14hbhvil_u:5216": "canddra-loke sa moditvā paścād viṣṇu-puraṃ vaset // Hbhv_6.116 //",
  "GR14hbhvil_u:5217": "kiṃ ca-",
  "GR14hbhvil_u:5218": "kuśa-puṣpodakenāpi viṣṇu-lokam avāpnuyāt |",
  "GR14hbhvil_u:5219": "ratnodakena sāvitraṃ kauveraṃ hema-vāriṇā // Hbhv_6.117 //",
  "GR14hbhvil_u:5220": "viṣṇu-dharmottare -",
  "GR14hbhvil_u:5221": "ratnodaka-pradānena śriyam āpnoty anuttamām |",
  "GR14hbhvil_u:5222": "bījodaka-pradānena kriyā-sāphalyam āpnuyāt // Hbhv_6.118 //",
  "GR14hbhvil_u:5223": "puṣpa-toya-pradānena śrīmān bhavati mānavaḥ |",
  "GR14hbhvil_u:5224": "phala-toya-pradānena saphalāṃ vindate kriyām // Hbhv_6.119 //",
  "GR14hbhvil_u:5225": "hayaśīrṣa-pañcarātre-",
  "GR14hbhvil_u:5226": "sugandhinā yas toyena snāpayej jala-śāyinam |",
  "GR14hbhvil_u:5227": "brahma-lokam avāpnoti yāvad indrāś caturdaśa // Hbhv_6.120 //",
  "GR14hbhvil_u:5228": "gāruḍe -",
  "GR14hbhvil_u:5229": "tulasī-miśra-toyena snāpayanti janārdanam |",
  "GR14hbhvil_u:5230": "pūjayanti ca bhāvena dhanyās te bhuvi mānavāḥ // Hbhv_6.121|",
  "GR14hbhvil_u:5231": "agni-purāṇe-",
  "GR14hbhvil_u:5232": "mahā-snānena govindaṃ samyak saṃsnāpya mānavaḥ |",
  "GR14hbhvil_u:5233": "yaṃ yaṃ prārthayate kāmaṃ taṃ taṃ prāpnoty asaṃśayaḥ // Hbhv_6.122 //",
  "GR14hbhvil_u:5234": "pādme śrī-pulastya-bhagīratha-saṃvāde-",
  "GR14hbhvil_u:5235": "snānam abhyarcanaṃ yas tu kurute keśave sadā |",
  "GR14hbhvil_u:5236": "tasya puṇyasya yā saṅkhyā nāsti sā jñāne gocarā // Hbhv_6.123 //",
  "GR14hbhvil_u:5237": "viṣṇu-dharmottare -",
  "GR14hbhvil_u:5238": "snānārthaṃ devadevasya yas tu gandhaṃ prayacchati |",
  "GR14hbhvil_u:5239": "bhavanti vaśagās tasya nāryaḥ sarvatra sarvadā // Hbhv_6.124 //",
  "GR14hbhvil_u:5240": "puṣpa-dānāt tathā loke bhavatīha phalānvitaḥ |",
  "GR14hbhvil_u:5241": "dattvā mṛgamada-snānaṃ sarvān kāmān avāpnuyāt // Hbhv_6.125 //",
  "GR14hbhvil_u:5242": "sarvauṣadhi-pradānena vājimedha-phalaṃ labhet |",
  "GR14hbhvil_u:5243": "dattvā jātī-phalaṃ mukhyaṃ saphalāṃ vindati kriyām // Hbhv_6.126 //",
  "GR14hbhvil_u:5244": "atha sarvauṣadhiḥ",
  "GR14hbhvil_u:5245": "murā māsī vacā kuṣṭhaṃ śaileyaṃ rajanī-dvayam |",
  "GR14hbhvil_u:5246": "śaṭī campaka-mustaṃ ca sarvauṣadhi-gaṇaḥ smṛtaḥ // Hbhv_6.127 //",
  "GR14hbhvil_u:5247": "gandhaś cāgame-",
  "GR14hbhvil_u:5248": "gandhaś candana-karpūra-kālāgurubhir īritaḥ // Hbhv_6.128 //",
  "GR14hbhvil_u:5249": "atha śaṅkha-māhātmyam",
  "GR14hbhvil_u:5250": "skānde śrī-brahma-nārada-saṃvāde-",
  "GR14hbhvil_u:5251": "śaṅkha-sthitena toyena yaḥ snāpayati keśavam |",
  "GR14hbhvil_u:5252": "kapilā-śata-dānasya phalaṃ prāpnoti mānavaḥ // Hbhv_6.129 //",
  "GR14hbhvil_u:5253": "śaṅke tīrthodakaṃ kṛtvā yaḥ snāpayati mādhavam |",
  "GR14hbhvil_u:5254": "dvādaśyāṃ bindu-mātreṇa kulānāṃ tārayec chatam // Hbhv_6.130 //",
  "GR14hbhvil_u:5255": "kapilā-kṣīram ādāya śaṅkhe kṛtvā janārdanam |",
  "GR14hbhvil_u:5256": "yaḥ snāpayati dharmātmā yajñāyuta-phalaṃ labhet // Hbhv_6.131 //",
  "GR14hbhvil_u:5257": "anya-go-sambhavaṃ kṣīraṃ śaṅkhe kṛtvā tu nārada |",
  "GR14hbhvil_u:5258": "yaḥ snāpayati deveśaṃ rājasūya-phalaṃ labheet // Hbhv_6.132 //",
  "GR14hbhvil_u:5259": "śaṅkhe kṛtvā ca pānīyaṃ sākṣataṃ kusumānvitam |",
  "GR14hbhvil_u:5260": "snāpayed devadeveśaṃ hanyāt pāpaṃ cirārjitam // Hbhv_6.133 //",
  "GR14hbhvil_u:5261": "sākṣataṃ kusumopetaṃ śaṅkhe toyaṃ sa-candanam |",
  "GR14hbhvil_u:5262": "yaḥ kṛtvā snāpayed devaṃ mama loke vasec ciram // Hbhv_6.134 //",
  "GR14hbhvil_u:5263": "kṣiptvā gandhodakaṃ śaṅkhe yaḥ snāpayati keśavam |",
  "GR14hbhvil_u:5264": "namo nārāyaṇāyeti mucyate yoni-saṅkaṭān // Hbhv_6.135 //",
  "GR14hbhvil_u:5265": "nādyaṃ taḍāgajaṃ vāri vāpī-kūpa-hradādijam |",
  "GR14hbhvil_u:5266": "gāṅgeyaṃ ca bhavet sarvaṃ kṛtaṃ śaṅkhe kali-priya // Hbhv_6.136 //",
  "GR14hbhvil_u:5267": "trailokye yāni tīrthāni vāsudevasya cājñayā |",
  "GR14hbhvil_u:5268": "śaṅkhe tiṣṭhanti viprendra tasmāt śaṅkhaṃ sadārcayet // Hbhv_6.137 //",
  "GR14hbhvil_u:5269": "śaṅkhe kṛtvā tu pānīyaṃ sa-puṣpaṃ satilākṣatam |",
  "GR14hbhvil_u:5270": "arghyaṃ dadāti devasya sa-sāgara-dharā-phalam // Hbhv_6.138 //",
  "GR14hbhvil_u:5271": "arghyaṃ dattvā tu śaṅkhena yaḥ karoti pradakṣiṇam |",
  "GR14hbhvil_u:5272": "pradakṣiṇī-kṛtā tena sapta-dvīpā vasundharā // Hbhv_6.139 //",
  "GR14hbhvil_u:5273": "darśanenāpi śaṅkhasya kiṃ punaḥ sparśane kṛte |",
  "GR14hbhvil_u:5274": "vilayaṃ yānti pāpāni himaṃ sūryodaye yathā // Hbhv_6.140 //",
  "GR14hbhvil_u:5275": "nitye naimittike kāmye snānārcana-vilepane |",
  "GR14hbhvil_u:5276": "śaṅkham udvahate yas tu śvetadvīpe vasec ciram // Hbhv_6.141 //",
  "GR14hbhvil_u:5277": "natvā śaṅkhaṃ kare dhṛtvā mantreṇānena vaiṣṇavaḥ |",
  "GR14hbhvil_u:5278": "yaḥ snāpayati govindaṃ tasya puṇyam anantakam // Hbhv_6.142 //",
  "GR14hbhvil_u:5279": "mantraḥ",
  "GR14hbhvil_u:5280": "tvaṃ purā sāgarotpanno viṣṇunā vidhṛtaḥ kare |",
  "GR14hbhvil_u:5281": "mānitaḥ sarva-devaiś ca pāñcajanya namo 'stu te // Hbhv_6.143 //",
  "GR14hbhvil_u:5282": "tava nādena jīmūtā vitrasyanti surāsurāḥ |",
  "GR14hbhvil_u:5283": "śaśāṅkāyuta-dīptābha pāñcajanya namo 'stu te // Hbhv_6.144 //",
  "GR14hbhvil_u:5284": "garbhā devāri-nārīṇāṃ vilīyante sahasradhā |",
  "GR14hbhvil_u:5285": "tava nādena pātāle pāñcajanya namo 'stu te // Hbhv_6.145 //",
  "GR14hbhvil_u:5286": "vārāhe ca-",
  "GR14hbhvil_u:5287": "dakṣiṇāvarta-śaṅkhena tila-miśrodakena ca |",
  "GR14hbhvil_u:5288": "udake nābhimātre tu yaḥ kuryād abhiṣecanam // Hbhv_6.146 //",
  "GR14hbhvil_u:5289": "prāk srotasi ca nadyāṃ vai naras tv ekāgra-mānasaḥ |",
  "GR14hbhvil_u:5290": "yāvaj jīva-kṛtaṃ pāpaṃ tat-kṣaṇād eva naśyati // Hbhv_6.147 //",
  "GR14hbhvil_u:5291": "dakṣiṇāvarta-śaṅkhena pātre auḍumbare sthitam |",
  "GR14hbhvil_u:5292": "udakaṃ yaḥ pratīccheta śirasā kṛṣṇa-mānasaḥ |",
  "GR14hbhvil_u:5293": "tasya janma-kṛtaṃ pāpaṃ tat-kṣaṇād eva naśyati // Hbhv_6.148 //",
  "GR14hbhvil_u:5294": "āgame-",
  "GR14hbhvil_u:5295": "bṛhattvaṃ snigdhatācchatvaṃ śaṅkhasyeti guṇa-trayam // Hbhv_6.149 //",
  "GR14hbhvil_u:5296": "āvarta-bhaṅga-doṣas tu hema-yogān na jāyate |",
  "GR14hbhvil_u:5297": "nālikāyāṃ svabhāvena yadi chidraṃ bhaven nahi // Hbhv_6.150 //",
  "GR14hbhvil_u:5298": "| iti|",
  "GR14hbhvil_u:5299": "ghaṇṭāvādyaṃ ca nitarāṃ snāna-kāle praśasyate |",
  "GR14hbhvil_u:5300": "yato bhagavato viṣṇos tat sadā paramaṃ priyam // Hbhv_6.151 //",
  "GR14hbhvil_u:5301": "āvāhanārghye dhūpe ca puṣpa-naivedya-yojane |",
  "GR14hbhvil_u:5302": "nityam etāṃ prayuñjīta tan-mantreṇābhimantritām // Hbhv_6.152 //",
  "GR14hbhvil_u:5303": "tan-mantraḥ",
  "GR14hbhvil_u:5304": "jaya-dhvaniṃ tato mantramātaḥ svāhety udīrya ca |",
  "GR14hbhvil_u:5305": "abhyarcya vādayan ghaṇṭāṃ dhūpaṃ nīcaiḥ pradāpayet // Hbhv_6.153 //",
  "GR14hbhvil_u:5306": "pūjā-kālaṃ vinānyatra hitaṃ nāsyāḥ pracālanam |",
  "GR14hbhvil_u:5307": "na tayā ca vinā kuryāt pūjanaṃ siddhi-lālasaḥ // Hbhv_6.154 //",
  "GR14hbhvil_u:5308": "atha ghaṇṭā-māhātmyam",
  "GR14hbhvil_u:5309": "uktaṃ ca skānde śrī-brahma-nārada-saṃvāde-",
  "GR14hbhvil_u:5310": "snānārcana-kriyā-kāle ghaṇṭā-nādaṃ karoti yaḥ |",
  "GR14hbhvil_u:5311": "purato vāsudevasya tasya puṇya-phalaṃ śṛṇu // Hbhv_6.155 //",
  "GR14hbhvil_u:5312": "varṣa-koṭi-sahasrāṇi varṣa-koṭi-śatāni ca |",
  "GR14hbhvil_u:5313": "vasate deva-loke tu apsaro-gaṇa-sevitaḥ // Hbhv_6.156 //",
  "GR14hbhvil_u:5314": "sarva-vādya-mayī ghaṇṭā keśavasya sadā priyā |",
  "GR14hbhvil_u:5315": "vādanāl labhate puṇyaṃ yajña-koṭi-samudbhavam // Hbhv_6.157 //",
  "GR14hbhvil_u:5316": "vāditra-ninadais tūrya-gīta-maṅgala-nisvanaiḥ |",
  "GR14hbhvil_u:5317": "yaḥ snāpayati govindaṃ jīvan-mukto bhaved dhi saḥ // Hbhv_6.158 //",
  "GR14hbhvil_u:5318": "vāditrāṇām abhāve tu pūjā-kāle hi sarvadā |",
  "GR14hbhvil_u:5319": "ghaṇṭā-śabdo naraiḥ kāryaḥ sarva-vādya-mayī yataḥ // Hbhv_6.159 //",
  "GR14hbhvil_u:5320": "sarva-vādya-mayī ghaṇṭā devadevasya vallabhā |",
  "GR14hbhvil_u:5321": "tasmāt sarva-prayatnena ghaṇṭā-nādaṃ tu kārayet // Hbhv_6.160 //",
  "GR14hbhvil_u:5322": "manvantara-sahasrāṇi manvantara-śatāni ca |",
  "GR14hbhvil_u:5323": "ghaṇṭā-nādena deveśaḥ prīto bhavati keśavaḥ // Hbhv_6.161 //",
  "GR14hbhvil_u:5324": "viṣṇu-dharmottare śrī-bhagavat-prahlāda-saṃvāde-",
  "GR14hbhvil_u:5325": "śṛṇu daityendra vakṣyāmi ghaṇṭā-māhātmyam uttamam |",
  "GR14hbhvil_u:5326": "prahlāda tvat-samo nāsti mad-bhakto bhuvana-traye // Hbhv_6.162 //",
  "GR14hbhvil_u:5327": "mama nāmāṅkitā ghaṇṭā purato mama tiṣṭhati |",
  "GR14hbhvil_u:5328": "arcitā vaiṣṇava-gṛhe tatra māṃ viddhi daityaja // Hbhv_6.163 //",
  "GR14hbhvil_u:5329": "vainateyāṅkitāṃ ghaṇṭāṃ sudarśana-yutāṃ yadi |",
  "GR14hbhvil_u:5330": "mamāgre sthāpayed yas tu dehe tasya vasāmy aham // Hbhv_6.164 //",
  "GR14hbhvil_u:5331": "yas tu vādayate ghaṇṭā vainateyena cihnitām |",
  "GR14hbhvil_u:5332": "dhūpe nīrājanae snāne pūjā-kāle vilepane // Hbhv_6.165 //",
  "GR14hbhvil_u:5333": "mamāgre pratyahaṃ vatsa pratyekaṃ labhate phalam |",
  "GR14hbhvil_u:5334": "mamāyutaṃ go-yutaṃ ca cāndrāyaṇa-śatodbhavam // Hbhv_6.166 //",
  "GR14hbhvil_u:5335": "vidhi-bāhya-kṛtā pūjā saphalā jāyate nṝṇām |",
  "GR14hbhvil_u:5336": "ghaṇṭā-nādena tusṭo 'haṃ prayacchāmi svakaṃ padam // Hbhv_6.167 //",
  "GR14hbhvil_u:5337": "nāgāri-cihnitā ghaṇṭā rathāṅgena samanvitā |",
  "GR14hbhvil_u:5338": "vādanāt kurute nāśaṃ janma-mṛtyu-bhayasya ca // Hbhv_6.168 //",
  "GR14hbhvil_u:5339": "garuḍenāṅktāṃ ghaṇṭāṃ dṛṣṭvāhaṃ pratyahaṃ sadā |",
  "GR14hbhvil_u:5340": "prītiṃ karoti daityendra lakṣmīṃ prāpya yathādhanaḥ // Hbhv_6.169 //",
  "GR14hbhvil_u:5341": "dṛṣṭvāmṛtaṃ yathā devāḥ prītiṃ kurvanty aharniśam |",
  "GR14hbhvil_u:5342": "suparṇe ca tathā prītiṃ ghaṇṭā-śikhara-saṃsthite // Hbhv_6.170 //",
  "GR14hbhvil_u:5343": "sva-kareṇa prakurvanti ghaṇṭā-nādaṃ sva-bhaktitaḥ |",
  "GR14hbhvil_u:5344": "madīyārcana-kāle tu phalaṃ koṭy-aindavaṃ kalau // Hbhv_6.171 //",
  "GR14hbhvil_u:5345": "anyatra ca-",
  "GR14hbhvil_u:5346": "ghaṇṭā-daṇḍasya śikhare sa-cakraṃ sthāpayet tu yaḥ |",
  "GR14hbhvil_u:5347": "garuḍaṃ vai priyaṃ viṣṇoḥ sthāpitaṃ bhuvana-trayam // Hbhv_6.172 //",
  "GR14hbhvil_u:5348": "sa-cakra- ghaṇṭā-nādaṃ tu mṛtyu-kāle śṛṇoti yaḥ |",
  "GR14hbhvil_u:5349": "pāpa-koṭi-yutasyāpi naśyanti yama-kiṅkarāḥ // Hbhv_6.173 //",
  "GR14hbhvil_u:5350": "sarve doṣāḥ pralīyante ghaṇṭā-nāde kṛte harau |",
  "GR14hbhvil_u:5351": "devatānāṃ munīndrāṇāṃ pitṝṇām utsavo bhavet // Hbhv_6.174 //",
  "GR14hbhvil_u:5352": "abhāve vainateyasya cakrasyāpi na saṃśayaḥ |",
  "GR14hbhvil_u:5353": "ghaṇṭā-nādena bhaktānāṃ prasādaṃ kurute hariḥ // Hbhv_6.175 //",
  "GR14hbhvil_u:5354": "gṛhe yasmin bhaven nityaṃ ghaṇṭā nāgāri-saṃyutā |",
  "GR14hbhvil_u:5355": "na sarpāṇāṃ bhayaṃ tatra nāgni-vidyut-samudbhavam // Hbhv_6.176 //",
  "GR14hbhvil_u:5356": "yasya ghaṇṭā gṛhe nāsti śaṅkhaś ca purato hareḥ |",
  "GR14hbhvil_u:5357": "kathaṃ bhāgavataṃ nāma gīyate tasya dehinaḥ // Hbhv_6.177 //",
  "GR14hbhvil_u:5358": "| iti|",
  "GR14hbhvil_u:5359": "ato bhagavataḥ prītyai ghaṇṭā śrī-garuḍānvitā |",
  "GR14hbhvil_u:5360": "saṅgṛhyā vaiṣṇavair yatnāc cakreṇopari maṇḍitā // Hbhv_6.178 //",
  "GR14hbhvil_u:5361": "snāne śaṅkhādi-vādyāṃ tu nāma-saṅkīrtanaṃ hareḥ |",
  "GR14hbhvil_u:5362": "gītaṃ nṛtyaṃ purāṇādi-paṭhanaṃ ca praśasyate // Hbhv_6.179 //",
  "GR14hbhvil_u:5363": "atha snāne vādyādi-māhātmyam",
  "GR14hbhvil_u:5364": "skanda-purāṇe-",
  "GR14hbhvil_u:5365": "snāna-kāle tu kṛṣṇasya śaṅkhādīnāṃ tu vādanam |",
  "GR14hbhvil_u:5366": "kurute brahma-loke tu vasate brahma-vāsaram // Hbhv_6.180 //",
  "GR14hbhvil_u:5367": "snāna-kāle tu samprāpte kṛṣṇasyāgre tu nartanam |",
  "GR14hbhvil_u:5368": "gītaṃ caiva punāty atra ṛcoktaṃ vadanena hi // Hbhv_6.181 //",
  "GR14hbhvil_u:5369": "tatraiva śrī-brahma-nārada-saṃvāde-",
  "GR14hbhvil_u:5370": "mṛdaṅga-vādyena yutaṃ paṇavena samanvitam |",
  "GR14hbhvil_u:5371": "arcanaṃ vāsudevasya sa-nṛtyaṃ mokṣadaṃ nṝṇām // Hbhv_6.182 //",
  "GR14hbhvil_u:5372": "gītaṃ vādyaṃ ca nṛtyaṃ ca tathā pustaka-vācanam |",
  "GR14hbhvil_u:5373": "pūjā-kāle tu kṛṣṇasya sarvadā keśava-priyam // Hbhv_6.183 //",
  "GR14hbhvil_u:5374": "nṛtya-vādyādy-abhāve tu kuryāt pustaka-vācanam |",
  "GR14hbhvil_u:5375": "pūjā-kāle tv idaṃ putra sarvadā prīti-dāyakam // Hbhv_6.184|",
  "GR14hbhvil_u:5376": "pustakasyāpy abhāve tu viṣṇu-nāma-sahasrakam |",
  "GR14hbhvil_u:5377": "stava-rājaṃ mini-śreṣṭha gajendrasya ca mokṣaṇam // Hbhv_6.185 //",
  "GR14hbhvil_u:5378": "pūjā-kāle tu devasya gītā-stotram anusmṛtiḥ |",
  "GR14hbhvil_u:5379": "pañca-staavā mahā-bhāga mahā-prīti-karā hareḥ // Hbhv_6.186 //",
  "GR14hbhvil_u:5380": "vihāya gīta-vādyāni pūjā-kāle sadā hareḥ |",
  "GR14hbhvil_u:5381": "paṭhanīyaṃ mahā-bhaktyā viṣṇor nāma-sahasrakam // Hbhv_6.187 //",
  "GR14hbhvil_u:5382": "dvārakā-māhātmye-",
  "GR14hbhvil_u:5383": "snāna-kāle tu kṛṣṇasya jaya-śabdaṃ karoti yaḥ |",
  "GR14hbhvil_u:5384": "kara-tāḍana-saṃyuktaṃ gītaṃ nṛtyaṃ prakurvate // Hbhv_6.188 //",
  "GR14hbhvil_u:5385": "unmatta-ceṣṭāṃ kurvāṇo hasan jalpan yathecchayā |",
  "GR14hbhvil_u:5386": "nottāna-śāyī bhavati mātur aṅke nareśvara // Hbhv_6.189 //",
  "GR14hbhvil_u:5387": "atha sahasra-nāma-māhātmyam",
  "GR14hbhvil_u:5388": "tatraiva-",
  "GR14hbhvil_u:5389": "snāna-kāle tu devasya paṭhen nāma-sahasrakam |",
  "GR14hbhvil_u:5390": "pratyaksaraṃ labhet puṇyaṃ kapilā-go-śatodbhavam // Hbhv_6.190 //",
  "GR14hbhvil_u:5391": "viṣṇu-dharmottare-",
  "GR14hbhvil_u:5392": "kṛtvā nāma-sahasreṇa stutiṃ tasya mahātmanaḥ |",
  "GR14hbhvil_u:5393": "viyogam āpnoti naraḥ sarvānarthair na saṃśayaḥ // Hbhv_6.191 //",
  "GR14hbhvil_u:5394": "skānde śrī-brahma-nārada-saṃvāde-",
  "GR14hbhvil_u:5395": "viṣṇor nāma-sahasraṃ tu pūjā-kāle paṭhanti ye |",
  "GR14hbhvil_u:5396": "vedānāṃ caiva puṇyānāṃ phalam āpnoti mānavaḥ // Hbhv_6.192 //",
  "GR14hbhvil_u:5397": "ślokenaikena devarṣe sahasra-nāmakasya yat |",
  "GR14hbhvil_u:5398": "paṭhitena phalaṃ proktaṃ na tat kratu-śatair api // Hbhv_6.193 //",
  "GR14hbhvil_u:5399": "mantra-hīnaṃ kriyā-hīnaṃ yat kṛtaṃ pūjanaṃ hareḥ |",
  "GR14hbhvil_u:5400": "paripūrṇaṃ bhavet sarvaṃ sahasra-nāma-kīrtanāt // Hbhv_6.194 //",
  "GR14hbhvil_u:5401": "kiṃ ca-",
  "GR14hbhvil_u:5402": "jñānājñāna-kṛtaṃ pāpaṃ paṭhitvā viṣṇu-sannidhau |",
  "GR14hbhvil_u:5403": "nāmnāṃ sahasraṃ viṣṇos tu prajahāti mahā-rujam // Hbhv_6.195 //",
  "GR14hbhvil_u:5404": "brahma-hatyādi-pāpāni kāma-cāra-kṛtāny api |",
  "GR14hbhvil_u:5405": "vilayaṃ yānti vai nūnam anya-pāpe tu kā kathā // Hbhv_6.196 //",
  "GR14hbhvil_u:5406": "siddhyanti sarva-kāryāṇi manasā cintitāni ca |",
  "GR14hbhvil_u:5407": "yaḥ paṭhet prātar utthāya viṣṇor nāma-sahasrakam // Hbhv_6.197 //",
  "GR14hbhvil_u:5408": "tatraiva śrī-kṛṣṇārjuna-saṃvāde-",
  "GR14hbhvil_u:5409": "adhītās tena vai vedāḥ surāḥ sarva-samarcitāḥ |",
  "GR14hbhvil_u:5410": "nāmnāṃ sahasraṃ yo 'dhīte muktis tasya kare sthitā // Hbhv_6.198 //",
  "GR14hbhvil_u:5411": "kurvat pāpa-sahasrāṇi bhuñjāno 'pi yatas tataḥ |",
  "GR14hbhvil_u:5412": "paṭhen nāma-sahasras tu durgandhaṃ na sa paśyati // Hbhv_6.199 //",
  "GR14hbhvil_u:5413": "muktvā nāma-sahasras tu nānyo dharmo 'sti kaścana |",
  "GR14hbhvil_u:5414": "kalau prāpte guḍākeśa satyam etan mayeritam // Hbhv_6.200 //",
  "GR14hbhvil_u:5415": "yajñair dānais tapabhiś ca stavaiḥ prītir na me'rjuna |",
  "GR14hbhvil_u:5416": "santuṣṭis tu na cānyena vinā nāma-sahasrakam // Hbhv_6.201 //",
  "GR14hbhvil_u:5417": "stavaṃ nāma-sahasrākhyaṃ ye na jānanti vai kalau |",
  "GR14hbhvil_u:5418": "bhramanti te narī̀a loke sarva-dharma-bahiṣkṛtāḥ // Hbhv_6.202 //",
  "GR14hbhvil_u:5419": "stavaṃ nāma-sahasrākhyaṃ likhitaṃ yasya veśmani |",
  "GR14hbhvil_u:5420": "pūjyate mama sānnidhye pūjāṃ gṛhṇāmi tasya vai // Hbhv_6.203 //",
  "GR14hbhvil_u:5421": "yasmin nāma-sahasraṃ me gṛhe tiṣṭhati sarvadā |",
  "GR14hbhvil_u:5422": "likhitaṃ pāṇḍava-śreṣṭha tatra no viśate kaliḥ // Hbhv_6.204 //",
  "GR14hbhvil_u:5423": "tasmāt tvam api kaunteya mad-bhakto man-manā bhava |",
  "GR14hbhvil_u:5424": "paṭhan nāma-sahasraṃ me sarvān kāmān avāpsyasi // Hbhv_6.205 //",
  "GR14hbhvil_u:5425": "aham ārādhitaḥ pūrvaṃ brahmaṇā loka-kartṛṇā |",
  "GR14hbhvil_u:5426": "tato nāma-sahasraṃ me prāptaṃ loka-hitaṃ param // Hbhv_6.206 //",
  "GR14hbhvil_u:5427": "nāradena tataḥ pūrvaṃ prāptaṃ ca parameṣṭhinaḥ |",
  "GR14hbhvil_u:5428": "nāradena tataḥ prokta-vṛṣīṇām ūrdhva-retasām // Hbhv_6.207 //",
  "GR14hbhvil_u:5429": "ṛṣibhis tu mahābāho devaloke prakāśitam |",
  "GR14hbhvil_u:5430": "martya-loke manuṣyāṇāṃ vyāsena paribhāṣitam // Hbhv_6.208 //",
  "GR14hbhvil_u:5431": "tapasogreṇa mahatā śaṅkareṇa mahātmanā |",
  "GR14hbhvil_u:5432": "mat-prasādād anuprāptaṃ guhyānām uttamottamam // Hbhv_6.209 //",
  "GR14hbhvil_u:5433": "dattaṃ bhavānyai rudreṇa nāmnāṃ me hi sahasrakam |",
  "GR14hbhvil_u:5434": "viśrutaṃ triṣu lokeṣu mayā te parikīrtitam // Hbhv_6.210 //",
  "GR14hbhvil_u:5435": "aśeṣārtiharaṃ pārtha mama nāma-sahasrakam |",
  "GR14hbhvil_u:5436": "sadyaḥ prīti-karaṃ puṇyaṃ surāṇām amṛtaṃ yathā // Hbhv_6.211 //",
  "GR14hbhvil_u:5437": "aṣṭādaśa-purāṇānāṃ sārem etad dhanañjaya |",
  "GR14hbhvil_u:5438": "mayoddhṛtya samākhyātaṃ tava nāma-sahasrakam // Hbhv_6.212 //",
  "GR14hbhvil_u:5439": "sahasra-nāma-māhātmyaṃ devo jānāti śaṅkaraḥ |",
  "GR14hbhvil_u:5440": "sahasra-nāma-māhātmyaṃ yaḥ paṭhec chṛṇuyād api |",
  "GR14hbhvil_u:5441": "aparādha-sahasreṇa na sa lipyet kadācana // Hbhv_6.213 //",
  "GR14hbhvil_u:5442": "atha śrī-bhagavad-gītā-māhātmyam",
  "GR14hbhvil_u:5443": "skānde avantī-khaṇḍe śrī-vyāsoktau -",
  "GR14hbhvil_u:5444": "gītā sugītā kartavyā kim anyaiḥ śāstra-vistaraiḥ |",
  "GR14hbhvil_u:5445": "yā svayaṃ padma-nābhasya mukha-padmād viniḥsṛtā // Hbhv_6.214 //",
  "GR14hbhvil_u:5446": "sarva-śāstra-mayī gītā sarva-deva-mayī yataḥ |",
  "GR14hbhvil_u:5447": "sarva-dharma-mayī yasmāt tasmād etāṃ samabhyaset // Hbhv_6.215 //",
  "GR14hbhvil_u:5448": "śālagrāma-śilāgre tu gītādhyāyaṃ paṭhet tu yaḥ |",
  "GR14hbhvil_u:5449": "manvantara-sahasrāṇi vasate brahmaṇaḥ pure // Hbhv_6.216 //",
  "GR14hbhvil_u:5450": "hatvā hatvā jagat sarvaṃ muṣitvā sa-carācaram |",
  "GR14hbhvil_u:5451": "pāpair na lipyate caiva gītādhyāyī kathañcana // Hbhv_6.217 //",
  "GR14hbhvil_u:5452": "teneṣṭaṃ kratubhiḥ sarvair dattaṃ tena gavāyutam |",
  "GR14hbhvil_u:5453": "gītām abhyasyatā nityaṃ tenāptaṃ padam avyayam // Hbhv_6.218 //",
  "GR14hbhvil_u:5454": "gītādhyāyaṃ paṭhed yas tu ślokaṃ ślokārdham eva vā |",
  "GR14hbhvil_u:5455": "bhava-pāpa-vinirmukto yāti viṣṇoḥ paraṃ padam // Hbhv_6.219 //",
  "GR14hbhvil_u:5456": "yo nityaṃ viśva-rūpākhyam adhyāyaṃ paṭhati dvijaḥ |",
  "GR14hbhvil_u:5457": "vibhūtiṃ deva-devasya tasya puṇyaṃ vadāmy aham // Hbhv_6.220 //",
  "GR14hbhvil_u:5458": "vedair adhītair yat puṇyaṃ setihāsaiḥ purātanaiḥ |",
  "GR14hbhvil_u:5459": "ślokenaikena tat puṇyaṃ labhate nātra saṃśayaḥ // Hbhv_6.221 //",
  "GR14hbhvil_u:5460": "ābrahma-stamba-paryantaṃ jagat-tṛptiṃ karoti saḥ |",
  "GR14hbhvil_u:5461": "viśva-rūpaṃ sadādhyāyaṃ vibhūtiṃ ca paṭhet tu yaḥ // Hbhv_6.222 //",
  "GR14hbhvil_u:5462": "ahany ahani yo martyo gītādhyāyaṃ paṭhet tu vai |",
  "GR14hbhvil_u:5463": "dvātriṃśad-aparādhāṃs tu kṣamate tasya keśavaḥ // Hbhv_6.223 //",
  "GR14hbhvil_u:5464": "likhitvā vaiṣṇavānāṃ ca gītā-śāstraṃ prayacchati |",
  "GR14hbhvil_u:5465": "dine dine ca yajate hariṃ cātra na saṃśayaḥ // Hbhv_6.224 //",
  "GR14hbhvil_u:5466": "caturṇām eva vedānāṃ sāram uddhṛtya viṣṇunā |",
  "GR14hbhvil_u:5467": "trailokyasyopakārāya gītā-śāstraṃ prakāśitam // Hbhv_6.225 //",
  "GR14hbhvil_u:5468": "bhāratāmṛta-sarvasvaṃ viṣṇor vaktrād viniḥsṛtam |",
  "GR14hbhvil_u:5469": "gītā-gaṅgodakaṃ pītvā punar janma na vidyate // Hbhv_6.226 //",
  "GR14hbhvil_u:5470": "dharmaṃ cārthaṃ ca kāmaṃ ca mokṣaṃ cāpīcchatā sadā |",
  "GR14hbhvil_u:5471": "śrotavyā paṭhanīyā ca gītā kṛṣṇa-mukhodgatā // Hbhv_6.227 //",
  "GR14hbhvil_u:5472": "yo naraḥ paṭhate nityaṃ gītā-śāstraṃ dine dine |",
  "GR14hbhvil_u:5473": "vimuktaḥ sarva-pāpebhyo yāti viṣṇoḥ paraṃ padam // Hbhv_6.228 //",
  "GR14hbhvil_u:5474": "atha purāṇa-pāṭhādi-māhātmyam",
  "GR14hbhvil_u:5475": "pādme devadūta-vikuṇḍala-saṃvāde [PadmaP 3.31.94-96] -",
  "GR14hbhvil_u:5476": "vicārayanti ye śāstraṃ vedābhyāsa-ratāś ca ye |",
  "GR14hbhvil_u:5477": "purāṇaṃ saṃhitāṃ ye ca śrāvayanti paṭhanti ca // Hbhv_6.229 //",
  "GR14hbhvil_u:5478": "vyākurvanti smṛtiṃ ye ca ye dharma-pratibodhakāḥ |",
  "GR14hbhvil_u:5479": "vedānteṣu niṣaṇṇā ye tair iyaṃ jagatī dhṛtā // Hbhv_6.230 //",
  "GR14hbhvil_u:5480": "tat-tad-abhyāsa-māhātmyaiḥ sarve te hata-kilbiṣāḥ |",
  "GR14hbhvil_u:5481": "gacchanti brahmaṇo lokaṃ yatra moho na vidyate // Hbhv_6.231 //",
  "GR14hbhvil_u:5482": "tatraiva śrī-śivomā-saṃvāde -",
  "GR14hbhvil_u:5483": "antaṃ gato 'pi vedānāṃ sarva-śāstrārtha-vedy api |",
  "GR14hbhvil_u:5484": "puṃso 'śruta-purāṇasya na samyag gati-darśanam // Hbhv_6.232 //",
  "GR14hbhvil_u:5485": "vedārthād adhikaṃ manye purāṇārthaṃ ca bhāmini |",
  "GR14hbhvil_u:5486": "purāṇam anyathā kṛtvā tiryag-yonim avāpnuyāt // Hbhv_6.233 //",
  "GR14hbhvil_u:5487": "bṛhan-nāradīye ca [ṇārP 1.1.57, ?, 60-61] -",
  "GR14hbhvil_u:5488": "purāṇeṣv artha-vādatvaṃ ye vadanti narādhamāḥ |",
  "GR14hbhvil_u:5489": "tair arjitāni puṇyāni kṣayaṃ yānti dvijottamāḥ // Hbhv_6.234 //",
  "GR14hbhvil_u:5490": "purāṇeṣu dvija-śreṣṭhāḥ sarva-dharma-pravaktṛṣu |",
  "GR14hbhvil_u:5491": "pravadanty artha-vādatvaṃ ye te naraka-bhājanāḥ // Hbhv_6.235 //",
  "GR14hbhvil_u:5492": "anāyāsena yaḥ puṇyānīcchatīha dvijottamāḥ |",
  "GR14hbhvil_u:5493": "śrotavyāni bhaktyā tenaiva purāṇāni na saṃśayaḥ // Hbhv_6.236 //",
  "GR14hbhvil_u:5494": "purārjitāni pāpāni naśam āyānti tasya vai |",
  "GR14hbhvil_u:5495": "purāṇa-śravaṇe buddhis tasyaiva bhavati dhruvam // Hbhv_6.237 //",
  "GR14hbhvil_u:5496": "kiṃ ca -",
  "GR14hbhvil_u:5497": "purāṇe vartamāne'pi pāpa-pāśena yantritaḥ |",
  "GR14hbhvil_u:5498": "anādṛtyānya-gāthāsu sakta-buddhiḥ pravartate // Hbhv_6.238 //",
  "GR14hbhvil_u:5499": "atha vastrārpaṇam",
  "GR14hbhvil_u:5500": "snāna-mudrāṃ pradarśyātha śuddha-sūkṣmāṅga-vāsasā |",
  "GR14hbhvil_u:5501": "śanaiḥ saṃmārjya gātrāṇi divye vastre samarpayet // Hbhv_6.239 //",
  "GR14hbhvil_u:5502": "madhya-deśīya-nepathyādy-anusāreṇa bhaktitaḥ |",
  "GR14hbhvil_u:5503": "ke'py atra kañcukosṇīṣādy-ambarāṇy arpayanti ca // Hbhv_6.240 //",
  "GR14hbhvil_u:5504": "tathā ca matsye-",
  "GR14hbhvil_u:5505": "tat-tad-deśīya-bhūṣāḍhyāṃ tat-tan-mūrtiṃ ca kārayet // Hbhv_6.241 //",
  "GR14hbhvil_u:5506": "ekādaśa-skandhe [BhP 11.27.32] -",
  "GR14hbhvil_u:5507": "alaṅkurvīta sa-prema mad-bhakto māṃ yathocitam // Hbhv_6.242 //",
  "GR14hbhvil_u:5508": "bhaviṣye ca-",
  "GR14hbhvil_u:5509": "vāsobhiḥ pūjayed viṣṇuṃ yny evātma-priyāṇi tu |",
  "GR14hbhvil_u:5510": "tathānyaiś ca śubhiar divyair arcayec ca dukūlaiḥ // Hbhv_6.243 //",
  "GR14hbhvil_u:5511": "vāsāṃsi ca vicitrāṇi sāravanti śucīni ca |",
  "GR14hbhvil_u:5512": "dhūpitāni harer dadyāt vikeśāni navāni ca // Hbhv_6.244| //",
  "GR14hbhvil_u:5513": "bhūṣayed bahubhir vastrair vicitraiḥ kañcukādibhiḥ |",
  "GR14hbhvil_u:5514": "bhogānantaram eveti bahūnāṃ sammataṃ satām // Hbhv_6.245 //",
  "GR14hbhvil_u:5515": "atha śrīmad-aṅga-mārjana-māhātmyam",
  "GR14hbhvil_u:5516": "dvārakā-māhātmye-",
  "GR14hbhvil_u:5517": "kṛṣṇaṃ snānārdra-gātraṃ tu vastreṇa parimārjati |",
  "GR14hbhvil_u:5518": "tasya lakṣārjitasyāpi bhavet pāpasya mārjanam // Hbhv_6.246 //",
  "GR14hbhvil_u:5519": "atha vastrārpaṇa-māhātmyam",
  "GR14hbhvil_u:5520": "nārasiṃhe-",
  "GR14hbhvil_u:5521": "vastrābhyām acyutaṃ bhaktyā paridhāpya vicitritam |",
  "GR14hbhvil_u:5522": "soma-loke vasitvā tu viṣṇu-loke mahīyate // Hbhv_6.247 //",
  "GR14hbhvil_u:5523": "skānde śrī-śivomā-saṃvāde-",
  "GR14hbhvil_u:5524": "vastrāṇi supavitrāṇi sāravanti mṛdūni ca |",
  "GR14hbhvil_u:5525": "rūpavanti harer dattvā sadaśāni navāni ca // Hbhv_6.248 //",
  "GR14hbhvil_u:5526": "yāvad vastrasya tantunā parimāṇaṃ bhavaty atha |",
  "GR14hbhvil_u:5527": "tāvad varṣa-sahasrāṇi viṣṇu-loke mahīyate // Hbhv_6.249 //",
  "GR14hbhvil_u:5528": "viṣṇu-dharmottare [3.341.176-178]-",
  "GR14hbhvil_u:5529": "rāṅkavasya pradānena sarvān kānām avāpnuyāt |*",
  "GR14hbhvil_u:5530": "kārpāsikaṃ vastra-yugaṃ yaḥ pradadyāj janārdane // Hbhv_6.250 //",
  "GR14hbhvil_u:5531": "yāvanti tasya tantūni hasta-mātra-mitāni tu |",
  "GR14hbhvil_u:5532": "tāvad varṣa-sahasrāṇi viṣṇu-loke mahīyate // Hbhv_6.251 //",
  "GR14hbhvil_u:5533": "mahārghatā yathā tasya sādhu-deśodbhavo yathā |",
  "GR14hbhvil_u:5534": "sūkṣmatā ca yathā viprās tathā proktaṃ phalaṃ mahat // Hbhv_6.252 //",
  "GR14hbhvil_u:5535": "kiṃ ca tatraivānyatra [3.341.179-185]-",
  "GR14hbhvil_u:5536": "śukla-vastra-pradānena śriyam āpnoty anuttamām |",
  "GR14hbhvil_u:5537": "mahā-rajana-raktena saubhāgyaṃ mahad aśnute // Hbhv_6.253 //",
  "GR14hbhvil_u:5538": "tathā kuṅkuma-raktena strīṇāṃ vallabhatāṃ vrajet |",
  "GR14hbhvil_u:5539": "nīlī-raktaṃ vinā raktaṃ śeṣa-raṅgair dvijottamāḥ |",
  "GR14hbhvil_u:5540": "dattvā bhavati dharmātmā sarva-vyādhi-vivarjitaḥ // Hbhv_6.254 //",
  "GR14hbhvil_u:5541": "kauśeyāni ca vastrāṇi sumṛdūni laghūni ca |",
  "GR14hbhvil_u:5542": "yaḥ prayacchati devāya so 'śvamedha-phalaṃ labhet // Hbhv_6.255 //",
  "GR14hbhvil_u:5543": "rāṅkavā mṛga-lomyāś ca kadalyāś ca tathā śubhā |",
  "GR14hbhvil_u:5544": "yo dadyād deva-devāya so 'śvamedha-phalaṃ labhet // Hbhv_6.256 //",
  "GR14hbhvil_u:5545": "nānā-bhakti-vicitrāṇi cīrajāni navāni ca |",
  "GR14hbhvil_u:5546": "dattvā vāsāṃsi śubhrāṇi rājasūya-phalaṃ labhet // Hbhv_6.257 //",
  "GR14hbhvil_u:5547": "dvārakā-māhātmye ca-",
  "GR14hbhvil_u:5548": "nānā-deśa-samudbhūtaiḥ suvastraiś ca sukomalaiḥ |",
  "GR14hbhvil_u:5549": "dhūpayitvā subhaktyā ca pradhāpayati mādhavam |",
  "GR14hbhvil_u:5550": "manvantarāṇi vasate tantu-saṃkhyaṃ harer gṛhe // Hbhv_6.258 //",
  "GR14hbhvil_u:5551": "atha vastrārpaṇe niṣiddham",
  "GR14hbhvil_u:5552": "viṣṇu-dharmottare-",
  "GR14hbhvil_u:5553": "nīlī-raktaṃ tathā jīrṇaṃ vastram anya-dhṛtaṃ tathā |",
  "GR14hbhvil_u:5554": "deva-devāya yo dadyāt sa tu pāpair hi yujyate // Hbhv_6.259 //",
  "GR14hbhvil_u:5555": "atrāpavādaḥ",
  "GR14hbhvil_u:5556": "tatraiva-",
  "GR14hbhvil_u:5557": "āvike paṭṭa-vastre ca nīlī-rāgo na duṣyati // Hbhv_6.260 //",
  "GR14hbhvil_u:5558": "atha yajñopavītam",
  "GR14hbhvil_u:5559": "vastrasyārpaṇa-mudrāṃ ca pradarśya paridhāpya tat |",
  "GR14hbhvil_u:5560": "upavītaṃ samārpyātha tan-mudrāṃ ca pradarśayet // Hbhv_6.261 //",
  "GR14hbhvil_u:5561": "athopavītārpaṇa-māhātmyam",
  "GR14hbhvil_u:5562": "trivṛt śuklaṃ ca pītaṃ ca paṭṭa-sūtrādi-nirmitam |",
  "GR14hbhvil_u:5563": "yajñopavītaṃ govinde dattvā vedāntago bhavet // Hbhv_6.262 //",
  "GR14hbhvil_u:5564": "nandi-purāṇe-",
  "GR14hbhvil_u:5565": "yajñopavīta-dānena surebhyo brāhmaṇāya vā |",
  "GR14hbhvil_u:5566": "bhaved vidvāṃś caturvedī śuddha-dhīr nātra saṃśayaḥ // Hbhv_6.263 //",
  "GR14hbhvil_u:5567": "atha pādya-tilakācamanāni",
  "GR14hbhvil_u:5568": "atha pādyaṃ nivedyādāv ūrdhva-puṇḍraṃ manoharam |",
  "GR14hbhvil_u:5569": "nirmāya bhāle kṛṣṇasya dadyād ācamanaṃ tataḥ // Hbhv_6.264 //",
  "GR14hbhvil_u:5570": "atha bhūṣaṇam",
  "GR14hbhvil_u:5571": "tato devāya divyāni bhūṣaṇāni nivedya ca |",
  "GR14hbhvil_u:5572": "paridhāpya yathā-yuktaṃ tan-mudrāṃ ca pradarśayet // Hbhv_6.265 //",
  "GR14hbhvil_u:5573": "atha bhūṣaṇārpaṇa-māhātmyam",
  "GR14hbhvil_u:5574": "skānde śivomā-saṃvāde-",
  "GR14hbhvil_u:5575": "maṇi-mauktika-saṃyuktaṃ dattvābharaṇam uttamam |",
  "GR14hbhvil_u:5576": "sva-śaktyā bhūṣaṇaṃ dattvā agniṣṭoma-phalaṃ labhet // Hbhv_6.266 //",
  "GR14hbhvil_u:5577": "kiṃ ca--",
  "GR14hbhvil_u:5578": "guñjā-mātraṃ suvarṇasya yo dadyād viṣṇu-mūrdhani |",
  "GR14hbhvil_u:5579": "indrasya bhavane tiṣṭhed yāvad āhūta-samplavam // Hbhv_6.267 //",
  "GR14hbhvil_u:5580": "tasmād ābharaṇaṃ devi dātavyaṃ viṣṇave sadā |",
  "GR14hbhvil_u:5581": "nārāyaṇo bhavet prīto bhaktyā paramayā mubhe // Hbhv_6.268 //",
  "GR14hbhvil_u:5582": "nandi-purāṇe-",
  "GR14hbhvil_u:5583": "alaṅkāraṃ tu yo dadyād viprāyātha surāya vā |",
  "GR14hbhvil_u:5584": "sa gacched vāruṇaṃ lokaṃ nānābharaṇa-bhūṣitaḥ |",
  "GR14hbhvil_u:5585": "jātaḥ pṛthivyāṃ kāena bhaved dvīpa-patir nṛpaḥ // Hbhv_6.269 //",
  "GR14hbhvil_u:5586": "viṣṇu-dharmottare-",
  "GR14hbhvil_u:5587": "karṇābharaṇa-dānena bhavec chruti-dharo naraḥ |",
  "GR14hbhvil_u:5588": "aśvamedham avāpnoti saubhāgyaṃ cāpi vindati // Hbhv_6.270 //",
  "GR14hbhvil_u:5589": "karṇapūra-pradānena śrutiṃ sarvatra vindati // Hbhv_6.271 //",
  "GR14hbhvil_u:5590": "mūrdhābharaṇa-dānena bhūr dhanyo bhūtale bhavet |",
  "GR14hbhvil_u:5591": "catuḥ-samudra-valayāṃ praśāsti ca vasundharām // Hbhv_6.272 //",
  "GR14hbhvil_u:5592": "tatraiva tṛtīya-khaṇḍe-",
  "GR14hbhvil_u:5593": "vibhūṣaṇa-pradānena mūrdhanyo bhūtale bhavet |",
  "GR14hbhvil_u:5594": "ramyāṇi ratna-citrāṇi saurvarṇāni dvijottamāḥ // Hbhv_6.273 //",
  "GR14hbhvil_u:5595": "dattvābharaṇa-jātāni rājasūya-phalaṃ labhet |",
  "GR14hbhvil_u:5596": "pādāṅgulīya-dānena guhyakādhipatir bhavet // Hbhv_6.274 //",
  "GR14hbhvil_u:5597": "pādābharaṇa-dānena sthānaṃ sarvatra vindati // Hbhv_6.275 //",
  "GR14hbhvil_u:5598": "śroṇī-sūtra-pradānena mahīṃ sāgara-mekhalām |",
  "GR14hbhvil_u:5599": "praśāsti nihatāmitro nātra kāryā vicāraṇā // Hbhv_6.276 //",
  "GR14hbhvil_u:5600": "saubhāgyaṃ mahad āpnoti kiṅkiṇīṃ pradadad dhareḥ |",
  "GR14hbhvil_u:5601": "hastāṅgulīya-dānena paraṃ saubhāgyam āpnuyāt // Hbhv_6.277 //",
  "GR14hbhvil_u:5602": "tathaivāṅgada-dānena rājā bhavati bhūtale |",
  "GR14hbhvil_u:5603": "keyūra-dānād bhavati śatur-pakṣa-kṣayaṅkaraḥ // Hbhv_6.278 //",
  "GR14hbhvil_u:5604": "graiveyakāṇi dattvā ca sarva-śāstrārthavid bhavet |",
  "GR14hbhvil_u:5605": "nāryaś ca vaśagās tasya bhavati dvija-puṅgavāḥ // Hbhv_6.279 //",
  "GR14hbhvil_u:5606": "dattvā pratisarān mukhyān na bhūtair abhibhūyate // Hbhv_6.280 //",
  "GR14hbhvil_u:5607": "kiṃ ca tatraiva-",
  "GR14hbhvil_u:5608": "kṛtrimaṃ ca pradātavyaṃ tathaivābharaṇaṃ divjāḥ |",
  "GR14hbhvil_u:5609": "pratirūpa-kṛtaṃ dattvā kṣipraṃ puṣṭyā prayujyate // Hbhv_6.281 //",
  "GR14hbhvil_u:5610": "pādme-",
  "GR14hbhvil_u:5611": "śaṅkha-cakra-gadādīni pādādy-avayaveṣu ca |",
  "GR14hbhvil_u:5612": "sauvarṇābharaṇaṃ kṛtvā viṣṇu-loke mahīyate // Hbhv_6.282 //",
  "GR14hbhvil_u:5613": "nārasiṃhe-",
  "GR14hbhvil_u:5614": "suvarṇābharaṇair divyair hāra-keyūra-kuṇḍalaiḥ |",
  "GR14hbhvil_u:5615": "mukuṭaiḥ kaṭakādyaiś ca yo viṣṇuṃ pūjayen naraḥ // Hbhv_6.283 //",
  "GR14hbhvil_u:5616": "sarva-pāpa-vinirmuktaḥ sarva-bhūṣaṇa-bhūṣitaḥ |",
  "GR14hbhvil_u:5617": "indra-loke vased dhīmān yāvad indraś caturdaśa // Hbhv_6.284 //",
  "GR14hbhvil_u:5618": "garuḍa-purāṇe-",
  "GR14hbhvil_u:5619": "yasyārcā tiṣṭhate viṣṇor hema-bhūṣaṇa-bhūṣitā |",
  "GR14hbhvil_u:5620": "ratnair muktāviśeṣeṇa ahany ahani vāsava // Hbhv_6.285 //",
  "GR14hbhvil_u:5621": "kalpa-koṭi-sahasrāṇi tasya vai bhuvane hareḥ |",
  "GR14hbhvil_u:5622": "vāso bhavati devendra kathitaṃ brahmaṇā mama // Hbhv_6.286 //",
  "GR14hbhvil_u:5623": "yaḥ paśyati naraḥ kṛṣṇaṃ hema-bhūṣaṇa-bhūṣitam |",
  "GR14hbhvil_u:5624": "sakṛd bhaktyā kalau śakra punāty āsaptamaṃ kulam // Hbhv_6.287 //",
  "GR14hbhvil_u:5625": "| iti|",
  "GR14hbhvil_u:5626": "bahulaṃ bhūṣaṇaṃ bhogāt paścād evānulepanam |",
  "GR14hbhvil_u:5627": "puṣpaṃ cecchanti santo 'nulepanārcānubhūṣaṇam // Hbhv_6.288 //",
  "GR14hbhvil_u:5628": "samprārthyātha prabhuṃ prāgvat nivedya śuci-pāduke |",
  "GR14hbhvil_u:5629": "vādya-gītātapatrānyaiḥ pūjā-sthānaṃ punar nayet // Hbhv_6.289 //",
  "GR14hbhvil_u:5630": "prāgvad dattvāsanādīni gandhaṃ tan-mudrayārpayet |",
  "GR14hbhvil_u:5631": "śaṅkhe nidhāya tulasī-dalenaivātha candanam // Hbhv_6.290 //",
  "GR14hbhvil_u:5632": "atha gandhaḥ",
  "GR14hbhvil_u:5633": "āgame-",
  "GR14hbhvil_u:5634": "candanāguru-karpūra-paṅkaṃ gandham ihocyate // Hbhv_6.291 //",
  "GR14hbhvil_u:5635": "gāruḍe-",
  "GR14hbhvil_u:5636": "kastūrikāyā dvau bhāgau catvāraś candanasya tu |",
  "GR14hbhvil_u:5637": "kuṅkumasya trayaś caikaḥ śaśinaḥ syāc catuḥsamam // Hbhv_6.292 //",
  "GR14hbhvil_u:5638": "karpūraṃ candanaṃ darpaḥ kuṅkumaṃ ca catuḥsama |",
  "GR14hbhvil_u:5639": "sarvaṃ gandham iti proktaṃ samasta-sura-vallabham // Hbhv_6.293 //",
  "GR14hbhvil_u:5640": "vārāhe-",
  "GR14hbhvil_u:5641": "karpūraṃ kuṅkumaś caiva varaṃ tagaram eva ca |",
  "GR14hbhvil_u:5642": "rasyaṃ ca candanaṃ caiva aguruṃ guggulaṃ tathā |",
  "GR14hbhvil_u:5643": "etair vilepanaṃ dadyāt śubhaṃ cāru vicakṣaṇaḥ // Hbhv_6.294 //",
  "GR14hbhvil_u:5644": "viṣṇu-dharmottarāgni-purāṇayoḥ-",
  "GR14hbhvil_u:5645": "sugandhaiś ca murāmāṃsī-karpūrāguru-candanaiḥ |",
  "GR14hbhvil_u:5646": "tathānyaiś ca śubhair dravyair arcayej jagatī-patim // Hbhv_6.295 //",
  "GR14hbhvil_u:5647": "vaśiṣṭha-saṃhitāyām-",
  "GR14hbhvil_u:5648": "karpūrāguru-miśreṇa candanenānulepayet |",
  "GR14hbhvil_u:5649": "mṛga-darpaṃ viśeṣeṇa abhīṣṭaṃ cakra-pāṇinaḥ // Hbhv_6.296 //",
  "GR14hbhvil_u:5650": "skānde śrī-brahma-nārada-saṃvāde-",
  "GR14hbhvil_u:5651": "gandhebhyaś candanaṃ puṇyaṃ candanād agurur varaḥ |",
  "GR14hbhvil_u:5652": "kṛṣṇāgurus tataḥ śreṣṭhaḥ kuṅkumaṃ tu tato 'dhikam // Hbhv_6.297 //",
  "GR14hbhvil_u:5653": "viṣṇu-dharmottare-",
  "GR14hbhvil_u:5654": "na dātavyaṃ dvija-śreṣṭha ato 'nyad anulepanam |",
  "GR14hbhvil_u:5655": "anulepana-mukhyaṃ tu candanaṃ parikīrtitam // Hbhv_6.298 //",
  "GR14hbhvil_u:5656": "nāradīye-",
  "GR14hbhvil_u:5657": "yathā viṣṇoḥ sadābhīṣṭaṃ naivedyaṃ śāli-sambhavam |",
  "GR14hbhvil_u:5658": "śukenoktaṃ purāṇe ca tathā tulasi-candanam // Hbhv_6.299 //",
  "GR14hbhvil_u:5659": "agastya-saṃhitāyāṃ ca-",
  "GR14hbhvil_u:5660": "saṃghṛṣya tulasī-kāṣṭhaṃ yo dadyād rāma-mūrdhani |",
  "GR14hbhvil_u:5661": "karpūrāguru-kastūrī-kuṅkumaṃ na ca tat-samam // Hbhv_6.300 //",
  "GR14hbhvil_u:5662": "athānulepana-māhātmyam",
  "GR14hbhvil_u:5663": "skānde brahma-nārada-saṃvāde śaṅkha-māhātmye-",
  "GR14hbhvil_u:5664": "vilepayanti deveśaṃ śaṅkhe kṛtvā tu candanam |",
  "GR14hbhvil_u:5665": "paramātmā parāṃ prītiṃ karoti śatvārṣikīm // Hbhv_6.301 //",
  "GR14hbhvil_u:5666": "gāruḍe-",
  "GR14hbhvil_u:5667": "tulasī-dala-lagnena candanena janārdanam |",
  "GR14hbhvil_u:5668": "vilepayanti yo nityaṃ labhate vāñchitaṃ phalam // Hbhv_6.302 //",
  "GR14hbhvil_u:5669": "nārasiṃhe-",
  "GR14hbhvil_u:5670": "kuṅkumāguru-śrīkhaṇḍa-kardamair acyutākṛtim |",
  "GR14hbhvil_u:5671": "vilipya bhaktyā rājendra kalpa-koṭiṃ vased divi // Hbhv_6.303 //",
  "GR14hbhvil_u:5672": "viṣṇu-dharmottarāgni-purāṇayoḥ-",
  "GR14hbhvil_u:5673": "candanāguru-karpūra-kuṅkumośīra-padmakaiḥ |",
  "GR14hbhvil_u:5674": "anulipto harir bhaktyā varān bhogān prayacchati // Hbhv_6.304 //",
  "GR14hbhvil_u:5675": "kāleyakaṃ turuṣkaṃ ca rakta-candanam uttamam // Hbhv_6.305 //",
  "GR14hbhvil_u:5676": "nṛṇāṃ bhavanti dattāni puṇyāni puruṣottama // Hbhv_6.306 //",
  "GR14hbhvil_u:5677": "viṣṇu-dharmottare-",
  "GR14hbhvil_u:5678": "candanenānulepyainaṃ candra-loka avāpnuyāt |",
  "GR14hbhvil_u:5679": "śārīrair mānasair duḥkhais tathaiva ca vimucyate // Hbhv_6.307 //",
  "GR14hbhvil_u:5680": "kuṅkumenānulepyainaṃ sūrya-loke mahīyate |",
  "GR14hbhvil_u:5681": "saubhāgyam uttamaṃ loke tathā prāpnoti mānavaḥ // Hbhv_6.308 //",
  "GR14hbhvil_u:5682": "karpūreṇānulpiyainaṃ vāruṇaṃ lokam āpnuyāt |",
  "GR14hbhvil_u:5683": "śārīrair mānasair duḥkhais tathaiva ca vimucyate // Hbhv_6.309 //",
  "GR14hbhvil_u:5684": "dattvā mṛgamadaṃ mukhyaṃ yaśasā ca virājate |",
  "GR14hbhvil_u:5685": "dattvā jāta-phala-kṣodaṃ kriyā-sāphalyam aśnute // Hbhv_6.310 //",
  "GR14hbhvil_u:5686": "ramyeṇāguru-sāreṇa anulipya janārdanam |",
  "GR14hbhvil_u:5687": "saubhāgyam atulaṃ loke balaṃ prāpnoti cottamam // Hbhv_6.311 //",
  "GR14hbhvil_u:5688": "tathā bakula-niryāsair agniṣṭoma-phalaṃ labhet |",
  "GR14hbhvil_u:5689": "bakulāguru-miśreṇa candanena sugandhinā |",
  "GR14hbhvil_u:5690": "samālipya jagannāthaṃ puṇḍarīka-phalaṃ labhet // Hbhv_6.312 //",
  "GR14hbhvil_u:5691": "ekīkṛtya tu sarvāṇi samālipya janārdanam |",
  "GR14hbhvil_u:5692": "aśvamedhasya mukhyasya phalaṃ prāpnoty asaṃśayam // Hbhv_6.313 //",
  "GR14hbhvil_u:5693": "yo 'nulimpeta deveśaṃ kīrtitair anulepanaiḥ |",
  "GR14hbhvil_u:5694": "pārthivādyāni yāvanti paramāṇūni tatra vai // Hbhv_6.314 //",
  "GR14hbhvil_u:5695": "tāvad abdāni lokeṣu kāmacārī bhavaty asau |",
  "GR14hbhvil_u:5696": "keśa-saugandhya-jananaṃ kṛtvā mṛgamadaṃ naraḥ // Hbhv_6.315 //",
  "GR14hbhvil_u:5697": "sarva-kāma-samṛddhasya yajñasya phalam aśnute // Hbhv_6.316 //",
  "GR14hbhvil_u:5698": "yaḥ prayacchati gandhāni gandha-yuktī-kṛtāni ca |",
  "GR14hbhvil_u:5699": "gandharvatvaṃ dhruvaṃ tasya saubhāgyaṃ tathottamam // Hbhv_6.317 //",
  "GR14hbhvil_u:5700": "atha śrī-tulasī-kāṣṭha-candana-māhātmyam",
  "GR14hbhvil_u:5701": "gāruḍe śrī-nārada-dhundhumāra-nṛpa-saṃvāde-",
  "GR14hbhvil_u:5702": "yo dadāti harer nityaṃ tulasī-kāṣṭha-candanam |",
  "GR14hbhvil_u:5703": "yugāni vasate svarge hy anantāni narottama // Hbhv_6.318 //",
  "GR14hbhvil_u:5704": "mahā-viṣṇau kalau bhaktyā dattvā tulasī-candanam |",
  "GR14hbhvil_u:5705": "yo 'rcayen mālatī-puṣpair na bhūya-stanapo bhavet // Hbhv_6.319 //",
  "GR14hbhvil_u:5706": "tulasī-kāṣṭha-sambhūtaṃ candanam yacchato hareḥ |",
  "GR14hbhvil_u:5707": "nirdahet pātakaṃ sarvaṃ pūrva-janma-śataiḥ kṛtam // Hbhv_6.320 //",
  "GR14hbhvil_u:5708": "sarveṣām api devānāṃ tulasī-kāṣṭha-candanam |",
  "GR14hbhvil_u:5709": "pitṝṇāṃ ca viśeṣeṇa sadābhīṣṭaṃ harer yathā // Hbhv_6.321 //",
  "GR14hbhvil_u:5710": "mṛtyu-kāle tu samprāpte tulasī-kāṣṭha-candanam |",
  "GR14hbhvil_u:5711": "bhavate yasya dehe tu harir bhūtvā hariṃ vrajet // Hbhv_6.322 //",
  "GR14hbhvil_u:5712": "tāvan malaya-jaṃ viṣṇor bhāti kṛṣṇāgurur nṛpa |",
  "GR14hbhvil_u:5713": "yāvan na dṛśyate puṇyaṃ tulasī-kāṣṭha-candanam // Hbhv_6.323 //",
  "GR14hbhvil_u:5714": "tāvat kastūrikāmodaḥ karpūrasya sugandhinā |",
  "GR14hbhvil_u:5715": "yāvan na dīyate viṣṇos tulasī-kāṣṭha-candanam // Hbhv_6.324 //",
  "GR14hbhvil_u:5716": "kalau yacchanti ye viṣṇau tulasī-kāṣṭha-candanam |",
  "GR14hbhvil_u:5717": "dhundhumāra na vai martyāḥ punar āyānti te bhuvi // Hbhv_6.325 //",
  "GR14hbhvil_u:5718": "yo hi bhāgavato bhūtvā kalau tulasī-candanam |",
  "GR14hbhvil_u:5719": "nārpayati sadā viṣṇor na sa bhāgavato naraḥ // Hbhv_6.326 //",
  "GR14hbhvil_u:5720": "prahlāda-saṃhitāyāṃ-",
  "GR14hbhvil_u:5721": "na tena sadṛśo loke vaiṣṇavo vidyate bhuvi |",
  "GR14hbhvil_u:5722": "yaḥ prayacchati kṛṣṇāya tulasī-kāṣṭha-candanam // Hbhv_6.327 //",
  "GR14hbhvil_u:5723": "tulasī-dāru-jātena candanena kalau naraḥ |",
  "GR14hbhvil_u:5724": "vilipya bhaktito viṣṇuṃ ramate sannidhau hareḥ // Hbhv_6.328| //",
  "GR14hbhvil_u:5725": "tulasī-kāṣṭha-jātena candanena vilepanam |",
  "GR14hbhvil_u:5726": "yaḥ kuryād viṣṇu-toṣāya kapilāgo-phalaṃ labhet // Hbhv_6.329 //",
  "GR14hbhvil_u:5727": "tulasī-kāṣṭha-sambhūtaṃ candanaṃ yas tu sevate |",
  "GR14hbhvil_u:5728": "mṛtyu-kāle viśeṣeṇa kṛta-pāpo 'pi mucyate // Hbhv_6.330 //",
  "GR14hbhvil_u:5729": "yo dadāti pitṝṇāṃ tu tulasī-kāṣṭha-candanam |",
  "GR14hbhvil_u:5730": "teṣāṃ sa kurute tṛptiṃ śrāddhe vai śatavārṣikīm // Hbhv_6.331 //",
  "GR14hbhvil_u:5731": "viṣṇu-dharmottare ca-",
  "GR14hbhvil_u:5732": "tulasī-candanāktāṅgaḥ kurute kṛṣṇa-pūjanam |",
  "GR14hbhvil_u:5733": "pūjanena dinaikena labhate śata-vārṣikīm // Hbhv_6.332 //",
  "GR14hbhvil_u:5734": "vilepanārthaṃ kṛṣṇasya tulasī-kāṣṭha-candanam |",
  "GR14hbhvil_u:5735": "mandire vasate yasya tasya puṇya-phalaṃ śṛṇu // Hbhv_6.333 //",
  "GR14hbhvil_u:5736": "tila-prasthāṣṭakaṃ dattvā yat puṇyaṃ cottarāyaṇe |",
  "GR14hbhvil_u:5737": "tat tulyaṃ jāyate puṇyaṃ prasādāc cakra-pāṇinaḥ // Hbhv_6.334 //",
  "GR14hbhvil_u:5738": "| iti|",
  "GR14hbhvil_u:5739": "deyaṃ malayajābhāve śītalatvāt kadambajam |",
  "GR14hbhvil_u:5740": "yathā kiñcit sugandhitvāc candanaṃ deva-dārujam // Hbhv_6.335 //",
  "GR14hbhvil_u:5741": "gāruḍe-",
  "GR14hbhvil_u:5742": "harer malayajaṃ śreṣṭham abhāve devadārujam // Hbhv_6.336 //",
  "GR14hbhvil_u:5743": "athānulepe niṣiddhāni",
  "GR14hbhvil_u:5744": "viṣṇu-dharmottare-",
  "GR14hbhvil_u:5745": "dāridryaṃ padmakaṃ kuryād asvāsthyaṃ rakta-candanam |",
  "GR14hbhvil_u:5746": "uśīraṃ citta-vibhraṃśam anye kuryur upadravam // Hbhv_6.337 //",
  "GR14hbhvil_u:5747": "| iti|",
  "GR14hbhvil_u:5748": "padmakādi na dātavyam aihikaṃ hīcchatā sukham |",
  "GR14hbhvil_u:5749": "mukhyālābhe tu tat sarvaṃ dātavyaṃ bhagavat-paraiḥ // Hbhv_6.338 //",
  "GR14hbhvil_u:5750": "tato bhagavataḥ kuryād anulepād anantaram |",
  "GR14hbhvil_u:5751": "vidvān vicitrair vyajanaiś cāmarair api vījanam // Hbhv_6.339 //",
  "GR14hbhvil_u:5752": "vījana-māhātmyaṃ ca",
  "GR14hbhvil_u:5753": "viṣṇu-dharmottare-",
  "GR14hbhvil_u:5754": "anulipya jagannāthaṃ tāla-vṛntena vījayet |",
  "GR14hbhvil_u:5755": "vāyu-lokam avāpnoti puruṣas tena karmaṇā // Hbhv_6.340 //",
  "GR14hbhvil_u:5756": "cāmarair vījayed yas tu devadevaṃ janārdanam |",
  "GR14hbhvil_u:5757": "tila-prastha-pradānasya phalam āpnoty asaṃśayam // Hbhv_6.341 //",
  "GR14hbhvil_u:5758": "vyajanenātha vastreṇa subhaktyā mātariśvana |",
  "GR14hbhvil_u:5759": "devadevasya rājendra kurute tāpa-vāraṇam // Hbhv_6.342 //",
  "GR14hbhvil_u:5760": "tat-kule yama-loke tu śamate nārako daraḥ |",
  "GR14hbhvil_u:5761": "vāyu-lokān mahīpāla na cyutir vidyate punaḥ // Hbhv_6.343 //",
  "GR14hbhvil_u:5762": "calac-cāmara-vātena kṛṣṇaṃ santoṣayen naraḥ // Hbhv_6.344 //",
  "GR14hbhvil_u:5763": "tasyottamāṅgaṃ deveśa stuvate sva-mukhena vai |",
  "GR14hbhvil_u:5764": "uṣṇa-kāle tv idaṃ jñeyaṃ yat santaḥ pauṣa-māghayoḥ |",
  "GR14hbhvil_u:5765": "śītalatvān malayajam api naivārpayanti hi // Hbhv_6.345 //",
  "GR14hbhvil_u:5766": "tathā coktam-",
  "GR14hbhvil_u:5767": "na śīte śītalaṃ deyam // Hbhv_6.346 //",
  "GR14hbhvil_u:5768": "| iti|",
  "GR14hbhvil_u:5769": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:5770": "snāpaniko nāma ṣaṣṭho vilāsaḥ |",
  "GR14hbhvil_u:5771": "*************************************************************************",
  "GR14hbhvil_u:5772": "8. Pratararcasamapana-Vilasa",
  "GR14hbhvil_u:5773": "aṣṭama-vilāsaḥ",
  "GR14hbhvil_u:5774": "prātar-arcā-samāpanaḥ",
  "GR14hbhvil_u:5775": "śrī-caitanya-prabhuṃ vande yat-pādāśraya-vīryataḥ |",
  "GR14hbhvil_u:5776": "saṃgṛhṇāty ākaravrātād raṅko ratnāvalīmayam // Hbhv_8.1 //",
  "GR14hbhvil_u:5777": "atha dhūpanaṃ",
  "GR14hbhvil_u:5778": "tataś ca dhūpam utsṛjya nīcais tan-mudrayārpayet |",
  "GR14hbhvil_u:5779": "kṛṣṇaṃ saṅkīrtayan ghaṇṭam vāma-hastena vādayan // Hbhv_8.2 //",
  "GR14hbhvil_u:5780": "tathā ca bahv-ṛca-pariśiṣṭe --",
  "GR14hbhvil_u:5781": "dhūpasya vijane caiva dhūpenāṅga-vidhūpane |",
  "GR14hbhvil_u:5782": "nīrājaneṣu sarveṣu viṣṇor nāmāni kīrtayet // Hbhv_8.3 //",
  "GR14hbhvil_u:5783": "jaya-ghoṣaṃ prakurvīta kāruṇyaṃ cābhikīrtayet |",
  "GR14hbhvil_u:5784": "tathā maṅgala-ghoṣaṃ ca jagad-bījasya ca stutim // Hbhv_8.4 //",
  "GR14hbhvil_u:5785": "anyatra ca --",
  "GR14hbhvil_u:5786": "tataḥ samarpayed dhūpaṃ ghaṇṭa-vādya-jaya-svanaiḥ |",
  "GR14hbhvil_u:5787": "dhūpa-sthānaṃ samabhyarcya tarjanyā vāmayā hareḥ // Hbhv_8.5 //",
  "GR14hbhvil_u:5788": "tatra mantraḥ --",
  "GR14hbhvil_u:5789": "vanaspati-rasotpanno gandhāḍhyo gandha uttamaḥ |",
  "GR14hbhvil_u:5790": "aghreyaḥ sarva-devānāṃ dhūpo 'yaṃ pratigṛhyatam // Hbhv_8.6 //",
  "GR14hbhvil_u:5791": "atha dhūpaḥ",
  "GR14hbhvil_u:5792": "vāmana-purāṇe -",
  "GR14hbhvil_u:5793": "ruhikākhyaṃ kaṇo dāru-sihlakaṃ cāguruḥ sitā |",
  "GR14hbhvil_u:5794": "śaṅkho jāti-phalaṃ śrīśe dhūpāni syuḥ priyāṇi vai // Hbhv_8.7 //",
  "GR14hbhvil_u:5795": "mūlāgame",
  "GR14hbhvil_u:5796": "sa-guggulv-aguru-śīra-sitājya-madhu-candanaiḥ |",
  "GR14hbhvil_u:5797": "sārāṅgāra-vinikṣiptaiḥ kalpayed dhūpam uttamam // Hbhv_8.8 //",
  "GR14hbhvil_u:5798": "viṣṇu-dharmottare ca --",
  "GR14hbhvil_u:5799": "tathaiva śubha-gandhā ye dhūpas te jagataḥ pateḥ |",
  "GR14hbhvil_u:5800": "vāsudevasya dharma-jñair nivedya dānaveśvara // Hbhv_8.9 //",
  "GR14hbhvil_u:5801": "atha dhūpeṣu niṣiddhaṃ",
  "GR14hbhvil_u:5802": "na dhūparthe jīva-jatam // Hbhv_8.10 //",
  "GR14hbhvil_u:5803": "tatraivāpavādaḥ",
  "GR14hbhvil_u:5804": "vinā mṛgamadaṃ dhūpe jīva-jātaṃ vivarjayet // Hbhv_8.11 //",
  "GR14hbhvil_u:5805": "kālikā-purāṇe --",
  "GR14hbhvil_u:5806": "na yakṣa-dhūpaṃ vitaren madhavaya kadacana // Hbhv_8.12 //",
  "GR14hbhvil_u:5807": "agni-purāṇe -",
  "GR14hbhvil_u:5808": "na sallakijaṃ na tṛṇam na śalka-rasa-sambhrtaṃ dhūpam |",
  "GR14hbhvil_u:5809": "pratyaṅga-nirmuktam dadyāt kṛṣṇāya buddhimān // Hbhv_8.13 //",
  "GR14hbhvil_u:5810": "atha dhūpana-māhātmyam",
  "GR14hbhvil_u:5811": "nārasiṃhe śrī-markandeya-satanika-samvade",
  "GR14hbhvil_u:5812": "mahiṣākhyaṃ gugguluṃ ca ājya-yuktaṃ sa-śarkaram |",
  "GR14hbhvil_u:5813": "dhūpaṃ dadāti rajendra narasiṃhasya bhaktimān // Hbhv_8.14 //",
  "GR14hbhvil_u:5814": "sa dhūpitaḥ sarva-dikṣu sarva-pāpa-vivarjitaḥ |",
  "GR14hbhvil_u:5815": "apsaro-gaṇa-yuktena vimānena virājatā |",
  "GR14hbhvil_u:5816": "vāyu-lokaṃ samāsādya viṣṇu-loke mahīyate // Hbhv_8.15 //",
  "GR14hbhvil_u:5817": "skānde -",
  "GR14hbhvil_u:5818": "ye kṛṣṇa-guruṇā kṛṣṇaṃ dhūpayanti kalau narāḥ |",
  "GR14hbhvil_u:5819": "sa-karpūreṇa rājendra kṛṣṇa-tulyā bhavanti te // Hbhv_8.16 //",
  "GR14hbhvil_u:5820": "sājyena vai guggulunā su-dhūpena janārdanam |",
  "GR14hbhvil_u:5821": "dhūpayitvā naro yāti padaṃ tasya sadā-śivaṃ // Hbhv_8.17 //",
  "GR14hbhvil_u:5822": "aguruṃ tu sa-karpūra-divya-candana-saurabham |",
  "GR14hbhvil_u:5823": "dattvā nityaṃ harer bhaktyā kulānāṃ tārayec chatam // Hbhv_8.18 //",
  "GR14hbhvil_u:5824": "viṣṇu-dharmottara-trtiya-khaṇḍe -",
  "GR14hbhvil_u:5825": "dhūpanam uttamaṃ tadvat sarva-kama-phala-pradam |",
  "GR14hbhvil_u:5826": "dhūpaṃ turuṣkakaṃ dattvā vahnistoma-phalaṃ labhet // Hbhv_8.19 //",
  "GR14hbhvil_u:5827": "dattvā tu kṛtrimaṃ mukhyaṃ sarva-kāmān avāpnuyāt |",
  "GR14hbhvil_u:5828": "gandha-yukta-kṛtaṃ dattvā yajña-gosavaṃ āpnuyāt // Hbhv_8.20 //",
  "GR14hbhvil_u:5829": "dattvā karpūra-niryāsaṃ vājimedha-phalaṃ labhet |",
  "GR14hbhvil_u:5830": "vasante guggulaṃ dattvā vahnistomaṃ avāpnuyāt // Hbhv_8.21 //",
  "GR14hbhvil_u:5831": "grīṣme candana-sāreṇa rājasūya-phalaṃ labhet |",
  "GR14hbhvil_u:5832": "turuṣkasya pradānena pravṛṣy uttamatāṃ labhet // Hbhv_8.22 //",
  "GR14hbhvil_u:5833": "karpūra-dānāc charadi rājasūyaṃ avāpnuyāt // Hbhv_8.23 //",
  "GR14hbhvil_u:5834": "hemante mrga-darpeṇa vājimedha-phalaṃ labhet |",
  "GR14hbhvil_u:5835": "śiśire 'guru-sarena sarva-medha-phalaṃ labhet // Hbhv_8.24 //",
  "GR14hbhvil_u:5836": "padam uttamaṃ āpnoti dhūpa-daḥ puṣṭim aśnute |",
  "GR14hbhvil_u:5837": "dhūpa-lekha yathāivordhvam nityaṃ eva prasarpati |",
  "GR14hbhvil_u:5838": "tathāivordhva-gato nityaṃ dhūpa-dānād bhaven naraḥ // Hbhv_8.25 //",
  "GR14hbhvil_u:5839": "prahlāda-saṃhitāyāṃ ca",
  "GR14hbhvil_u:5840": "yo dadāti harer dhūpam tulasī-kāṣṭha-vahninā |",
  "GR14hbhvil_u:5841": "śata-kratu-samaṃ puṇyaṃ go 'yutaṃ labhate phalaṃ // Hbhv_8.26 //",
  "GR14hbhvil_u:5842": "iti |",
  "GR14hbhvil_u:5843": "dhūpayec ca tathā samyak śrīmad-bhagavad-ālayaṃ |",
  "GR14hbhvil_u:5844": "dhūpa-śeṣaṃ tato bhaktyā svayaṃ seveta vaiṣṇavaḥ // Hbhv_8.27 //",
  "GR14hbhvil_u:5845": "tathā ca brāhme ambarisaṃ prati gautama-praśne --",
  "GR14hbhvil_u:5846": "dhūpa-śeṣaṃ tu kṛṣṇasya bhaktyā bhajasi bhūpate |",
  "GR14hbhvil_u:5847": "kṛtvā cārātrikaṃ viṣṇoḥ sva-mūrdhnā vandase nṛpa // Hbhv_8.28 //",
  "GR14hbhvil_u:5848": "atha śrī-bhagavad-alaya-dhūpana-māhātmyaṃ",
  "GR14hbhvil_u:5849": "kṛṣṇāguru-samutthena dhūpena śrīdharālayam |",
  "GR14hbhvil_u:5850": "dhūpayed vaiṣṇavo yas tu sa mukto narakārṇavat // Hbhv_8.29 //",
  "GR14hbhvil_u:5851": "dhūpa-śeṣa-sevana-māhātmyam",
  "GR14hbhvil_u:5852": "pādme śrī-gautamāmbarīṣa-saṃvāde -",
  "GR14hbhvil_u:5853": "tīrtha-koṭi-śatair dhauto yathā bhavati nirmalaḥ |",
  "GR14hbhvil_u:5854": "karoti nirmalaṃ dehaṃ dhūpa-śeṣas tathā hareḥ // Hbhv_8.30 //",
  "GR14hbhvil_u:5855": "na bhayaṃ vidyate tasya bhaumaṃ divyaṃ rāsātalam |",
  "GR14hbhvil_u:5856": "kṛṣṇa-dhūpāvaśeṣena yasyāṅgaṃ parivāsitam // Hbhv_8.31 //",
  "GR14hbhvil_u:5857": "nāpado vipadas tasya bhavanti khalu dehinaḥ |",
  "GR14hbhvil_u:5858": "harer dattāvaśeṣena dhūpayed yas tanuṃ sadā // Hbhv_8.32 //",
  "GR14hbhvil_u:5859": "nāsaukhyaṃ na bhayaṃ duḥkhaṃ nādhijaṃ naiva rogajam |",
  "GR14hbhvil_u:5860": "yaḥ sevayed dhūpa-śeṣaṃ viṣṇor adbhuta-karmaṇaḥ // Hbhv_8.33 //",
  "GR14hbhvil_u:5861": "krūra-sattva-bhayaṃ naiva na ca caura-bhayaṃ kvacit |",
  "GR14hbhvil_u:5862": "sevayitvā harer dhūpaṃ nirmālyaṃ padayor jalam // Hbhv_8.34 //",
  "GR14hbhvil_u:5863": "hari-bhakti-sudhodaye ca-",
  "GR14hbhvil_u:5864": "āghrāṇaṃ yad dharer dattaṃ dhūpocchiṣṭasya sarvataḥ |",
  "GR14hbhvil_u:5865": "tad-bhava-vyāla-daṣṭānāṃ bhavet karma-viṣāpahaṃ // Hbhv_8.35 //",
  "GR14hbhvil_u:5866": "iti |",
  "GR14hbhvil_u:5867": "darśanād api dhūpasya dhūpa-dānādi-jaṃ phalam |",
  "GR14hbhvil_u:5868": "sarvaṃ anye'pi vindanti tac cāgre vyatiṃ eṣyati // Hbhv_8.36 //",
  "GR14hbhvil_u:5869": "atha dīpanaṃ",
  "GR14hbhvil_u:5870": "tathaiṭa dīpam utsṛjya prāgvad ghaṇṭaṃ ca vādayan |",
  "GR14hbhvil_u:5871": "padābjād adṛg-abjāntaṃ mudrayoccaiḥ pradīpayet // Hbhv_8.37 //",
  "GR14hbhvil_u:5872": "tatra mantraḥ",
  "GR14hbhvil_u:5873": "gautamīye-",
  "GR14hbhvil_u:5874": "su-prakāśo mahā-tejah sarvatas timirāpahaḥ |",
  "GR14hbhvil_u:5875": "sa-bāhyābhyantara-jyotir dīpo 'yaṃ pratigṛhyatām // Hbhv_8.38 //",
  "GR14hbhvil_u:5876": "atha dīpaḥ",
  "GR14hbhvil_u:5877": "dīpaṃ prajvalayet śaktau karpūrena ghṛtena vā |",
  "GR14hbhvil_u:5878": "gavyena tatrāsāmārthye tailenāpi su-gandhinā // Hbhv_8.39 //",
  "GR14hbhvil_u:5879": "tathā ca nāradīya-kalpe-",
  "GR14hbhvil_u:5880": "sa-ghṛtaṃ guggulaṃ dhūpaṃ dīpaṃ go-ghṛta-dīpitam |",
  "GR14hbhvil_u:5881": "samasta-parivārāya haraye śraddhayārpayet // Hbhv_8.40 //",
  "GR14hbhvil_u:5882": "bhaviṣyottare-",
  "GR14hbhvil_u:5883": "ghṛtena dīpo dātavyo rājan tailena vā punaḥ // Hbhv_8.41 //",
  "GR14hbhvil_u:5884": "mahābhārate ca-",
  "GR14hbhvil_u:5885": "haviṣā prathamaḥ kalpo dvitīyaś cauṣadhorasaiḥ // Hbhv_8.42 //",
  "GR14hbhvil_u:5886": "atha dīpe niṣiddhaṃ",
  "GR14hbhvil_u:5887": "bhaviṣyottare-",
  "GR14hbhvil_u:5888": "vasā-majjādibhir dīpo na tu deyaḥ kadācana // Hbhv_8.43 //",
  "GR14hbhvil_u:5889": "mahābhārate-",
  "GR14hbhvil_u:5890": "vasā-majjāsthi-niryāsair na kāryaḥ puṣṭiṃ icchata // Hbhv_8.44 //",
  "GR14hbhvil_u:5891": "viṣṇu-dharmottare tṛtīya-khaṇḍe-",
  "GR14hbhvil_u:5892": "nīla-rakta-daśaṃ dīpaṃ prayatnena vivarjayet // Hbhv_8.45 //",
  "GR14hbhvil_u:5893": "kālikā-purāṇe-",
  "GR14hbhvil_u:5894": "dīpa-vṛkṣaś ca kartavyas taijāsādyaiś ca bhairava |",
  "GR14hbhvil_u:5895": "vṛkṣeṣu dīpo dātavyo na tu bhūmau kadācana // Hbhv_8.46 //",
  "GR14hbhvil_u:5896": "atha dīpa-māhātmyaṃ",
  "GR14hbhvil_u:5897": "skānde brahma-nārada-saṃvāde-",
  "GR14hbhvil_u:5898": "prajvālya deva-devasya karpūrena ca dīpakam |",
  "GR14hbhvil_u:5899": "aśvamedhaṃ avāpnoti kulaṃ caiva samuddharet // Hbhv_8.47 //",
  "GR14hbhvil_u:5900": "atraivānyatra ca-",
  "GR14hbhvil_u:5901": "yo dadāti mahī-pāla kṛṣṇasyāgre tu dīpakam |",
  "GR14hbhvil_u:5902": "pātakaṃ tu samutsṛjya jyotī-rūpaṃ labhet phalam // Hbhv_8.48 //",
  "GR14hbhvil_u:5903": "vārāhe-",
  "GR14hbhvil_u:5904": "dīpaṃ dadāti yo devi mad-bhaktyā tu vyavasthitaḥ |",
  "GR14hbhvil_u:5905": "nātrāndhatvaṃ bhavet tasya sapta-janmani sundari // Hbhv_8.49 //",
  "GR14hbhvil_u:5906": "yas tu dadyāt pradīpaṃ me sarvataḥ sraddhayānvitaḥ |",
  "GR14hbhvil_u:5907": "svayam-prabheṣu deśeṣu tasyotpattir vidhīyate // Hbhv_8.50 //",
  "GR14hbhvil_u:5908": "hari-bhakti-sudhodaye-",
  "GR14hbhvil_u:5909": "dattaṃ sva-jyotiṣe jyotir yad vistārayati prabhām |",
  "GR14hbhvil_u:5910": "tadvad dharyati saj-jyotir dātuḥ pāpatamo 'pahaṃ // Hbhv_8.51 //",
  "GR14hbhvil_u:5911": "nārasiṃhe-",
  "GR14hbhvil_u:5912": "ghṛtena vātha tailena dīpaṃ prajvalayen naraḥ |",
  "GR14hbhvil_u:5913": "viṣṇave vidhivad bhaktyā tasya puṇya-phalaṃ śṛṇu // Hbhv_8.52 //",
  "GR14hbhvil_u:5914": "vihāya pāpaṃ sakalaṃ sahasrāditya-sa-prabhaḥ |",
  "GR14hbhvil_u:5915": "jyotiṣmatā vimānena viṣṇu-loke mahīyate // Hbhv_8.53 //",
  "GR14hbhvil_u:5916": "prahlāda-saṃhitāyāṃ",
  "GR14hbhvil_u:5917": "ca tulasī-pavakenaiva dīpaṃ yaḥ kurute hareḥ |",
  "GR14hbhvil_u:5918": "dīpa-lakṣa-sahasrāṇāṃ puṇyaṃ bhavati daityaja // Hbhv_8.54 //",
  "GR14hbhvil_u:5919": "iti |",
  "GR14hbhvil_u:5920": "paścād dīpaṃ ca taṃ bhaktyā mūrdhnā vandeta vaiṣṇavaḥ |",
  "GR14hbhvil_u:5921": "dhūpasyevekṣaṇāt tasya labhante'nye'pi tat phalam // Hbhv_8.55 //",
  "GR14hbhvil_u:5922": "kecic cānena dīpena śrī-mūrter mūrdhni vaiṣṇavaḥ |",
  "GR14hbhvil_u:5923": "nīrājanaṃ ihecchanti mahā-nīrājane yathā // Hbhv_8.56 //",
  "GR14hbhvil_u:5924": "tathā ca rāmārcana-candrikāyāṃ dhūpānantaraṃ dīpa-prasaṅge-",
  "GR14hbhvil_u:5925": "ārātrikaṃ tu viṣama-bahu-varti-samanvitam |",
  "GR14hbhvil_u:5926": "abhyarcya rāmacandrāya vāma-madhyam athārpayet // Hbhv_8.57 //",
  "GR14hbhvil_u:5927": "namo dīpeśvarāyeti dadyāt puṣpāñjaliṃ tataḥ |",
  "GR14hbhvil_u:5928": "avadhūpyābhyarcya vādyair mūrdhni nīrājayet prabhum // Hbhv_8.58 //",
  "GR14hbhvil_u:5929": "iti |",
  "GR14hbhvil_u:5930": "ata eveṣyate tasya karābhyāṃ vandanaṃ ca taiḥ |",
  "GR14hbhvil_u:5931": "nāma cārātrikety ādi vartyo 'pi bahulāḥ samāḥ // Hbhv_8.59 //",
  "GR14hbhvil_u:5932": "prasaṅgāl likhyate'traiva śrīmad-bhagavad-ālaye |",
  "GR14hbhvil_u:5933": "dīpa-dānasya māhātmyaṃ kārttikīyaṃ ca tad vinā // Hbhv_8.60 //",
  "GR14hbhvil_u:5934": "atha śrī-bhagavad-ālaye dīpa-pradāna-māhātmyam",
  "GR14hbhvil_u:5935": "viṣṇu-dharmottare prathama-kāṇḍe [1.166.17ff, mixed up]-",
  "GR14hbhvil_u:5936": "dīpa-dānāt paraṃ dānaṃ na bhūtaṃ na bhaviṣyati |",
  "GR14hbhvil_u:5937": "keśavāyatane kṛtvā dīpa-vṛkṣā-manoharam |",
  "GR14hbhvil_u:5938": "atīva bhrājate lakṣmyā divam āsādya sarvataḥ // Hbhv_8.61 //",
  "GR14hbhvil_u:5939": "dīpa-mālāṃ prayacchanti ye narāḥ śārṅgiṇo gṛhe |",
  "GR14hbhvil_u:5940": "bhavanti te candra-samāḥ svargam āsādya mānavāḥ // Hbhv_8.62 //",
  "GR14hbhvil_u:5941": "dīpāgāraṃ naraḥ kṛtvā kūtāgāra-nibhaṃ śubham |",
  "GR14hbhvil_u:5942": "keśavālayam āsādya loke bhāti sa śakravat // Hbhv_8.63 //",
  "GR14hbhvil_u:5943": "yathojjvalo bhaved dīpaḥ sampradātāpi yādava |",
  "GR14hbhvil_u:5944": "tathā nityojjvalo loke nākapṛṣṭhe virājate // Hbhv_8.64 //",
  "GR14hbhvil_u:5945": "sa-dīpe ca yathā dese cakṣūṃsi phalavanti ca |",
  "GR14hbhvil_u:5946": "tathā dīpasya dataro bhavanti sa-phalekṣanaḥ // Hbhv_8.65 //",
  "GR14hbhvil_u:5947": "ekādaśyāṃ ca dvādaśyāṃ prati-pakṣaṃ tu yo naraḥ |",
  "GR14hbhvil_u:5948": "dīpaṃ dadāti kṛṣṇāya tasya puṇya-phalaṃ śṛṇu // Hbhv_8.66 //",
  "GR14hbhvil_u:5949": "suvarṇa-maṇi-muktāḍhyam manojñam ati-sundaram |",
  "GR14hbhvil_u:5950": "dīpa-mālā-kulaṃ divyaṃ vimānam adhirohati // Hbhv_8.67 //",
  "GR14hbhvil_u:5951": "padma-sutrodbhavaṃ vartti gandha-tailena dīpakān |",
  "GR14hbhvil_u:5952": "virogaḥ subhagaś caiva dattvā bhavati mānavaḥ // Hbhv_8.68 //",
  "GR14hbhvil_u:5953": "dīpa-danaṃ mahā-puṇyam anya-deveṣv api dhruvam |",
  "GR14hbhvil_u:5954": "kiṃ punar vāsudevasyānantasya tu mahātmanaḥ // Hbhv_8.69 //",
  "GR14hbhvil_u:5955": "tatraiva tṛtīya-khaṇḍe-",
  "GR14hbhvil_u:5956": "dīpaṃ cakṣuḥ-pradaṃ dadyāt tathaivordhva-gati-pradam |",
  "GR14hbhvil_u:5957": "ūrdhvaṃ yathā dīpa-śikhā dātā cordhva-gatis tathā // Hbhv_8.70 //",
  "GR14hbhvil_u:5958": "yāvad akṣi-nimeṣāṇi dīpo devālaye jvalet |",
  "GR14hbhvil_u:5959": "tāvad varṣa-sahasrāṇi nāka-pṛṣṭhe mahīyate // Hbhv_8.71 //",
  "GR14hbhvil_u:5960": "brhan-nāradīye vitihotraṃ prati yajñadhvajasya pūrva-janma-vṛtta-kathane-",
  "GR14hbhvil_u:5961": "pradīpaḥ sthāpitas tatra suratārthaṃ dvijottama |",
  "GR14hbhvil_u:5962": "tenāpi mama duṣkarma nihśeṣaṃ kṣayam agatam // Hbhv_8.72 //",
  "GR14hbhvil_u:5963": "viṣṇu-dharme ca-",
  "GR14hbhvil_u:5964": "vilīyate sva-haste tu sva-tantre sati dīpakaḥ |",
  "GR14hbhvil_u:5965": "mahā-phalo viṣṇu-gṛhe na datto narakāya saḥ // Hbhv_8.73 //",
  "GR14hbhvil_u:5966": "nāradīye mohinīṃ prati śrī-rukmāṅgadoktau-",
  "GR14hbhvil_u:5967": "tiṣṭhantu bahu-vittāni dānārthaṃ vara-varṇini |",
  "GR14hbhvil_u:5968": "hṛdayāyāsa-kartṛṇi dīpa-dānād divaṃ vrajet // Hbhv_8.74 //",
  "GR14hbhvil_u:5969": "tasyāpy abhāve subhage para-dīpa-prabodhanam |",
  "GR14hbhvil_u:5970": "kartavyaṃ bhakti-bhāvena sarva-dānādhikaś ca yat // Hbhv_8.75 //",
  "GR14hbhvil_u:5971": "iti |",
  "GR14hbhvil_u:5972": "sada kala-viśeṣe'pi bhaktyā bhagavad-ālaye |",
  "GR14hbhvil_u:5973": "mahā-dīpa-pradānasya mahimāpy atra likhyāte // Hbhv_8.76 //",
  "GR14hbhvil_u:5974": "atha mahādīpa-māhātmyam",
  "GR14hbhvil_u:5975": "viṣṇu-dharmottare prathama-khaṇḍe-",
  "GR14hbhvil_u:5976": "mahāvarttiḥ sadā deyā bhūmi-pāla mahā-phalā |",
  "GR14hbhvil_u:5977": "kṛṣṇa-pakṣe viśeṣeṇa tatrāpi sa viśeṣataḥ // Hbhv_8.77 //",
  "GR14hbhvil_u:5978": "amāvasyā ca nirdiṣṭā dvādaśī ca mahāphalā |",
  "GR14hbhvil_u:5979": "aśva-yujyām atītāyāṃ kṛṣṇa-pakṣaś ca yo bhavet // Hbhv_8.78 //",
  "GR14hbhvil_u:5980": "amāvasyā tadā puṇyā dvādaśī ca viśeṣataḥ |",
  "GR14hbhvil_u:5981": "devasya dakṣiṇe pārśve deyā taila-tulā nṛpa // Hbhv_8.79 //",
  "GR14hbhvil_u:5982": "palāṣṭaka-yutāṃ rājan vartti tatra ca dāpayet |",
  "GR14hbhvil_u:5983": "vāsasā tu samagreṇa sopavāso jitendriyaḥ // Hbhv_8.80 //",
  "GR14hbhvil_u:5984": "mahāvartti-dvayam idaṃ sakṛd dattvā mahāmate |",
  "GR14hbhvil_u:5985": "svar-lokaṃ su-ciraṃ bhuktvā jāyate bhū-tale yadā // Hbhv_8.81 //",
  "GR14hbhvil_u:5986": "tadā bhavati lakṣmīvān jaya-draviṇa-samyutaḥ |",
  "GR14hbhvil_u:5987": "rāṣṭre ca jāyate svasmin deśe ca nagare tathā // Hbhv_8.82 //",
  "GR14hbhvil_u:5988": "kule ca rāja-śārdūla tatra syād dīpavat-prabhaḥ |",
  "GR14hbhvil_u:5989": "pratyujjvalaś ca bhavati yuddheṣu kalaheṣu ca // Hbhv_8.83 //",
  "GR14hbhvil_u:5990": "khyātiṃ yāti tathā loke sad-guṇānāṃ ca sad-guṇaiḥ |",
  "GR14hbhvil_u:5991": "ekam apy atha yo dadyād abhīṣṭatamayor dvayoḥ // Hbhv_8.84 //",
  "GR14hbhvil_u:5992": "manuṣye sarvam āpnoti yad uktaṃ te mahānagha |",
  "GR14hbhvil_u:5993": "svarge tathātvam āpnoti bhoga-kāle tu yādava // Hbhv_8.85 //",
  "GR14hbhvil_u:5994": "samānyasya tu dīpasya rājan dānaṃ mahāphalam |",
  "GR14hbhvil_u:5995": "kiṃ punar mahato dīpasyātreyatta na vidyate // Hbhv_8.86 //",
  "GR14hbhvil_u:5996": "atha sona-malinadi-vastra-varttya dīpa-dana-nisedhaḥ",
  "GR14hbhvil_u:5997": "śoṇaṃ vādarakaṃ vastraṃ jīrṇaṃ malinam eva ca |",
  "GR14hbhvil_u:5998": "upabhuktaṃ na vā dadyāt varttikārthaṃ kadācana // Hbhv_8.87 //",
  "GR14hbhvil_u:5999": "iti |",
  "GR14hbhvil_u:6000": "svayam anyena vā dattaṃ dīpān na śrī-harer haret |",
  "GR14hbhvil_u:6001": "nirvāpayen na hiṃsāc ca śubhaṃ icchan kadācana // Hbhv_8.88 //",
  "GR14hbhvil_u:6002": "atha dīpa-nirvāpanādi-doṣaḥ",
  "GR14hbhvil_u:6003": "viṣṇu-dharmottare prathama-khaṇḍe-",
  "GR14hbhvil_u:6004": "dattvā dīpo na hartavyas tena karma vijānatā |",
  "GR14hbhvil_u:6005": "nirvāpanaṃ ca dīpasya hiṃsanaṃ ca vigarhitam // Hbhv_8.89 //",
  "GR14hbhvil_u:6006": "yaḥ kuryād dhiṃsanaṃ tena karmaṇā puṣpitekṣaṇaḥ |",
  "GR14hbhvil_u:6007": "dīpa-hartā bhaved andhaḥ kaṇo nirvāṇa-kṛd bhavet // Hbhv_8.90 //",
  "GR14hbhvil_u:6008": "viṣṇu-dharme ca nārakān prati śrī-dharmarājoktau-",
  "GR14hbhvil_u:6009": "yuṣmābhir yauvanonmādam uditair avivekibhiḥ |",
  "GR14hbhvil_u:6010": "dyutodyotaya govinda-gehād dīpaḥ purā hṛtaḥ // Hbhv_8.91 //",
  "GR14hbhvil_u:6011": "tenādya narake ghore kṣut-tṛṣṇā-paripīḍitāḥ |",
  "GR14hbhvil_u:6012": "bhavanti patitās tīvre śīta-vāta-vidāritāḥ // Hbhv_8.92 //",
  "GR14hbhvil_u:6013": "tatraiva śrī-pulastyoktau ca-",
  "GR14hbhvil_u:6014": "tasmād āyātane viṣṇor dadyād dīpān dvijottama |",
  "GR14hbhvil_u:6015": "tāmś ca dattvā na hiṃseta na ca taila-viyojitān // Hbhv_8.93 //",
  "GR14hbhvil_u:6016": "kurvīta dīpa-hantā ca mūko 'ndho jāyate mṛtaḥ |",
  "GR14hbhvil_u:6017": "andhe tamasi duṣpare narake pacyate kila // Hbhv_8.94 //",
  "GR14hbhvil_u:6018": "bhūmau dīpa-dana-nisedhaḥ",
  "GR14hbhvil_u:6019": "kālikā-purāṇe-",
  "GR14hbhvil_u:6020": "dīpa-vṛkṣaś ca kartavyas taijāsādyaiś ca bhairava |",
  "GR14hbhvil_u:6021": "vṛkṣeṣu dīpo dātavyo na tu bhūmau kadācana // Hbhv_8.95 //",
  "GR14hbhvil_u:6022": "atha naivedyaṃ",
  "GR14hbhvil_u:6023": "dattvā puṣpāñjaliṃ pīṭhaṃ padyam ācamanaṃ tathā |",
  "GR14hbhvil_u:6024": "kṛtvā pātreṣu kṛṣṇāyārpayed bhojyaṃ yathā-vidhi // Hbhv_8.96 //",
  "GR14hbhvil_u:6025": "atha naivedyarpana-vidhiḥ",
  "GR14hbhvil_u:6026": "astraṃ japtvāmbunā prokṣya naivedyaṃ cakra-mudrayā |",
  "GR14hbhvil_u:6027": "saṃrakṣya prokṣayed vāyu-bīja-japta-jalena ca // Hbhv_8.97 //",
  "GR14hbhvil_u:6028": "tena saṃśoṣya tad-doṣam agni-bījaṃ ca dakṣiṇe |",
  "GR14hbhvil_u:6029": "dhyātvā kara-tale'nyat tat pṛṣṭhe saṃyojya darśyate // Hbhv_8.98 //",
  "GR14hbhvil_u:6030": "tad-uttha-vahninā tasya śuṣka-doṣaṃ hṛdā dahet |",
  "GR14hbhvil_u:6031": "tataḥ kara-tale savye'mṛta-bījaṃ vicintayet // Hbhv_8.99 //",
  "GR14hbhvil_u:6032": "tat-pṛṣṭhe dakṣiṇaṃ pani-talaṃ saṃyojya darśayet |",
  "GR14hbhvil_u:6033": "tad-utthayā nivedyaṃ tat siced amṛta-dhārayā // Hbhv_8.100 //",
  "GR14hbhvil_u:6034": "jalena mūla-japtena prokṣya tac cāmṛtātmakam |",
  "GR14hbhvil_u:6035": "sarvaṃ vicintya saṃspṛśya mūlaṃ vārāṣṭakaṃ japet // Hbhv_8.101 //",
  "GR14hbhvil_u:6036": "amṛtī-kṛtya tad dhenu-mudrayā salilādibhiḥ |",
  "GR14hbhvil_u:6037": "tac ca kṛṣṇaṃ ca sampūjya gṛhitvā kusumāñjalim // Hbhv_8.102 //",
  "GR14hbhvil_u:6038": "śrī-kṛṣṇaṃ prārthya tad-vaktrāt tejo dhyātvā vinirgatam |",
  "GR14hbhvil_u:6039": "saṃyojya ca nivedyaitat patraṃ vāmena saṃspṛśan // Hbhv_8.103 //",
  "GR14hbhvil_u:6040": "dakṣeṇa pāṇinādāya gandha-puṣpānvitaṃ jalam |",
  "GR14hbhvil_u:6041": "svāhāntaṃ mūlam uccārya taj-jalaṃ visṛjed bhuvi // Hbhv_8.104 //",
  "GR14hbhvil_u:6042": "tat pāṇibhyāṃ samutthāya nivedyaṃ tulasī-yutam |",
  "GR14hbhvil_u:6043": "patrāḍhyaṃ tasya mantreṇa bhaktyā bhāgavate'rpayet // Hbhv_8.105 //",
  "GR14hbhvil_u:6044": "nivedana-mantraś cayaṃ-",
  "GR14hbhvil_u:6045": "nivedayami bhavate jusanedaṃ havir hare // Hbhv_8.106 //",
  "GR14hbhvil_u:6046": "iti |",
  "GR14hbhvil_u:6047": "amṛtopastaranam asi svāhety uccārayan hareḥ |",
  "GR14hbhvil_u:6048": "dattvātha vidhivad vāri-gaṇḍūṣaṃ vāma-pāṇinā |",
  "GR14hbhvil_u:6049": "darśayed grāsa-mudrāṃ tu praphullotpala-sannibham // Hbhv_8.107 //",
  "GR14hbhvil_u:6050": "prāṇādi-mudrā-hastena dakṣiṇena tu darśayet |",
  "GR14hbhvil_u:6051": "mantraiś caturthī-svāhāntais tārādyais tat-tad-āhvayaiḥ // Hbhv_8.108 //",
  "GR14hbhvil_u:6052": "tataḥ spṛśamś ca karayor aṅguṣṭhābhyām anāmike |",
  "GR14hbhvil_u:6053": "pradarśayen nivedyasya mudrāṃ tasya manuṃ japan // Hbhv_8.109 //",
  "GR14hbhvil_u:6054": "mantraś cāyaṃ krama-dīpikāyām [4.62] --",
  "GR14hbhvil_u:6055": "nandajo 'mbumanu-bindu-yuṅ natiḥ",
  "GR14hbhvil_u:6056": "pārśva-rā-marud-avātmane ni ca |",
  "GR14hbhvil_u:6057": "ruddha-ṅe-yuta-nivedyam ātma-bhūr",
  "GR14hbhvil_u:6058": "māsa-pārśvam anilas tathā'mi-yuk // Hbhv_8.110 //",
  "GR14hbhvil_u:6059": "nivedyasya manutvena svābhīṣṭaṃ manum eva te |",
  "GR14hbhvil_u:6060": "ekāntino japantas tu grāsa-mudrāṃ vitanvate // Hbhv_8.111 //",
  "GR14hbhvil_u:6061": "na ca dhyāyante te kṛṣṇa-vaktrāt tejo-vinirgamam |",
  "GR14hbhvil_u:6062": "mañjula-vyavahāreṇa bhojayanti hariṃ mudā // Hbhv_8.112 //",
  "GR14hbhvil_u:6063": "anyatra ca-",
  "GR14hbhvil_u:6064": "śālī-bhaktaṃ su-bhaktaṃ śiśira-kara-sitaṃ pāyasaṃ pūpa-sūpam",
  "GR14hbhvil_u:6065": "lehyaṃ peyaṃ su-cūṣyaṃ sitam amṛta-phalaṃ ghārikādyaṃ sukhādyam |",
  "GR14hbhvil_u:6066": "ājyaṃ prājyaṃ samijyaṃ nayana-ruci-karaṃ vājikaila-marīca-",
  "GR14hbhvil_u:6067": "svādiyaḥ śākarāji-parikaram amṛtāhāra-joṣaṃ juṣasva // Hbhv_8.113 //",
  "GR14hbhvil_u:6068": "kiṃ ca-garuḍa-purāṇe-",
  "GR14hbhvil_u:6069": "naivedyaṃ parayā bhaktyā ghaṇṭādyair jaya-nisvanaiḥ |",
  "GR14hbhvil_u:6070": "nīrājanaiś ca haraye dadyād dīpāsanaṃ budhaḥ // Hbhv_8.114 //",
  "GR14hbhvil_u:6071": "atha naivedya-patrāṇi",
  "GR14hbhvil_u:6072": "skānde śrī-brahma-nārada-saṃvāde-",
  "GR14hbhvil_u:6073": "naivedya-pātraṃ vakṣyāmi keśavasya mahātmanaḥ |",
  "GR14hbhvil_u:6074": "hairaṇyaṃ rajataṃ tāmraṃ kaṃsyaṃ mṛn-mayam eva ca |",
  "GR14hbhvil_u:6075": "palāśaṃ padma-patraṃ ca pātraṃ viṣṇor ati-priyam // Hbhv_8.115 //",
  "GR14hbhvil_u:6076": "viṣṇu-dharmottare-",
  "GR14hbhvil_u:6077": "patrāṇāṃ tu pradānena narakaṃ ca na gacchati // Hbhv_8.116 //",
  "GR14hbhvil_u:6078": "patra-parimanaṃ",
  "GR14hbhvil_u:6079": "devī-purāṇe-",
  "GR14hbhvil_u:6080": "ṣaṭ-triṃśad-aṅgulaṃ pātram uttamaṃ parikīrtitam |",
  "GR14hbhvil_u:6081": "madhyamaṃ ca tribhāgonaṃ kanyasaṃ dvādaśāṅgulam |",
  "GR14hbhvil_u:6082": "vasv-aṅgula-vihīnaṃ tu na pātraṃ kārayet kvacit // Hbhv_8.117 //",
  "GR14hbhvil_u:6083": "atha bhojyani",
  "GR14hbhvil_u:6084": "ekādaśa-skande (11.27.34)-",
  "GR14hbhvil_u:6085": "guḍa-pāyasa-sarpīṃṣi saṣkulyāpūpa-modakān |",
  "GR14hbhvil_u:6086": "saṃyāva-dadhi-sūpāmś ca naivedyaṃ sati kalpayet // Hbhv_8.118 //",
  "GR14hbhvil_u:6087": "kiṃ ca-(11.11.41)-",
  "GR14hbhvil_u:6088": "yad yad iṣṭatamaṃ loke yac cāti-priyam ātmanaḥ |",
  "GR14hbhvil_u:6089": "tat tan nivedayen mahyaṃ tad ānantyāya kalpate // Hbhv_8.119 //",
  "GR14hbhvil_u:6090": "aṣṭama-skānde- (8.16.52)-",
  "GR14hbhvil_u:6091": "naivedyaṃ cādhi-guṇavad dadyāt puruṣa-tuṣṭi-dam // Hbhv_8.120 //",
  "GR14hbhvil_u:6092": "baudhāyana-smṛtau ca-",
  "GR14hbhvil_u:6093": "nānā-vidhānna-pānaiś ca bhakṣanādyair manoharaiḥ |",
  "GR14hbhvil_u:6094": "naivedyaṃ kalpayed viṣṇos tad-abhāve ca pāyasaṃ",
  "GR14hbhvil_u:6095": "kevalaṃ ghṛta-saṃyuktaṃ // Hbhv_8.121 //",
  "GR14hbhvil_u:6096": "vāmana-purāṇe---",
  "GR14hbhvil_u:6097": "haviṣā saṃskṛtā ye ca yava-godhūma-śalayaḥ |",
  "GR14hbhvil_u:6098": "tila-mudgādayo māṣā vrīhayaś ca priyā hareḥ // Hbhv_8.122 //",
  "GR14hbhvil_u:6099": "gāruḍe-",
  "GR14hbhvil_u:6100": "annaṃ catur-vidhaṃ puṇyam guṇāḍhyaṃ cāmṛtopamam |",
  "GR14hbhvil_u:6101": "niṣpaṇṇaṃ sva-gṛhe yad vā śraddhayā kalpayed dhareḥ // Hbhv_8.123 //",
  "GR14hbhvil_u:6102": "bhaviṣye-",
  "GR14hbhvil_u:6103": "puṣpaṃ dhūpaṃ tathā dīpaṃ naivedyaṃ su-manoharam |",
  "GR14hbhvil_u:6104": "khaṇḍa-laḍḍuka-śrī-vesta-kāsārāśoka-vartikāḥ // Hbhv_8.124 //",
  "GR14hbhvil_u:6105": "svastikollasika-dugdha-tila-veṣṭa-kilāṭikāḥ |",
  "GR14hbhvil_u:6106": "phalāni caiva pakvāni nāgaraṅgādikāni ca // Hbhv_8.125 //",
  "GR14hbhvil_u:6107": "anyāni vidhinā dattvā bhakṣyāṇi vividhāni ca |",
  "GR14hbhvil_u:6108": "evam ādini dāpayed bhaktito nrpa // Hbhv_8.126 //",
  "GR14hbhvil_u:6109": "vārāhe-",
  "GR14hbhvil_u:6110": "yas tu bhāgavato devi annād yena tu prīṇayet |",
  "GR14hbhvil_u:6111": "prīṇitas tiṣṭhate'sau vā bahu-janmāni mādhavi // Hbhv_8.127 //",
  "GR14hbhvil_u:6112": "sarva-vrīhi-mayaṃ gṛhyam śubhaṃ sarva-rasānvitam |",
  "GR14hbhvil_u:6113": "mantreṇa me pradīyeta na kiṃcid api saṃspṛśet // Hbhv_8.128 //",
  "GR14hbhvil_u:6114": "iṅgudi-phala-bilvāni badarāmalakāni ca |",
  "GR14hbhvil_u:6115": "kharjurāmś cāsanāmś caiva mānavāmś ca parūṣakān // Hbhv_8.129 //",
  "GR14hbhvil_u:6116": "śāloḍḍambarikāmś caiva tathā plakṣa-phalāni ca |",
  "GR14hbhvil_u:6117": "paippalaṃ kaṇṭakīyaṃ ca tumburuṃ ca priyaṅgukam // Hbhv_8.130 //",
  "GR14hbhvil_u:6118": "marīcaṃ śiṃśa-pākaṃ ca bhallātakara-mardakam |",
  "GR14hbhvil_u:6119": "drākṣāṃ ca dāḍimaṃ caiva piṇḍa-kharjūram eva ca // Hbhv_8.131 //",
  "GR14hbhvil_u:6120": "sauvīraṃ kelikaṃ caiva tathā śubha-phalāni ca |",
  "GR14hbhvil_u:6121": "piṇḍāraka-phalaṃ caiva punnāga-phalam eva ca // Hbhv_8.132 //",
  "GR14hbhvil_u:6122": "śamīṃ caiva kavīraṃ ca kharjūraka-mahāphalam |",
  "GR14hbhvil_u:6123": "kumudasya phalaṃ caiva vaheḍaka-phalaṃ tathā // Hbhv_8.133 //",
  "GR14hbhvil_u:6124": "ajaṃ karkoṭakaṃ caiva tathā tala-phalāni ca |",
  "GR14hbhvil_u:6125": "kadambaḥ kaumudaṃ caiva dvi-vidhaṃ sthala-kañjayoḥ // Hbhv_8.134 //",
  "GR14hbhvil_u:6126": "piṇḍikaṇḍeti vikhyātaṃ vaṃśa-nīpaṃ tataḥ param |",
  "GR14hbhvil_u:6127": "madhu-kaṇḍeti vikhyātaṃ māhiṣaṃ kaṇḍam eva ca // Hbhv_8.135 //",
  "GR14hbhvil_u:6128": "kara-mardaka-kandaṃ ca tathā nilotpalasya ca |",
  "GR14hbhvil_u:6129": "mṛṇālaṃ pauṣkaraṃ caiva śālūkasya phalaṃ tathā // Hbhv_8.136 //",
  "GR14hbhvil_u:6130": "ete cānye ca bahavaḥ kāṇḍa-mūla-phalāni ca |",
  "GR14hbhvil_u:6131": "etāni copayojyāni ye mayā parikalpitāḥ // Hbhv_8.137 //",
  "GR14hbhvil_u:6132": "mūlakasya tataḥ śākam ciñca-śākaṃ tathaiva ca |",
  "GR14hbhvil_u:6133": "śākaṃ caiva kalāyasya sarṣapasya tathaiva ca // Hbhv_8.138 //",
  "GR14hbhvil_u:6134": "vaṃsakasya tu śākaṃ ca śākam eva kalambikam |",
  "GR14hbhvil_u:6135": "ārdrakasya ca śākaṃ vai pālaṅkaṃ śākam eva ca // Hbhv_8.139 //",
  "GR14hbhvil_u:6136": "ambiloḍaka-śākaṃ ca kāśaṃ kaumārakaṃ tathā |",
  "GR14hbhvil_u:6137": "śuka-maṇḍala-patraṃ ca dvāv eva taru-vānakau // Hbhv_8.140 //",
  "GR14hbhvil_u:6138": "carasya caiva śākaṃ ca madhu-koḍḍumbaraṃ tathā |",
  "GR14hbhvil_u:6139": "ete cānye ca bahavah śataśo 'tha sahasraśaḥ |",
  "GR14hbhvil_u:6140": "karmaṇyāś caiva sarve vai ye mayā parikīrtitāḥ // Hbhv_8.141 //",
  "GR14hbhvil_u:6141": "vrīhīṇāṃ ca pravakṣyāmi upayogāmś ca mādhavi |",
  "GR14hbhvil_u:6142": "eka-cittaṃ samādhāya tat sarvaṃ śṛṇu sundari // Hbhv_8.142 //",
  "GR14hbhvil_u:6143": "dharmādhārmika-raktaṃ ca su-gandhaṃ rakta-śālikam |",
  "GR14hbhvil_u:6144": "dīrghaśūkaṃ mahāśāliṃ vara-kuṅkuma-patrakam // Hbhv_8.143 //",
  "GR14hbhvil_u:6145": "grāma-śāliṃ samadrāśām sa-śrīśāṃ kuśa-śālikām |",
  "GR14hbhvil_u:6146": "yavāś ca dvi-vidhā jñeyāḥ karmaṇyā mama sundari // Hbhv_8.144 //",
  "GR14hbhvil_u:6147": "karmaṇyāś caiva mudgāś ca tilāḥ kṛṣṇāḥ kulatthakāḥ |",
  "GR14hbhvil_u:6148": "godhūmakaṃ mahā-mudga-mudgāṣṭakam avāṭa-jit // Hbhv_8.145 //",
  "GR14hbhvil_u:6149": "karmaṇy etāni coktāni vyajanāni priyānvitān |",
  "GR14hbhvil_u:6150": "pratigṛhṇāmy ahaṃ hy etān sarvān bhāgavatān priyān // Hbhv_8.146 //",
  "GR14hbhvil_u:6151": "kiṃ ca--",
  "GR14hbhvil_u:6152": "ye mayaivopayojyāni gavyaṃ dadhi payo ghṛtam // Hbhv_8.147 //",
  "GR14hbhvil_u:6153": "skānde ca brahma-nārada-saṃvāde-",
  "GR14hbhvil_u:6154": "haviḥ śalyodanaṃ divyam ājya-yuktaṃ sa-śarkaram |",
  "GR14hbhvil_u:6155": "naivedyaṃ deva-devāya yāvakaṃ pāyasaṃ tathā // Hbhv_8.148 //",
  "GR14hbhvil_u:6156": "naivedyānām abhāve tu phalāni vinivedayet |",
  "GR14hbhvil_u:6157": "phalānām apy abhāve tu tṛṇa-gulmauṣadhīr api // Hbhv_8.149 //",
  "GR14hbhvil_u:6158": "auṣadhīnām alābhe tu toyaṃ ca vinivedayet |",
  "GR14hbhvil_u:6159": "tad-alābhe tu sarvatra mānasaṃ pravaraṃ smṛtam // Hbhv_8.150 //",
  "GR14hbhvil_u:6160": "skānde mahendraṃ prati śrī-nārada-vacanaṃ-",
  "GR14hbhvil_u:6161": "yacchanti tulasī-śākaṃ śrutaṃ ye mādhavāgrataḥ |",
  "GR14hbhvil_u:6162": "kalpāntaṃ viṣṇu-loke tu vasanti pitṛbhiḥ saha // Hbhv_8.151 //",
  "GR14hbhvil_u:6163": "atha naivedya-niṣiddhāni",
  "GR14hbhvil_u:6164": "hārita-smṛtau-",
  "GR14hbhvil_u:6165": "nābhakṣyaṃ naivedyārthe bhakṣyesv apy ajā-mahiṣī-kṣīraṃ pañca-nakhā matsyāś ca // Hbhv_8.152 //",
  "GR14hbhvil_u:6166": "dvārakā-māhātmye-",
  "GR14hbhvil_u:6167": "nīlī-kṣetraṃ vāpayanti mūlakaṃ bhakṣayanti ye |",
  "GR14hbhvil_u:6168": "naivāsti narakottārah kalpa-koṭi-śatair api // Hbhv_8.153 //",
  "GR14hbhvil_u:6169": "vārāhe-",
  "GR14hbhvil_u:6170": "māhiṣaṃ cāvikaṃ cājam ayajñīyam udāhṛtam // Hbhv_8.154 //",
  "GR14hbhvil_u:6171": "kiṃ ca-",
  "GR14hbhvil_u:6172": "māhiṣaṃ varjayen mahyaṃ kṣīraṃ dadhi ghṛtaṃ yadi // Hbhv_8.155 //",
  "GR14hbhvil_u:6173": "viṣṇu-dharmottare tṛtīya-khaṇḍe-",
  "GR14hbhvil_u:6174": "abhakṣyaṃ capy ahṛdyaṃ ca naivedyaṃ na nivedayet |",
  "GR14hbhvil_u:6175": "keśa-kīṭāvapannaṃ ca tathā cāvihitaṃ ca yat // Hbhv_8.156 //",
  "GR14hbhvil_u:6176": "mūṣikā-lāṅgulopetam avadhūtam avakṣutam |",
  "GR14hbhvil_u:6177": "uḍḍumbaraṃ kapitthaṃ ca tathā danta-śaṭhaṃ ca yat |",
  "GR14hbhvil_u:6178": "evam ādīni devāya na deyāni kadācana // Hbhv_8.157 //",
  "GR14hbhvil_u:6179": "athābhakṣyāṇi",
  "GR14hbhvil_u:6180": "kaurme-",
  "GR14hbhvil_u:6181": "vṛntākaṃ jālikā-śākaṃ kusumbhāśmantakaṃ tathā |",
  "GR14hbhvil_u:6182": "palāṇḍuṃ laśunaṃ śuklam niryāsaṃ caiva varjayet // Hbhv_8.158 //",
  "GR14hbhvil_u:6183": "gṛñjanaṃ kiṃśukaṃ caiva kukuṇḍaṃ ca tathaiva ca |",
  "GR14hbhvil_u:6184": "uḍumbaram alābuṃ ca jagdhvā patati vai dvijaḥ // Hbhv_8.159 //",
  "GR14hbhvil_u:6185": "vaiṣṇave-",
  "GR14hbhvil_u:6186": "bhuñjītoddhṛta-sārāṇi na kadācin nareśvara // Hbhv_8.160 //",
  "GR14hbhvil_u:6187": "skānde-",
  "GR14hbhvil_u:6188": "na bhakṣayati vṛntākaṃ tasya dūrataro hariḥ // Hbhv_8.161 //",
  "GR14hbhvil_u:6189": "kiṃ cānyatra-",
  "GR14hbhvil_u:6190": "dorbhyāṃ pādbhyāṃ ca jānubhyām urasā śirasā dṛśā |",
  "GR14hbhvil_u:6191": "manasā vacasā ceti praṇāmo 'ṣṭāṅga īritaḥ // Hbhv_8. 162 //",
  "GR14hbhvil_u:6192": "jānubhyām caiva bāhubhyāṃ śirasā vacasā dhiyā |",
  "GR14hbhvil_u:6193": "pañcāṅgakaḥ praṇāmaḥ syāt pūjāsu pravarāv imau // Hbhv_8. 163 //",
  "GR14hbhvil_u:6194": "ata evoktaṃ yāmale-",
  "GR14hbhvil_u:6195": "yatra madyaṃ tathā māṃsam tathā vṛntāka-mūlake |",
  "GR14hbhvil_u:6196": "nivedayen naiva tatra harer aikāntikī ratiḥ // Hbhv_8.164 //",
  "GR14hbhvil_u:6197": "atha naivedyarpana-māhātmyaṃ",
  "GR14hbhvil_u:6198": "skānde-",
  "GR14hbhvil_u:6199": "naivedyāni manojñāni kṛṣṇasyāgre nivedayet |",
  "GR14hbhvil_u:6200": "kalpāntaṃ tat-pitṝṇaṃ tu tṛptir bhavati śāśvatī // Hbhv_8.165 //",
  "GR14hbhvil_u:6201": "phalāni yacchate yo vai suhṛdyāni nareśvara |",
  "GR14hbhvil_u:6202": "kalpāntaṃ jāyate tasya sa-phalaṃ ca manorathaḥ // Hbhv_8.166 //",
  "GR14hbhvil_u:6203": "nārasiṃhe-",
  "GR14hbhvil_u:6204": "haviḥ śālyodanaṃ diyyam ājya-yuktaṃ sa-śarkaram |",
  "GR14hbhvil_u:6205": "nivedya narasiṃhāya yāvakaṃ pāyasaṃ tathā // Hbhv_8.167 //",
  "GR14hbhvil_u:6206": "samās taṇḍula-śaṅkhyāyā yāvatyas tāvatīr nṛpa |",
  "GR14hbhvil_u:6207": "viṣṇu-loke mahā-bhogan bhuñjānas te sa-vaiṣṇavāḥ // Hbhv_8.168 //",
  "GR14hbhvil_u:6208": "viṣṇu-dharmottare-",
  "GR14hbhvil_u:6209": "anna-das tṛptim āpnoti svarga-lokaṃ ca gacchati |",
  "GR14hbhvil_u:6210": "dattvā ca saṃvibhāgāya tathaivānnam atandritaḥ |",
  "GR14hbhvil_u:6211": "trailokya-tarpite puṇyaṃ tat-kṣanāt samavāpnuyāt // Hbhv_8.169 //",
  "GR14hbhvil_u:6212": "akṣayyam anna-pānaṃ ca pitṛbhyaś copatiṣṭhate |",
  "GR14hbhvil_u:6213": "odanaṃ vyajanopetam dattvā svargam avāpnuyāt // Hbhv_8.170 //",
  "GR14hbhvil_u:6214": "paramānnaṃ tathā dattvā tṛptim āpnoti śaśvatim |",
  "GR14hbhvil_u:6215": "viṣṇu-lokam avāpnoti kulam uddharate tathā // Hbhv_8.171 //",
  "GR14hbhvil_u:6216": "ghṛtaudana-pradānena dīrgham āyur avāpnuyāt |",
  "GR14hbhvil_u:6217": "dadhy-odana-pradānena śriyam āpnoty anuttamām // Hbhv_8.172 //",
  "GR14hbhvil_u:6218": "kṣīrodana-pradānena dīrgha-jīvitam āpnuyāt |",
  "GR14hbhvil_u:6219": "ikṣūṇāṃ ca pradānena paraṃ saubhāgyam aśnute // Hbhv_8.173 //",
  "GR14hbhvil_u:6220": "ratnānāṃ caiva bhāgī syāt svarga-lokaṃ ca gacchati |",
  "GR14hbhvil_u:6221": "phāṇitasya pradānena agny-ādhāna-phalaṃ labhet // Hbhv_8.174 //",
  "GR14hbhvil_u:6222": "tathā guḍa-pradānena kāmitābhīṣṭam āpnuyāt // Hbhv_8.175 //",
  "GR14hbhvil_u:6223": "nivedyekṣu-rasaṃ bhaktyā paraṃ saubhāgyam āpnuyāt |",
  "GR14hbhvil_u:6224": "sarvān kāmān avāpnoti kṣaudraṃ yaś ca prayacchati // Hbhv_8.176 //",
  "GR14hbhvil_u:6225": "tad eva tuhitopetam rājasūyam avāpnuyāt |",
  "GR14hbhvil_u:6226": "vahniṣṭomam avāpnoti yavākasya nivedakaḥ |",
  "GR14hbhvil_u:6227": "ati-rātram avāpnoti tathā pūpa-nivedakaḥ // Hbhv_8.177 //",
  "GR14hbhvil_u:6228": "vaidalānāṃ ca bhakṣyāṇāṃ dānāt kāmān avāpnuyāt |",
  "GR14hbhvil_u:6229": "dīrgha-jīvitam āpnoti ghṛta-pūra-nivedakaḥ // Hbhv_8.178 //",
  "GR14hbhvil_u:6230": "modakānāṃ pradānena kāmān āpnoty abhīpsitān // Hbhv_8.179 //",
  "GR14hbhvil_u:6231": "nānā-vidhānāṃ bhakṣyāṇāṃ dānāt svargam avāpnuyāt |",
  "GR14hbhvil_u:6232": "bhojanīya-pradānena tṛptim āpnoty anuttamām // Hbhv_8.180 //",
  "GR14hbhvil_u:6233": "tathā lehya-pradānena saubhāgyam adhigacchati |",
  "GR14hbhvil_u:6234": "bala-varṇam avāpnoti cūṣyāṇāṃ ca nivedane // Hbhv_8.181 //",
  "GR14hbhvil_u:6235": "kulmāṣollāsika-dātā vahny-ādheyaṃ phalaṃ labhet |",
  "GR14hbhvil_u:6236": "tathā kṛṣāra-dānena vahniṣṭomam avāpnuyāt // Hbhv_8.182 //",
  "GR14hbhvil_u:6237": "dhanānāṃ kṣaudra-yuktānāṃ lājānāṃ ca nivedakaḥ |",
  "GR14hbhvil_u:6238": "mukhyaṃ caiva śaktūnāṃ vahniṣṭomam avāpnuyāt // Hbhv_8.183 //",
  "GR14hbhvil_u:6239": "vānaprasthāśritaṃ puṇyam labhec chāka-nivedakaḥ |",
  "GR14hbhvil_u:6240": "dattvā haritakaṃ caiva tad eva phalam āpnuyāt // Hbhv_8.184 //",
  "GR14hbhvil_u:6241": "dattvā śākāni ramyāṇi viśokas tv abhijāyate |",
  "GR14hbhvil_u:6242": "dattvā ca vyajanārthāya tathopakaraṇāni ca // Hbhv_8.185 //",
  "GR14hbhvil_u:6243": "su-kule labhate janma kanda-mūla-nivedakaḥ |",
  "GR14hbhvil_u:6244": "nīlotpala-vidarīṇāṃ taruṭasya tathā dvijaḥ // Hbhv_8.186 //",
  "GR14hbhvil_u:6245": "kanda-dānād avāpnoti vānaprastha-phalaṃ śubham |",
  "GR14hbhvil_u:6246": "trapuṣer vārukaṃ dattvā puṇḍarīka-phalaṃ labhet // Hbhv_8.187 //",
  "GR14hbhvil_u:6247": "karkandhu-vadare dattvā tathā pāraivataṃ kalam |",
  "GR14hbhvil_u:6248": "parūṣakaṃ tathābhraṃ ca panasaṃ nārikelakam // Hbhv_8.188 //",
  "GR14hbhvil_u:6249": "bhavyaṃ mocaṃ tathā cocam kharjūram atha dāḍimam |",
  "GR14hbhvil_u:6250": "āmrātaka-sruvāmloṭa-phala-māna-priyālakam // Hbhv_8.189 //",
  "GR14hbhvil_u:6251": "jambū-bilvāmalaṃ caiva jātyaṃ vīṇātakaṃ tathā |",
  "GR14hbhvil_u:6252": "nāraṅga-bīja-pūre ca bīja-phalgu-phalany api // Hbhv_8.190 //",
  "GR14hbhvil_u:6253": "evam ādīni divyani yaḥ phalāni prayacchati |",
  "GR14hbhvil_u:6254": "tathā kandāni mukhyāni deva-devāya bhaktitaḥ // Hbhv_8.191 //",
  "GR14hbhvil_u:6255": "kriyā-sāphalyam āpnoti svarga-lokaṃ tathaiva ca |",
  "GR14hbhvil_u:6256": "prāpnoti phalam ārogyam mṛdvīkānāṃ nivedakaḥ // Hbhv_8.192 //",
  "GR14hbhvil_u:6257": "rasān mukhyān avāpnoti saubhāgyam api cottamam |",
  "GR14hbhvil_u:6258": "āmrair abhyarcya deveśam aśvamedha-phalaṃ labhet // Hbhv_8.193 //",
  "GR14hbhvil_u:6259": "kiṃ ca-",
  "GR14hbhvil_u:6260": "mocakaṃ panasaṃ jambū tathānyat kumbhāli-phalam |",
  "GR14hbhvil_u:6261": "prācīnāmalakaṃ śreṣṭhaṃ madhukoḍḍumbarasya ca |",
  "GR14hbhvil_u:6262": "yatna-pakvam api grāhyaṃ kadalī-phalam uttamam // Hbhv_8.194 //",
  "GR14hbhvil_u:6263": "hari-bhakti-sudhodaye ca-",
  "GR14hbhvil_u:6264": "yat kiñcid alpaṃ naivedyam bhakta-bhakti-rasa-plutam |",
  "GR14hbhvil_u:6265": "pratibhojayati śrīśas tad-dātṝn sva-sukhaṃ drutam iti // Hbhv_8.195 //",
  "GR14hbhvil_u:6266": "tataḥ prāgvad vicitrāṇi panakāny uttamāni ca |",
  "GR14hbhvil_u:6267": "su-gandhi śītalaṃ svacchaṃ jalam apy arpayet tataḥ // Hbhv_8.196 //",
  "GR14hbhvil_u:6268": "atha panakāni, tan-māhātmyaṃ ca",
  "GR14hbhvil_u:6269": "viṣṇu-dharmottare-",
  "GR14hbhvil_u:6270": "pānakāni su-gandhīni śītalāni viśeṣataḥ |",
  "GR14hbhvil_u:6271": "nivedya deva-devāya vājimedham avāpnuyāt // Hbhv_8.197 //",
  "GR14hbhvil_u:6272": "tvagelā-nāga-kusuma-karpūra-sita-saṃyutaiḥ |",
  "GR14hbhvil_u:6273": "sitā-kṣaudra-guḍopetair gandha-varṇa-guṇānvitaiḥ // Hbhv_8.198 //",
  "GR14hbhvil_u:6274": "bīja-pūraka-nāraṅga-sahakāra-samanvitaiḥ |",
  "GR14hbhvil_u:6275": "rājasūyam avāpnoti panakair viniveditaiḥ // Hbhv_8.199 //",
  "GR14hbhvil_u:6276": "nivedya nārikelāmbu-vahniṣṭoma-phalaṃ labhet |",
  "GR14hbhvil_u:6277": "sarva-kāma-vahā nadyo nityaṃ yatra manoramāḥ |",
  "GR14hbhvil_u:6278": "tatra pāna-pradā yānti yatra rāmā guṇānvitāḥ // Hbhv_8.200 //",
  "GR14hbhvil_u:6279": "iti |",
  "GR14hbhvil_u:6280": "itthaṃ samarpya naivedyam dattvā javanikaṃ tataḥ |",
  "GR14hbhvil_u:6281": "bahir-bhūya yathā-sakti japaṃ sandhyānam ācaret // Hbhv_8.201 //",
  "GR14hbhvil_u:6282": "atha dhyānam",
  "GR14hbhvil_u:6283": "brahmeśādyaiḥ parita ṛṣibhiḥ sūpaviṣṭaiḥ sameto",
  "GR14hbhvil_u:6284": "lakṣmyā śiñjad-valaya-karayā sādaraṃ vījyamana |",
  "GR14hbhvil_u:6285": "marma-krīḍa-prahasita-mukho hāsayan paṅkti-bhoktṝn",
  "GR14hbhvil_u:6286": "bhuṅkte pātre kanaka-ghaṭite ṣaḍ-rasaṃ śrī-rameśaḥ // Hbhv_8.202 //",
  "GR14hbhvil_u:6287": "iti |",
  "GR14hbhvil_u:6288": "ekantibhiś cātma-kṛtaṃ sa-vayasyasya gokule |",
  "GR14hbhvil_u:6289": "yaśodā-lālyamānasya dhyeyaṃ kṛṣṇasya bhojanam // Hbhv_8.203 //",
  "GR14hbhvil_u:6290": "atha homaḥ",
  "GR14hbhvil_u:6291": "nityaṃ cāvaśyakaṃ homaṃ kuryāt śakty-anusārataḥ |",
  "GR14hbhvil_u:6292": "homāśaktau tu kurvīta japaṃ tasya catur-guṇam // Hbhv_8.204 //",
  "GR14hbhvil_u:6293": "ke'py evaṃ manvate'vaśyam nitya-homaṃ sadācaret |",
  "GR14hbhvil_u:6294": "puraścarana-homasyāśaktau hi sa vidhir mataḥ // Hbhv_8.205 //",
  "GR14hbhvil_u:6295": "pūrvaṃ dīkṣā-vidhau homa-vidhiś ca likhitaḥ kiyān |",
  "GR14hbhvil_u:6296": "tad-vistāraś ca vijñeyas tat-tac-chāstrāt tad-icchubhiḥ // Hbhv_8.206 //",
  "GR14hbhvil_u:6297": "samāptiṃ bhojane dhyātvā dattvā gaṇḍūṣikaṃ jalam |",
  "GR14hbhvil_u:6298": "amṛtāpidhānam asi svāhety uccārayet sudhīḥ // Hbhv_8.207 //",
  "GR14hbhvil_u:6299": "visṛjed deva-vaktre tat tejaḥ saṃhāra-mudrayā |",
  "GR14hbhvil_u:6300": "naikantī tejasaḥ kuryān niṣkrāntiṃ iva saṅkramam // Hbhv_8.208 //",
  "GR14hbhvil_u:6301": "atha bali-dānam",
  "GR14hbhvil_u:6302": "tato javanikā vidvān apasārya yathāvidhi |",
  "GR14hbhvil_u:6303": "viṣvaksenāya bhagavan-naivedyāṃśaṃ nivedayet // Hbhv_8.209 //",
  "GR14hbhvil_u:6304": "tathā ca pañcarātre śrī-nārada-vacanam-",
  "GR14hbhvil_u:6305": "viśvaksenāya dātavyaṃ naivedyaṃ tac-chatāṃśakam |",
  "GR14hbhvil_u:6306": "pādodakaṃ prasādaṃ ca liṅge caṇḍeśvarāya ca // Hbhv_8.210 //",
  "GR14hbhvil_u:6307": "tad-vidhiḥ",
  "GR14hbhvil_u:6308": "mukhyād īsānataḥ pātrān naivedyāṃśaṃ samuddharet |",
  "GR14hbhvil_u:6309": "sarva-deva-svarupāya parāya parameṣṭhine // Hbhv_8.211 //",
  "GR14hbhvil_u:6310": "śrī-kṛṣṇa-seva-yuktāya viṣvaksenāya te namaḥ |",
  "GR14hbhvil_u:6311": "ity uktvā śrī-harer vāme tīrtha-klinnaṃ samarpayet // Hbhv_8.212 //",
  "GR14hbhvil_u:6312": "sataṃsaṃ vā sahasrāṃśam anyathā niṣphalaṃ bhavet // Hbhv_8.213 //",
  "GR14hbhvil_u:6313": "paścāc ca balir ity ādi ślokāv uccārya vaiṣṇavaḥ |",
  "GR14hbhvil_u:6314": "sarvebhyo vaiṣṇavebhyas tac-chatāṃsaṃ vinivedayet // Hbhv_8.214 //",
  "GR14hbhvil_u:6315": "tau ca ślokau -",
  "GR14hbhvil_u:6316": "balir vibhīṣaṇo bhīṣmaḥ kapilo nārado 'rjunaḥ |",
  "GR14hbhvil_u:6317": "prahlādaś cāmbarīṣaś ca vasur vāyu-sutaḥ sivaḥ // Hbhv_8.215 //",
  "GR14hbhvil_u:6318": "viṣvaksenoddhavākrūraḥ sanakādyāḥ śukādayaḥ |",
  "GR14hbhvil_u:6319": "śrī-kṛṣṇasya prasādo 'yaṃ sarve gṛhṇantu vaiṣṇavāḥ // Hbhv_8.216 //",
  "GR14hbhvil_u:6320": "idaṃ yadyapi yujyeta darpaṇārpaṇataḥ param |",
  "GR14hbhvil_u:6321": "tathāpi bhakta-vātsalyāt kṛṣṇasyātrāpi sambhavet // Hbhv_8.217 //",
  "GR14hbhvil_u:6322": "atha bali-dana-māhātmyaṃ",
  "GR14hbhvil_u:6323": "nārasiṃhe-",
  "GR14hbhvil_u:6324": "tatas tad-anna-śeṣeṇa pārṣadebhyaḥ samantataḥ |",
  "GR14hbhvil_u:6325": "puṣpākṣatair vimiśreṇa baliṃ yas tu prayacchati // Hbhv_8.218 //",
  "GR14hbhvil_u:6326": "balinā vaiṣṇavenātha tṛptaḥ santo divaukasaḥ |",
  "GR14hbhvil_u:6327": "śāntiṃ tasya prayacchanti śriyam ārogyam eva ca // Hbhv_8.219 //",
  "GR14hbhvil_u:6328": "atha jala-gandusady-arpanaṃ",
  "GR14hbhvil_u:6329": "upalipya tato bhūmiṃ punar gāṇḍūṣikaṃ jalam |",
  "GR14hbhvil_u:6330": "dadyāt trir agre kṛṣṇasya tato 'smai danta-sodhanam // Hbhv_8.220 //",
  "GR14hbhvil_u:6331": "punar ācamanaṃ dattvā śrī-pāṇyoḥ śrī-mukhasya ca |",
  "GR14hbhvil_u:6332": "mārjanāyāṃśukaṃ dattvā sarvāṇy aṅgāni mārjayet // Hbhv_8.221 //",
  "GR14hbhvil_u:6333": "paridhāpy apare vastre punar dattvāsanāntaram |",
  "GR14hbhvil_u:6334": "padyam ācamanīyaṃ ca pūrvavat punar arpayet // Hbhv_8.222 //",
  "GR14hbhvil_u:6335": "candanāguru-cūrṇādi pradadyāt kara-mārjanam |",
  "GR14hbhvil_u:6336": "karpūrady-āsya-vāsaṃ ca tāmbūlaṃ tulasīm api // Hbhv_8.223 //",
  "GR14hbhvil_u:6337": "atha mukha-vasadi-māhātmyaṃ",
  "GR14hbhvil_u:6338": "viṣṇu-dharmottare trtīya-khaṇḍe-",
  "GR14hbhvil_u:6339": "pūga-jāti-phalaṃ dattvā jāti-patraṃ tathaiva ca |",
  "GR14hbhvil_u:6340": "lavaṅga-phala-kakkola-mela-kata-phalaṃ tathā // Hbhv_8.224 //",
  "GR14hbhvil_u:6341": "tāmbūlīnāṃ kiśalayaṃ svarga-lokam avāpnuyāt |",
  "GR14hbhvil_u:6342": "saubhāgyam atulaṃ loke tathā rūpam anuttamam // Hbhv_8.225 //",
  "GR14hbhvil_u:6343": "skānde-",
  "GR14hbhvil_u:6344": "tāmbūlaṃ ca sa-karpūram sa-pūgaṃ nara-nāyaka |",
  "GR14hbhvil_u:6345": "kṛṣṇāya yacchati prītyā tasya tuṣṭo hariḥ sadā // Hbhv_8.226 //",
  "GR14hbhvil_u:6346": "atha punar gandharpanaṃ",
  "GR14hbhvil_u:6347": "divyaṃ gandhaṃ punar dattvā yatheṣṭam anulepanaiḥ |",
  "GR14hbhvil_u:6348": "divyair vicitraiḥ śrī-kṛṣṇam bhakti-cchedena lepayet // Hbhv_8.227 //",
  "GR14hbhvil_u:6349": "ramyāṇi cordhva-puṇḍrāṇi sad-varṇena yathāspadam |",
  "GR14hbhvil_u:6350": "su-gandhinānulepena kṛṣṇasya racayettarām // Hbhv_8.228 //",
  "GR14hbhvil_u:6351": "tathā cāgame dhyāna-prasaṅge-",
  "GR14hbhvil_u:6352": "lalāṭe hṛdaye kukṣau kaṇṭhe bahvoś ca pārśvayoḥ |",
  "GR14hbhvil_u:6353": "virājatordhva-puṇḍreṇa sauvarṇena vibhūṣitam // Hbhv_8.229 //",
  "GR14hbhvil_u:6354": "iti |",
  "GR14hbhvil_u:6355": "divyāni kañcukoṣṇīṣa-kāñcy-ādīni parāṇy api |",
  "GR14hbhvil_u:6356": "vastrāṇi su-vicitrāṇi śrī-kṛṣṇaṃ paridhāpayet // Hbhv_8.230 //",
  "GR14hbhvil_u:6357": "tato divya-kirīṭādi-bhūṣaṇani yathā-ruci |",
  "GR14hbhvil_u:6358": "vicitra-divya-mālyāni paridhāpya vibhūṣayet // Hbhv_8.231 //",
  "GR14hbhvil_u:6359": "atha mahārajopacararpanaṃ",
  "GR14hbhvil_u:6360": "tataś ca cāmara-cchatra-pādukādīn parān api |",
  "GR14hbhvil_u:6361": "mahārājopacārāmś ca dattvādarśaṃ pradarśayet // Hbhv_8.232 //",
  "GR14hbhvil_u:6362": "viṣṇu-dharmottare-",
  "GR14hbhvil_u:6363": "yathādeśaṃ yathā-kalaṃ rāja-liṅgaṃ surālaye |",
  "GR14hbhvil_u:6364": "dattvā bhavati rājaiva nātra kāryā vicāraṇā // Hbhv_8.233 //",
  "GR14hbhvil_u:6365": "tatra cāmara-māhātmyaṃ",
  "GR14hbhvil_u:6366": "tathā cāmara-dānena śrīmān bhavati bhū-tale |",
  "GR14hbhvil_u:6367": "mucyate ca tathā pāpaiḥ svarga-lokaṃ ca gacchati // Hbhv_8.234 //",
  "GR14hbhvil_u:6368": "chatrasya māhātmyaṃ",
  "GR14hbhvil_u:6369": "tatraiva-",
  "GR14hbhvil_u:6370": "chatraṃ bahu-śalākaṃ ca jhallarī-vastra-saṃyutam |",
  "GR14hbhvil_u:6371": "divya-vastraiś ca saṃyuktaṃ hema-daṇḍa-samanvitam // Hbhv_8.235 //",
  "GR14hbhvil_u:6372": "yaḥ prayacchati kṛṣṇasya chatra-lakṣa-yutair vṛtaḥ |",
  "GR14hbhvil_u:6373": "prārthyate so 'maraiḥ sarvaiḥ krīḍate pitṛbhiḥ saha // Hbhv_8.236 //",
  "GR14hbhvil_u:6374": "tatraiva vānyatra-",
  "GR14hbhvil_u:6375": "rājā bhavati loke'smin chatraṃ dattvā dvijottamaḥ |",
  "GR14hbhvil_u:6376": "nāpnoti ripujaṃ duḥkhaṃ saṅgrāme ripu-jid bhayet // Hbhv_8.237 //",
  "GR14hbhvil_u:6377": "upānat-sampradānena vimānam adhirohati |",
  "GR14hbhvil_u:6378": "yatheṣṭaṃ tena lokeṣu vicaraty amara-prabhaḥ // Hbhv_8.238 //",
  "GR14hbhvil_u:6379": "dhvajasya māhātmyaṃ",
  "GR14hbhvil_u:6380": "tatraiva-",
  "GR14hbhvil_u:6381": "lokeṣu dhvaja-bhūtaḥ syād dattvā viṣṇor varaṃ dhvajam |",
  "GR14hbhvil_u:6382": "śakra-lokam avāpnoti bahūn abda-gaṇān naraḥ // Hbhv_8.239 //",
  "GR14hbhvil_u:6383": "kiṃ ca-",
  "GR14hbhvil_u:6384": "yuktaṃ pīta-patākābhir nivedya garuḍa-dhvajam |",
  "GR14hbhvil_u:6385": "keśavāya dvija-śreṣṭhaḥ sarva-loke mahīyate iti // Hbhv_8.240 //",
  "GR14hbhvil_u:6386": "yat-prasāde dhvajāropa-māhātmyaṃ likhitaṃ purā |",
  "GR14hbhvil_u:6387": "tad atrāpy akhilaṃ jñeyaṃ tatrātratyaṃ idaṃ tathā // Hbhv_8.241 //",
  "GR14hbhvil_u:6388": "kiṃ ca bhaviṣye-",
  "GR14hbhvil_u:6389": "viṣṇor dhvaje tu sauvarṇam daṇḍaṃ kuryād vicakṣaṇaḥ |",
  "GR14hbhvil_u:6390": "patākā cāpi pītā syād garuḍasya samīpa-gā // Hbhv_8.242 //",
  "GR14hbhvil_u:6391": "vyajanasya māhātmyaṃ",
  "GR14hbhvil_u:6392": "viṣṇu-dharmottare-",
  "GR14hbhvil_u:6393": "tala-vrṇta-pradānena nirvṛtiṃ prāpnuyāt param // Hbhv_8.243 //",
  "GR14hbhvil_u:6394": "vitanasya māhātmyaṃ",
  "GR14hbhvil_u:6395": "tatraiva-",
  "GR14hbhvil_u:6396": "vitānaka-pradānena sarva-pāpaiḥ pramucyate |",
  "GR14hbhvil_u:6397": "paraṃ nirvṛtim āpnoti yatra tatrābhijāyate // Hbhv_8.244 //",
  "GR14hbhvil_u:6398": "khadgadīnāṃ māhātmyaṃ",
  "GR14hbhvil_u:6399": "dattvā nistriṃśakān mukhyān śatrubhir nābhibhūyate |",
  "GR14hbhvil_u:6400": "dattvā tad-bandhanaṃ mukhyam agny-ādheya-phalaṃ labhet // Hbhv_8.245 //",
  "GR14hbhvil_u:6401": "kiṃ ca-",
  "GR14hbhvil_u:6402": "patad-grahaṃ tathā dattvā śubhadas tv abhijāyate |",
  "GR14hbhvil_u:6403": "pāda-pīṭha-pradānena sthānaṃ sarvatra vindati // Hbhv_8.246 //",
  "GR14hbhvil_u:6404": "darpaṇasya pradānena rūpavān darpavān bhavet |",
  "GR14hbhvil_u:6405": "mārjayitvā tathā taṃ ca śubhagas tv abhijāyate // Hbhv_8.247 //",
  "GR14hbhvil_u:6406": "yat kiñcid deva-devāya dadyād bhakti-samanvitaḥ |",
  "GR14hbhvil_u:6407": "tad evākṣayam āpnoti svarga-lokaṃ sa gacchati // Hbhv_8.248 //",
  "GR14hbhvil_u:6408": "kiṃ ca, vāmana-purāṇe śrī-baliṃ prati śrī-prahlādoktau-",
  "GR14hbhvil_u:6409": "śraddadhānair bhakti-parair yāny uddiśya janārdanam |",
  "GR14hbhvil_u:6410": "bali-dānāni dīyante akṣayāni vidur budhaḥ // Hbhv_8.249 //",
  "GR14hbhvil_u:6411": "atrāpi kecid icchanti dattvā puṣpāñjali-trayam |",
  "GR14hbhvil_u:6412": "pūrvokta daśa śaṅkhādyā mudrāḥ sandarśayet // Hbhv_8.250 //",
  "GR14hbhvil_u:6413": "iti |",
  "GR14hbhvil_u:6414": "atha gīta-vadya-nṛtyani",
  "GR14hbhvil_u:6415": "tato vicitrair lalitaiḥ kāritair vā svayaṃ kṛtaiḥ |",
  "GR14hbhvil_u:6416": "gītair vādyaiś ca nṛtyaiś ca śrī-kṛṣṇaṃ paritoṣayet // Hbhv_8.251 //",
  "GR14hbhvil_u:6417": "atha tatra niṣiddhaṃ",
  "GR14hbhvil_u:6418": "nṛtyādi kurvato bhaktān nopaviṣṭo 'valokayet |",
  "GR14hbhvil_u:6419": "na ca tiryag vrajet tatra taiḥ sahāntarayan prabhum // Hbhv_8.252 //",
  "GR14hbhvil_u:6420": "tathā coktaṃ-",
  "GR14hbhvil_u:6421": "nṛtyantaṃ vaiṣṇavaṃ harsād āsīno yas tu paśyati |",
  "GR14hbhvil_u:6422": "khañjo bhavati rājendra so 'yaṃ janmani janmani // Hbhv_8.253 //",
  "GR14hbhvil_u:6423": "kiṃ ca-",
  "GR14hbhvil_u:6424": "nṛtyatāṃ gāyatāṃ madhye bhaktānāṃ keśavasya ca |",
  "GR14hbhvil_u:6425": "tān ṛte yas tiro yāti tiryag-yoniṃ sa gacchati // Hbhv_8.254 //",
  "GR14hbhvil_u:6426": "atha gītadi-māhātmyam",
  "GR14hbhvil_u:6427": "adau samanyataḥ",
  "GR14hbhvil_u:6428": "nārasiṃhe-",
  "GR14hbhvil_u:6429": "gīta-vādyādikaṃ nāṭyam śaṅkha-turyādi-nisvanam |",
  "GR14hbhvil_u:6430": "yaḥ kārayati viṣṇos tu sandhyāyāṃ mandire naraḥ |",
  "GR14hbhvil_u:6431": "sarva-kāle viśeṣeṇa kāmagaḥ kāma-rūpavān // Hbhv_8.255 //",
  "GR14hbhvil_u:6432": "su-saṅgīta-vidagdhaiś ca sevyamāno 'psaro-gaṇaiḥ |",
  "GR14hbhvil_u:6433": "mahārheṇa vimānena vicitreṇa virājatā |",
  "GR14hbhvil_u:6434": "svargāt svargam anuprāpya viṣṇu-loke mahīyate // Hbhv_8.256 //",
  "GR14hbhvil_u:6435": "skānde viṣṇu-nārada-saṃvāde-",
  "GR14hbhvil_u:6436": "gītaṃ vādyaṃ ca nṛtyaṃ ca nāṭyaṃ viṣṇu-kathāṃ mune |",
  "GR14hbhvil_u:6437": "yaḥ karoti sa puṇyātmā trailokyopari saṃsthitaḥ // Hbhv_8.257 //",
  "GR14hbhvil_u:6438": "bṛhan-nāradīye śrī-yama-bhagīratha-saṃvāde-",
  "GR14hbhvil_u:6439": "devatāyatane yas tu bhakti-yuktaḥ pranṛtyati |",
  "GR14hbhvil_u:6440": "gītāni gāyaty athavā tat-phalaṃ śṛṇu bhū-pate // Hbhv_8.258 //",
  "GR14hbhvil_u:6441": "gandharva-rājatāṃ gaṇair nṛtyād rudra-gaṇeśatām |",
  "GR14hbhvil_u:6442": "prāpnoty aṣṭa-kulair yuktas tataḥ syān mokṣa-bhāṅ naraḥ // Hbhv_8.259 //",
  "GR14hbhvil_u:6443": "laiṅge śrī-mārkaṇḍeyāmbarīṣa-saṃvāde-",
  "GR14hbhvil_u:6444": "viṣṇu-kṣetre tu yo vidvān kārayed bhakti-saṃyutaḥ |",
  "GR14hbhvil_u:6445": "gana-nṛtyādikaṃ caiva viṣṇv-ākhyaṃ ca kathāṃ tathā // Hbhv_8.260 //",
  "GR14hbhvil_u:6446": "jātiṃ smṛtiṃ ca medhāṃ ca tathaiva paramāṃ sthitim |",
  "GR14hbhvil_u:6447": "prāpnoti viṣṇu-sālokyaṃ satyam etan nārādhipa // Hbhv_8.261 //",
  "GR14hbhvil_u:6448": "anyatra ca śrī-bhagavad-uktau-",
  "GR14hbhvil_u:6449": "visṛjya lajjāṃ yo 'dhīte gāyate nṛtyate'pi ca |",
  "GR14hbhvil_u:6450": "kula-koṭi-samāyukto labhate māmakaṃ padam // Hbhv_8.262 //",
  "GR14hbhvil_u:6451": "ata evoktaṃ-",
  "GR14hbhvil_u:6452": "bhārate nṛtya-gīte tu kuryāt svābhāvike'pi vā |",
  "GR14hbhvil_u:6453": "svābhāvikena bhagavān prīṇātīty āha śaunakaḥ // Hbhv_8.263 //",
  "GR14hbhvil_u:6454": "ata eva nāradīye-",
  "GR14hbhvil_u:6455": "viṣṇor gītaṃ ca nṛtyaṃ ca naṭānāṃ ca viśeṣataḥ |",
  "GR14hbhvil_u:6456": "brahman brāhmaṇa-jātīnāṃ kartavyaṃ nitya-karma-vat // Hbhv_8.264 //",
  "GR14hbhvil_u:6457": "kintu smṛtau---",
  "GR14hbhvil_u:6458": "gīta-nṛtyāni kurvīta deva-dvijādi-tuṣṭaye |",
  "GR14hbhvil_u:6459": "na jīvanāya yuñjīta vipro pāpa-bhiyā kvacit // Hbhv_8.265 //",
  "GR14hbhvil_u:6460": "evaṃ kṛṣṇa-prīṇanatvād gītāder nityatā parā |",
  "GR14hbhvil_u:6461": "saṃsiddhair aviśeṣena jñeyā sā hari-vasare // Hbhv_8.266 //",
  "GR14hbhvil_u:6462": "tathā coktaṃ-",
  "GR14hbhvil_u:6463": "keśavāgre nṛtya-gītaṃ na karoti harer dine |",
  "GR14hbhvil_u:6464": "vahninā kiṃ na dagdho 'sau gataḥ kiṃ na rasātalaṃ // Hbhv_8.267 //",
  "GR14hbhvil_u:6465": "atha viśeṣato gītasya māhātmyaṃ",
  "GR14hbhvil_u:6466": "dvārakā-māhātmye śrī-markandeyendradyumna-saṃvāde-",
  "GR14hbhvil_u:6467": "kṛṣṇaṃ santoṣayed yas tu su-gītair madhura-svanaiḥ |",
  "GR14hbhvil_u:6468": "sarva-veda-phalaṃ tasya jāyate nātra saṃśayaḥ // Hbhv_8.268 //",
  "GR14hbhvil_u:6469": "skānde śrī-mahādevoktau-",
  "GR14hbhvil_u:6470": "śruti-koṭi-samaṃ japyaṃ japa-koṭi-samaṃ haviḥ |",
  "GR14hbhvil_u:6471": "havih-koṭi-samaṃ geyaṃ geyaṃ geya-samaṃ viduḥ // Hbhv_8.269 //",
  "GR14hbhvil_u:6472": "kasi-khaṇḍe viṣṇu-dūta-śivaśarma-saṃvāde-",
  "GR14hbhvil_u:6473": "yadi gītaṃ kvacid gītaṃ śrīmad-dhari-harāṅkitam |",
  "GR14hbhvil_u:6474": "mokṣaṃ tu tat phalaṃ prāhuh sānnidhyam athavā tayoḥ // Hbhv_8.270 //",
  "GR14hbhvil_u:6475": "viṣṇuśarme śrī-bhagavad-uktau-",
  "GR14hbhvil_u:6476": "rāgeṇākṛṣyate ceto gāndharvābhimukhaṃ yadi |",
  "GR14hbhvil_u:6477": "mayi buddhiṃ samāsthāya gāyetha mama sat-kathāḥ // Hbhv_8.271 //",
  "GR14hbhvil_u:6478": "hari-bhakti-sudhodaye",
  "GR14hbhvil_u:6479": "yo gāyati sam aniśaṃ bhuvi bhaktā uccaiḥ",
  "GR14hbhvil_u:6480": "sa drāṇ samasta-jana-pāpa-bhide'lam ekaḥ |",
  "GR14hbhvil_u:6481": "dīpesv asatsv api nanu prati-geham antar",
  "GR14hbhvil_u:6482": "dhvāntaṃ kim atra vilasaty amale dyu-nāthe // Hbhv_8.272 //",
  "GR14hbhvil_u:6483": "yad ānanda-kalaṃ gāyan bhaktaḥ puṇyāśru varṣati |",
  "GR14hbhvil_u:6484": "tat sarva-tīrtha-salila-snānaṃ sva-mala-śodhanaṃ // Hbhv_8.273 //",
  "GR14hbhvil_u:6485": "vārāhe --",
  "GR14hbhvil_u:6486": "brāhmaṇo vāsudevārthaṃ gāyamano 'niśaṃ param |",
  "GR14hbhvil_u:6487": "samyak tāla-prayogeṇa sannipātena vā punaḥ // Hbhv_8.274 //",
  "GR14hbhvil_u:6488": "nava varṣa-sahasrāṇi nava varṣa-śatāni ca |",
  "GR14hbhvil_u:6489": "kuvera-bhavanaṃ gatvā modate vai yadṛcchayā // Hbhv_8.275 //",
  "GR14hbhvil_u:6490": "kuvera-bhavanād bhraṣṭaḥ svacchanda-gamanālayaḥ |",
  "GR14hbhvil_u:6491": "phalam āpnoti suśroṇi mama karma-parāyaṇaḥ // Hbhv_8.276 //",
  "GR14hbhvil_u:6492": "nārāyaṇānāṃ vidhinā gānaṃ śreṣṭhatamaṃ smṛtam |",
  "GR14hbhvil_u:6493": "gānenārādhito viṣṇuh sva-kīrti-jana-varcasā dadāti |",
  "GR14hbhvil_u:6494": "tuṣṭaḥ sthānaṃ svaṃ yathāsmai kauśikayā vai // Hbhv_8.277 //",
  "GR14hbhvil_u:6495": "kiṃ ca-",
  "GR14hbhvil_u:6496": "eṣa vo muni-śārdūlaḥ prokto gīta-kramo muneḥ |",
  "GR14hbhvil_u:6497": "brāhmaṇo vāsudevākhyaṃ gāyamāno 'niśaṃ param // Hbhv_8.278 //",
  "GR14hbhvil_u:6498": "hareḥ sālokyam āpnoti rudra-gānādhiko bhavet |",
  "GR14hbhvil_u:6499": "karmaṇā manasā vācā vāsudeva-parāyaṇaḥ |",
  "GR14hbhvil_u:6500": "gāyan nṛtyaṃs tam āpnoti tasmād geyaṃ paraṃ viduḥ // Hbhv_8.279 //",
  "GR14hbhvil_u:6501": "prathama-skandhe śrī-nāradoktau (1.6.33)-",
  "GR14hbhvil_u:6502": "pragāyataḥ sva-vīryāṇi tīrtha-padaḥ priya-śravaḥ |",
  "GR14hbhvil_u:6503": "ahuta iva me sighram darśanaṃ yāti cetasi // Hbhv_8.280 //",
  "GR14hbhvil_u:6504": "dvādaśa-skandhe (12.12.49-50) śrī-sūtoktau-",
  "GR14hbhvil_u:6505": "mṛṣā giras tā hy asatīr asat-kathā",
  "GR14hbhvil_u:6506": "na kathyate yad bhagavān adhokṣajaḥ |",
  "GR14hbhvil_u:6507": "tad eva satyaṃ tad uhaiva maṅgalaṃ",
  "GR14hbhvil_u:6508": "tad eva puṇyaṃ bhagavad-gunodayam // Hbhv_8.281 //",
  "GR14hbhvil_u:6509": "tad eva ramyaṃ ruciraṃ navaṃ navaṃ",
  "GR14hbhvil_u:6510": "tad eva śaśvan manaso mahotsavam |",
  "GR14hbhvil_u:6511": "tad eva śokārṇava-śoṣaṇaṃ nṝṇāṃ",
  "GR14hbhvil_u:6512": "yad uttama-śloka-yaśo 'nugīyate // Hbhv_8.282 //",
  "GR14hbhvil_u:6513": "viṣṇu-dharmottare-",
  "GR14hbhvil_u:6514": "dattvā ca gītaṃ dharma-jñā gandharvaiḥ saha modate |",
  "GR14hbhvil_u:6515": "svayaṃ gītena sampūjya tasyaivānucaro bhavet // Hbhv_8.283 //",
  "GR14hbhvil_u:6516": "pādme śrī-kṛṣṇa-satyabhāmā-saṃvādīya-kārttika-māhātmye śrī-pṛthu-nārada-saṃvāde śrī-bhagavad-uktau-",
  "GR14hbhvil_u:6517": "nāhaṃ vasāmi vaikuṇṭhe na yogi-hṛdayeṣu vā |",
  "GR14hbhvil_u:6518": "mad-bhaktā yatra gāyanti tatra tiṣṭhāmi nārada // Hbhv_8.284 //",
  "GR14hbhvil_u:6519": "teṣāṃ pūjādikaṃ gandha-padyādyaiḥ kriyate naraiḥ |",
  "GR14hbhvil_u:6520": "tena prītiṃ parāṃ yāmi na tathā mat-pūjanāt // Hbhv_8.285 //",
  "GR14hbhvil_u:6521": "ata evoktaṃ-",
  "GR14hbhvil_u:6522": "karmāṇy aupāyikatvena brāhmaṇo 'nya iti smṛtaḥ |",
  "GR14hbhvil_u:6523": "kārikāyām ataḥ proktaṃ vipro gītai ramed iti // Hbhv_8.286 //",
  "GR14hbhvil_u:6524": "atha nṛtyasya māhātmyaṃ",
  "GR14hbhvil_u:6525": "dvārakā-māhātmye tatraiva-",
  "GR14hbhvil_u:6526": "yo nṛtyati prahṛṣṭātmā bhāvair bahu-subhaktitaḥ |",
  "GR14hbhvil_u:6527": "sa nirdahati pāpāni janmāntara-śateṣv api // Hbhv_8.287 //",
  "GR14hbhvil_u:6528": "hari-bhakti-sudhodaya-",
  "GR14hbhvil_u:6529": "bahudhotsāryate harṣād viṣṇu-bhaktasya nṛtyataḥ |",
  "GR14hbhvil_u:6530": "padbhyāṃ bhūmer diśo 'kṣibhyāṃ dorbhyāṃ vāmaṅgalaṃ divaḥ // Hbhv_8.288 //",
  "GR14hbhvil_u:6531": "vārāhe-",
  "GR14hbhvil_u:6532": "yaś ca nṛtyati suśroṇi purāṇoktaṃ samāsataḥ |",
  "GR14hbhvil_u:6533": "triṃśad-varṣa-sahasrāṇi triṃśad-varṣa-śatāni ca |",
  "GR14hbhvil_u:6534": "puṣkara-dvīpam āsādya modate vai yadṛcchayā // Hbhv_8.289 //",
  "GR14hbhvil_u:6535": "puṣkarāc ca paribhraṣṭaḥ svacchanda-gamanālayaḥ |",
  "GR14hbhvil_u:6536": "phalam āpnoti suśroṇi mama karma-parāyaṇaḥ // Hbhv_8.290 //",
  "GR14hbhvil_u:6537": "viṣṇu-dharmottare-",
  "GR14hbhvil_u:6538": "nṛtyaṃ dattvā tathāpnoti rudra-lokam asaṃśayam |",
  "GR14hbhvil_u:6539": "svayaṃ nṛtyena sampūjya tasyaivānucaro bhavet // Hbhv_8.291 //",
  "GR14hbhvil_u:6540": "anyatra śrī-nāradoktau-",
  "GR14hbhvil_u:6541": "nṛtyatāṃ śrīpater agre tālikā-vādanair bhṛśam |",
  "GR14hbhvil_u:6542": "uḍḍīyante śarīra-sthāḥ sarve pātaka-pakṣiṇaḥ // Hbhv_8.292 //",
  "GR14hbhvil_u:6543": "saṅgīta-śāstre-",
  "GR14hbhvil_u:6544": "vīṇā-vādana-tattva-jñah śruti-jāti-viśāradaḥ |",
  "GR14hbhvil_u:6545": "tālajñaś cāprayāsena mokṣa-mārgaṃ niyacchati // Hbhv_8.293 //",
  "GR14hbhvil_u:6546": "viṣṇu-dharmottare-",
  "GR14hbhvil_u:6547": "vādyaṃ dattvā tathā viprah śakra-lokam avāpnuyāt |",
  "GR14hbhvil_u:6548": "svayaṃ vadyena sampūjya tasyaivanucaro bhavet // Hbhv_8.294 //",
  "GR14hbhvil_u:6549": "vādyānām api devasya tantrī-vādyaṃ sadā priyam |",
  "GR14hbhvil_u:6550": "tena sampūjya varadaṃ gāṇapatyam avāpnuyāt // Hbhv_8.295 //",
  "GR14hbhvil_u:6551": "ataḥ saktau punaḥ pūja",
  "GR14hbhvil_u:6552": "śaktaś cet sa-parivāraṃ kṛṣṇaṃ gandhādibhiḥ punaḥ |",
  "GR14hbhvil_u:6553": "pañcopacārair mūlena sampūjyārghyaṃ samarpayet // Hbhv_8.296 //",
  "GR14hbhvil_u:6554": "atha nīrājanaṃ",
  "GR14hbhvil_u:6555": "tataś ca mūla-mantrena dattvā puṣpāñjali-trayam |",
  "GR14hbhvil_u:6556": "mahā-nīrājanaṃ kuryān mahā-vādya-jaya-svanaiḥ // Hbhv_8.297 //",
  "GR14hbhvil_u:6557": "prajvalayet tad-arthaṃ ca karpūreṇa ghṛtena vā |",
  "GR14hbhvil_u:6558": "ārātrikaṃ śubhe pātre viṣamāneka-vartikaṃ // Hbhv_8.298 //",
  "GR14hbhvil_u:6559": "atha nīrājana-māhātmyam",
  "GR14hbhvil_u:6560": "skānde brahma-nārada-saṃvāde-",
  "GR14hbhvil_u:6561": "bahu-vartti-samāyuktaṃ jvalantaṃ keśavopari |",
  "GR14hbhvil_u:6562": "kuryād ārātrikaṃ yas tu kalpa-koṭiṃ vased divi // Hbhv_8.299 //",
  "GR14hbhvil_u:6563": "karpūrena tu yaḥ kuryād bhaktyā keśava-murdhani |",
  "GR14hbhvil_u:6564": "ārātrikaṃ muni-śreṣṭha praviśed viṣṇum avyayaṃ // Hbhv_8.300 //",
  "GR14hbhvil_u:6565": "tatraivanyatra-",
  "GR14hbhvil_u:6566": "dīptimantaṃ sa-karpūram karoty ārātrikaṃ nṛpa |",
  "GR14hbhvil_u:6567": "kṛṣṇasya vasate loke sapta kalpāni mānavāḥ // Hbhv_8.301 //",
  "GR14hbhvil_u:6568": "tatraiva śrī-sivoma-saṃvāde-",
  "GR14hbhvil_u:6569": "mantra-hīnaṃ kriyā-hīnam yat kṛtaṃ pūjanaṃ hareḥ |",
  "GR14hbhvil_u:6570": "sarvaṃ sampūrṇatām eti kṛte nīrājane śive // Hbhv_8.302 //",
  "GR14hbhvil_u:6571": "hari-bhakti-sudhodaye-",
  "GR14hbhvil_u:6572": "kṛtvā nīrājanaṃ viṣṇor dīpāvalyā sudṛśyayā |",
  "GR14hbhvil_u:6573": "tamo-vikāraṃ jayati jite tasmimś ca ko bhavaḥ // Hbhv_8.303 //",
  "GR14hbhvil_u:6574": "anyatra ca-",
  "GR14hbhvil_u:6575": "koṭayo brahma-hatyānām agamyāgama-kotayaḥ |",
  "GR14hbhvil_u:6576": "dahaty āloka-mātreṇa viṣṇoḥ sārātrikaṃ mukhaṃ // Hbhv_8.304 //",
  "GR14hbhvil_u:6577": "iti |",
  "GR14hbhvil_u:6578": "yac ca dīpasya māhātmyaṃ pūrvaṃ likhitam asti tat |",
  "GR14hbhvil_u:6579": "drastavyaṃ sarvatrāpi prāyenābhedato 'nayoḥ // Hbhv_8.305 //",
  "GR14hbhvil_u:6580": "ataḥ sādaram utthāya mahā-nīrājanaṃ tv idam |",
  "GR14hbhvil_u:6581": "draṣṭavyaṃ dīpavat sarvair vandyam ārātrikaṃ ca yat // Hbhv_8.306 //",
  "GR14hbhvil_u:6582": "tad uktaṃ śrī-pulastyena viṣṇu-dharme-",
  "GR14hbhvil_u:6583": "dhūpaṃ cārātrikaṃ paśyet karābhyāṃ ca pravandate |",
  "GR14hbhvil_u:6584": "kula-koṭiṃ samuddhṛtya yāti viṣṇoḥ paraṃ padaṃ // Hbhv_8.307 //",
  "GR14hbhvil_u:6585": "mūlāgame ca-",
  "GR14hbhvil_u:6586": "nīrājanaṃ ca yaḥ paśyed deva-devasya cakriṇaḥ |",
  "GR14hbhvil_u:6587": "sapta janmāni vipraḥ syād ante ca paramaṃ padam // Hbhv_8.308 //",
  "GR14hbhvil_u:6588": "atha śaṅkhādi-vādana-māhātmyam",
  "GR14hbhvil_u:6589": "bṛhan-nāradīye śrī-yama-bhagīratha-saṃvāde-",
  "GR14hbhvil_u:6590": "keśavāyatane rājan kurvan śaṅkha-ravaṃ naraḥ |",
  "GR14hbhvil_u:6591": "sarva-pāpa-vinirmukto brahmaṇā saha modate // Hbhv_8.309 //",
  "GR14hbhvil_u:6592": "kara-śabdaṃ prakurvanti keśavāyataneṣu ye |",
  "GR14hbhvil_u:6593": "te sarve pāpa-nirmuktā vimāneśā yuga-dvayam // Hbhv_8.310 //",
  "GR14hbhvil_u:6594": "tālādi-kāṃsya-ninadaṃ kurvan viṣṇu-gṛhe naraḥ |",
  "GR14hbhvil_u:6595": "yat phalaṃ labhate rājan śṛṇuṣva gadato mama // Hbhv_8.311 //",
  "GR14hbhvil_u:6596": "sarva-pāpa-vinirmukto vimāna-śata-saṅkulaḥ |",
  "GR14hbhvil_u:6597": "gīyamānaś ca gandharvair viṣṇunā saha modate // Hbhv_8.312 //",
  "GR14hbhvil_u:6598": "bherī-mṛdaṅga-paṭaha-murajaiś ca sa-ḍiṇḍimaiḥ |",
  "GR14hbhvil_u:6599": "saṃprīṇayanti deveśaṃ teṣāṃ puṇya-phalaṃ śṛṇu // Hbhv_8.313 //",
  "GR14hbhvil_u:6600": "deva-strī-gaṇa-saṃyuktāḥ sarva-kāmaiḥ samarcitāḥ |",
  "GR14hbhvil_u:6601": "svarga-lokam anuprāpya modante kalpa-pañcakam // Hbhv_8.314 //",
  "GR14hbhvil_u:6602": "iti |",
  "GR14hbhvil_u:6603": "atha sa-jala-śaṅkha-nīrājanaṃ",
  "GR14hbhvil_u:6604": "tataś ca sa-jalaṃ śaṅkhaṃ bhagavan-mastakopari |",
  "GR14hbhvil_u:6605": "tri bhrāmayitvā kurvīta punar nīrājanaṃ prabhoḥ // Hbhv_8.315 //",
  "GR14hbhvil_u:6606": "tan-māhātmyaṃ ca",
  "GR14hbhvil_u:6607": "dvārakā-māhātmye tatraiva-",
  "GR14hbhvil_u:6608": "śaṅkhe kṛtvā tu pānīyaṃ bhrāmitaṃ keśavopari |",
  "GR14hbhvil_u:6609": "sannidhau vasate viṣṇoḥ kalpāntaṃ kṣīra-sāgare // Hbhv_8.316 //",
  "GR14hbhvil_u:6610": "iti |",
  "GR14hbhvil_u:6611": "nīrājana-dvayaṃ caitat tāmbūlasyārpaṇaṃ param |",
  "GR14hbhvil_u:6612": "kecid icchanti kecic ca darpaṇārpaṇataḥ param // Hbhv_8.317 //",
  "GR14hbhvil_u:6613": "tathā ca pañcarātre-",
  "GR14hbhvil_u:6614": "punar ācamanaṃ dadyāt karodvartanam eva ca |",
  "GR14hbhvil_u:6615": "sa-karpūraṃ ca tāmbūlam kuryān nīrājanaṃ tathā // Hbhv_8.318 //",
  "GR14hbhvil_u:6616": "samarpya mukuṭādīni bhūṣaṇāni vicakṣaṇaḥ |",
  "GR14hbhvil_u:6617": "ādarśayet tathādarśaṃ prakalpya chatra-cāmare // Hbhv_8.319 //",
  "GR14hbhvil_u:6618": "gāruḍe ca-",
  "GR14hbhvil_u:6619": "atha bhuktavate dattvā jalaiḥ karpūra-vāsitaiḥ |",
  "GR14hbhvil_u:6620": "ācamanaṃ ca tāmbūlam candanaiḥ kara-mārjanam // Hbhv_8.320 //",
  "GR14hbhvil_u:6621": "puṣpāñjaliṃ tataḥ kṛtvā bhaktyādarśaṃ pradarśayet |",
  "GR14hbhvil_u:6622": "nīrājanaṃ punaḥ kāryaṃ karpūraṃ vibhave sati // Hbhv_8.321 //",
  "GR14hbhvil_u:6623": "ata eva vāyu-purāṇe-",
  "GR14hbhvil_u:6624": "ārātrikaṃ tu niḥsnehaṃ niḥsnehayati devatām |",
  "GR14hbhvil_u:6625": "ataḥ saṃśamayitvaiva punaḥ pūjanam ācaret // Hbhv_8.322 //",
  "GR14hbhvil_u:6626": "ata eva dvārakā-māhātmye-",
  "GR14hbhvil_u:6627": "tatraiva kṛtvā pūjādikaṃ sarvaṃ jvalantaṃ kṛṣṇa-mūrdhani |",
  "GR14hbhvil_u:6628": "ārātrikaṃ prakurvāṇo modate kṛṣṇa-sannidhau // Hbhv_8.323 //",
  "GR14hbhvil_u:6629": "iti |",
  "GR14hbhvil_u:6630": "kecin nīrājanat paścād icchanti praṇatiṃ tataḥ |",
  "GR14hbhvil_u:6631": "pradakṣiṇaṃ tataḥ stotraṃ gīta-nṛtyādikaṃ tataḥ // Hbhv_8.324 //",
  "GR14hbhvil_u:6632": "evaṃ bhagavataḥ sva-sva-sampradāyānusārataḥ |",
  "GR14hbhvil_u:6633": "pravartante prabhor bhaktau bhaktyā sarvaṃ hi śobhanam // Hbhv_8.325 //",
  "GR14hbhvil_u:6634": "tato nikṣipya devasyopari puspāñjali-trayam |",
  "GR14hbhvil_u:6635": "vicitrair madhuraiḥ stotraih stutiṃ kurvīta bhaktimān // Hbhv_8.326 //",
  "GR14hbhvil_u:6636": "atha stuti-vidhiḥ",
  "GR14hbhvil_u:6637": "mahābhārate-",
  "GR14hbhvil_u:6638": "ārirādhayiṣuḥ kṛṣṇaṃ vācaṃ jigadiṣāmi yam |",
  "GR14hbhvil_u:6639": "tayā vyāsa-samāsinyā prīyatāṃ madhusūdanaḥ // Hbhv_8.327 //",
  "GR14hbhvil_u:6640": "iti |",
  "GR14hbhvil_u:6641": "ārambhe ca stuter etam ślokaṃ stuti-paraḥ paṭhet |",
  "GR14hbhvil_u:6642": "satyāṃ tasyāṃ samāptau ca ślokaṃ saṅkīrtayed imam // Hbhv_8.328 //",
  "GR14hbhvil_u:6643": "iti vidyā-tapo-yonir ayonir viṣṇur īritaḥ |",
  "GR14hbhvil_u:6644": "vag-yajñenārcito devaḥ prīyatāṃ me janārdanaḥ // Hbhv_8.329 //",
  "GR14hbhvil_u:6645": "pūrva-tāpanī-śrutiṣu [GTU 1.34-45] --",
  "GR14hbhvil_u:6646": "oṃ namo viśvarūpāya viśva-sthity-anta-hetave |",
  "GR14hbhvil_u:6647": "viśveśvarāya viśvāya govindāya namo namaḥ // Hbhv_8.330 //",
  "GR14hbhvil_u:6648": "namo vijñāna-rūpāya paramānanda-rūpiṇe |",
  "GR14hbhvil_u:6649": "kṛṣṇāya gopīnāthāya govindāya namo namaṃ // Hbhv_8.331 //",
  "GR14hbhvil_u:6650": "namaḥ kamala-netrāya namaḥ kamala-māline |",
  "GR14hbhvil_u:6651": "namaḥ kamala-nābhāya kamalā-pataye namaḥ // Hbhv_8.332 //",
  "GR14hbhvil_u:6652": "barhāpīḍābhirāmāya rāmayākuṇṭha-medhase |",
  "GR14hbhvil_u:6653": "ramā-mānasa-haṃsāya govindāya namo namaṃ // Hbhv_8.333 //",
  "GR14hbhvil_u:6654": "kaṃsa-vaṃśa-vināśāya keśi-cāṇūra-ghātine |",
  "GR14hbhvil_u:6655": "vṛṣabha-dhvaja-vandyāya pārtha-sārathaye namaḥ // Hbhv_8.334 //",
  "GR14hbhvil_u:6656": "veṇu-vādana-śīlāya gopālāyāhi-mardine |",
  "GR14hbhvil_u:6657": "kālindī-kūla-lolāya lola-kuṇḍala-dhāriṇe // Hbhv_8.335 //",
  "GR14hbhvil_u:6658": "vallavī-vadanāmbhoja-māline nṛtya-śāline |",
  "GR14hbhvil_u:6659": "namaḥ praṇata-pālāya śrī-kṛṣṇāya namo namaḥ // Hbhv_8.336 //",
  "GR14hbhvil_u:6660": "namaḥ pāpa-praṇāśāya govardhana-dharāya ca |",
  "GR14hbhvil_u:6661": "pūtanā-jīvitāntāya tṛṇāvārtāsu-hāriṇe // Hbhv_8.337 //",
  "GR14hbhvil_u:6662": "niṣkalāya vimohāya śuddhāyāśuddha-vairiṇe |",
  "GR14hbhvil_u:6663": "advitīyāya mahate śrī-kṛṣṇāya namo namaḥ // Hbhv_8.338 //",
  "GR14hbhvil_u:6664": "prasīda paramānanda prasīda parameśvara |",
  "GR14hbhvil_u:6665": "ādhivyādhibhujaṅgena daṣṭaṃ mām uddhara prabho // Hbhv_8.339 //",
  "GR14hbhvil_u:6666": "śrī-kṛṣṇa rukmiṇī-kānta gopī-jana-manohara |",
  "GR14hbhvil_u:6667": "saṃsārasāgare magnaṃ mām uddhara jagad guro // Hbhv_8.340 //",
  "GR14hbhvil_u:6668": "keśava kleśa-haraṇa nārāyaṇa janārdana |",
  "GR14hbhvil_u:6669": "govinda paramānanda māṃ samuddhara mādhava // Hbhv_8.341 //",
  "GR14hbhvil_u:6670": "ekādaśa-skandhe [BhP 11.5.33-34] -",
  "GR14hbhvil_u:6671": "dhyeyaṃ sadā paribhava-ghnam abhīṣṭa-dohaṃ",
  "GR14hbhvil_u:6672": "tīrthāspadaṃ śiva-viriñci-nutaṃ śaraṇyaṃ",
  "GR14hbhvil_u:6673": "bhṛtyārti-haṃ praṇata-pāla bhavābdhi-potaṃ",
  "GR14hbhvil_u:6674": "vande mahā-puruṣa te caraṇāravindam // Hbhv_8.342 //",
  "GR14hbhvil_u:6675": "tyaktvā su-dustyaja-surepsita-rājya-lakṣmīṃ",
  "GR14hbhvil_u:6676": "dharmiṣṭha ārya-vacasā yad agād araṇyam |",
  "GR14hbhvil_u:6677": "māyā-mṛgaṃ dayitayepsitam anvadhāvad",
  "GR14hbhvil_u:6678": "vande mahā-puruṣa te caraṇāravindam // Hbhv_8.343 //",
  "GR14hbhvil_u:6679": "atha vadyasya māhātmyaṃ",
  "GR14hbhvil_u:6680": "vaidikānīdṛśāny eva kṛṣṇe paurāṇikāny api |",
  "GR14hbhvil_u:6681": "tāntrikāṇi ca śāstrāṇi stotrāṇy abhinavāny api // Hbhv_8.344 //",
  "GR14hbhvil_u:6682": "viṣṇu-dharmottare haṃsa-gītayaṃ---",
  "GR14hbhvil_u:6683": "abhraṣṭa-lakṣaṇaiḥ kṛtvā svayaṃ viracitākṣaraiḥ |",
  "GR14hbhvil_u:6684": "stavaṃ brāhmaṇa-śārdūlas tasmāt kāmān avāpnuyāt // Hbhv_8.345 //",
  "GR14hbhvil_u:6685": "stuti-māhātmyaṃ",
  "GR14hbhvil_u:6686": "viṣṇu-dharme-",
  "GR14hbhvil_u:6687": "sarva-deveṣu yat puṇyaṃ sarva-deveṣu yat phalam |",
  "GR14hbhvil_u:6688": "naras tat phalam āpnoti stutvā devaṃ janārdanam // Hbhv_8.346 //",
  "GR14hbhvil_u:6689": "viṣṇu-dharmottare-",
  "GR14hbhvil_u:6690": "na vitta-dāna-nicayair bahubhir madhusūudanaḥ |",
  "GR14hbhvil_u:6691": "tathā toṣam avāpnoti yathā stotrair dvijottamaḥ // Hbhv_8.347 //",
  "GR14hbhvil_u:6692": "nārasiṃhe-",
  "GR14hbhvil_u:6693": "stotrair japaiś ca devāgre yaḥ stauti madhusūdanam |",
  "GR14hbhvil_u:6694": "sarva-pāpa-vinirmukto viṣṇu-lokam avāpnuyāt // Hbhv_8.348 //",
  "GR14hbhvil_u:6695": "hari-bhakti-sudhodaye-",
  "GR14hbhvil_u:6696": "stuvann ameya-māhātmyaṃ bhakti-grathita-ramya-vāk |",
  "GR14hbhvil_u:6697": "bhaved brahmādi-durlabhya-prabhu-kāruṇya-bhājanam // Hbhv_8.349 //",
  "GR14hbhvil_u:6698": "yathā narasya stuvato bālakasyeva tuṣyati |",
  "GR14hbhvil_u:6699": "mugdha-vākyair na hi tathā vibudhānāṃ jagat-pitā // Hbhv_8.350 //",
  "GR14hbhvil_u:6700": "abalaṃ prabhur īpsitonnatiṃ",
  "GR14hbhvil_u:6701": "kṛta-yatnaṃ sva-yaśah-stave ghrṇī |",
  "GR14hbhvil_u:6702": "svayam uddharati stanārthinaṃ",
  "GR14hbhvil_u:6703": "pada-lagnaṃ jananīva bālakam // Hbhv_8.351 //",
  "GR14hbhvil_u:6704": "skānde amṛta-saroddhare-",
  "GR14hbhvil_u:6705": "śrī-kṛṣṇa-stava-ratnaughair yeṣāṃ jihvā tv alaṅkṛtā |",
  "GR14hbhvil_u:6706": "namasyā muni-siddhānāṃ vandanīyā divaukasām // Hbhv_8.352 //",
  "GR14hbhvil_u:6707": "tatraiva karttika-māhātmye śrī-brahma-nārada-saṃvāde-",
  "GR14hbhvil_u:6708": "stotrāṇāṃ paramaṃ stotraṃ viṣṇor nāma-sahasrakam |",
  "GR14hbhvil_u:6709": "hitvā stotra-sahasrāṇi paṭhanīyaṃ mahā-mune // Hbhv_8.353 //",
  "GR14hbhvil_u:6710": "tenaikena muni-śreṣṭha pathitena sadā hariḥ |",
  "GR14hbhvil_u:6711": "prītim āyāti deveśo yuga-koṭi-śatāni ca // Hbhv_8.354 //",
  "GR14hbhvil_u:6712": "iti |",
  "GR14hbhvil_u:6713": "snāne yat stotra-māhātmyaṃ likhitaṃ lekhyam agrataḥ |",
  "GR14hbhvil_u:6714": "yac ca kīrtana-māhātmyaṃ sarvaṃ jñeyaṃ ihāpi tat // Hbhv_8.355 //",
  "GR14hbhvil_u:6715": "tan-nityata",
  "GR14hbhvil_u:6716": "viṣṇu-dharme-",
  "GR14hbhvil_u:6717": "nūnaṃ tat kaṇṭha-śālūkam athavā prati-jihvikā |",
  "GR14hbhvil_u:6718": "rogo vānyo na sā jihvā yā na stauti harer guṇān // Hbhv_8.356 //",
  "GR14hbhvil_u:6719": "atha vandanaṃ",
  "GR14hbhvil_u:6720": "praṇamed atha sāṣṭāṅgaṃ tan-mudrāṃ ca pradarśayet |",
  "GR14hbhvil_u:6721": "paṭhet prati-praṇāmaṃ ca prasīda bhagavann iti // Hbhv_8.357 //",
  "GR14hbhvil_u:6722": "tad uktam ekādaśe śrī-bhagavatā [BhP 11.27.45]-",
  "GR14hbhvil_u:6723": "stavair uccāvacaiḥ stotraiḥ paurāṇaiḥ prākṛtair api |",
  "GR14hbhvil_u:6724": "stutvā prasīda bhagavann iti vandeta daṇḍa-vat // Hbhv_8.358 //",
  "GR14hbhvil_u:6725": "atha praṇāma-vidhiḥ",
  "GR14hbhvil_u:6726": "tatraiva [BhP 11.27.46]-",
  "GR14hbhvil_u:6727": "śiro mat-pādayoḥ kṛtvā bāhubhyāṃ ca parasparam |",
  "GR14hbhvil_u:6728": "prapannaṃ pāhi mām īśa bhītaṃ mṛtyu-grahārṇavāt // Hbhv_8.359 //",
  "GR14hbhvil_u:6729": "kiṃ cāgame-",
  "GR14hbhvil_u:6730": "dorbhyāṃ padbhyāṃ ca jānubhyām urasā śirasā dṛśā |",
  "GR14hbhvil_u:6731": "manasā vacasā ceti praṇāmo 'ṣṭāṅga īritaḥ // Hbhv_8.360 //",
  "GR14hbhvil_u:6732": "jānubhyāṃ caiva bāhubhyāṃ śirasā vacasā dhiyā |",
  "GR14hbhvil_u:6733": "pañcāṅgakaḥ praṇāmaḥ syāt pūjāsu pravarāv imau // Hbhv_8.361 //",
  "GR14hbhvil_u:6734": "iti |",
  "GR14hbhvil_u:6735": "garudaṃ dakṣine kṛtvā kuryāt tat-pṛṣṭhato budhaḥ |",
  "GR14hbhvil_u:6736": "avaśyaṃ ca praṇāmāṃs trīn śaktaś ced adhikādhikān // Hbhv_8.362 //",
  "GR14hbhvil_u:6737": "tathā ca nārada-pañcarātre-",
  "GR14hbhvil_u:6738": "sandhiṃ vīkṣya hariṃ cādyaṃ gurūn sva-gurum eva ca |",
  "GR14hbhvil_u:6739": "dvi-catur-viṃśad athavā catur-viṃśat tad-ardhakam |",
  "GR14hbhvil_u:6740": "namet tad-ardham athavā tad-ardhaṃ sarvathā namet // Hbhv_8.363 //",
  "GR14hbhvil_u:6741": "viṣṇu-dharmottare-",
  "GR14hbhvil_u:6742": "devārcā-darśanād eva praṇamen madhusūdanam |",
  "GR14hbhvil_u:6743": "snānāpekṣā na kartavyā dṛṣṭvārcāṃ dvija-sattamaḥ |",
  "GR14hbhvil_u:6744": "devārcā-dṛṣṭa-pūtaṃ hi śuci sarvaṃ prakīrtitam // Hbhv_8.364 //",
  "GR14hbhvil_u:6745": "atha namaskara-māhātmyaṃ",
  "GR14hbhvil_u:6746": "nārasiṃhe-",
  "GR14hbhvil_u:6747": "namaskāraḥ smṛto yajñaḥ sarva-yajñeṣu cottamaḥ |",
  "GR14hbhvil_u:6748": "namaskāreṇa cakena sāṣṭāṅgena hariṃ vrajet // Hbhv_8.365 //",
  "GR14hbhvil_u:6749": "skānde-",
  "GR14hbhvil_u:6750": "daṇḍa-praṇāmaṃ kurute viṣṇave bhakti-bhāvitaḥ |",
  "GR14hbhvil_u:6751": "reṇu-saṅkhyaṃ vaset svarge manvantara-śataṃ naraḥ // Hbhv_8.366 //",
  "GR14hbhvil_u:6752": "tatraiva śrī-brahma-nārada-saṃvāde-",
  "GR14hbhvil_u:6753": "praṇamya daṇḍavad bhūmau namaskāreṇa yo 'rcayet |",
  "GR14hbhvil_u:6754": "sa yāṃ gatim avāpnoti na tāṃ kratu-śatair api |",
  "GR14hbhvil_u:6755": "namaskāreṇa caikena naraḥ puto hariṃ vrajet // Hbhv_8.367 //",
  "GR14hbhvil_u:6756": "tatraiva śrī-sivoma-saṃvāde-",
  "GR14hbhvil_u:6757": "bhūmim āpīḍya jānubhyāṃ śira āropya vai bhuvi |",
  "GR14hbhvil_u:6758": "praṇamed yo hi deveśam so 'śvamedha-phalaṃ labhet // Hbhv_8.368 //",
  "GR14hbhvil_u:6759": "tatraivanyatra-",
  "GR14hbhvil_u:6760": "tīrtha-koṭi-sahasrāṇi tīrtha-koṭi-śatāni ca |",
  "GR14hbhvil_u:6761": "nārāyaṇa-praṇāmasya kālaṃ nārhanti ṣoḍaśīm // Hbhv_8.369 //",
  "GR14hbhvil_u:6762": "śāṭhyenāpi namaskāram kurvataḥ śārṅga-dhanvane |",
  "GR14hbhvil_u:6763": "śataśan mārjitaṃ pāpaṃ tat-kṣanād eva naśyati // Hbhv_8.370 //",
  "GR14hbhvil_u:6764": "reṇu-maṇḍita-gātrasya kaṇā dehe bhavanti yat |",
  "GR14hbhvil_u:6765": "tāvad varṣa-sahasrāṇi viṣṇu-loke mahīyate // Hbhv_8.371 //",
  "GR14hbhvil_u:6766": "viṣṇu-dharmottare-",
  "GR14hbhvil_u:6767": "abhivādyaṃ jagannāthaṃ kṛtārthaś ca tathā bhavet |",
  "GR14hbhvil_u:6768": "namaskāra-kriyā tasya sarva-pāpa-praṇāśinī // Hbhv_8.372 //",
  "GR14hbhvil_u:6769": "jānubhyāṃ caiva pāṇibhyāṃ śirasā ca vicakṣaṇaḥ |",
  "GR14hbhvil_u:6770": "kṛtvā praṇāmaṃ devasya sarvān kāmān avāpnuyāt // Hbhv_8.373 //",
  "GR14hbhvil_u:6771": "viṣṇu-purāṇe [?]-",
  "GR14hbhvil_u:6772": "anādi-nidhanaṃ devaṃ daitya-dānava-dāraṇam |",
  "GR14hbhvil_u:6773": "ye namanti narā nityaṃ na hi paśyanti te yamam // Hbhv_8.374 //",
  "GR14hbhvil_u:6774": "ye janā jagatāṃ nāthaṃ nityaṃ nārāyaṇaṃ dvijāḥ |",
  "GR14hbhvil_u:6775": "namanti na hi te viṣṇoḥ snānād anyatra gāminaḥ // Hbhv_8.375 //",
  "GR14hbhvil_u:6776": "nāradīye --",
  "GR14hbhvil_u:6777": "eko 'pi kṛṣṇāya kṛtaḥ praṇāmo",
  "GR14hbhvil_u:6778": "daśāśvamedhāvabhṛthair na tulyaḥ |",
  "GR14hbhvil_u:6779": "daśāśvamedhī punar eti janma",
  "GR14hbhvil_u:6780": "kṛṣṇa-praṇāmī na punar-bhavāya // Hbhv_8.376 //",
  "GR14hbhvil_u:6781": "hari-bhakti-sudhodaye-",
  "GR14hbhvil_u:6782": "viṣṇor daṇḍa-praṇāmārthaṃ bhaktena patito bhuvi |",
  "GR14hbhvil_u:6783": "patitaṃ pātakaṃ kṛtsnaṃ nottiṣṭhati punaḥ saha // Hbhv_8.377 //",
  "GR14hbhvil_u:6784": "pādme devadūta-vikuṇḍala-saṃvāde-",
  "GR14hbhvil_u:6785": "tapas taptvā naro ghoram araṇye niyatendriyaḥ |",
  "GR14hbhvil_u:6786": "yat phalaṃ samavāpnoti tan natvā garuḍa-dhvajam // Hbhv_8.378 //",
  "GR14hbhvil_u:6787": "kṛtvāpi bahuśaḥ pāpaṃ naro moha-samanvitaḥ |",
  "GR14hbhvil_u:6788": "na yāti narakaṃ natvā sarva-pāpa-haraṃ harim // Hbhv_8.379 //",
  "GR14hbhvil_u:6789": "tatraiva veda-nidhi-stutau",
  "GR14hbhvil_u:6790": "api pāpaṃ durācāraṃ naraṃ tat praṇato hareḥ |",
  "GR14hbhvil_u:6791": "nekṣante kiṅkarā yāmyā ulūkās tapanaṃ yathā // Hbhv_8.380 //",
  "GR14hbhvil_u:6792": "viṣṇu-purāṇe śrī-yamasya nija-bhaṭānuśāsane [ViP 3.7.18]-",
  "GR14hbhvil_u:6793": "harim amara-gaṇārcitāṅghri-padmaṃ",
  "GR14hbhvil_u:6794": "praṇamati yaḥ paramārthato hi martyaḥ |",
  "GR14hbhvil_u:6795": "tam apagata-samasta-pāpa-bandhaṃ",
  "GR14hbhvil_u:6796": "vraja parihṛtya yathāgnim ājya-siktam // Hbhv_8.381 //",
  "GR14hbhvil_u:6797": "brahma-vaivarte-",
  "GR14hbhvil_u:6798": "śaraṇāgata-rakṣaṇodyataṃ",
  "GR14hbhvil_u:6799": "harim īśaṃ praṇamanti ye narāḥ |",
  "GR14hbhvil_u:6800": "na patanti bhavāmbudhau sphuṭaṃ",
  "GR14hbhvil_u:6801": "patitānuddharati sma tān asau // Hbhv_8.382 //",
  "GR14hbhvil_u:6802": "aṣṭama-skandhe ca bali-vākye [BhP 8.23.2] -",
  "GR14hbhvil_u:6803": "aho praṇāmāya kṛtaḥ samudyamaḥ",
  "GR14hbhvil_u:6804": "prapanna-bhaktārtha-vidhau samāhitaḥ |",
  "GR14hbhvil_u:6805": "yal loka-pālais tvad-anugraho 'marair",
  "GR14hbhvil_u:6806": "alabdha-pūrvo 'pasade 'sure 'rpitaḥ // Hbhv_8.383 //",
  "GR14hbhvil_u:6807": "ataiva nārāyaṇa-vyūha-stave -",
  "GR14hbhvil_u:6808": "aho bhāgyam aho bhāgyam aho bhāgyaṃ nṝṇām idam |",
  "GR14hbhvil_u:6809": "yeṣāṃ hari-padābjāgre śiro nyastaṃ yathā tathā // Hbhv_8.384 //",
  "GR14hbhvil_u:6810": "kiṃ ca, nārasiṃhe śrī-yamoktau-",
  "GR14hbhvil_u:6811": "tasya vai narasiṃhasya viṣṇor amita-tejasaḥ |",
  "GR14hbhvil_u:6812": "praṇāmaṃ ye prakurvanti teṣām api namo namaḥ // Hbhv_8.385 //",
  "GR14hbhvil_u:6813": "bhaviṣyottare ca-",
  "GR14hbhvil_u:6814": "viṣṇor deva-jagad-dhātur janārdana-jagat-pateḥ |",
  "GR14hbhvil_u:6815": "praṇāmaṃ ye prakurvanti teṣām api namo namaḥ // Hbhv_8.386 //",
  "GR14hbhvil_u:6816": "iti |",
  "GR14hbhvil_u:6817": "atha praṇāma-nityata",
  "GR14hbhvil_u:6818": "bṛhan-nāradīye lubdhakopākhyānārambhe-",
  "GR14hbhvil_u:6819": "sakṛd vā na named yas tu viṣṇave sarma-kāriṇe |",
  "GR14hbhvil_u:6820": "śavoparaṃ vijānīyāt kadācid api nālapet // Hbhv_8.387 //",
  "GR14hbhvil_u:6821": "kiṃ ca, pādme vaiśākha-māhātmye yama-brāhmaṇa-saṃvāde-",
  "GR14hbhvil_u:6822": "paśyanto bhagavad-dvāraṃ nāma śāstra-paricchadam |",
  "GR14hbhvil_u:6823": "akṛtvā tat-praṇāmādi yānti te narakaukasaḥ // Hbhv_8.388 //",
  "GR14hbhvil_u:6824": "atha namaskara-niṣiddhani",
  "GR14hbhvil_u:6825": "viṣṇu-smṛtau-",
  "GR14hbhvil_u:6826": "janma-prabhṛti yat kiñcit pumān vai dharmam ācaret |",
  "GR14hbhvil_u:6827": "sarvaṃ tan niṣphalaṃ yāty eka-hastābhivādanāt // Hbhv_8.389 //",
  "GR14hbhvil_u:6828": "vārāhe-",
  "GR14hbhvil_u:6829": "vastra-prāvṛta-dehas tu yo naraḥ praṇameta mām |",
  "GR14hbhvil_u:6830": "śvitrī sa jāyate mūrkhah sapta janmāni bhāminī // Hbhv_8.390 //",
  "GR14hbhvil_u:6831": "kiṃ cānyatra-",
  "GR14hbhvil_u:6832": "agre pṛṣṭhe vāma-bhāge samīpe garbha-mandire |",
  "GR14hbhvil_u:6833": "japa-homa-namaskārān na kuryāt keśavālaye // Hbhv_8.391 //",
  "GR14hbhvil_u:6834": "api ca-",
  "GR14hbhvil_u:6835": "sakṛd bhūmau nipatito na śaktaḥ praṇamen muhuḥ |",
  "GR14hbhvil_u:6836": "utthāyotthāya kartavyaṃ daṇḍavat praṇipātanam // Hbhv_8.392 //",
  "GR14hbhvil_u:6837": "iti |",
  "GR14hbhvil_u:6838": "atha pradakṣiṇā",
  "GR14hbhvil_u:6839": "tataḥ pradakṣināṃ kuryād bhaktyā bhagavato hareḥ |",
  "GR14hbhvil_u:6840": "nāmāni kīrtayan śaktau tāṃ ca sāṣṭāṅga-vandanām // Hbhv_8.393 //",
  "GR14hbhvil_u:6841": "pradakṣiṇā-śaṅkhyā",
  "GR14hbhvil_u:6842": "nārasiṃhe-",
  "GR14hbhvil_u:6843": "ekāṃ cāṇḍyāṃ ravau sapta tisro dadyād vināyake |",
  "GR14hbhvil_u:6844": "catasraḥ keśave dadyāt śive tv ardha-pradakṣinām // Hbhv_8.394 //",
  "GR14hbhvil_u:6845": "atha pradakṣiṇā-māhātmyaṃ",
  "GR14hbhvil_u:6846": "vārāhe-",
  "GR14hbhvil_u:6847": "pradakṣiṇāṃ ye kurvanti bhakti-yuktena cetasā |",
  "GR14hbhvil_u:6848": "na te yama-puraṃ yānti yānti puṇya-kṛtāṃ gatim // Hbhv_8.395 //",
  "GR14hbhvil_u:6849": "yas triḥ pradakṣiṇāṃ kuryāt sāṣṭāṅgaka-praṇāmakam |",
  "GR14hbhvil_u:6850": "daśāśvamedhasya phalaṃ prāpnuyān nātra saṃśayaḥ // Hbhv_8.396 //",
  "GR14hbhvil_u:6851": "skānde śrī-brahma-nārada-saṃvāde-",
  "GR14hbhvil_u:6852": "viṣṇor vimānaṃ yaḥ kuryāt sakṛd bhaktyā pradakṣiṇām |",
  "GR14hbhvil_u:6853": "aśvamedha-sahasrasya phalam āpnoti mānavaḥ // Hbhv_8.397 //",
  "GR14hbhvil_u:6854": "tatra caturmasya-māhātmye",
  "GR14hbhvil_u:6855": "catur-vāraṃ bhramībhis tu jagat sarvaṃ carācaram |",
  "GR14hbhvil_u:6856": "krāntaṃ bhavati viprāgrya tat tīrtha-gamanādhikam // Hbhv_8.398 //",
  "GR14hbhvil_u:6857": "tatraivānyatra-",
  "GR14hbhvil_u:6858": "pradakṣiṇāṃ tu yaḥ kuryāt hariṃ bhaktyā samanvitaḥ |",
  "GR14hbhvil_u:6859": "haṃsa-yukta-vimānena viṣṇu-lokaṃ sa gacchati // Hbhv_8.399 //",
  "GR14hbhvil_u:6860": "nārasiṃhe-",
  "GR14hbhvil_u:6861": "pradakṣiṇena caikena deva-devasya mandire |",
  "GR14hbhvil_u:6862": "kṛtena yat phalaṃ nṛṇāṃ tac chṛṇuṣva nṛpātmaja |",
  "GR14hbhvil_u:6863": "pṛthvī-pradakṣiṇa-phalaṃ yat tat prāpya hariṃ vrajet // Hbhv_8.400 //|",
  "GR14hbhvil_u:6864": "anyatra ca-",
  "GR14hbhvil_u:6865": "evaṃ kṛtvā tu kṛṣṇasya yaḥ kuryād dviḥ pradakṣiṇām |",
  "GR14hbhvil_u:6866": "sapta-dvīpavatī-puṇyaṃ labhate tu pade pade |",
  "GR14hbhvil_u:6867": "paṭhan nāma-sahasraṃ tu nāmāny evātha kevalam // Hbhv_8.401 //",
  "GR14hbhvil_u:6868": "hari-bhakti-sudhodaye-",
  "GR14hbhvil_u:6869": "viṣṇuṃ pradakṣiṇī-kurvāṇ yas tatrāvartate punaḥ |",
  "GR14hbhvil_u:6870": "tad evāvartanaṃ tasya punar nāvartate bhave // Hbhv_8.402 //",
  "GR14hbhvil_u:6871": "bṛhan-nāradīye yama-bhagīratha-saṃvāde-",
  "GR14hbhvil_u:6872": "pradakṣiṇā-trayaṃ kuryād yo viṣṇor manujeśvara |",
  "GR14hbhvil_u:6873": "sarva-pāpa-vinirmukto devendratvaṃ samaśnute // Hbhv_8.403 //",
  "GR14hbhvil_u:6874": "tatraiva pradakṣiṇā-māhātmye sudharmopākhyānārambhe-",
  "GR14hbhvil_u:6875": "bhaktyā kurvanti ye viṣṇoh pradakṣiṇā-catuṣṭayam |",
  "GR14hbhvil_u:6876": "te'pi yanti paraṃ sthānam sarva-lokottamottamam // Hbhv_8.404 //",
  "GR14hbhvil_u:6877": "iti |",
  "GR14hbhvil_u:6878": "tat khyātaṃ yat su-dharmasya pūrvasmin gṛdhra-janmani |",
  "GR14hbhvil_u:6879": "kṛṣṇa-pradakṣiṇābhyāsān mahā-siddhir abhūd iti // Hbhv_8.405 //",
  "GR14hbhvil_u:6880": "atha pradakṣiṇāyaṃ niṣiddhaṃ",
  "GR14hbhvil_u:6881": "viṣṇu-smṛtau-",
  "GR14hbhvil_u:6882": "eka-hasta-praṇāmaś ca ekā caiva pradakṣiṇā |",
  "GR14hbhvil_u:6883": "akāle darśanaṃ viṣṇor hanti puṇyaṃ purā-kṛtam // Hbhv_8.406 //",
  "GR14hbhvil_u:6884": "kiṃ ca-",
  "GR14hbhvil_u:6885": "kṛṣṇasya purato naiva sūryasyaiva pradakṣiṇām |",
  "GR14hbhvil_u:6886": "kuryād bhramarikā-rūpāṃ vaimukhya-padanīṃ prabhoḥ // Hbhv_8.407 //",
  "GR14hbhvil_u:6887": "tathā coktaṃ---",
  "GR14hbhvil_u:6888": "pradakṣiṇāṃ na kartavyaṃ vimukhatvāc ca kāraṇāt // Hbhv_8.408 //",
  "GR14hbhvil_u:6889": "atha karmādy-arpaṇam",
  "GR14hbhvil_u:6890": "tataḥ śrī-kṛṣṇa-pādābje dāsyenaiva samarpayet |",
  "GR14hbhvil_u:6891": "tribhir mantraiḥ sva-karmāṇi sarvāṇy ātmānam apy atha // Hbhv_8.409 //",
  "GR14hbhvil_u:6892": "mantraś ca-",
  "GR14hbhvil_u:6893_0": "itaḥ pūrvaṃ prāṇa-buddhi-dharmādhikārato jāgrat-svapna-suṣupty-avasthāsu manasā vācā",
  "GR14hbhvil_u:6893_1": "karmaṇā hastābhyāṃ padbhyām udareṇa śiśnā yat smṛtaṃ yad uktaṃ yat kṛtaṃ tat sarvaṃ",
  "GR14hbhvil_u:6893_2": "śrī-kṛṣṇārpaṇaṃ bhavatu svāhā māṃ madīyaṃ ca sakalaṃ haraye samarpayāmīti |",
  "GR14hbhvil_u:6894": "oṃ tat sat // Hbhv_8.410 //",
  "GR14hbhvil_u:6895": "iti |",
  "GR14hbhvil_u:6896": "atha tatra karmarpanaṃ",
  "GR14hbhvil_u:6897": "bṛhan-nāradīye-",
  "GR14hbhvil_u:6898": "virāgī cet karma-phale na kiñcid api kārayet |",
  "GR14hbhvil_u:6899": "arpayet sva-kṛtaṃ karma prīyatām iti me hariḥ // Hbhv_8.411 //",
  "GR14hbhvil_u:6900": "ata eva kūrma-purāṇe-",
  "GR14hbhvil_u:6901": "prīṇātu bhagavān īśaḥ karmaṇānena śāśvataḥ |",
  "GR14hbhvil_u:6902": "karoti satataṃ buddhyā brahmārpaṇam idaṃ param // Hbhv_8.412 //",
  "GR14hbhvil_u:6903": "yad vā phalānāṃ sannyāsaṃ prakuryāt parameśvare |",
  "GR14hbhvil_u:6904": "karmaṇām etad apy āhur brahmārpaṇam anuttamam // Hbhv_8.413 //",
  "GR14hbhvil_u:6905": "atha karmārpaṇa-vidhiḥ",
  "GR14hbhvil_u:6906": "dakṣeṇa pāṇinārghya-sthaṃ gṛhītvā culukodakam |",
  "GR14hbhvil_u:6907": "nidhāya kṛṣṇa-pādābja-samīpe prārthayed idam // Hbhv_8.414 //",
  "GR14hbhvil_u:6908": "pāda-traya-kramākrānta trailokeśvara keśava |",
  "GR14hbhvil_u:6909": "tvat-prasādād idaṃ toyaṃ pādyaṃ te'stu janārdana // Hbhv_8.415 //",
  "GR14hbhvil_u:6910": "atha karmarpana-māhātmyaṃ",
  "GR14hbhvil_u:6911": "bṛhan-nāradīye-",
  "GR14hbhvil_u:6912": "para-loka-phala-prepsuḥ kuryāt karmāṇy atandritaḥ |",
  "GR14hbhvil_u:6913": "harer nivedayet tāni tat sarvaṃ tv akṣayaṃ bhavet // Hbhv_8.416 //",
  "GR14hbhvil_u:6914": "ata eva nārāyaṇa-vyūha-stave-",
  "GR14hbhvil_u:6915": "kṛṣṇārpita-phalāḥ kṛṣṇaṃ sva-dharmeṇa yajanti ye |",
  "GR14hbhvil_u:6916": "viṣṇu-bhakty-arthino dhanyās tebhyo 'pīha namo namaḥ // Hbhv_8.417 //",
  "GR14hbhvil_u:6917": "atha svārpaṇa-vidhiḥ",
  "GR14hbhvil_u:6918": "ahaṃ bhagavato 'ṃśo 'smi sadā dāso 'smi sarvathā |",
  "GR14hbhvil_u:6919": "tat-kṛpāpekṣako nityam i ty ātmānaṃ samarpayet // Hbhv_8.418 //",
  "GR14hbhvil_u:6920": "tathā coktaṃ śrī-śaṅkarācārya-pādaiḥ -",
  "GR14hbhvil_u:6921": "saty api bhedāpagame nātha tavāhaṃ na māmakīnas tvam |",
  "GR14hbhvil_u:6922": "sāmudro hi taraṅgaḥ kvacana samudro na tāraṅgaḥ // Hbhv_8.419 //",
  "GR14hbhvil_u:6923": "athātmārpaṇa-māhātmyam",
  "GR14hbhvil_u:6924": "saptama-skandhe śrī-prahlādoktau [BhP 7.6.26] -",
  "GR14hbhvil_u:6925": "dharmārtha-kāma iti yo 'bhihitas tri-varga",
  "GR14hbhvil_u:6926": "īkṣā trayī naya-damau vividhā ca vārtā |",
  "GR14hbhvil_u:6927": "manye tad etad akhilaṃ nigamasya satyaṃ",
  "GR14hbhvil_u:6928": "svātmārpaṇaṃ sva-suhṛdaḥ paramasya puṃsaḥ // Hbhv_8.420 //",
  "GR14hbhvil_u:6929": "ekādaśe śrī-bhagavad-uddhava-saṃvāde [BhP 11.29.34] --",
  "GR14hbhvil_u:6930": "martyo yadā tyakta-samasta-karmā",
  "GR14hbhvil_u:6931": "niveditātmā vicikīrṣito me |",
  "GR14hbhvil_u:6932": "tadāmṛtatvaṃ pratipadyamāno",
  "GR14hbhvil_u:6933": "mayātma-bhūyāya ca kalpate vai // Hbhv_8.421 //",
  "GR14hbhvil_u:6934": "atha japaḥ",
  "GR14hbhvil_u:6935": "japasya purataḥ kṛtvā prāṇāyāma-trayaṃ budhaḥ |",
  "GR14hbhvil_u:6936": "mantrārtha-smṛti-pūrvaṃ ca japed aṣṭottaraṃ śatam |",
  "GR14hbhvil_u:6937": "mūlaṃ lekhyena vidhinā sadaiva japa-mālayā // Hbhv_8.422 //",
  "GR14hbhvil_u:6938": "śaktau'ṣṭādhika-sāhasram japet taṃ cārpayan japam |",
  "GR14hbhvil_u:6939": "prāṇāyāmāṃś ca kṛtvā trīn dadyāt kṛṣṇa-kare jalam // Hbhv_8.423 //",
  "GR14hbhvil_u:6940": "tatra cāyaṃ mantraḥ",
  "GR14hbhvil_u:6941": "guhyātiguhya-goptā tvaṃ gṛhāṇāsmat-kṛtaṃ japam |",
  "GR14hbhvil_u:6942": "siddhir bhavatu me deva tvat-prasādāt tvayi sthite // Hbhv_8.424 //",
  "GR14hbhvil_u:6943": "iti |",
  "GR14hbhvil_u:6944": "japa-prakāro yo 'pekṣyo mālādi-niyamātmakaḥ |",
  "GR14hbhvil_u:6945": "puraścaryā-prasaṅge tu sa vilikhyate'grataḥ // Hbhv_8.425 //",
  "GR14hbhvil_u:6946": "arpitaṃ taṃ ca sañcintya svīkṛtaṃ prabhuṇākhilam |",
  "GR14hbhvil_u:6947": "punaḥ stutvā yathā-śakti praṇamya prārthayed idam // Hbhv_8. 426 //",
  "GR14hbhvil_u:6948": "āgame-",
  "GR14hbhvil_u:6949": "mantra-hīnaṃ kriyā-hīnaṃ bhakti-hīnaṃ janārdana |",
  "GR14hbhvil_u:6950": "yat pūjitaṃ mayā deva paripūrṇaṃ tad astu me // Hbhv_8.427 //",
  "GR14hbhvil_u:6951": "kiṃ ca-",
  "GR14hbhvil_u:6952": "yad dattaṃ bhakti-mātreṇa patraṃ puṣpaṃ phalaṃ jalam |",
  "GR14hbhvil_u:6953": "āveditaṃ nivedyaṃ tu tad gṛhāṇānukampayā // Hbhv_8.428 //",
  "GR14hbhvil_u:6954": "vidhi-hīnaṃ mantra-hīnaṃ yat kiñcid upapāditam |",
  "GR14hbhvil_u:6955": "kriyā-mantra-vihīnaṃ vā tat sarvaṃ kṣantum arhasi // Hbhv_8.429 //",
  "GR14hbhvil_u:6956": "kiṃ ca-",
  "GR14hbhvil_u:6957": "ajñānād athavā jñānād aśubhaṃ yan mayā kṛtam |",
  "GR14hbhvil_u:6958": "kṣantum arhasi tat sarvaṃ dāsyenaiva gṛhāṇa mām // Hbhv_8.430 //",
  "GR14hbhvil_u:6959": "sthitiḥ sevā gatir yātrā smṛtiś cintā stutir vacaḥ |",
  "GR14hbhvil_u:6960": "bhūyāt sarvātmanā viṣṇo madīyaṃ tvayi ceṣṭitam // Hbhv_8.431 //",
  "GR14hbhvil_u:6961": "api ca-",
  "GR14hbhvil_u:6962": "kṛṣṇa rāma mukunda vāmana vāsudeva jagad-guro |",
  "GR14hbhvil_u:6963": "matsya kacchapa nārasiṃha varāha rāghava pāhi mām // Hbhv_8.432 //",
  "GR14hbhvil_u:6964": "deva-dānava-nāradādi-vandya dayā-nidhe |",
  "GR14hbhvil_u:6965": "devakī-suta dehi me tava pāda-bhaktim acalām // Hbhv_8.433 //",
  "GR14hbhvil_u:6966": "śrī-viṣṇu-purāṇe [ViP 1.20.18-19] -",
  "GR14hbhvil_u:6967": "nātha yoni-sahasreṣu yeṣu yeṣu vrajāmy aham |",
  "GR14hbhvil_u:6968": "teṣu teṣv acyutā bhaktir acyute'stu sadā tvayi // Hbhv_8.434 //",
  "GR14hbhvil_u:6969": "yā prītir avivekānāṃ viṣayeṣv anapāyinī |",
  "GR14hbhvil_u:6970": "tvām anusmarataḥ sā me hṛdayān nāpasarpatu // Hbhv_8.435 //",
  "GR14hbhvil_u:6971": "pāṇḍava-gītāyāṃ -",
  "GR14hbhvil_u:6972": "kīṭeṣu pakṣiṣu mṛgeṣu sarīsṛpeṣu",
  "GR14hbhvil_u:6973": "rakṣaḥ-piśāca-manujeṣv api yatra tatra |",
  "GR14hbhvil_u:6974": "jātasya me bhavatu keśava te prasādāt",
  "GR14hbhvil_u:6975": "tvayy eva bhaktir atulāvyabhicāriṇī ca // Hbhv_8.436 //",
  "GR14hbhvil_u:6976": "pādme --",
  "GR14hbhvil_u:6977": "yuvatīnāṃ yathā yūni yūnāṃ ca yuvatau yathā |",
  "GR14hbhvil_u:6978": "mano 'bhiramate tadvan mano 'bhiramatāṃ tvayi // Hbhv_8.437 //",
  "GR14hbhvil_u:6979": "athāparādha-kṣamāpaṇam",
  "GR14hbhvil_u:6980": "tato 'parādhān śrī-kṛṣṇaṃ kṣamā-śīlaṃ kṣamāpayet |",
  "GR14hbhvil_u:6981": "sakāku kīrtayan ślokān uttamān sāmpradāyikān // Hbhv_8.438 //",
  "GR14hbhvil_u:6982": "tathā hi-",
  "GR14hbhvil_u:6983": "aparādha-sahasrāṇi kriyante'harniśaṃ mayā |",
  "GR14hbhvil_u:6984": "dāso 'ham iti māṃ matvā kṣamasva madhusūdana // Hbhv_8.439 //",
  "GR14hbhvil_u:6985": "kiṃ ca-",
  "GR14hbhvil_u:6986": "pratijñā tava govinda na me bhaktaḥ praṇaśyati |",
  "GR14hbhvil_u:6987": "iti saṃsmṛtya saṃsmṛtya prāṇān saṃdhārayāmy aham // Hbhv_8.440 //",
  "GR14hbhvil_u:6988": "athāparādhāḥ",
  "GR14hbhvil_u:6989": "āgame -",
  "GR14hbhvil_u:6990": "yānair vā pādukair vāpi gamanaṃ bhagavad-gṛhe |",
  "GR14hbhvil_u:6991": "devotsavādy-asevā ca apraṇāmas tad-agrataḥ // Hbhv_8.441 //",
  "GR14hbhvil_u:6992": "ucchiṣṭe vāpy aśauce vā bhagavad-vandanādikam |",
  "GR14hbhvil_u:6993": "eka-hasta-praṇāmaś ca tat-purastāt pradakṣiṇam // Hbhv_8.442 //",
  "GR14hbhvil_u:6994": "pāda-prasāraṇaṃ cāgre tathā paryaṅka-bandhanam |",
  "GR14hbhvil_u:6995": "śayanaṃ bhakṣaṇaṃ cāpi mithyā-bhāṣaṇam eva ca // Hbhv_8.443 //",
  "GR14hbhvil_u:6996": "uccair bhāṣā mitho jalpo rodanāni ca vigrahaḥ |",
  "GR14hbhvil_u:6997": "nigrahānugrahau caiva nṛṣu ca krūra-bhāṣaṇam // Hbhv_8.444 //",
  "GR14hbhvil_u:6998": "kambalāvaraṇaṃ caiva para-nindā para-stutiḥ |",
  "GR14hbhvil_u:6999": "aślīla-bhāṣaṇaṃ caiva adho-vāyu-vimokṣaṇam // Hbhv_8.445 //",
  "GR14hbhvil_u:7000": "śaktau gauṇopacāraś ca anivedita-bhakṣaṇam |",
  "GR14hbhvil_u:7001": "tat-tat-kālodbhavānāṃ ca phalādīnām anarpaṇam // Hbhv_8.446 //",
  "GR14hbhvil_u:7002": "viniyuktāvaiśiṣṭhasya pradānaṃ vyañjanādike |",
  "GR14hbhvil_u:7003": "pṛṣṭhīkṛtyāsanaṃ caiva pareṣām abhivādanam // Hbhv_8.447 //",
  "GR14hbhvil_u:7004": "gurau maunaṃ nija-stotraṃ devatā-nindanaṃ tathā |",
  "GR14hbhvil_u:7005": "aparādhās tathā viṣṇor dvātriṃśat parikīrtitāḥ // Hbhv_8.448 //",
  "GR14hbhvil_u:7006": "vārāhe-",
  "GR14hbhvil_u:7007": "dvātriṃśad-aparādhā ye kīrtyante vasudhe mayā |",
  "GR14hbhvil_u:7008": "vaiṣṇavena sadā te tu varjanīyāḥ prayatnataḥ // Hbhv_8.449 //",
  "GR14hbhvil_u:7009": "ye vai na varjayanty etān aparādhān mayoditān |",
  "GR14hbhvil_u:7010": "sarva-dharma-paribhraṣṭāḥ pacyante narake ciram // Hbhv_8.450 //",
  "GR14hbhvil_u:7011": "rājānna-bhakṣaṇaṃ caivam āpady api bhayāvaham |",
  "GR14hbhvil_u:7012": "dhvāntāgāre hareḥ sparśaḥ paraṃ sukṛta-nāśanaḥ // Hbhv_8.451 //",
  "GR14hbhvil_u:7013": "tathaiva vidhim ullaṅghya sahasā sparśanaṃ hareḥ |",
  "GR14hbhvil_u:7014": "dvārodghāṭo vinā vādyaṃ kroḍa-māṃsa-nivedanam // Hbhv_8.452 //",
  "GR14hbhvil_u:7015": "pādukābhyāṃ tathā viṣṇor mandirāyopasarpaṇam |",
  "GR14hbhvil_u:7016": "kukkurocchiṣṭa-kalanaṃ mauna-bhaṅgo 'cyutārcane // Hbhv_8.453 //",
  "GR14hbhvil_u:7017": "tathā pūjana-kāle viḍ-utsargāya sarpaṇam |",
  "GR14hbhvil_u:7018": "śrāddhādikam akṛtvā ca navānnasya ca bhakṣaṇam // Hbhv_8.454 //",
  "GR14hbhvil_u:7019": "adattvā gandha-mālyādi dhūpanaṃ madhughātinaḥ |",
  "GR14hbhvil_u:7020": "akarmaṇy aprasūnena pūjanaṃ ca hares tathā // Hbhv_8. 455 //",
  "GR14hbhvil_u:7021": "akṛtvā danta-kāṣṭhaṃ ca kṛtvā nidhūvanaṃ tathā |",
  "GR14hbhvil_u:7022": "spṛṣṭvā rajasvalāṃ dīpaṃ tathā mṛtakam eva ca // Hbhv_8.456 //",
  "GR14hbhvil_u:7023": "raktaṃ nīlam adhautaṃ ca pārakyaṃ malinaṃ paṭam |",
  "GR14hbhvil_u:7024": "paridhāya mṛtaṃ dṛṣṭvā vimucyāpāna-mārutam // Hbhv_8.457 //",
  "GR14hbhvil_u:7025": "krodhaṃ kṛtvā śmaśānaṃ ca gatvā bhuktāpy ajīrṇa-yuk |",
  "GR14hbhvil_u:7026": "bhakṣayitvā kroḍa-māṃsaṃ pinyākaṃ jāla-pādakam // Hbhv_8.458 //",
  "GR14hbhvil_u:7027": "tathā kusumbha-śākaṃ ca tailābhyaṅgaṃ vidhāya ca |",
  "GR14hbhvil_u:7028": "hareḥ sparśo hareḥ karma-karaṇaṃ pātakāvaham // Hbhv_8.459 //",
  "GR14hbhvil_u:7029": "kiṃ tatraiva-",
  "GR14hbhvil_u:7030": "mama śāstraṃ bahiṣkṛtya asmākaṃ yaḥ prapadyate |",
  "GR14hbhvil_u:7031": "muktvā ca mama śāstrāṇi śāstram anyat prabhāṣase // Hbhv_8.460 //",
  "GR14hbhvil_u:7032": "madyapas tu samāsādya praviśed bhavanaṃ mama // Hbhv_8.461 //",
  "GR14hbhvil_u:7033": "yo me kusumbha-śākena prāpaṇaṃ kurute naraḥ // Hbhv_8.462 //",
  "GR14hbhvil_u:7034": "api ca-",
  "GR14hbhvil_u:7035": "mama dṛṣṭer abhimukhaṃ tāmbūlaṃ carvayet tu yaḥ |",
  "GR14hbhvil_u:7036": "kurūvakaḥ palāśasthaiḥ puṣpaiḥ kuryān mamārcanam // Hbhv_8.463 //",
  "GR14hbhvil_u:7037": "mamārcām āsure kāle yaḥ karoti vimūḍha-dhīḥ |",
  "GR14hbhvil_u:7038": "pīṭhāsanopaviṣṭo yaḥ pūjayed vā nirāsanaḥ // Hbhv_8.464 //",
  "GR14hbhvil_u:7039": "vāma-hastena māṃ dhṛtvā snāpayed vā vimūḍha-dhīḥ |",
  "GR14hbhvil_u:7040": "pūjā paryuṣitaiḥ puṣpaiḥ ṣṭhīvanaṃ garva-kalpanam // Hbhv_8.465 //",
  "GR14hbhvil_u:7041": "tiryak-puṇḍra-dharo bhūtvā yaḥ karoti mamārcanam |",
  "GR14hbhvil_u:7042": "yācitaiḥ patra-puṣpādyair yaḥ karoti mamārcanam // Hbhv_8.466 //",
  "GR14hbhvil_u:7043": "aprakṣālita-pādo yaḥ praviśen mama mandiram |",
  "GR14hbhvil_u:7044": "avaiṣṇavasya pakvānnaṃ yo mahyaṃ vinivedayet // Hbhv_8.467 //",
  "GR14hbhvil_u:7045": "avaiṣṇaveṣu paśyatsu mama pūjāṃ karoti yaḥ |",
  "GR14hbhvil_u:7046": "apūjayitvā vighneśaṃ sambhāṣya ca kapālinam // Hbhv_8.468 //",
  "GR14hbhvil_u:7047": "naraḥ pūjāṃ tu yaḥ kuryāt snapanaṃ ca nakhāmbhasā |",
  "GR14hbhvil_u:7048": "amaunī dharma-liptāṅgo mama pūjāṃ karoti yaḥ // Hbhv_8.469 //",
  "GR14hbhvil_u:7049": "jñeyāḥ pare'pi bahavo 'parādhāḥ sad-asammataiḥ |",
  "GR14hbhvil_u:7050": "ācāraiḥ śāstra-vihita-niṣiddhātikramādibhiḥ |",
  "GR14hbhvil_u:7051": "tatrāpi sarvathā kṛṣṇa-nirmālyaṃ tu na laṅghayet // Hbhv_8.470 //",
  "GR14hbhvil_u:7052": "tathā ca nārasiṃhe śantanuṃ prati nārada-vākyam -",
  "GR14hbhvil_u:7053": "ataḥ paraṃ tu nirmālyaṃ na laṅghaya mahīpate |",
  "GR14hbhvil_u:7054": "narasiṃhasya devasya tathānyeṣāṃ divaukasām // Hbhv_8.471 //",
  "GR14hbhvil_u:7055": "kṛṣṇasya paritoṣepsur na tac-chapatham ācaret |",
  "GR14hbhvil_u:7056": "nānā-devasya nirmālyam upayuñjīta na kvacit // Hbhv_8.472 //",
  "GR14hbhvil_u:7057": "tathā viṣṇu-dharmottare-",
  "GR14hbhvil_u:7058": "āpādy api ca kaṣṭāyāṃ deveśa-śapathaṃ naraḥ |",
  "GR14hbhvil_u:7059": "na karoti hi yo brahmaṃs tasya tuṣyati keśavaḥ // Hbhv_8.473 //",
  "GR14hbhvil_u:7060": "na dhārayati nirmālyam anya-deva-dhṛtaṃ tu yaḥ |",
  "GR14hbhvil_u:7061": "bhuṅkte na cānya-naivedyaṃ tasya tuṣyati keśavaḥ // Hbhv_8.474 //",
  "GR14hbhvil_u:7062": "iti |",
  "GR14hbhvil_u:7063": "athāparādha-śamanam",
  "GR14hbhvil_u:7064": "saṃvatsarasya madhye tu tīrthe śaukarake mama |",
  "GR14hbhvil_u:7065": "kṛtopavāsaḥ snānena gaṅgāyāṃ śuddhim āpnuyāt // Hbhv_8. 475 //",
  "GR14hbhvil_u:7066": "mathurāyāṃ tathāpy evaṃ sāparādhaḥ śuci bhavet // Hbhv_8. 476 //",
  "GR14hbhvil_u:7067": "anayos tīrthayor ekaṃ yaḥ seveta sukṛtī naraḥ |",
  "GR14hbhvil_u:7068": "sahasra-janma-janitān aparādhān jahāti saḥ // Hbhv_8. 477 //",
  "GR14hbhvil_u:7069": "skānde -",
  "GR14hbhvil_u:7070": "ahany ahani yo martyo gītādhyāyaṃ paṭhet tu vai |",
  "GR14hbhvil_u:7071": "dvātriṃśad-aparādhāṃs tu kṣamate tasya keśavaḥ // Hbhv_8. 478 //",
  "GR14hbhvil_u:7072": "tatra kārttika-māhātmye --",
  "GR14hbhvil_u:7073": "tulasyā ropaṇaṃ kāryaṃ śrāvaṇeṣu viśeṣataḥ |",
  "GR14hbhvil_u:7074": "aparādha-sahasrāṇi kṣamate puruṣottamaḥ // Hbhv_8. 479 //",
  "GR14hbhvil_u:7075": "tatraivānyatra -",
  "GR14hbhvil_u:7076": "dvādaśyāṃ jāgare viṣṇor yaḥ paṭhet tulasī-stavam |",
  "GR14hbhvil_u:7077": "dvātriṃśad-aparādhāni kṣamate tasya keśavaḥ // Hbhv_8. 480 //",
  "GR14hbhvil_u:7078": "yaḥ karoti hareḥ pūjāṃ kṛṣṇa-śatrāṅkito naraḥ |",
  "GR14hbhvil_u:7079": "aparādha-sahasrāṇi nityaṃ harati keśavaḥ // Hbhv_8.481 //",
  "GR14hbhvil_u:7080": "atha śeṣa-grahaṇam",
  "GR14hbhvil_u:7081": "tato bhagavatā dattaṃ manyamāno dayālunā |",
  "GR14hbhvil_u:7082": "mahā-prasāda ity uktvā śeṣaṃ śirasi dhārayet // Hbhv_8.482 //",
  "GR14hbhvil_u:7083": "atha nirmālya-dhāraṇa-nityatā",
  "GR14hbhvil_u:7084": "pādme śrī-gautamāmbarīṣa-saṃvāde-",
  "GR14hbhvil_u:7085": "ambarīṣa harer lagnaṃ nīraṃ puṣpaṃ vilepanam |",
  "GR14hbhvil_u:7086": "bhaktyā na dhatte śirasā śvapacād adhiko hi saḥ // Hbhv_8.483 //",
  "GR14hbhvil_u:7087": "atha śrī-bhagavan-nirmālya-māhātmyaṃ",
  "GR14hbhvil_u:7088": "skānde brahma-nārada-saṃvāde-",
  "GR14hbhvil_u:7089": "kṛṣṇottīrṇaṃ tu nirmālyaṃ yasyāṅgaṃ spṛśate mune |",
  "GR14hbhvil_u:7090": "sarva-rogair tathā pāpair mukto bhavati nārada // Hbhv_8.484 //",
  "GR14hbhvil_u:7091": "viṣṇor nirmālya-śeṣeṇa yo gātraṃ parimārjayet |",
  "GR14hbhvil_u:7092": "duritāni vinaśyanti vyādhayo yānti khaṇḍaśaḥ // Hbhv_8.485 //",
  "GR14hbhvil_u:7093": "mukhe śirasi dehe tu viṣṇūttirnaṃ tu yo vahet |",
  "GR14hbhvil_u:7094": "tulasīṃ muni-śārdūla na tasya spṛśate kaliḥ // Hbhv_8.486 //",
  "GR14hbhvil_u:7095": "kiṃ ca-",
  "GR14hbhvil_u:7096": "viṣṇu-mūrti-sthitaṃ puṣpaṃ śirasā yo vahen naraḥ |",
  "GR14hbhvil_u:7097": "aparyūṣita-pāpas tu yāvad yuga-catuṣṭayam // Hbhv_8.487 //",
  "GR14hbhvil_u:7098": "kiṃ kariṣyati su-snāto gaṅgāyāṃ bhūsurottama |",
  "GR14hbhvil_u:7099": "yo vahet śirasā nityaṃ tulasīṃ viṣṇu-sevitāṃ // Hbhv_8.488 //",
  "GR14hbhvil_u:7100": "viṣṇu-pādābja-saṃlagnām aho-rātroṣitāṃ śubhām |",
  "GR14hbhvil_u:7101": "tulasīṃ dhārayed yo vai tasya puṇyam anantakam // Hbhv_8.489 //",
  "GR14hbhvil_u:7102": "aho-ratraṃ śire yasya tulasī viṣṇu-sevitā |",
  "GR14hbhvil_u:7103": "na sa lipyati pāpena padma-patram ivāmbhasā // Hbhv_8.490 //",
  "GR14hbhvil_u:7104": "kiṃ ca-",
  "GR14hbhvil_u:7105": "viṣṇoḥ śiraḥ-paribhraṣṭam bhaktyā yas tulasīṃ vahet |",
  "GR14hbhvil_u:7106": "sidhyānti sarva-kāryāṇi manasā cintitāni ca // Hbhv_8.491 //",
  "GR14hbhvil_u:7107": "api ca-",
  "GR14hbhvil_u:7108": "pramārjayati yo deham tulasyā vaiṣṇavo naraḥ |",
  "GR14hbhvil_u:7109": "sarva-tīrtha-mayaṃ dehaṃ tat-kṣanāt dvija jāyate // Hbhv_8.492 //",
  "GR14hbhvil_u:7110": "gāruḍe-",
  "GR14hbhvil_u:7111": "harer mūrty-avaśeṣaṃ tu tulasī-kāṣṭha-candanam |",
  "GR14hbhvil_u:7112": "nirmālyaṃ tu vahed yas tu koṭi-tīrtha-phalaṃ labhet // Hbhv_8.493 //",
  "GR14hbhvil_u:7113": "nārada-pañcarātre-",
  "GR14hbhvil_u:7114": "bhojananāntaraṃ viṣṇor arpitaṃ tulasī-dalam |",
  "GR14hbhvil_u:7115": "tat-kṣanāt pāpa-nirmoktas cāndrāyaṇa-śatādhikaḥ // Hbhv_8.494 //",
  "GR14hbhvil_u:7116": "kiṃ cānyatra-",
  "GR14hbhvil_u:7117": "kautukaṃ śṛṇu me devi viṣṇor nirmālya-vahninā |",
  "GR14hbhvil_u:7118": "tāpitaṃ nāśam āyāti brahma-hatyādi-pātakam // Hbhv_8.495 //",
  "GR14hbhvil_u:7119": "ekādaśa-skandhe (11.6.46) śrī-bhagavantaṃ praty uddhavoktau-",
  "GR14hbhvil_u:7120": "tvayopayukta-srag-gandha-vāso 'laṅkāra-carcitaḥ |",
  "GR14hbhvil_u:7121": "ucchista-bhojino dāsās tava māyāṃ jayema hi // Hbhv_8.496 //",
  "GR14hbhvil_u:7122": "ata eva skānde śrī-yamasya dūtānuśāsane-",
  "GR14hbhvil_u:7123": "pādodaka-ratā ye ca harer nirmālya-dhārakāḥ |",
  "GR14hbhvil_u:7124": "viṣṇu-bhakti-ratā ye vai te tu tyājyaḥ su-durataḥ // Hbhv_8.497 //",
  "GR14hbhvil_u:7125": "iti |",
  "GR14hbhvil_u:7126": "visarjanaṃ tu cet kāryaṃ visṛjya-varaṇāni tat |",
  "GR14hbhvil_u:7127": "deve tan-mudrayā prārthya devaṃ hṛdi visarjayet // Hbhv_8.498 //",
  "GR14hbhvil_u:7128": "tathā coktaṃ-",
  "GR14hbhvil_u:7129": "pūjito 'si mayā bhaktyā bhagavan kamala-pate |",
  "GR14hbhvil_u:7130": "sa lakṣmīko mama svāntaṃ viśa viśrānti-hetave // Hbhv_8.499 //",
  "GR14hbhvil_u:7131": "prārthyaivaṃ pāduke dattvā saṅgam udvāsayed dharim |",
  "GR14hbhvil_u:7132": "prāṇāyāmaṃ ṣaḍ-aṅgaṃ ca kṛtvā mudrāṃ visarjanīm // Hbhv_8.500 //",
  "GR14hbhvil_u:7133": "atha pūja-vidhi-vivekaḥ",
  "GR14hbhvil_u:7134": "ayaṃ pūja-vidhir mantra-siddhy-arthasya japasya hi |",
  "GR14hbhvil_u:7135": "aṅgaṃ bhaktes tu tan-niṣṭhair nyāsādīn antareṣyate // Hbhv_8.501 //",
  "GR14hbhvil_u:7136": "tatra devalaye pūja nityatvena mahāprabhoḥ |",
  "GR14hbhvil_u:7137": "kāmyatvenāpi gehe tu prāyo nityatayā matā // Hbhv_8.502 //",
  "GR14hbhvil_u:7138": "sevādi-niyamo devālaye devasya ceṣyate |",
  "GR14hbhvil_u:7139": "prāyaḥ sva-gehe svacchanda-sevā sva-vrata-rakṣayā // Hbhv_8.503 //",
  "GR14hbhvil_u:7140": "kiṃ ca viṣṇu-dharmottare-",
  "GR14hbhvil_u:7141": "ghṛtena snapitaṃ devaṃ candanenānulepayet |",
  "GR14hbhvil_u:7142": "sita-jātyāś ca kusumaih pūjayet tad-anantaram // Hbhv_8.504 //",
  "GR14hbhvil_u:7143": "śvetena vastra-yugmena tathā muktā-phalaiḥ śubhaiḥ |",
  "GR14hbhvil_u:7144": "mukhya-karpūra-dhūpena payasā pāyasena ca // Hbhv_8.505 //",
  "GR14hbhvil_u:7145": "padma-sūtrasya varttyā ca ghṛta-dhūpena cāpy atha |",
  "GR14hbhvil_u:7146": "pūjayet sarvathā yatnāt sarva-kāma-pradārcanam // Hbhv_8.506 //",
  "GR14hbhvil_u:7147": "kṛtvemaṃ mucyate rogī rogāt śīghram asaṃśayam |",
  "GR14hbhvil_u:7148": "duḥkhārto mucyate duḥkhād baddho mucyeta bandhanāt // Hbhv_8.507 //",
  "GR14hbhvil_u:7149": "rāja-grastaś ca mucyeta tathā rāja-bhayān naraḥ |",
  "GR14hbhvil_u:7150": "kṣemeṇa gacched adhvānam sarvānartha-vivarjitaḥ // Hbhv_8.508 //",
  "GR14hbhvil_u:7151": "iti |",
  "GR14hbhvil_u:7152": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:7153": "prātar-arcā-samāpano nāmāṣṭamo vilāsaḥ |",
  "GR14hbhvil_u:7154": "*************************************************************************",
  "GR14hbhvil_u:7155": "9. Mahaprasada-Vilasa",
  "GR14hbhvil_u:7156": "navama-vilāsaḥ",
  "GR14hbhvil_u:7157": "mahā-prasādaḥ",
  "GR14hbhvil_u:7158": "sa prasṚdatu caitanya-devo yasya prasādataḥ |",
  "GR14hbhvil_u:7159": "mahā-prasāda-jātārhaḥ sadyaḥ syād adhamo 'py aham // Hbhv_9.1 //",
  "GR14hbhvil_u:7160": "atha śaŚkhodakaṃ tac ca kṛṣña-dṛṣṭi-sudhokṣitam |",
  "GR14hbhvil_u:7161": "vaiṣñavebhyaḥ pradāyābhivandya mūrdhani dhārayet // Hbhv_9.2 //",
  "GR14hbhvil_u:7162": "śaŚkhodaka-māhātmyaṃ",
  "GR14hbhvil_u:7163": "skānde brahma-nārada-saṃvāde--",
  "GR14hbhvil_u:7164": "śaŚkhodakaṃ harer bhaktir nirmālyaṃ pādayor jalaṃ |",
  "GR14hbhvil_u:7165": "candanaṃ dhūpa-śeṣaṃ tu brahma-hatyāpahārakam // Hbhv_9.3 //",
  "GR14hbhvil_u:7166": "tatraiva śaŚkha-māhātmye-",
  "GR14hbhvil_u:7167": "śaŚkha-sthitaṃ tu yat toyaṃ bhrāmitaṃ keśavopari |",
  "GR14hbhvil_u:7168": "vandate śirasā nityaṃ gaŚgā-snānena tasya kim // Hbhv_9.4 //",
  "GR14hbhvil_u:7169": "na dāho na klamo nārtir narakāgni-bhayaṃ na hi |",
  "GR14hbhvil_u:7170": "yasya śaŚkhodakaṃ mūrdhni kṛṣña-dṛṣṭy-avalokitam // Hbhv_9.5 //",
  "GR14hbhvil_u:7171": "na grahā na ca kuṣmāñḍāḥ piśācoraga-rakṣasāḥ |",
  "GR14hbhvil_u:7172": "dṛṣṭvā śaŚkhodakaṃ mūrdhni vidravanti diśo daśa // Hbhv_9.6 //",
  "GR14hbhvil_u:7173": "kṛṣña-mūrdhni bhrāmitaṃ tu jalaṃ tac-chaŚkha-saṃsthitam |",
  "GR14hbhvil_u:7174": "kṛtvā mūrdhany avāpnoti muktiṃ viṣñoḥ prasādataḥ // Hbhv_9.7 //",
  "GR14hbhvil_u:7175": "bhrāmayitvā harer mūrdhni mandiraṃ śaŚkha-vāriñā |",
  "GR14hbhvil_u:7176": "prokṣayed vaiṣñavo yas tu nāśubhaṃ tad-gṛhe bhavet // Hbhv_9.8 //",
  "GR14hbhvil_u:7177": "nṚrājana-jalaṃ yatra yatra pādodakaṃ hareḥ |",
  "GR14hbhvil_u:7178": "tiṣṭhate muni-śārdūla vardhante tatra sampadaḥ // Hbhv_9.9 //",
  "GR14hbhvil_u:7179": "tatraivāgre-",
  "GR14hbhvil_u:7180": "nṚrājana-jalaṃ viṣñor yasya gātrāñi saṃspṛśet |",
  "GR14hbhvil_u:7181": "yajñāvabhṛta-lakṣañaṃ snāna-jaṃ labhate phalam // Hbhv_9.10 //",
  "GR14hbhvil_u:7182": "tatraiva śrṚ-śivoktau-",
  "GR14hbhvil_u:7183": "pādodakena devasya hatyāyuta-samanvitaḥ |",
  "GR14hbhvil_u:7184": "śudhyate nātra sandehas tathā śaŚkhodakena hi // Hbhv_9.11 //",
  "GR14hbhvil_u:7185": "bṛhad-viṣñu-purāñe ca-",
  "GR14hbhvil_u:7186": "tṚrthādhikaṃ yajña-śatāc ca pāvanaṃ",
  "GR14hbhvil_u:7187": "jalaṃ sadā keśava-dṛṣṭi-saṃsthitam |",
  "GR14hbhvil_u:7188": "chinatti pāpaṃ tulasṚ-vimiśritaṃ",
  "GR14hbhvil_u:7189": "viśeṣataś cakra-śilā-vinirmitam // Hbhv_9.12 //",
  "GR14hbhvil_u:7190": "atha tṚrtha-dhārānaṃ",
  "GR14hbhvil_u:7191": "kṛṣña-padabja-tṚrthaṃ ca vaiṣñavebhyaḥ pradāya hi |",
  "GR14hbhvil_u:7192": "svayaṃ bhakty-abhivandyādau pṚtvā śirasi dhārayet // Hbhv_9.13 //",
  "GR14hbhvil_u:7193": "tasya mantra-vidhiś ca prāk prātaḥ-snāna-prasaŚgataḥ |",
  "GR14hbhvil_u:7194": "likhito hy adhunā pāne viśeṣo likhyate kiyān // Hbhv_9.14 //",
  "GR14hbhvil_u:7195": "sa coktaḥ-",
  "GR14hbhvil_u:7196": "oṃ carañaṃ pavitraṃ vitataṃ purāñaṃ",
  "GR14hbhvil_u:7197": "yena pūtas tarati duṣkṛtāni |",
  "GR14hbhvil_u:7198": "tena pavitreña śuddhena pūtā",
  "GR14hbhvil_u:7199": "api pāpmānam arātiṃ tarema // Hbhv_9.15 //",
  "GR14hbhvil_u:7200": "lokasya dvāram ārcayat pavitraṃ jyotiṣmat vibhrājamānaṃ mahas tad amṛtasya dhārā bahudhā dohamānaṃ carañaṃ loke sudhitaṃ dadhatu // Hbhv_9.16 // iti |",
  "GR14hbhvil_u:7201": "imaṃ mantraṃ samuccārya sarva-duṣṭa-grahāpaham |",
  "GR14hbhvil_u:7202": "prāśnṚyāt prokṣayed dehaṃ putra-mitra-parigraham // Hbhv_9.17 //",
  "GR14hbhvil_u:7203": "kiṃ ca-",
  "GR14hbhvil_u:7204": "viṣñoḥ pādodakaṃ pṚtaṃ koṭi-hatyāgha-nāśanam |",
  "GR14hbhvil_u:7205": "tad evaṣṭa-gunaṃ pāpaṃ bhumau bindu-nipatanat // Hbhv_9.18 //",
  "GR14hbhvil_u:7206": "atha śrṚ-caranodaka-pana-māhātmyaṃ",
  "GR14hbhvil_u:7207": "pādme gautamāmbarṚṣa-saṃvāde-",
  "GR14hbhvil_u:7208": "hareḥ snānāvaśeṣas tu jalaṃ yasyodare sthitam |",
  "GR14hbhvil_u:7209": "ambarṚṣa prañamyoccaiḥ pāda-pāṃśuḥ pragṛhyatām // Hbhv_9.19 //",
  "GR14hbhvil_u:7210": "tatraiva devadūta-vikuñḍala-saṃvāde-",
  "GR14hbhvil_u:7211": "ye pibanti narā nityaṃ śālagrāma-śilā-jalam |",
  "GR14hbhvil_u:7212": "pañca-gavya-sahasrais tu sevitaiḥ kiṃ prayojanam // Hbhv_9.20 //",
  "GR14hbhvil_u:7213": "koṭi-tṚrtha-sahasrais tu sevitaiḥ kiṃ prayojanam |",
  "GR14hbhvil_u:7214": "nityaṃ yadi pibet puñyaṃ śālagrāma-śilā-jalam // Hbhv_9.21 //",
  "GR14hbhvil_u:7215": "śālagrāma-śilā-toyaṃ yaḥ pibed bindunā samam |",
  "GR14hbhvil_u:7216": "mātuḥ stanyaṃ punar naiva na pibed bhakti-bhāŚ naraḥ // Hbhv_9.22 //",
  "GR14hbhvil_u:7217": "kiṃ ca-",
  "GR14hbhvil_u:7218": "dahanti narakān sarvān garbha-vāsaṃ ca dāruñam |",
  "GR14hbhvil_u:7219": "pṚtaṃ yais tu sadā nityaṃ śālagrāma-śilā-jalam // Hbhv_9.23 //",
  "GR14hbhvil_u:7220": "tatraiva śrṚ-yama-dhumraketu-saṃvāde-",
  "GR14hbhvil_u:7221": "śālagrāma-śilā-toyaṃ bindu-mātraṃ tu yaḥ pibet |",
  "GR14hbhvil_u:7222": "sarva-pāpaiḥ pramucyeta bhakti-mārge kṛtodyamaḥ // Hbhv_9.24 //",
  "GR14hbhvil_u:7223": "tatraiva pulastya-bhagṚratha-saṃvāde-",
  "GR14hbhvil_u:7224": "pādodakasya māhātmyaṃ bhagṚratha vadāmi te |",
  "GR14hbhvil_u:7225": "pāvanaṃ sarva-tṚrthebhyo hatyā-koṭi-vināśakam // Hbhv_9.25 //",
  "GR14hbhvil_u:7226": "dhṛte śirasi pṚte ca sarvās tusyanti devatāḥ |",
  "GR14hbhvil_u:7227": "prāyaścittaṃ tu pāpānāṃ kalau pādodakaṃ hareḥ // Hbhv_9.26 //",
  "GR14hbhvil_u:7228": "kiṃ ca-",
  "GR14hbhvil_u:7229": "tribhiḥ sārasvataṃ toyaṃ saptāhena tu nārmadam |",
  "GR14hbhvil_u:7230": "sadyaḥ punāti gāŚgeyaṃ darśanād eva yāmunam // Hbhv_9.27 //",
  "GR14hbhvil_u:7231": "punanty etāni toyāni snāna-darśana-kṚrtanaiḥ |",
  "GR14hbhvil_u:7232": "punāti smarañād eva kalau pādodakaṃ hareḥ // Hbhv_9.28 //",
  "GR14hbhvil_u:7233": "kiṃ ca-",
  "GR14hbhvil_u:7234": "arcitaiḥ koṭibhir liŚgair nityaṃ yat kriyate phalam |",
  "GR14hbhvil_u:7235": "tat phalaṃ śata-sahasraṃ pite pādodake hareḥ // Hbhv_9.29 //",
  "GR14hbhvil_u:7236": "aśucir vā durācāro mahā-pātaka-saṃyutaḥ |",
  "GR14hbhvil_u:7237": "spṛṣṭvā pādodakaṃ viṣñoḥ sadā śudhyati mānavaḥ // Hbhv_9.30 //",
  "GR14hbhvil_u:7238": "pāpa-koṭi-yuto yas tu mṛtyu-kāle śiro-mukhe |",
  "GR14hbhvil_u:7239": "dehe pādodakaṃ tasya na prayāti yamālayam // Hbhv_9.31 //",
  "GR14hbhvil_u:7240": "na dānaṃ na havir yeṣāṃ svādhyāyo na surārcanam |",
  "GR14hbhvil_u:7241": "te 'pi pādodakaṃ pṚtvā prayanti paramāṃ gatim // Hbhv_9.32 //",
  "GR14hbhvil_u:7242": "kārttike kārttikṚ-yoge kiṃ kariṣyati puṣkare |",
  "GR14hbhvil_u:7243": "nityaṃ ca puṣkaraṃ tasya yasya pādodakaṃ hareḥ // Hbhv_9.33 //",
  "GR14hbhvil_u:7244": "viśākhā-ṛkṣa-saṃyukta vaiśākhṚ hi kariṣyati |",
  "GR14hbhvil_u:7245": "piñḍārake mahā-tṚrthe ujjāyinyāṃ bhagṚratha // Hbhv_9.34 //",
  "GR14hbhvil_u:7246": "māgha-māse prayāge tu snānaṃ kiṃ kariṣyati |",
  "GR14hbhvil_u:7247": "prayāgaṃ satataṃ tasya yasya pādodakaṃ hareḥ // Hbhv_9.35 //",
  "GR14hbhvil_u:7248": "prabodha-vāsare prāpte mathurāyāṃ ca tasya kim |",
  "GR14hbhvil_u:7249": "nityaṃ ca yāmunaṃ snānaṃ yasya pādodakaṃ hareḥ // Hbhv_9.36 //",
  "GR14hbhvil_u:7250": "kasyām uttara-vāhinyāṃ gaŚgāyāṃ tu mṛtasya kim |",
  "GR14hbhvil_u:7251": "yasya pādodakaṃ viṣñor mukhe caivāvatiṣṭhate // Hbhv_9.37 //",
  "GR14hbhvil_u:7252": "kiṃ ca-",
  "GR14hbhvil_u:7253": "hitvā pādodakaṃ viṣñor yo 'nya-tṚrthāni gacchati |",
  "GR14hbhvil_u:7254": "anarghaṃ ratnam utsṛjya loṣṭraṃ vāñchati durmatiḥ // Hbhv_9.38 //",
  "GR14hbhvil_u:7255": "kurukṣetra-samo deśo binduḥ pādodakaṃ mataḥ // Hbhv_9.39 //",
  "GR14hbhvil_u:7256": "pated yatrākṣayaṃ puñyaṃ nityaṃ bhavati tad-gṛhe |",
  "GR14hbhvil_u:7257": "gayā-piñḍa-samaṃ puñyaṃ putrāñām api jāyate // Hbhv_9.40 //",
  "GR14hbhvil_u:7258": "pādodakena devasya ye kuryuḥ pitṛ-tarpañam |",
  "GR14hbhvil_u:7259": "nāsurāñāṃ bhayaṃ tasya preta-janyaṃ ca rākṣasam // Hbhv_9.41 //",
  "GR14hbhvil_u:7260": "na rogasya bhayaṃ caiva nāsti vighna-kṛtaṃ bhayam |",
  "GR14hbhvil_u:7261": "na duṣṭā naiva ghorākṣāḥ svāpadottha-bhayaṃ na hi // Hbhv_9.42 //",
  "GR14hbhvil_u:7262": "grahāḥ pṚdāṃ na kurvanti caurā naśyanti dāruñāḥ |",
  "GR14hbhvil_u:7263": "kiṃ tasya tṚrtha-gamane devarṣṚñāṃ ca darśane // Hbhv_9.43 //",
  "GR14hbhvil_u:7264": "yasya pādodakaṃ mūrdhni śālagrāma-śilodbhavam |",
  "GR14hbhvil_u:7265": "prṚto bhavati mārtañḍaḥ prṚto bhavati keśavaḥ |",
  "GR14hbhvil_u:7266": "brahmā bhavati su-prṚtaḥ prṚto bhavati saŚkaraḥ // Hbhv_9.44 //",
  "GR14hbhvil_u:7267": "pādodakasya māhātmyaṃ yaḥ paṭhet keśavagrataḥ |",
  "GR14hbhvil_u:7268": "sa yāti paramaṃ sthānaṃ yatra devo janardanaḥ // Hbhv_9.45 //",
  "GR14hbhvil_u:7269": "brahmāñḍa-purāñe śrṚ-brahma-nārada-saṃvāde--",
  "GR14hbhvil_u:7270": "prāyaścittaṃ yadi prāptaṃ kṛcchraṃ vā tv agha-marṣañam |",
  "GR14hbhvil_u:7271": "so 'pi pādodakaṃ pṚtvā śuddhiṃ prāpnoti tat-kṣañāt // Hbhv_9.46 //",
  "GR14hbhvil_u:7272": "aśaucaṃ naiva vidyeta sūtake mṛtake 'pi ca |",
  "GR14hbhvil_u:7273": "yeṣāṃ pādodakaṃ mūrdhni prāśanaṃ ye ca kurvate // Hbhv_9.47 //",
  "GR14hbhvil_u:7274": "anta-kāle 'pi yasyeha dṚyate pādayor jalam |",
  "GR14hbhvil_u:7275": "so 'pi sad-gatim āpnoti sad-ācārair bahiṣkṛtaḥ // Hbhv_9.48 //",
  "GR14hbhvil_u:7276": "apeyaṃ pibate yas tu bhuŚkte yaś cāpy abhojanam |",
  "GR14hbhvil_u:7277": "agamyāgamanā ye vai pāpācārāś ca ye narāḥ |",
  "GR14hbhvil_u:7278": "te 'pi pūjyā bhavanty āśu sadyaḥ pādāmbu-sevanāt // Hbhv_9.49 //",
  "GR14hbhvil_u:7279": "kiṃ ca-",
  "GR14hbhvil_u:7280": "apavitraṃ yad-annaṃ syāt pānṚyaṃ cāpi pāpinām |",
  "GR14hbhvil_u:7281": "bhuktvā pṚtvā viśuddhaḥ syāt pṚtvā pādodakaṃ hareḥ // Hbhv_9.50 //",
  "GR14hbhvil_u:7282": "tapta-kṛcchrāt pañca-gavyān mahā-kṛcchrād viśiṣyate |",
  "GR14hbhvil_u:7283": "cāndrāyañāt pāra-kṛcchrāt parākād api suvrata |",
  "GR14hbhvil_u:7284": "kāya-śuddhir bhavaty āśu pṚtvā pādodakaṃ hareḥ // Hbhv_9.51 //",
  "GR14hbhvil_u:7285": "aguruṃ kuŚkumaṃ cāpi karpūraṃ cānulepanam |",
  "GR14hbhvil_u:7286": "viṣñu-pādāmbu-saṃlagnaṃ tad vai pāvana-pāvanam // Hbhv_9.52 //",
  "GR14hbhvil_u:7287": "dṛṣṭi-pūtaṃ tu yat toyaṃ viṣñunā prabhaviṣñunā |",
  "GR14hbhvil_u:7288": "tad vai pāpa-haraṃ putra kiṃ punaḥ pādayor jalam // Hbhv_9.53 //",
  "GR14hbhvil_u:7289": "etad-artham ahaṃ putra śirasā viṣñu-tat-paraḥ |",
  "GR14hbhvil_u:7290": "dhārāyāmi pibāmy adya māhātmyaṃ viditaṃ mama // Hbhv_9.54 //",
  "GR14hbhvil_u:7291": "priyas tvam agrajaḥ putras tad-arthaṃ gaditaṃ mayā |",
  "GR14hbhvil_u:7292": "rahasyaṃ me tv anarhasya na vaktavyaṃ kadācana // Hbhv_9.55 //",
  "GR14hbhvil_u:7293": "dhārayasva sadā mūrdhni prāśanaṃ kuru nityaśaḥ |",
  "GR14hbhvil_u:7294": "janma-mṛtyu-jarā-duḥkhair mokṣaṃ yāsyasi putraka // Hbhv_9.56 //",
  "GR14hbhvil_u:7295": "viṣñu-dharmottare-",
  "GR14hbhvil_u:7296": "sadyaḥ phala-pradaṃ puñyaṃ sarva-pāpa-vināśanam |",
  "GR14hbhvil_u:7297": "sarva-maŚgala-maŚgalyaṃ sarva-duḥkha-vināśanam // Hbhv_9.57 //",
  "GR14hbhvil_u:7298": "duḥsvapna-nāśanaṃ puñyaṃ viṣñu-pādodakaṃ śubham |",
  "GR14hbhvil_u:7299": "sarvopadrava-hantāraṃ sarva-vyādhi-vināśanam // Hbhv_9.58 //",
  "GR14hbhvil_u:7300": "sarvotpāta-praśamanaṃ sarva-pāpa-nivārañam |",
  "GR14hbhvil_u:7301": "sarva-kalyāña-sukhadaṃ sarva-kāma-phala-pradam // Hbhv_9.59 //",
  "GR14hbhvil_u:7302": "sarva-siddhi-pradaṃ dhanyaṃ sarva-dharma-vivardhanam |",
  "GR14hbhvil_u:7303": "sarva-śatru-praśamanaṃ sarva-bhoga-pradāyakam // Hbhv_9.60 //",
  "GR14hbhvil_u:7304": "sarva-tṚrthasya phala-dam mūrdhni pādāmbu-dhārañam |",
  "GR14hbhvil_u:7305": "prayāgasya prabhāsasya puṣkarasya ca sevane |",
  "GR14hbhvil_u:7306": "pṛthūdakasya tṚrthasya ācānto labhate phalam // Hbhv_9.61 //",
  "GR14hbhvil_u:7307": "cakra-tṚrthaṃ phalaṃ yādṛk tādṛñ pādāmbu-dhārañāt |",
  "GR14hbhvil_u:7308": "sarasvatyāṃ gayāyāṃ ca gatvā yat prāpnuyāt phalam |",
  "GR14hbhvil_u:7309": "tat phalaṃ labhate śreṣṭhaṃ mūrdhni pādāmbu-dhārañāt // Hbhv_9.62 //",
  "GR14hbhvil_u:7310": "skānde-",
  "GR14hbhvil_u:7311": "pādodakasya māhātmyaṃ devo jānāti śaŚkaraḥ |",
  "GR14hbhvil_u:7312": "viṣñu-pāda-cyutā gaŚgā śirasā yena dhāritā |",
  "GR14hbhvil_u:7313": "sthānaṃ naivāsti pāpasya dehināṃ deha-madhyataḥ // Hbhv_9.63 //",
  "GR14hbhvil_u:7314": "sa-bāhyābhyantaraṃ yasya vyāptaṃ pādodakena vai |",
  "GR14hbhvil_u:7315": "pādodaṃ viṣñu-naivedyam udare yasya tiṣṭhati // Hbhv_9.64 //",
  "GR14hbhvil_u:7316": "nāśrayaṃ labhate pāpaṃ svayam eva vinaśyati |",
  "GR14hbhvil_u:7317": "mahā-pāpa-graha-grasto vyāpto roga-śatair yadi // Hbhv_9.65 //",
  "GR14hbhvil_u:7318": "hareḥ pādodakaṃ pṚtvā mucyate nātra saṃsayaḥ |",
  "GR14hbhvil_u:7319": "śirasā tiṣṭhate yeṣāṃ nityaṃ pādodakaṃ hareḥ // Hbhv_9.66 //",
  "GR14hbhvil_u:7320": "kiṃ kariṣyati te loke tṚrtha-koṭi-manorathaiḥ |",
  "GR14hbhvil_u:7321": "ayam eva paro dharma idam eva paraṃ tapaḥ |",
  "GR14hbhvil_u:7322": "idam eva paraṃ tṚrthaṃ viṣñu-pādāmbu yat pibet // Hbhv_9.67 //",
  "GR14hbhvil_u:7323": "tatraiva śrṚ-śivomā-saṃvāde-",
  "GR14hbhvil_u:7324": "vilayaṃ yānti pāpāni pṚte pādodake hareḥ |",
  "GR14hbhvil_u:7325": "kiṃ punar viṣñu-pādodaṃ śālagrāma-śilā-cyutam // Hbhv_9.68 //",
  "GR14hbhvil_u:7326": "viśeṣena haret pāpaṃ brahma-hatyādikaṃ priye |",
  "GR14hbhvil_u:7327": "pṚte pādodake viṣñor yadi prāñair vimucyate |",
  "GR14hbhvil_u:7328": "hatvā yama-bhaṭān sarvān vaiṣñavaṃ lokam āpnuyāt // Hbhv_9.69 //",
  "GR14hbhvil_u:7329": "tatraiva śrṚ-śiva-kārttikeya-saṃvāde śrṚ-śālagrāma-śilā-māhātmye-",
  "GR14hbhvil_u:7330": "chinnas tena mahā-sena garbhāvāsaḥ su-dāruñaḥ |",
  "GR14hbhvil_u:7331": "pṚtaṃ yena sadā viṣñoḥ śālagrāma-śilā-jalam // Hbhv_9.70 //",
  "GR14hbhvil_u:7332": "ye pibanti narā nityaṃ śālagrāma-śilā-jalam |",
  "GR14hbhvil_u:7333": "pañca-gavya-sahasrais tu prāśitaiḥ kiṃ prayojanam // Hbhv_9.71 //",
  "GR14hbhvil_u:7334": "prāyaścitte samutpanne kiṃ dānaiḥ kim upoṣañaiḥ |",
  "GR14hbhvil_u:7335": "cāndrāyañaiś ca tṚrthaiś ca pṚtvā pādodakaṃ śuci // Hbhv_9.72 //",
  "GR14hbhvil_u:7336": "bṛhan-nāradiye lubdhakopākhyānārambhe-",
  "GR14hbhvil_u:7337": "hari-pādodakaṃ yas tu kṣaña-mātraṃ ca dhārayet |",
  "GR14hbhvil_u:7338": "sa snātaḥ sarva-tṚrthesu viṣñoḥ priyataras tathā // Hbhv_9.73 //",
  "GR14hbhvil_u:7339": "akāla-mṛtyu-śamanaṃ sarva-vyādhi-vināśanam |",
  "GR14hbhvil_u:7340": "sarva-duḥkhopaśamanaṃ hari-pādodakaṃ śubham // Hbhv_9.74 //",
  "GR14hbhvil_u:7341": "tatraiva tad-upākhyānānte-",
  "GR14hbhvil_u:7342": "hari-pādodaka-sparśāl lubdhako vṚta-kalmaṣaḥ |",
  "GR14hbhvil_u:7343": "divyaṃ vimānam āruhya munim enam athābravṚt // Hbhv_9.75 //",
  "GR14hbhvil_u:7344": "hari-pādodakaṃ yasmān mayi tvaṃ kṣiptavān mune |",
  "GR14hbhvil_u:7345": "prāpito 'smi tvayā tasmāt tad viṣñoḥ paramaṃ padam // Hbhv_9.76 //",
  "GR14hbhvil_u:7346": "hari-bhakti-sudhodaye-",
  "GR14hbhvil_u:7347": "pādaṃ pūrvaṃ kila spṛṣṭvā gaŚgābhūt smartṛ-mokṣa-dā |",
  "GR14hbhvil_u:7348": "viṣñoḥ sadyas tu sat-saŚgi pādāmbu katham Ṛḍyate // Hbhv_9.77 //",
  "GR14hbhvil_u:7349": "tāpa-trayānalo yo 'sau na śāmyet sakalābdhibhiḥ |",
  "GR14hbhvil_u:7350": "drutaṃ śāmyati so 'lpena śrṚmad-viṣñu-padāmbunā // Hbhv_9.78 //",
  "GR14hbhvil_u:7351": "yuddhāstrābhedya-kavacaṃ bhavāgni-stambhanauṣadham |",
  "GR14hbhvil_u:7352": "sarvāŚgaiḥ sarvathā dhāryaṃ pādyaṃ śuci-padaḥ sadā // Hbhv_9.79 //",
  "GR14hbhvil_u:7353": "amṛtatvāvahaṃ nityaṃ viṣñu-pādāmbu yaḥ pibet |",
  "GR14hbhvil_u:7354": "sa pibaty amṛtaṃ nityaṃ māse māse tu devatāḥ // Hbhv_9.80 //",
  "GR14hbhvil_u:7355": "māhātmyam iyad ity asya vaktā yo 'pi sa nirbhayaḥ |",
  "GR14hbhvil_u:7356": "nanv anargha-mañer mūlyaṃ kalpayann agham aśnute // Hbhv_9.81 //",
  "GR14hbhvil_u:7357": "anyatrapi-",
  "GR14hbhvil_u:7358": "sa brahmacārṚ sa vratṚ āśramṚ ca sadā-śuciḥ |",
  "GR14hbhvil_u:7359": "viṣñu-pādodakaṃ yasya mukhe śirasi vigrahe // Hbhv_9.82 //",
  "GR14hbhvil_u:7360": "janma-prabhṛti-pāpānāṃ prāyaścittaṃ yadṚcchati |",
  "GR14hbhvil_u:7361": "śālagrāma-śilā-vari pāpa-hāri niṣevyatām // Hbhv_9.83 //",
  "GR14hbhvil_u:7362": "ata eva tejodravina-pañcaratre śrṚ-brahmañoktam-",
  "GR14hbhvil_u:7363": "pṚṭha-prañālād udakaṃ pṛthag ādāya putraka |",
  "GR14hbhvil_u:7364": "siñcayen mūrdhni bhaktānāṃ sarva-tṚrtha-mayaṃ hi tat // Hbhv_9.84 // iti |",
  "GR14hbhvil_u:7365": "pādodakasya māhātmyaṃ vikhyātaṃ sarva-śāstrataḥ |",
  "GR14hbhvil_u:7366": "likhituṃ śaknuyat ko hi sindhūrmṚn gañayann api // Hbhv_9.85 //",
  "GR14hbhvil_u:7367": "viśeṣataś ca pādodaṃ tulasṚ-dala-saṃyutam |",
  "GR14hbhvil_u:7368": "śaŚkhe kṛtvā vaiṣñavebhyo dattvā prāgvat pibet svayam // Hbhv_9.86 //",
  "GR14hbhvil_u:7369": "atha śaŚkha-kṛta-pādodaka-māhātmyaṃ",
  "GR14hbhvil_u:7370": "skānde śrṚ-brahma-nārada-saṃvāde-",
  "GR14hbhvil_u:7371": "kṛtvā pādodakaṃ śaŚkhe vaiṣñavānāṃ mahātmanām |",
  "GR14hbhvil_u:7372": "yo dadyāt tulasṚ-miśraṃ cāndrāyaña-śataṃ labhet // Hbhv_9.87 //",
  "GR14hbhvil_u:7373": "gṛhṚtvā kṛṣña-pādāmbu śaŚkhe kṛtvā tu vaiṣñavaḥ |",
  "GR14hbhvil_u:7374": "yo vahet śirasā nityaṃ sa munis tapasottamaḥ // Hbhv_9.88 //",
  "GR14hbhvil_u:7375": "pādme devadūta-vikuñḍala-saṃvāde-",
  "GR14hbhvil_u:7376": "śālagrāma-śilā-toyaṃ yadi śaŚkha-bhṛtaṃ pibet |",
  "GR14hbhvil_u:7377": "hatyā-koṭi-vināśaṃ ca kurute nātra saṃsayaḥ // Hbhv_9.89 //",
  "GR14hbhvil_u:7378": "agastya-saṃhitāyām-",
  "GR14hbhvil_u:7379": "śālagrāma-śilā-toyaṃ tulasṚ-dala-vāsitam |",
  "GR14hbhvil_u:7380": "ye pibanti punas teṣāṃ stanya-pānaṃ na vidyate // Hbhv_9.90 // iti |",
  "GR14hbhvil_u:7381": "śrṚ-viṣñor vaiṣñavānāṃ ca pāvanaṃ carañodakam |",
  "GR14hbhvil_u:7382": "sarva-tṚrtha-mayaṃ pṚtvā kuryād ācamanaṃ na hi // Hbhv_9.91 //",
  "GR14hbhvil_u:7383": "tad uktaṃ skānde śivena-",
  "GR14hbhvil_u:7384": "viṣñoḥ pādodakaṃ pṚtvā paścād aśuci-śaŚkayā |",
  "GR14hbhvil_u:7385": "ācamati ca yo mohād brahma-hā sa nigadyate // Hbhv_9.92 //",
  "GR14hbhvil_u:7386": "srutiś ca-",
  "GR14hbhvil_u:7387": "bhagavān pavitraṃ bhagavat-pādau pavitraṃ, bhagavat-pādodakaṃ pavitraṃ, na tat-pāna ācamanṚyam |",
  "GR14hbhvil_u:7388": "yathā hi soma iti // Hbhv_9.93 //",
  "GR14hbhvil_u:7389": "sauparñe ca-",
  "GR14hbhvil_u:7390": "viṣñu-pādodakaṃ pṚtvā bhakta-pādodakaṃ tathā |",
  "GR14hbhvil_u:7391": "ya ācamati saṃmohād brahma-hā sa nigadyate // Hbhv_9.94 // iti |",
  "GR14hbhvil_u:7392": "tataḥ śuddhaṃ payaḥ-pūrñaṃ gandha-puṣpākṣatānvitam |",
  "GR14hbhvil_u:7393": "adharopari sannyasec chaŚkhaṃ bhagavad-agrataḥ // Hbhv_9.95 //",
  "GR14hbhvil_u:7394": "atha śrṚ-bhagavad-agrataḥ śaŚkha-sthapana-mahatamyaṃ",
  "GR14hbhvil_u:7395": "skānde brahma-nārada-saṃvāde śaŚkha-māhātmye-",
  "GR14hbhvil_u:7396": "purato vāsudevasya sa-puṣpaṃ sa-jalākṣatam |",
  "GR14hbhvil_u:7397": "śaŚkham abhyarcitaṃ paśyet tasya lakṣmṚr na durlabhā // Hbhv_9.96 //",
  "GR14hbhvil_u:7398": "sa-puṣpaṃ vāri-jaṃ yasya durvākṣata-samanvitam |",
  "GR14hbhvil_u:7399": "purato vāsudevasya tasya śrṚḥ sarvato-mukhṚ // Hbhv_9.97 // iti |",
  "GR14hbhvil_u:7400": "bhūtvātha bhaktimān śrṚmat-tulasyā kānane prabhum |",
  "GR14hbhvil_u:7401": "sampūjyābhyarcayet taṃ ca śrṚ-kṛṣña-caraña-priyam // Hbhv_9.98 //",
  "GR14hbhvil_u:7402": "atha śrṚ-tulasṚ-vana-pūjā",
  "GR14hbhvil_u:7403": "prāg dattvārghyaṃ tato 'vyarcya gandha-puṣpākṣatādinā |",
  "GR14hbhvil_u:7404": "stutvā bhagavatṚṃ tāṃ ca prañamet prārhtya dañḍavat // Hbhv_9.99 //",
  "GR14hbhvil_u:7405": "athārghya-mantraḥ",
  "GR14hbhvil_u:7406": "śriyaḥ śriye śriyāvāse nityaṃ śrṚdhārā-satkṛte |",
  "GR14hbhvil_u:7407": "bhaktyā dattaṃ mayā devi arghyaṃ gṛhña namo 'stu te // Hbhv_9.100 //",
  "GR14hbhvil_u:7408": "pūjā mantraḥ",
  "GR14hbhvil_u:7409": "nirmitā tvaṃ purā devair arcitā tvaṃ surāsuraiḥ |",
  "GR14hbhvil_u:7410": "tulasṚ hara me pāpaṃ pūjāṃ gṛhña namo 'stu te // Hbhv_9.101 //",
  "GR14hbhvil_u:7411": "stutiś ca",
  "GR14hbhvil_u:7412": "mahā-prasāda-jananṚ sarva-saubhāgya-vardhinṚ |",
  "GR14hbhvil_u:7413": "ādhi-vyādhi-haro nityaṃ tulasṚ tvaṃ namo 'stu te // Hbhv_9.102 //",
  "GR14hbhvil_u:7414": "prārthanā",
  "GR14hbhvil_u:7415": "śrṚyaṃ dehi yaśo dehi kṚrtim āyus tathā sukham |",
  "GR14hbhvil_u:7416": "balaṃ puṣṭiṃ tathā dharmaṃ tulasṚ tvaṃ prasṚda me // Hbhv_9.103 //",
  "GR14hbhvil_u:7417": "prañāma-vākyam",
  "GR14hbhvil_u:7418": "avantṚ-khañḍe-",
  "GR14hbhvil_u:7419": "yā dṛṣṭā nikhilāgha-saŚgha-śamanṚ spṛṣṭā vapuḥ-pāvanṚ",
  "GR14hbhvil_u:7420": "rogāñām abhivanditā nirasinṚ siktāntaka-trāsinṚ |",
  "GR14hbhvil_u:7421": "pratyāsatti-vidhāyinṚ bhagavataḥ kṛṣñasya saṃropitā",
  "GR14hbhvil_u:7422": "nyastā tac-carañe vimukti-phaladā tasyai tulasyai namaḥ // Hbhv_9.104 //",
  "GR14hbhvil_u:7423": "bhagavatyās tulasyās tu māhātmyāmṛta-sāgare |",
  "GR14hbhvil_u:7424": "lobhāt kūrditum icchāmi kṣudras tat kṣamyatāṃ tvayā // Hbhv_9.105 //",
  "GR14hbhvil_u:7425": "atha tulasi-vana-puja-mahatmyam",
  "GR14hbhvil_u:7426": "skānde-",
  "GR14hbhvil_u:7427": "śrāvaña-dvādaśṚ-yoge śālagrāma-śilārcane |",
  "GR14hbhvil_u:7428": "yat phalaṃ saŚgame proktaṃ tulasṚ-pūjanena tat // Hbhv_9.107 //",
  "GR14hbhvil_u:7429": "gāruḍe-",
  "GR14hbhvil_u:7430": "dhātrṚ-phalena yat puñyaṃ jayantyāṃ samupoṣañe |",
  "GR14hbhvil_u:7431": "khagendra bhavate nṛñāṃ tulasṚ-pūjanena tat // Hbhv_9.107 //",
  "GR14hbhvil_u:7432": "prayāga-snāna-niratau kasyāṃ prāña-vimokṣañe |",
  "GR14hbhvil_u:7433": "yat phalaṃ vihitaṃ devais tulasṚ-pūjanena tat // Hbhv_9.108 //",
  "GR14hbhvil_u:7434": "agastya-saṃhitāyām--",
  "GR14hbhvil_u:7435": "caturñām api varñānām āśramāñām viśeṣataḥ |",
  "GR14hbhvil_u:7436": "strṚñāṃ ca puruṣāñāṃ ca pūjiteṣṭaṃ dadāti hi // Hbhv_9.109 //",
  "GR14hbhvil_u:7437": "tulasṚ ropitā siktā dṛṣṭā spṛṣṭā ca pāvayet |",
  "GR14hbhvil_u:7438": "ārādhitā prayatnena sarva-kāma-phala-pradā // Hbhv_9.110 //",
  "GR14hbhvil_u:7439": "atha tulasṚ-vana-pūja-māhātmyaṃ",
  "GR14hbhvil_u:7440": "pradakṣiñaṃ bhramitvā ye namaskurvanti nityaśaḥ |",
  "GR14hbhvil_u:7441": "na teṣāṃ duritaṃ kiñcid akṣṚñam avaśiṣyate // Hbhv_9.111 //",
  "GR14hbhvil_u:7442": "bṛhan-nāradiye yajñadhvajopākhyānānte-",
  "GR14hbhvil_u:7443": "pūjyamānā ca tulasṚ yasya veśmani tiṣṭhati |",
  "GR14hbhvil_u:7444": "tasya sarvāñi śreyāṃsi vardhante 'har-ahar dvijāḥ // Hbhv_9.112 //",
  "GR14hbhvil_u:7445": "ata eva pādme devadūta-vikuñḍala-saṃvāde-",
  "GR14hbhvil_u:7446": "pakṣe pakṣe tu samprāpte dvādaśyāṃ vaiśya-sattama |",
  "GR14hbhvil_u:7447": "brahmādayo 'pi kurvanti tulasṚ-vana-pūjanam // Hbhv_9.113 //",
  "GR14hbhvil_u:7448": "ata eva śrṚ-tulasṚ-stuti-mahimā",
  "GR14hbhvil_u:7449": "ananya-manasā nityaṃ tulasṚṃ stauti yo naraḥ |",
  "GR14hbhvil_u:7450": "pitṛ-deva-manuṣyāñāṃ priyo bhavati sarvadā // Hbhv_9.114 //",
  "GR14hbhvil_u:7451": "atha tulasṚ-vana-māhātmyaṃ",
  "GR14hbhvil_u:7452": "skānde-",
  "GR14hbhvil_u:7453": "ratiṃ badhnāti nānyatra tulasṚ-kānanam vinā |",
  "GR14hbhvil_u:7454": "deva-devo jagat-svāmṚ kali-kāle viśeṣataḥ // Hbhv_9.115 //",
  "GR14hbhvil_u:7455": "hitvā tṚrtha-sahasrāñi sarvān api śiloccayan |",
  "GR14hbhvil_u:7456": "tulasṚ-kānane nityaṃ kalau tiṣṭhati keśavaḥ // Hbhv_9.116 //",
  "GR14hbhvil_u:7457": "nirṚkṣitā narair yais tu tulasṚ-vana-vāṭikā |",
  "GR14hbhvil_u:7458": "ropitā yaiś ca vidhinā samprāptaṃ paramaṃ padam // Hbhv_9.117 //",
  "GR14hbhvil_u:7459": "na dhātrṚ sa-phalā yatra na viṣñus tulasṚ-vanam |",
  "GR14hbhvil_u:7460": "tat śmaśāna-samaṃ sthānaṃ santi yatra na vaiṣñavāḥ // Hbhv_9.118 //",
  "GR14hbhvil_u:7461": "keśavārthe kalau ye tu ropayantṚha bhū-tale |",
  "GR14hbhvil_u:7462": "kiṃ kariṣyaty asantuṣṭo yamo 'pi saha kiŚkaraiḥ // Hbhv_9.119 //",
  "GR14hbhvil_u:7463": "tulasyā ropañaṃ kāryaṃ śravañena viśeṣataḥ |",
  "GR14hbhvil_u:7464": "aparādha-sahasrāñi kṣamate puruṣottamaḥ // Hbhv_9.120 //",
  "GR14hbhvil_u:7465": "devālayeṣu sarveṣu puñya-kṣetreṣu yo naraḥ |",
  "GR14hbhvil_u:7466": "vāpayet tulasṚṃ puñyāṃ tat tṚrthaṃ cakra-pāñinaḥ // Hbhv_9.121 //",
  "GR14hbhvil_u:7467": "ghaṭair yantra-ghaṭṚbhiś ca siñcitaṃ tulasṚ-vanam |",
  "GR14hbhvil_u:7468": "jala-dhārābhir viprendra prṚñitaṃ bhuvana-trayam // Hbhv_9.122 //",
  "GR14hbhvil_u:7469": "tatraiva śrṚ-brahma-nārada-saṃvāde-",
  "GR14hbhvil_u:7470": "tulasṚ-gandham ādāya yatra gacchati mārutaḥ |",
  "GR14hbhvil_u:7471": "diśo daśa ca pūtāḥ syur bhūta-grāmāś catur-vidhāḥ // Hbhv_9.123 //",
  "GR14hbhvil_u:7472": "tulasṚ-kānanodbhūtā chāyā yatra bhaved dvija |",
  "GR14hbhvil_u:7473": "tatra śrāddhaṃ pradātavyam pitṄñāṃ tṛpti-hetave // Hbhv_9.124 //",
  "GR14hbhvil_u:7474": "tulasṚ-bṚja-nikarāḥ patate yatra nārada |",
  "GR14hbhvil_u:7475": "piñḍa-dānaṃ kṛtaṃ tatra pitṄñāṃ dattam akṣayam // Hbhv_9.125 //",
  "GR14hbhvil_u:7476": "tatraivāgre-",
  "GR14hbhvil_u:7477": "dṛṣṭā spṛṣṭā tathā dhyātā kṚrtitā namitā śrutā |",
  "GR14hbhvil_u:7478": "ropitā sevitā nityaṃ pūjitā tulasṚ śubhā // Hbhv_9.126 //",
  "GR14hbhvil_u:7479": "navadhā tulasṚṃ nityaṃ ye bhajanti dine dine |",
  "GR14hbhvil_u:7480": "yuga-koṭi-sahasrāñi te vasanti harer gṛhe // Hbhv_9.127 //",
  "GR14hbhvil_u:7481": "ropitā tulasṚ yāvat kurute mūla-vistaraṃ |",
  "GR14hbhvil_u:7482": "tāvat koṭi-sahasraṃ tu tanoti sukṛtaṃ kalau // Hbhv_9.128 //",
  "GR14hbhvil_u:7483": "yāvac chākhā-praśākhābhir bṚja-puṣpaiḥ phalair mune |",
  "GR14hbhvil_u:7484": "ropitā tulasṚ pumbhir vardhate vasudhā-tale // Hbhv_9.129 //",
  "GR14hbhvil_u:7485": "kule teṣāṃ tu ye jātā ye bhaviṣyanti ye mṛtaḥ |",
  "GR14hbhvil_u:7486": "ākalpaṃ yuga-sāhasraṃ teṣāṃ vāso harer gṛhe // Hbhv_9.130 //",
  "GR14hbhvil_u:7487": "tatraiva cāvantṚ-khañḍe-",
  "GR14hbhvil_u:7488": "tulasṚṃ ye vicinvanti dhanyās tat-kara-pallavāḥ |",
  "GR14hbhvil_u:7489": "keśavārthe kalau ye ca ropayantṚha bhū-tale // Hbhv_9.131 //",
  "GR14hbhvil_u:7490": "snāne dāne tathā dhyāne prāśane keśavārcane |",
  "GR14hbhvil_u:7491": "tulasṚ dahate pāpaṃ ropañe kṚrtane kalau // Hbhv_9.132 //",
  "GR14hbhvil_u:7492": "kāśṚ-khañḍe sva-dūtān prati śrṚ-yamānuśāsane-",
  "GR14hbhvil_u:7493": "tulasy-alaŚkṛtā ye ye tulasṚ-nāma-jāpakāḥ |",
  "GR14hbhvil_u:7494": "tulasṚ-vana-pālā ye te tyājyā dūrato bhaṭāḥ // Hbhv_9.133 //",
  "GR14hbhvil_u:7495": "tatraiva dhruva-carite-",
  "GR14hbhvil_u:7496": "tulasṚ yasya bhavane praty-ahaṃ paripūjyate |",
  "GR14hbhvil_u:7497": "tad-gṛhe nopasarpanti kadācid yama-kiŚkarāḥ // Hbhv_9.134 //",
  "GR14hbhvil_u:7498": "pādme devadūta-vikuñḍala-saṃvāde-",
  "GR14hbhvil_u:7499": "na paśyanti yamaṃ vaiśya tulasṚ-vana-ropañāt |",
  "GR14hbhvil_u:7500": "sarva-pāpa-haraṃ sarva-kāmadaṃ tulasṚ-vanam // Hbhv_9.135 //",
  "GR14hbhvil_u:7501": "tulasṚ-kānanaṃ vaiśya gṛhe yasmiṃs tu tiṣṭhate |",
  "GR14hbhvil_u:7502": "tad-gṛhaṃ tṚrthṚ-bhūtaṃ hi no yānti yama-kiŚkarāḥ // Hbhv_9.136 //",
  "GR14hbhvil_u:7503": "tāvad varṣa-sahasrāñi yāvad bṚja-dalāni ca |",
  "GR14hbhvil_u:7504": "vasanti deva-loke tu tulasṚṃ ropayanti ye // Hbhv_9.137 //",
  "GR14hbhvil_u:7505": "tulasṚ-gandham āghrāya pitaras tuṣṭa-mānasāḥ |",
  "GR14hbhvil_u:7506": "prayānti garuḍārūḍhās tat padaṃ cakra-pāñinaḥ // Hbhv_9.138 //",
  "GR14hbhvil_u:7507": "darśanaṃ narmadāyās tu gaŚgā-snānaṃ viśāṃ vara |",
  "GR14hbhvil_u:7508": "tulasṚ-dala-saṃsparsaḥ samam etat trayaṃ smṛtam // Hbhv_9.139 //",
  "GR14hbhvil_u:7509": "ropañāt pālanāt sekād darśanāt sparśanān nṛñām |",
  "GR14hbhvil_u:7510": "tulasṚ dahate pāpaṃ vāŚ-manaḥ-kāya-sañcitam // Hbhv_9.140 //",
  "GR14hbhvil_u:7511": "āmra-vṛkṣa-sahasreña pippalānāṃ śatena ca |",
  "GR14hbhvil_u:7512": "yat phalaṃ hi tad ekena tulasṚ-vitapena tu // Hbhv_9.141 //",
  "GR14hbhvil_u:7513": "viṣñu-pūjana-saṃyuktas tulasṚṃ yas tu ropayet |",
  "GR14hbhvil_u:7514": "yugāyuta-daśaikaṃ sa ropako ramate divi // Hbhv_9.142 //",
  "GR14hbhvil_u:7515": "tatraiva vaiśākha-māhātmye-",
  "GR14hbhvil_u:7516": "puṣkarādṚni tṚrthāni gaŚgādyāḥ saritas tathā |",
  "GR14hbhvil_u:7517": "vāsudevādayo devā vasanti tulasṚ-dale // Hbhv_9.143 //",
  "GR14hbhvil_u:7518": "dāridrya-duḥkha-rogārti-pāpāni su-bahūny api |",
  "GR14hbhvil_u:7519": "tulasṚ harati kṣipraṃ rogān iva harṚtakṚ // Hbhv_9.144 //",
  "GR14hbhvil_u:7520": "tatraiva kārttika-māhātmye-",
  "GR14hbhvil_u:7521": "yad-gṛhe tulasṚ bhāti rakṣābhir jala-secanaiḥ |",
  "GR14hbhvil_u:7522": "tad-gṛhe yama-dūtāś ca dūrato varjayanti hi // Hbhv_9.145 //",
  "GR14hbhvil_u:7523": "tulasyās tarpañaṃ ye ca pitṄn uddiśya mānavāḥ |",
  "GR14hbhvil_u:7524": "kurvanti teṣāṃ pitaras tṛptā varṣayutaṃ jalaiḥ // Hbhv_9.146 //",
  "GR14hbhvil_u:7525": "paricaryāṃ ca ye tasya rakṣayābāla-bandhanaiḥ |",
  "GR14hbhvil_u:7526": "śuśrūṣito haris tais tu nātra kāryā vicārañā // Hbhv_9.147 //",
  "GR14hbhvil_u:7527": "nāvajñā jātu kāryāsyā vṛkṣa-bhāvān manṚṣibhiḥ |",
  "GR14hbhvil_u:7528": "yathā hi vāsudevasya vaikuñṭha-bhoga-vigrahaḥ // Hbhv_9.148 //",
  "GR14hbhvil_u:7529": "śālagrāma-śilā-rūpam sthāvaraṃ bhuvi dṛśyate |",
  "GR14hbhvil_u:7530": "tathā lakṣmy-aikyam āpannā tulasṚ bhoga-vigrahā // Hbhv_9.149 //",
  "GR14hbhvil_u:7531": "aparaṃ sthāvaraṃ rūpaṃ bhuvi loka-hitāya vai |",
  "GR14hbhvil_u:7532": "spṛṣṭā dṛṣṭā rakṣitā ca mahā-pātaka-nāśinṚ // Hbhv_9.150 //",
  "GR14hbhvil_u:7533": "agastya-saṃhitāyām--",
  "GR14hbhvil_u:7534": "viṣños trailokya-nāthasya rāmasya janakātmajā |",
  "GR14hbhvil_u:7535": "priyā tathaiva tulasṚ sarva-lokaika-pāvanṚ // Hbhv_9.151 //",
  "GR14hbhvil_u:7536": "tulasṚ-vāṭikā yatra puṣpāntara-śatāvṛtā |",
  "GR14hbhvil_u:7537": "śobhate rāghavas tatra sṚtayā sahitaṃ svayam // Hbhv_9.152 //",
  "GR14hbhvil_u:7538": "tulasṚ-vipinasyāpi samantāt pāvanaṃ sthalam |",
  "GR14hbhvil_u:7539": "krośa-mātraṃ bhavaty eva gāŚgeyasyaiva pāthasaḥ // Hbhv_9.153 //",
  "GR14hbhvil_u:7540": "tulasṚ-sannidhau prāñān ye tyajanti munṚśvara |",
  "GR14hbhvil_u:7541": "na teṣāṃ naraka-kleśah prayānti paramaṃ padam // Hbhv_9.154 //",
  "GR14hbhvil_u:7542": "kiṃ ca-",
  "GR14hbhvil_u:7543": "ananya-darśanāḥ prātar ye paśyanti tapo-dhana |",
  "GR14hbhvil_u:7544": "aho-rātra-kṛtaṃ pāpaṃ tat-kṣañāt praharanti te // Hbhv_9.155 //",
  "GR14hbhvil_u:7545": "gāruḍe-",
  "GR14hbhvil_u:7546": "kṛtaṃ yena mahā-bhāga tulasṚ-vana-ropañam |",
  "GR14hbhvil_u:7547": "muktis tena bhaved dattā prāñināṃ vinatā-suta // Hbhv_9.156 //",
  "GR14hbhvil_u:7548": "tulasṚ vāpitā yena puñyārāme vane gṛhe |",
  "GR14hbhvil_u:7549": "pakṣṚndra tena satyoktaṃ lokāḥ sapta pratiṣṭhitāḥ // Hbhv_9.157 //",
  "GR14hbhvil_u:7550": "tulasṚ-kānane yas tu muhūrtam api viśramet |",
  "GR14hbhvil_u:7551": "janma-koṭi-kṛtāt pāpān mucyate nātra saṃśayaḥ // Hbhv_9.158 //",
  "GR14hbhvil_u:7552": "pradakṣiñāṃ yaḥ kurute paṭhan nāma-sahasrakam |",
  "GR14hbhvil_u:7553": "tulasṚ-kānane nityaṃ yajñāyuta-phalaṃ labhet // Hbhv_9.159 //",
  "GR14hbhvil_u:7554": "hari-bhakti-sudhodaye-",
  "GR14hbhvil_u:7555": "nityaṃ sannihito viṣñuḥ sa-spṛhas tulasṚ-vane |",
  "GR14hbhvil_u:7556": "api me'kṣata-patraikaṃ kaścid dhanyo 'rpayed iti // Hbhv_9.160 //",
  "GR14hbhvil_u:7557": "bṛhan-nāradṚye gaŚgā-prasaŚge-",
  "GR14hbhvil_u:7558": "saṃsāra-pāpa-vicchedi gaŚgā-nāma prakṚrtitam |",
  "GR14hbhvil_u:7559": "tathā tulasyā bhaktiś ca hari-kṚrti-pravaktari // Hbhv_9.161 //",
  "GR14hbhvil_u:7560": "tulasṚ-kānanaṃ yatra yatra padma-vanāni ca |",
  "GR14hbhvil_u:7561": "purāña-paṭhanaṃ yatra tatra sannihito hariḥ // Hbhv_9.162 //",
  "GR14hbhvil_u:7562": "tatraiva śrṚ-yama-bhagṚratha-saṃvāde-",
  "GR14hbhvil_u:7563": "tulasṚ-ropañaṃ ye tu kurvate manujeśvara |",
  "GR14hbhvil_u:7564": "teṣāṃ puñya-phalaṃ vakṣye vadatas tvaṃ niśāmaya // Hbhv_9.163 //",
  "GR14hbhvil_u:7565": "sapta-koṭi-kulair yukto mātṛtaḥ pitṛtas tathā |",
  "GR14hbhvil_u:7566": "vaset kalpa-śataṃ sāgraṃ nārāyaña-samṚpagaḥ // Hbhv_9.164 //",
  "GR14hbhvil_u:7567": "tṛñāni tulasṚ-mūlāt yāvanty apahinoti vai |",
  "GR14hbhvil_u:7568": "tāvatṚr brahma-hatyā hi chinnatty eva na saṃśayaḥ // Hbhv_9.165 //",
  "GR14hbhvil_u:7569": "tulasyā siñcayed yas tu culukodaka-mātrakam |",
  "GR14hbhvil_u:7570": "kṣṚrodaśāyinā sārdhaṃ vased ācandra-tārakam // Hbhv_9.166 //",
  "GR14hbhvil_u:7571": "kañṭakāvarañaṃ vāpi vṛtiṃ kāṣṭhaiḥ karoti yaḥ |",
  "GR14hbhvil_u:7572": "tulasyāḥ śṛñu rājendra tasya puñya-phalaṃ mahat // Hbhv_9.167 //",
  "GR14hbhvil_u:7573": "yāvad dināni santiṣṭhet kañṭakāvarañaṃ prabho |",
  "GR14hbhvil_u:7574": "kula-traya-yutas tāvat tiṣṭhed brahma-pade yugam // Hbhv_9.168 //",
  "GR14hbhvil_u:7575": "prākāra-kalpako yas tu tulasyā manujeśvara |",
  "GR14hbhvil_u:7576": "kula-trayeña sahito viṣñoḥ sārūpyatāṃ vrajet // Hbhv_9.169 //",
  "GR14hbhvil_u:7577": "ataiva tatraiva yajñadhvajopākhyānānte-",
  "GR14hbhvil_u:7578": "durlabhā tulasṚ-sevā durlabhā saŚgatiḥ satām |",
  "GR14hbhvil_u:7579": "durlabhā hari-bhaktiś ca saṃsārārñava-pātinām // Hbhv_9.170 //",
  "GR14hbhvil_u:7580": "purāñāntareṣu-",
  "GR14hbhvil_u:7581": "yat phalaṃ kratubhiḥ sviṣṭaiḥ samāpta-vara-dakṣiñaiḥ |",
  "GR14hbhvil_u:7582": "tat phalaṃ koṭi-guñitaṃ ropayitvā hareḥ priyām // Hbhv_9.171 //",
  "GR14hbhvil_u:7583": "tulasṚṃ ye prayacchanti surāñām arcanāya vai |",
  "GR14hbhvil_u:7584": "ropayanti śucau deśe teṣāṃ loko 'kṣayaḥ smṛtaḥ // Hbhv_9.172 //",
  "GR14hbhvil_u:7585": "ropitāṃ tulasṚṃ dṛṣṭvā nareña bhuvi bhūmipa |",
  "GR14hbhvil_u:7586": "vivarña-vadano bhūtvā tal-lipiṃ mārjayed yamaḥ // Hbhv_9.173 //",
  "GR14hbhvil_u:7587": "tulasṚti ca yo brūyāt tri-kālaṃ vadane yadi |",
  "GR14hbhvil_u:7588": "nityaṃ sa go-sahasrasya phalam āpnoti bhūsura // Hbhv_9.174 //",
  "GR14hbhvil_u:7589": "tena dattaṃ hutaṃ japtaṃ kṛtaṃ śrāddhaṃ gayāśire |",
  "GR14hbhvil_u:7590": "tapas taptaṃ khaga-śreṣṭha tulasṚ yena ropitā // Hbhv_9.175 //",
  "GR14hbhvil_u:7591": "śrutābhilaṣitā dṛṣṭā ropitā siñcitā natā |",
  "GR14hbhvil_u:7592": "tulasṚ dahate pāpaṃ yugāntāgnir ivākhilam // Hbhv_9.176 //",
  "GR14hbhvil_u:7593": "keśavāyatane yas tu kārayet tulasṚ-vanam |",
  "GR14hbhvil_u:7594": "labhate cākṣayaṃ sthānaṃ pitṛbhiḥ saha vaiṣñavaḥ // Hbhv_9.177 //",
  "GR14hbhvil_u:7595": "anyatrāpi-",
  "GR14hbhvil_u:7596": "tulasṚ-kānane śrāddhaṃ pitṄñāṃ kurute tu yaḥ |",
  "GR14hbhvil_u:7597": "gayā-śrāddhaṃ kṛtaṃ tena bhāṣitaṃ viṣñunā purā // Hbhv_9.178 //",
  "GR14hbhvil_u:7598": "tulasṚ-gahanaṃ dṛṣṭvā vimukto yāti pātakāt |",
  "GR14hbhvil_u:7599": "sarvathā muni-śārdūla brahmahā puñya-bhāg bhavet // Hbhv_9.179 //",
  "GR14hbhvil_u:7600": "kiṃ ca, skānde vaśiṣṭha-māndhātṛ-saṃvāde-",
  "GR14hbhvil_u:7601": "śukla-pakṣe yadā rājan tṛtṚyā budha-saṃyutā |",
  "GR14hbhvil_u:7602": "śravañena mahābhāga tulasṚ cātipuñyadā // Hbhv_9.180 // iti |",
  "GR14hbhvil_u:7603": "prasaŚgāt śrṚ-tulasyā hi mṛdaḥ kāṣṭhasya cādhunā |",
  "GR14hbhvil_u:7604": "māhātmyaṃ likhyate kṛṣñe arpitasya dalasya ca // Hbhv_9.181 //",
  "GR14hbhvil_u:7605": "atha śrṚ-tulasṚ-mṛttikā-kāṣṭhādi-māhātmyam",
  "GR14hbhvil_u:7606": "skānde śrṚ-brahma-nārada-saṃvāde-",
  "GR14hbhvil_u:7607": "bhūgatais tulasṚ-mūlair mṛttikā sparśitā tu yā |",
  "GR14hbhvil_u:7608": "tṚrtha-koṭi-samā jñeyā dhāryā yatnena sā gṛhe // Hbhv_9.182 //",
  "GR14hbhvil_u:7609": "yasmin gṛhe dvija-śreṣṭha tulasṚ-mūla-mṛttikā |",
  "GR14hbhvil_u:7610": "sarvadā tiṣṭhate dehe devatā na sa mānuṣaḥ // Hbhv_9.183 //",
  "GR14hbhvil_u:7611": "tulasṚ-mṛttikā-lipto yadi prāñān parityajet |",
  "GR14hbhvil_u:7612": "yamena nekṣituṃ śakto yuktaḥ pāpa-śatair api // Hbhv_9.184 //",
  "GR14hbhvil_u:7613": "śirasi kriyate yais tu tulasṚ-mūla-mṛttikā |",
  "GR14hbhvil_u:7614": "vighnāni tasya naśyanti sānukūlā grahās tathā // Hbhv_9.185 //",
  "GR14hbhvil_u:7615": "tulasṚ-mṛttikā yatra kāṣṭhaṃ patraṃ ca veśmani |",
  "GR14hbhvil_u:7616": "tiṣṭhate muni-śārdūla niścalaṃ vaiṣñavaṃ padam // Hbhv_9.186 //",
  "GR14hbhvil_u:7617": "atha vṛtti-sampadānaṃ",
  "GR14hbhvil_u:7618": "tatraivānyatra-",
  "GR14hbhvil_u:7619": "maŚgalārthaṃ ca doṣa-ghnaṃ pavitrārthaṃ dvijottama |",
  "GR14hbhvil_u:7620": "tulasṚ-mūla-saṃlagnāṃ mṛttikām āvahed budhaḥ // Hbhv_9.187 //",
  "GR14hbhvil_u:7621": "tan-mūla-mṛttikāṃ yo vai dhārayiṣyati mastake |",
  "GR14hbhvil_u:7622": "tasya tuṣṭo varān kāmān pradadāti janārdanaḥ // Hbhv_9.188 //",
  "GR14hbhvil_u:7623": "bṛhan-nāradiye gaŚgā-prasaŚge-",
  "GR14hbhvil_u:7624": "tulasṚ-mūla-sambhūtā hari-bhakta-padodbhavā |",
  "GR14hbhvil_u:7625": "gaŚgodbhavā ca mṛl-lekhā nayaty acyuta-rūpatām // Hbhv_9.189 //",
  "GR14hbhvil_u:7626": "gāruḍe--",
  "GR14hbhvil_u:7627": "yad-gṛhe tulasṚ-kāṣṭham patraṃ śuṣkam athārdrakam |",
  "GR14hbhvil_u:7628": "bhavate naiva pāpaṃ tad-gṛhe saŚkramate kalau // Hbhv_9.190 //",
  "GR14hbhvil_u:7629": "śrṚ-prahlāda-saṃhitāyāṃ tathā viṣñu-dharmottare'pi-",
  "GR14hbhvil_u:7630": "patraṃ puṣpaṃ phalaṃ kāṣṭhaṃ tvak-śākhā-pallavāŚkuram |",
  "GR14hbhvil_u:7631": "tulasṚ-sambhavaṃ mūlaṃ pāvanaṃ mṛttikādy api // Hbhv_9.191 //",
  "GR14hbhvil_u:7632": "homaṃ kurvanti ye viprās tulasṚ-kāṣṭha-vahninā |",
  "GR14hbhvil_u:7633": "lave lave bhavet puñyam agniṣṭoma-śatodbhavam // Hbhv_9.192 //",
  "GR14hbhvil_u:7634": "naivedyaṃ pacate yas tu tulasṚ-kāṣṭha-vahninā |",
  "GR14hbhvil_u:7635": "meru-tulyaṃ bhaved annaṃ tad dattaṃ keśavāya hi // Hbhv_9.193 //",
  "GR14hbhvil_u:7636": "śarṚraṃ dahyate yeṣāṃ tulasṚ-kāṣṭha-vahninā |",
  "GR14hbhvil_u:7637": "na teṣāṃ punar āvṛttir viṣñu-lokāt kathañcana // Hbhv_9.194 //",
  "GR14hbhvil_u:7638": "grasto yadi mahā-pāpair agamyāgamanādikaiḥ |",
  "GR14hbhvil_u:7639": "mṛtaḥ śudhyati dāhena tulasṚ-kāṣṭha-vahninā // Hbhv_9.195 //",
  "GR14hbhvil_u:7640": "tṚrthaṃ yadi na samprāptaṃ smṛtir vā kṚrtanam hareḥ |",
  "GR14hbhvil_u:7641": "tulasṚ-kāṣṭha-dagdhasya mṛtasya na punar bhavaḥ // Hbhv_9.196 //",
  "GR14hbhvil_u:7642": "yady ekaṃ tulasṚ-kāṣṭhaṃ madhye kāṣṭha-cayasya hi |",
  "GR14hbhvil_u:7643": "daha-kāle bhaven muktih pāpa-koṭi-yutasya ca // Hbhv_9.197 //",
  "GR14hbhvil_u:7644": "janma-koṭi-sahasrais tu toṣito yair janārdanaḥ |",
  "GR14hbhvil_u:7645": "dahyante te janā loke tulasṚ-kāṣṭha-vahninā // Hbhv_9.198 //",
  "GR14hbhvil_u:7646": "agastya-saṃhitāyām-",
  "GR14hbhvil_u:7647": "yaḥ kuryāt tulasṚ-kāṣṭhair akṣa-mālāṃ su-rūpiñṚm |",
  "GR14hbhvil_u:7648": "kañṭha-mālāṃ ca yatnena kṛtaṃ tasyākṣayaṃ bhavet // Hbhv_9.199 //",
  "GR14hbhvil_u:7649": "atha tulasṚ-patra-dhāraña-māhātmyam",
  "GR14hbhvil_u:7650": "skānde śrṚ-brahma-nārada-saṃvāde-",
  "GR14hbhvil_u:7651": "yasya nābhi-sthitaṃ patraṃ mukhe śirasi karñayoḥ |",
  "GR14hbhvil_u:7652": "tulasṚ-sambhavaṃ nityaṃ tṚrthais tasya makhaiś ca kim // Hbhv_9.200 //",
  "GR14hbhvil_u:7653": "tatraivānyatra-",
  "GR14hbhvil_u:7654": "śatrughnaṃ ca supuñyaṃ ca śrṚ-karaṃ roga-nāśanam |",
  "GR14hbhvil_u:7655": "kṛtvā dharmam avāpnoti śirasā tulasṚ-dalam // Hbhv_9.201 //",
  "GR14hbhvil_u:7656": "yaḥ kaścid vaiṣñavo loke mithyācāro 'py anāśramṚ |",
  "GR14hbhvil_u:7657": "punāti sakalān lokān śirasā tulasṚṃ vahan // Hbhv_9.202 //",
  "GR14hbhvil_u:7658": "bṛhan-nāradiye śrṚ-yama-bhagṚratha-saṃvāde-",
  "GR14hbhvil_u:7659": "karñena dhārayed yas tu tulasṚṃ satataṃ naraḥ |",
  "GR14hbhvil_u:7660": "tat-kāṣṭhaṃ vāpi rājendra tasya nāsty upapātakam // Hbhv_9.203 //",
  "GR14hbhvil_u:7661": "hari-bhakti-sudhodaye vaiṣñava-vipraṃ prati yamadūtanam uktau-",
  "GR14hbhvil_u:7662": "kasmād iti na jānṚmas tulasyā hi priyo hariḥ |",
  "GR14hbhvil_u:7663": "gacchantaṃ tulasṚ-hastam rakṣañn evanugacchati // Hbhv_9.204 //",
  "GR14hbhvil_u:7664": "purāñāntare ca-",
  "GR14hbhvil_u:7665": "yaḥ kṛtvā tulasṚ-patram śirasā viṣñu-tat-paraḥ |",
  "GR14hbhvil_u:7666": "karoti dharma-kāryāñi phalam āpnoti cākṣayam // Hbhv_9.205 //",
  "GR14hbhvil_u:7667": "garuḍa-purāñe-",
  "GR14hbhvil_u:7668": "mukhe tu tulasṚ-patram dṛṣṭvā śirasi karñayoḥ |",
  "GR14hbhvil_u:7669": "kurute bhaskaris tasya duṣkṛtasya tu mārjanam // Hbhv_9.206 //",
  "GR14hbhvil_u:7670": "tri-kālaṃ vinatā-putra prāśayet tulasṚṃ yadi viśiṣyate |",
  "GR14hbhvil_u:7671": "kāya-śuddhiś cāndrāyaña-śataṃ vinā // Hbhv_9.207 //",
  "GR14hbhvil_u:7672": "skānde śrṚ-vaśiṣtha-mandhatṛ-saṃvāde-",
  "GR14hbhvil_u:7673": "cāndrāyañat tapta-kṛcchrāt brahma-kūrcāt kuśodakāt |",
  "GR14hbhvil_u:7674": "viśiṣyate kāya-śuddhis tulasṚ-patra-bhakṣañāt // Hbhv_9.208 //",
  "GR14hbhvil_u:7675": "tathā ca tulasṚ-patra-bhakṣañād bhāva-varjitaḥ |",
  "GR14hbhvil_u:7676": "pāpo 'pi sad-gatiṃ prāpta ity etad api viśrutam // Hbhv_9.209 //",
  "GR14hbhvil_u:7677": "tathā ca skānde śrṚ-brahma nāradaṃ prati kathite amṛta-saroddhare lubdhakopākhyānānte yamadūtan prati śrṚ-viṣñudūtanaṃ vacanaṃ-",
  "GR14hbhvil_u:7678": "kṣṚrābdhau mathyamāne hi tulasṚ kāma-rūpiñṚ |",
  "GR14hbhvil_u:7679": "utpāditā mahā-bhāga lokoddhāraña-hetave // Hbhv_9.210 //",
  "GR14hbhvil_u:7680": "yasyāḥ smaraña-mātreña darśanāt kṚrtanād api |",
  "GR14hbhvil_u:7681": "vilayaṃ yānti pāpāni kiṃ punar viṣñu-pūjanāt // Hbhv_9.211 //",
  "GR14hbhvil_u:7682": "jāta-rūpa-mayaṃ puṣpam padmarāga-mayaṃ śubham |",
  "GR14hbhvil_u:7683": "hitvā tu ratna-jātāni gṛhñāti tulasṚ-dalam // Hbhv_9.212 //",
  "GR14hbhvil_u:7684": "bhakṣitaṃ lubdhakenāpi patraṃ tulasṚ-sambhavam |",
  "GR14hbhvil_u:7685": "paścād diṣṭāntam āpanno bhasmṚbhūtaṃ kalevaram // Hbhv_9.213 //",
  "GR14hbhvil_u:7686": "sitāsitaṃ yathā nṚraṃ sarva-pāpa-kṣayāvaham |",
  "GR14hbhvil_u:7687": "tathā ca tulasṚ-patram prāśitaṃ sarva-kāma-dam // Hbhv_9.214 //",
  "GR14hbhvil_u:7688": "yathā jāta-balo vahnir dahate kānanādikam |",
  "GR14hbhvil_u:7689": "prāśitaṃ tulasṚ-patraṃ yathā dahati pātakam // Hbhv_9.215 //",
  "GR14hbhvil_u:7690": "yathā bhakti-rato nityaṃ naro dahati pātakam |",
  "GR14hbhvil_u:7691": "tulasṚ-bhakṣañāt tat tad dahate pāpa-sañcayam // Hbhv_9.216 //",
  "GR14hbhvil_u:7692": "cāndrāyaña-sahasrasya parakāñāṃ śatasya ca |",
  "GR14hbhvil_u:7693": "na tulyaṃ jāyate puñyaṃ tulasṚ-patra-bhakṣañāt // Hbhv_9.217 //",
  "GR14hbhvil_u:7694": "kṛtvā pāpa-sahasrāñi pūrve vayasi mānavaḥ |",
  "GR14hbhvil_u:7695": "tulasṚ-bhakṣañān mucyet śrutam etat purā hareḥ // Hbhv_9.218 //",
  "GR14hbhvil_u:7696": "tāvat tiṣṭhanti pāpāni dehināṃ yama-kiŚkarāḥ |",
  "GR14hbhvil_u:7697": "yāvan na tulasṚ-patraṃ mukhe śirasi tiṣṭhati // Hbhv_9.219 //",
  "GR14hbhvil_u:7698": "amṛtād utthitā dhātrṚ tulasṚ viṣñu-vallabhā |",
  "GR14hbhvil_u:7699": "smṛtā saŚkṚrtitā dhyātā prāśitā sarva-kāma-dā // Hbhv_9.220 //",
  "GR14hbhvil_u:7700": "tatraiva śrṚ-yamaṃ prati śrṚ-bhagavad-vakyaṃ-",
  "GR14hbhvil_u:7701": "dhātrṚ-phalaṃ ca tulasṚ mṛtyu-kāle bhaved yadi |",
  "GR14hbhvil_u:7702": "mukhe yasya śire dehe durgatir nāsti tasya vai // Hbhv_9.221 //",
  "GR14hbhvil_u:7703": "yukto yadi mahā-pāpaiḥ sukṛtaṃ nārjitaṃ kvacit |",
  "GR14hbhvil_u:7704": "tathāpi dṚyate mokṣas tulasṚ bhakṣitā yadi // Hbhv_9.222 //",
  "GR14hbhvil_u:7705": "lubdhakenātma-dehena bhakṣitaṃ tulasṚ-dalam |",
  "GR14hbhvil_u:7706": "samprāpto mat-padaṃ nūnaṃ kṛtvā prāñasya saṃkṣayam // Hbhv_9.223 //",
  "GR14hbhvil_u:7707": "purāñāntare ca-",
  "GR14hbhvil_u:7708": "upoṣya dvādaśṚṃ śuddhāṃ parāñe tulasṚ-dalam |",
  "GR14hbhvil_u:7709": "prāśayed yadi viprendra aśvamedhāṣṭakaṃ labhet // Hbhv_9.224 // iti |",
  "GR14hbhvil_u:7710": "tathaiva tulasṚ-sparsat kṛṣña-cakreña rakṣitaḥ |",
  "GR14hbhvil_u:7711": "brahma-bandhur iti khyāto hari-bhakti-sudhodaye // Hbhv_9.225 //",
  "GR14hbhvil_u:7712": "ata evoktam-",
  "GR14hbhvil_u:7713": "kiṃ citram asyāḥ patitaṃ tulasyā",
  "GR14hbhvil_u:7714": "dalaṃ jalaṃ vā patitaṃ punṚte |",
  "GR14hbhvil_u:7715": "lagnādhibhāla-sthalam ālavāla-",
  "GR14hbhvil_u:7716": "mṛtsnāpi kṛtsnāgha-vināśanāya // Hbhv_9.226 // iti |",
  "GR14hbhvil_u:7717": "śrṚmat-tulasyāḥ patrasya māhātmyaṃ yady apṚdṛśam |",
  "GR14hbhvil_u:7718": "tathāpi vaiṣñavais tan na grāhyaṃ kṛṣñārpañaṃ vinā // Hbhv_9.227 //",
  "GR14hbhvil_u:7719": "kṛṣña-priyatvāt sarvatra śrṚ-tulasyāḥ prasaŚgataḥ |",
  "GR14hbhvil_u:7720": "saŚkṚrtyamānaṃ dhātryāś ca māhātmyaṃ likhyate 'dhunā // Hbhv_9.228 //",
  "GR14hbhvil_u:7721": "atha dhātrṚ-māhātmyaṃ skānde brahma-nārada-saṃvāde-",
  "GR14hbhvil_u:7722": "dhātrṚ-cchāyāṃ samāśritya yo 'rcayec cakra-pāñinām |",
  "GR14hbhvil_u:7723": "puṣpe puṣpe 'śvamedhasya phalaṃ prāpnoti mānavaḥ // Hbhv_9.229 //",
  "GR14hbhvil_u:7724": "tatraivāgre-",
  "GR14hbhvil_u:7725": "dhātrṚ-cchāyāṃ tu saṃspṛśya kuryāt piñḍaṃ tu yo mune |",
  "GR14hbhvil_u:7726": "muktiṃ prayānti pitaraḥ prasādān mādhavasya ca // Hbhv_9.230 //",
  "GR14hbhvil_u:7727": "mūrdhni ghrāñe mukhe caiva dehe ca muni-sattama |",
  "GR14hbhvil_u:7728": "dhatte dhātrṚ-phalaṃ yas tu sa mahātmā su-durlabhaḥ // Hbhv_9.231 //",
  "GR14hbhvil_u:7729": "dhātrṚ-phala-viliptāŚgo dhātrṚ-phala-vibhūṣitaḥ |",
  "GR14hbhvil_u:7730": "dhātrṚ-phala-kṛtāhāro naro nārāyaño bhavet // Hbhv_9.232 //",
  "GR14hbhvil_u:7731": "yaḥ kaścid vaiṣñavo loke dhatte dhātrṚ-phalaṃ mune |",
  "GR14hbhvil_u:7732": "priyo bhavati devānāṃ manuṣyāñāṃ tu kā kathā // Hbhv_9.233 //",
  "GR14hbhvil_u:7733": "yaḥ kaścid vaiṣñavo loke mithyācāro 'pi duṣṭa-dhṚḥ |",
  "GR14hbhvil_u:7734": "punāti sakalān lokān dhātrṚ-phala-dalānvitaḥ // Hbhv_9.234 //",
  "GR14hbhvil_u:7735": "dhātrṚ-phalāni yo nityaṃ vahate kara-sampuṭe |",
  "GR14hbhvil_u:7736": "tasya nārāyaño devo varam ekaṃ prayacchati // Hbhv_9.235 //",
  "GR14hbhvil_u:7737": "dhatrṚ-phalaṃ ca bhoktavyaṃ kadācit kara-sampuṭāt |",
  "GR14hbhvil_u:7738": "yaśaḥ śriyam avāpnoti prasādāc cakra-pāñinaḥ // Hbhv_9.236 //",
  "GR14hbhvil_u:7739": "dhātrṚ-phalaṃ ca tulasṚ mṛttikā dvārakodbhavā |",
  "GR14hbhvil_u:7740": "saphalaṃ jṚvitaṃ tasya tritayaṃ yasya veśmani // Hbhv_9.237 //",
  "GR14hbhvil_u:7741": "dhātrṚ-phalais tu saṃmiśraṃ tulasṚ-dala-vāsitam |",
  "GR14hbhvil_u:7742": "pibate vahate yas tu tṚrtha-koṭi-phalaṃ labhet // Hbhv_9.238 //",
  "GR14hbhvil_u:7743": "yasmin gṛhe bhavet toyaṃ tulasṚ-dala-vāsitam |",
  "GR14hbhvil_u:7744": "dhātrṚ-phalaiś ca viprendra gāŚgeyaiḥ kiṃ prayojanam // Hbhv_9.239 //",
  "GR14hbhvil_u:7745": "tulasṚ-dala-naivedyaṃ dhātryā yasya phalaṃ gṛhe |",
  "GR14hbhvil_u:7746": "kavacaṃ vaiṣñavaṃ tasya sarva-pāpa-vināśanam // Hbhv_9.240 //",
  "GR14hbhvil_u:7747": "brahma-purāñe ca-",
  "GR14hbhvil_u:7748": "dhātrṚ-phalāni tulasṚ hy anta-kāle bhaved yadi |",
  "GR14hbhvil_u:7749": "mukhe caiva śirasy aŚge pātakaṃ nāsti tasya vai // Hbhv_9.241 //",
  "GR14hbhvil_u:7750": "kṛtvā tu bhagavat-pūjāṃ na tṚrthaṃ snānam ācaret |",
  "GR14hbhvil_u:7751": "na ca devālayopetāspṛśya-saṃsparśanādinā // Hbhv_9.242 //",
  "GR14hbhvil_u:7752": "atha snāna-viśeṣa-kalaḥ",
  "GR14hbhvil_u:7753": "smṛty-artha-sāre-",
  "GR14hbhvil_u:7754": "na snāyād utsave tṚrthe māŚgalyaṃ vinivartya ca |",
  "GR14hbhvil_u:7755": "anuvrajya suhṛd-bandhūn arcayitveṣṭa-devatām // Hbhv_9.243 //",
  "GR14hbhvil_u:7756": "viṣñu-smṛtau ca-",
  "GR14hbhvil_u:7757": "viṣñv-ālaya-samṚpa-sthān viṣñu-sevārtham āgatān |",
  "GR14hbhvil_u:7758": "cāñḍālān patitān vāpi spṛṣṭvā na snānam ācaret // Hbhv_9.244 //",
  "GR14hbhvil_u:7759": "deva-yatra-vivāheṣu yajñopakarañeṣu ca |",
  "GR14hbhvil_u:7760": "utsaveṣu ca sarveṣu spṛṣṭāspṛṣṭir na vidyate // Hbhv_9.245 //",
  "GR14hbhvil_u:7761": "evaṃ prātaḥ samabhyarcya śrṚ-kṛṣñaṃ tad-anantaram |",
  "GR14hbhvil_u:7762": "śāstrābhyāsaṃ dvijaḥ śaktyā kuryād vipro viśeṣataḥ // Hbhv_9.246 //",
  "GR14hbhvil_u:7763": "yad uktam-",
  "GR14hbhvil_u:7764": "śruti-smṛtṚ ubhe netre viprāñaṃ parikṚrtite |",
  "GR14hbhvil_u:7765": "ekena vikalaḥ kāño dvābhyām andhaḥ prakṚrtitaḥ // Hbhv_9.247 //",
  "GR14hbhvil_u:7766": "kiṃ ca kaurme vyasa-gṚtāyām-",
  "GR14hbhvil_u:7767": "yo 'nyatra kurute yatnaṃ anādhṚtya śrutiṃ dvijaḥ |",
  "GR14hbhvil_u:7768": "sa samūḍho na sambhāṣyo veda-bāhyo dvijātibhiḥ // Hbhv_9.248 //",
  "GR14hbhvil_u:7769": "na veda-patha-mātreña santusyed esa vai dvijaḥ |",
  "GR14hbhvil_u:7770": "yathoktācāra-hinas tu paŚke gaur iva sidati // Hbhv_9.249 //",
  "GR14hbhvil_u:7771": "yo 'dhṚtya vidhivad vedaṃ vedārthaṃ na vicārayet |",
  "GR14hbhvil_u:7772": "sa cāndhaḥ śūdra-kalpas tu padārthaṃ na prapadyate // Hbhv_9.250 // iti |",
  "GR14hbhvil_u:7773": "ato 'dhṚtyānvahaṃ vidvān athādhyāpya ca vaiṣñavaḥ |",
  "GR14hbhvil_u:7774": "samarpya tac ca kṛṣñāya yateta nija-vṛttaye // Hbhv_9.251 //",
  "GR14hbhvil_u:7775": "vṛttau satyāṃ ca śṛñuyāt sādhūn saŚgatya sat-kathām // Hbhv_9.252 //",
  "GR14hbhvil_u:7776": "saptama-skandhe [BhP 7.11.18-20]-",
  "GR14hbhvil_u:7777": "ṛtāmṛtābhyāṃ jṚveta mṛtena pramṛtena vā |",
  "GR14hbhvil_u:7778": "satyānrtābhyām api vā na sva-vṛttyā kadācana // Hbhv_9.253 //",
  "GR14hbhvil_u:7779": "ṛtam uñcha-śilaṃ proktaṃ amṛtaṃ syād ayācitam |",
  "GR14hbhvil_u:7780": "mṛtaṃ tu nityaṃ yācñā syāt pramṛtaṃ karṣañaṃ smṛtam // Hbhv_9.254 //",
  "GR14hbhvil_u:7781": "satyānṛtaṃ tu vāñijyaṃ śva-vṛttir nṚca-sevanam // Hbhv_9.255 //",
  "GR14hbhvil_u:7782": "ātmano nṚca-lokānāṃ sevanaṃ vṛtti-siddhaye |",
  "GR14hbhvil_u:7783": "nitarāṃ nindyate sadbhir vaiṣñavasya viśeṣataḥ // Hbhv_9.256 //",
  "GR14hbhvil_u:7784": "tad uktaṃ-",
  "GR14hbhvil_u:7785": "sevā śva-vṛttir yair uktā na samyak tair udāhṛtam |",
  "GR14hbhvil_u:7786": "svacchanda-caritaḥ kva śvā vikrṚtāsuḥ kva sevakaḥ // Hbhv_9.257 //",
  "GR14hbhvil_u:7787": "pañṚ-kṛtyātmanaḥ prāñān ye vartante dvijādhamāḥ |",
  "GR14hbhvil_u:7788": "teṣāṃ durātmanām annaṃ bhuktvā cāndrāyañaṃ caret // Hbhv_9.258 // iti |",
  "GR14hbhvil_u:7789": "śukla-vṛtter asiddhau ca bhojyānnān śūdra-vargataḥ |",
  "GR14hbhvil_u:7790": "tathaiva grāhyāgrāhyāñi jānṚyāc chāstrato budhaḥ // Hbhv_9.259 //",
  "GR14hbhvil_u:7791": "śukla-vṛttiś ca",
  "GR14hbhvil_u:7792": "śrṚ-viṣñu-dharmottare trtiya-khañḍe-",
  "GR14hbhvil_u:7793": "pratigraheña yal labdhaṃ yajyataḥ śiṣyatas tathā |",
  "GR14hbhvil_u:7794": "gunānvitebhyo viprasya śuklaṃ tat tri-vidhaṃ smṛtam // Hbhv_9.260 //",
  "GR14hbhvil_u:7795": "yuddhopakārāl labdhaṃ ca dañḍāc ca vyavahārataḥ |",
  "GR14hbhvil_u:7796": "kṣatriyasya dhanaṃ śuklaṃ tri-vidhaṃ parikṚrtitam // Hbhv_9.261 //",
  "GR14hbhvil_u:7797": "kṛṣi-vāñijya-go-rakṣaḥ kṛtvā śuklaṃ tathā viśaḥ |",
  "GR14hbhvil_u:7798": "dvija-śuśrūṣayā labdhaṃ śuklaṃ śūdrasya kṚrtitam // Hbhv_9.262 //",
  "GR14hbhvil_u:7799": "kramāgataṃ prṚti-dānaṃ prāptaṃ ca saha bhāryayā |",
  "GR14hbhvil_u:7800": "aviśeṣena sarveṣāṃ dhanaṃ śuklaṃ prakṚrtitam // Hbhv_9.263 //",
  "GR14hbhvil_u:7801": "atha grāhyāgrāhyāñi",
  "GR14hbhvil_u:7802": "kaurme tatraiva-",
  "GR14hbhvil_u:7803": "nādyāc chūdrasya vipro 'nnaṃ mohād vā yadi kāmataḥ |",
  "GR14hbhvil_u:7804": "na śūdra-yoniṃ vrajati yas tu bhuŚkte hy anāpadi // Hbhv_9.264 //",
  "GR14hbhvil_u:7805": "duṣkṛtaṃ hi manuṣyasya sarvam anne pratiṣṭhitam |",
  "GR14hbhvil_u:7806": "yo yasyānnaṃ samaśnāti sa tasyāśnāti kilbiṣam // Hbhv_9.265 //",
  "GR14hbhvil_u:7807": "ārdhikaḥ kula-mitraś ca sva-gopālaś ca nāpitaḥ |",
  "GR14hbhvil_u:7808": "ete śūdreṣu bhojyānnā dattvā svalpa-pañaṃ budhaiḥ // Hbhv_9.266 //",
  "GR14hbhvil_u:7809": "pāyasaṃ sneha-pakvaṃ yad go-rasaṃ caiva śaktavaḥ |",
  "GR14hbhvil_u:7810": "piñyākaṃ caiva tailaṃ ca śūdrād grāhyaṃ tathaiva ca // Hbhv_9.267 //",
  "GR14hbhvil_u:7811": "aŚgirāḥ-",
  "GR14hbhvil_u:7812": "go-rasaṃ caiva śaktūṃś ca taila-piñyākam eva ca |",
  "GR14hbhvil_u:7813": "apūpān bhakṣayec chūdrāt yat kiñcit payasā kṛtam // Hbhv_9.268 //",
  "GR14hbhvil_u:7814": "atri-smṛtau-",
  "GR14hbhvil_u:7815": "sva-sutāyāś ca yo bhuŚkte sa bhuŚkte pṛthivṚ-malam |",
  "GR14hbhvil_u:7816": "narendra-bhavane bhuktvā viṣṭhāyāṃ jāyate kṛmiḥ // Hbhv_9.269 //",
  "GR14hbhvil_u:7817": "dāsa-nāpita-gopāla- kula-mitrārdha-sṚriñaḥ |",
  "GR14hbhvil_u:7818": "bhojyānnāḥ śūdra-varge 'mṚ tathātma-vinivedakaḥ // Hbhv_9.270 //",
  "GR14hbhvil_u:7819": "madhūdakaṃ phalaṃ mūlam edhāṃsy-abhaya-dakṣiñā |",
  "GR14hbhvil_u:7820": "abhyudyatāni tv etāni grāhyāñy api nikṛṣṭataḥ // Hbhv_9.271 //",
  "GR14hbhvil_u:7821": "khala-kṣetra-gataṃ dhanyaṃ kūpa-vāpisu yaj jalam |",
  "GR14hbhvil_u:7822": "agrāhyād api tad-grāhyaṃ yac ca goṣṭha-gataṃ payaḥ // Hbhv_9.272 //",
  "GR14hbhvil_u:7823": "pānṚyaṃ pāyasaṃ bhakṣyaṃ ghṛtaṃ lavañam eva ca |",
  "GR14hbhvil_u:7824": "hasta-dattaṃ na gṛhñṚyāt tulyaṃ go-māṃsa-bhakṣañaiḥ // Hbhv_9.273 //",
  "GR14hbhvil_u:7825": "manu-smṛtau-",
  "GR14hbhvil_u:7826": "samudraṃ saindhavaṃ caiva lavañe paramādbhute |",
  "GR14hbhvil_u:7827": "pratyakṣe api tu grāhye niṣedhas tv anya-gocaraḥ // Hbhv_9.274 //",
  "GR14hbhvil_u:7828": "āyasenaiva pātreña yad annam upanṚyate |",
  "GR14hbhvil_u:7829": "bhoktā tad viṭ-samaṃ bhuŚkte dātā ca narakaṃ vrajet // Hbhv_9.275 //",
  "GR14hbhvil_u:7830": "go-rakṣakān vāñijakān tathā kāruka-śṚlinaḥ |",
  "GR14hbhvil_u:7831": "proṣyān vārdhūṣikāṃś caiva viprān śūdravad ācaret // Hbhv_9.276 //",
  "GR14hbhvil_u:7832": "kaurme ca tatraiva-",
  "GR14hbhvil_u:7833": "tṛñaṃ kāṣṭhaṃ phalaṃ puṣpaṃ prakāśaṃ vai harer budhaḥ |",
  "GR14hbhvil_u:7834": "dharmārthaṃ kevalaṃ vipra hy anyathā patito bhavet // Hbhv_9.277 //",
  "GR14hbhvil_u:7835": "tila-mudga-yavādṚnāṃ muṣṭir grāhyā pathi sthitaiḥ |",
  "GR14hbhvil_u:7836": "kṣudhārthair nānyathā vipra dharma-vidbhir iti sthitiḥ // Hbhv_9.278 //",
  "GR14hbhvil_u:7837": "vaiṣñavānāṃ hi bhoktavyaṃ prārthyānnaṃ vaiṣñavaiḥ sadā |",
  "GR14hbhvil_u:7838": "avaiṣñavānām annaṃ tu parivarjyam amedhyavat // Hbhv_9.279 //",
  "GR14hbhvil_u:7839": "tathā ca pādme devadūta-vikuñḍala-saṃvāde-",
  "GR14hbhvil_u:7840": "prārthayed vaiṣñavād annaṃ prayatnena vicakṣañaḥ |",
  "GR14hbhvil_u:7841": "sarva-pāpa-viśudhy-arthaṃ tad-abhāve jalaṃ pibet // Hbhv_9.280 //",
  "GR14hbhvil_u:7842": "nāradiye-",
  "GR14hbhvil_u:7843": "mahā-pātaka-saṃyukto vrajed vaiṣñava-mandiram |",
  "GR14hbhvil_u:7844": "yācayed annam amṛtaṃ tad-abhāve jalaṃ pibet // Hbhv_9.281 //",
  "GR14hbhvil_u:7845": "viṣñu-smṛtau-",
  "GR14hbhvil_u:7846": "śrotriyānnaṃ vaiṣñavānnaṃ huta-śeṣaṃ ca yad-dhaviḥ |",
  "GR14hbhvil_u:7847": "ānakhāt śodhayet pāpaṃ tuṣāgniḥ kanakaṃ yathā // Hbhv_9.282 //",
  "GR14hbhvil_u:7848": "skānde mārkañḍeya-bhagṚratha-saṃvāde-",
  "GR14hbhvil_u:7849": "śuddhaṃ bhāgavatasyānnaṃ śuddhaṃ bhagṚrathi-jalam |",
  "GR14hbhvil_u:7850": "śuddhaṃ viṣñu-paraṃ cittaṃ śuddham ekādaśṚ-vratam // Hbhv_9.283 //",
  "GR14hbhvil_u:7851": "avaiṣñava-gṛhe bhuktvā pṚtvā vā jānato 'pi vā |",
  "GR14hbhvil_u:7852": "śuddhiś cāndrāyañe prokta iṣṭāpūrtaṃ vṛthā sadā // Hbhv_9.284 //",
  "GR14hbhvil_u:7853": "śrṚ-prahlāda-vākye ca-",
  "GR14hbhvil_u:7854": "keśavārcā gṛhe yasya na tiṣṭhati mahṚ-pate |",
  "GR14hbhvil_u:7855": "tasyānnaṃ naiva bhoktavyam abhakṣyeña samaṃ smṛtam // Hbhv_9.285 //",
  "GR14hbhvil_u:7856": "kecid vṛtty-anapekṣasya japa-śraddhāvataḥ prabho |",
  "GR14hbhvil_u:7857": "viśvastasyādiśanty asmin kāle 'pi kṛtino japam // Hbhv_9.286 //",
  "GR14hbhvil_u:7858": "atha madhyāhnika-kṛtyāni",
  "GR14hbhvil_u:7859": "madhyāhne snānataḥ pūrvaṃ puṣpādy āhṛtya vā svayam |",
  "GR14hbhvil_u:7860": "bhṛtyādinā vā sampādya kuryān madhyāhnikṚḥ kriyāḥ // Hbhv_9.287 //",
  "GR14hbhvil_u:7861": "snānāśaktau ca madhyāhne snānam ācārya māntrikam |",
  "GR14hbhvil_u:7862": "yathoktaṃ bhagavat-pūjāṃ śaktaś cet prāgvad ācaret // Hbhv_9.288 //",
  "GR14hbhvil_u:7863": "atha vaiṣñava-vaisvadevadi-vidhiḥ",
  "GR14hbhvil_u:7864": "tataḥ kṛṣñārpitenaiva śuddhenānena vaiṣñavaḥ |",
  "GR14hbhvil_u:7865": "vaiśvadevādikaṃ daivaṃ karma paitraṃ ca sādhayet // Hbhv_9.289 //",
  "GR14hbhvil_u:7866": "tad uktaṃ ṣaṣṭhe dina-vibhāge tu kuryāt pañca mahā-makhān |",
  "GR14hbhvil_u:7867": "daivo homena yajñaḥ syāt bhautas tu bali-dānatah // Hbhv_9.290 //",
  "GR14hbhvil_u:7868": "paitro viprānna-dānena paitreña balināthavā |",
  "GR14hbhvil_u:7869": "kiñcid anna-pradānād vā tarpañād vā catur-vidhaḥ // Hbhv_9.291 //",
  "GR14hbhvil_u:7870": "nṛ-yajño 'tithi-satkārāt hanta-kāreña cāmbunā |",
  "GR14hbhvil_u:7871": "brahma-yajño veda-japāt purāña-paṭhanena vā // Hbhv_9.292 //",
  "GR14hbhvil_u:7872": "tan-nityatā",
  "GR14hbhvil_u:7873": "kaurme-",
  "GR14hbhvil_u:7874": "akṛtvā tu dvijaḥ pañca mahā-yajñān dvijottamaḥ |",
  "GR14hbhvil_u:7875": "bhuñjṚta cet su-mūḍhātmā tiryag-yoniṃ sa gacchati // Hbhv_9.293 //",
  "GR14hbhvil_u:7876": "atha vaiṣñava-śrāddha-vidhiḥ",
  "GR14hbhvil_u:7877": "prāpte śrāddha-dine 'pi prāg annaṃ bhagavate 'rpayet |",
  "GR14hbhvil_u:7878": "tac-cheṣeñaiva kurvṚta śrāddhaṃ bhāgavato narah // Hbhv_9.294 //",
  "GR14hbhvil_u:7879": "yac ca smṛtau-",
  "GR14hbhvil_u:7880": "gṛhāgni-śiṣu-devānāṃ yatṚnāṃ brahmācāriñām |",
  "GR14hbhvil_u:7881": "pitṛ-pāko na dātavyo yāvat piñḍān na nirvapet // Hbhv_9.295 // iti |",
  "GR14hbhvil_u:7882": "Ṛdṛñ sāmānya-vacanam viśeṣa-vacana-vrajaih |",
  "GR14hbhvil_u:7883": "śruti-smṛti-purāñādi- varttibhir bādhyate dhruvam // Hbhv_9.296 //",
  "GR14hbhvil_u:7884": "tathā ca pādme-",
  "GR14hbhvil_u:7885": "viṣñor niveditānnena yaṣṭavyaṃ devatāntaram |",
  "GR14hbhvil_u:7886": "pitṛbhyaś cāpi tad deyam tad ānantyāya kalpate // Hbhv_9.297 //",
  "GR14hbhvil_u:7887": "mokṣa-dharme nāradoktau-",
  "GR14hbhvil_u:7888": "sātvataṃ vidhim āsthāya prāñ sūrya-mukha-nisṛtam |",
  "GR14hbhvil_u:7889": "pūjāyām āsa deveśaṃ tac-cheṣeña pitāmahān // Hbhv_9.298 //",
  "GR14hbhvil_u:7890": "brahmāñḍa-purāñe-",
  "GR14hbhvil_u:7891": "yaḥ śrāddha-kāle hari-bhukta-śeṣam",
  "GR14hbhvil_u:7892": "dadāti bhaktyā pitṛ-devatānām |",
  "GR14hbhvil_u:7893": "tenaiva piñḍāṃs tulasṚ-vimiśrān",
  "GR14hbhvil_u:7894": "ākalpa-koṭiṃ pitaraḥ su-tṛptāḥ // Hbhv_9.299 //",
  "GR14hbhvil_u:7895": "skānde-",
  "GR14hbhvil_u:7896": "devān pitṄn samuddiśya yad viṣñor viniveditam |",
  "GR14hbhvil_u:7897": "tān uddiśya tathā kuryāt pradānaṃ tasya caiva hi // Hbhv_9.300 //",
  "GR14hbhvil_u:7898": "prayānti tṛptim atulāṃ sodakena tu tena vai |",
  "GR14hbhvil_u:7899": "mukunda-gātra-lagnena brāhmañānāṃ vilepanam // Hbhv_9.301 //",
  "GR14hbhvil_u:7900": "candanena tu piñḍanam kartavyaṃ pitṛ-tṛptaye |",
  "GR14hbhvil_u:7901": "devānāṃ ca pitṄñāṃ ca jāyate tṛpti-rakṣayā // Hbhv_9.302 //",
  "GR14hbhvil_u:7902": "evaṃ kṛte mahṚ-pala mā bhavet saṃśayaḥ kvacit // Hbhv_9.303 //",
  "GR14hbhvil_u:7903": "tatraiva śrṚ-purusottama-khañḍe-",
  "GR14hbhvil_u:7904": "annādyaṃ śrāddha-kāle tu patitādyair nirṚkṣitam |",
  "GR14hbhvil_u:7905": "tulasṚ-dala-miśreña salilenābhiṣiñcayet // Hbhv_9.304 //",
  "GR14hbhvil_u:7906": "tad-annaṃ śuddhatām eti viṣñor naivedya-miśritam |",
  "GR14hbhvil_u:7907": "viṣñor naivedya-śeṣaṃ tu tasmād deyaṃ dvijātmanām |",
  "GR14hbhvil_u:7908": "piñḍe caiva viśeṣena pitṄñāṃ tṛptim icchatā // Hbhv_9.305 //",
  "GR14hbhvil_u:7909": "tatraiva śrṚ-brahma-nārada-saṃvāde-",
  "GR14hbhvil_u:7910": "pitṄn uddiśya yaiḥ pūjā keśavasya kṛtā naraih |",
  "GR14hbhvil_u:7911": "tyaktvā te nārakṚṃ pṚḍāṃ muktiṃ yānti mahā-mune // Hbhv_9.306 //",
  "GR14hbhvil_u:7912": "dhanyās te mānavā loke kali-kāle viśeṣatah |",
  "GR14hbhvil_u:7913": "ye kurvanti harer nityaṃ pitr-arthaṃ pūjanaṃ mune // Hbhv_9.307 //",
  "GR14hbhvil_u:7914": "kiṃ dattair bahubhir piñḍair gayā-śrāddhādibhir mune |",
  "GR14hbhvil_u:7915": "yair arcito harir bhaktyā pitr-arthaṃ ca dine dine // Hbhv_9.308 //",
  "GR14hbhvil_u:7916": "yam uddiśya hareḥ pūjā kriyate muni-puŚgava |",
  "GR14hbhvil_u:7917": "uddhṛtya narakāvāsāt taṃ nayet paramaṃ padam // Hbhv_9.309 //",
  "GR14hbhvil_u:7918": "yo dadāti hareḥ sthānaṃ pitṄn uddiśya nārada |",
  "GR14hbhvil_u:7919": "kartavyaṃ hi pitṄñāṃ yat tat kṛtaṃ tena bho dvija // Hbhv_9.310 //",
  "GR14hbhvil_u:7920": "śrutau ca-",
  "GR14hbhvil_u:7921": "eka eva nārāyaña āsṚt, na brahmā, neme dyāvā-pṛthivyau, sarve devāḥ, sarve pitaraḥ, sarve manusyāḥ |",
  "GR14hbhvil_u:7922": "viṣñunā aśitam aśnanti viṣñunāghrātaṃ jighranti,",
  "GR14hbhvil_u:7923": "viṣñunā pṚtaṃ pibanti,",
  "GR14hbhvil_u:7924": "tasmād vidhvaṃso viṣñūpāhṛtaṃ bhakṣayeyuḥ // Hbhv_9.311 // iti |",
  "GR14hbhvil_u:7925": "ata evoktaṃ śrṚ-bhagavatā viṣñu-dharme-",
  "GR14hbhvil_u:7926": "prāñebhyo juhuyād annaṃ man-niveditam uttamam |",
  "GR14hbhvil_u:7927": "tṛpyanti sarvadā prāñā man-nivedita-bhakṣañāt // Hbhv_9.312 //",
  "GR14hbhvil_u:7928": "tasmāt sarva-prayatnena pradeyaṃ man-niveditam |",
  "GR14hbhvil_u:7929": "mamāpi hṛdaya-sthasya pitṄñāṃ ca viśeṣataḥ // Hbhv_9.313 //",
  "GR14hbhvil_u:7930": "kiṃ ca tatraivānyatra-",
  "GR14hbhvil_u:7931": "bhakṣyaṃ bhojyaṃ ca yat kiñcid anivedyāgra-bhoktari |",
  "GR14hbhvil_u:7932": "na deyaṃ pitṛ-devebhyaḥ prāyaścittṚ yato bhavet // Hbhv_9.314 //",
  "GR14hbhvil_u:7933": "svargādau kathito devair agra-bhug bhagavān hariḥ |",
  "GR14hbhvil_u:7934": "yajña-bhāga-bhujo devās tatas tena prakalpitāḥ // Hbhv_9.315 //",
  "GR14hbhvil_u:7935": "skānde śrṚ-mārkañḍeya-bhagṚratha-saṃvāde-",
  "GR14hbhvil_u:7936": "yas tu vidyā-vinirmuktaṃ mūrkhaṃ matvā tu vaiṣñavam |",
  "GR14hbhvil_u:7937": "vedavidbhyo 'vadād vipraḥ śrāddhaṃ tad rākṣasaṃ bhavet // Hbhv_9.316 //",
  "GR14hbhvil_u:7938": "siktha-mātraṃ tu yad bhuŚkte jalaṃ gañḍūṣa-mātrakam |",
  "GR14hbhvil_u:7939": "tad-annaṃ meruñā tulyaṃ taj jalaṃ sāgaropamam // Hbhv_9.317 //",
  "GR14hbhvil_u:7940": "brahma-purāñe śrṚ-brahma-vacanam-",
  "GR14hbhvil_u:7941": "śaŚkhāŚkita-tanur vipro bhuŚkte yasya ca veśmani |",
  "GR14hbhvil_u:7942": "tad-annaṃ svayam aśnāti pitṛbhiḥ saha keśavaḥ // Hbhv_9.318 //",
  "GR14hbhvil_u:7943": "smṛtiś ca-",
  "GR14hbhvil_u:7944": "surābhāñḍastha-pṚyūṣaṃ yathā naśyati tat-kṣañāt |",
  "GR14hbhvil_u:7945": "cakrāŚka-rahitaṃ śrāddhaṃ tathā śātātapo 'bravṚt // Hbhv_9.319 //",
  "GR14hbhvil_u:7946": "kiṃ ca, śrṚ-viṣñu-rahasye-",
  "GR14hbhvil_u:7947": "niveśayen naro mohād anya-paŚktau hareḥ priyam |",
  "GR14hbhvil_u:7948": "sa paten niraye ghore paŚkti-bhedṚ narādhamaḥ // Hbhv_9.320 //",
  "GR14hbhvil_u:7949": "atha śrṚ-bhagavad-arpañe niṣiddham",
  "GR14hbhvil_u:7950": "niveditaṃ yad anyasmai tad ucchiṣṭaṃ hi kathyate |",
  "GR14hbhvil_u:7951": "ataḥ kathañcid api tan na śrṚ-bhagavate'rpayet // Hbhv_9.321 //",
  "GR14hbhvil_u:7952": "tathā caikādaśa-skandhe śrṚ-bhagavad-uktau [BhP 11.11.40]-",
  "GR14hbhvil_u:7953": "api dṚpāvalokaṃ me nopayuñjyān niveditam // Hbhv_9.322 //",
  "GR14hbhvil_u:7954": "nāradṚye-",
  "GR14hbhvil_u:7955": "pitṛ-śeṣaṃ tu you dadyād dharaye paramātmane |",
  "GR14hbhvil_u:7956": "retodāḥ pitaras tasya bhavanti kleśa-bhāginaḥ // Hbhv_9.323 //",
  "GR14hbhvil_u:7957": "śrṚ- viṣñu-dharme-",
  "GR14hbhvil_u:7958": "hari-śeṣaṃ havir dadyāt pitṄñām akṣayaṃ bhavet |",
  "GR14hbhvil_u:7959": "na punaḥ pitṛ-śeṣaṃ tu harer brahmādi-sad-guroḥ // Hbhv_9.324 //",
  "GR14hbhvil_u:7960": "anyatra ca-",
  "GR14hbhvil_u:7961": "dakṣādayaś ca pitaro bhṛtyā indrādayaḥ surāḥ |",
  "GR14hbhvil_u:7962": "atas tad-bhakta-śeṣaṃ tu viṣñor naiva nivedayet // Hbhv_9.325 // iti |",
  "GR14hbhvil_u:7963": "evam āvaśyakaṃ kṛtvā vaiṣñavebhyo vibhajya ca |",
  "GR14hbhvil_u:7964": "śrṚman-mahā-prasādānnaṃ bhuñjṚta saha bandhubhiḥ // Hbhv_9.326 //",
  "GR14hbhvil_u:7965": "tathā ca prahlāda-pañcarātre-",
  "GR14hbhvil_u:7966": "svabhāvasthaiḥ karma-jaḍān vañcayan draviñādibhiḥ |",
  "GR14hbhvil_u:7967": "harer naivedya-sambhārān vaiṣñavebhyaḥ samarpayet // Hbhv_9.327 //",
  "GR14hbhvil_u:7968": "ataiva vaiṣñava-tantre-",
  "GR14hbhvil_u:7969": "harer niveditaṃ kiñccin na dadyāt karhicid budhaḥ |",
  "GR14hbhvil_u:7970": "abhaktebhyaḥ saśalyebhyo yad davan niraye vrajet // Hbhv_9.328 //",
  "GR14hbhvil_u:7971": "viṣñu-dharmottare-",
  "GR14hbhvil_u:7972": "avaiṣñave deva-dhṛtaṃ nirmālyaṃ na prayacchati |",
  "GR14hbhvil_u:7973": "naivedyaṃ vā mahābhāga tasya tuṣyati keśavaḥ // Hbhv_9.329 // iti |",
  "GR14hbhvil_u:7974": "kathañcid api nāśnṚyād akṛtvā kṛṣña-pūjanam |",
  "GR14hbhvil_u:7975": "na cāsamarpya govinde kiñcid bhuñjṚta vaiṣñavaḥ // Hbhv_9.330 //",
  "GR14hbhvil_u:7976": "atha pūjā-vyatirikta-bhojana-doṣāḥ",
  "GR14hbhvil_u:7977": "śrṚ-kūrma-purāñe-",
  "GR14hbhvil_u:7978": "anarcayitvā govindaṃ yair bhuktaṃ dharma-varjitaiḥ |",
  "GR14hbhvil_u:7979": "śvāna-viṣṭhā-samaṃ cānnaṃ nṚraṃ ca surayā samam // Hbhv_9.331 //",
  "GR14hbhvil_u:7980": "kiṃ ca-",
  "GR14hbhvil_u:7981": "yo mohād athavālasyād akṛtvā devatārcanam |",
  "GR14hbhvil_u:7982": "bhuŚkte sa yāti narakaṃ śūkareṣv iha jāyate // Hbhv_9.332 //",
  "GR14hbhvil_u:7983": "viṣñu-dharmottare-",
  "GR14hbhvil_u:7984": "eka-kālaṃ dvikālaṃ vā tri-kālaṃ pūjayed dharim |",
  "GR14hbhvil_u:7985": "apūjya bhojanaṃ kurvan narakāñi vrajen naraḥ // Hbhv_9.333 //",
  "GR14hbhvil_u:7986": "nāradṚye ca-",
  "GR14hbhvil_u:7987": "prātar madhyandinaṃ sāyaṃ viṣñu-pūjā smṛtā budhaiḥ |",
  "GR14hbhvil_u:7988": "aśakto vistareñaiva prātaḥ sampūjya keśavam // Hbhv_9.334 //",
  "GR14hbhvil_u:7989": "madhyāhne caiva sāyaṃ ca puṣpāñjalim api kṣipet |",
  "GR14hbhvil_u:7990": "madhyāhne vā vistareña saṃkṣepeñāthavā harim // Hbhv_9.335 //",
  "GR14hbhvil_u:7991": "sambhojya bhojanaṃ kuryād anyathā narakaṃ vrajet // Hbhv_9.336 //",
  "GR14hbhvil_u:7992": "athānarpita-bhoga-niṣedhaḥ",
  "GR14hbhvil_u:7993": "hāyaśṚrṣa-pañcarātre-",
  "GR14hbhvil_u:7994": "na tv evāpūjya bhuñjṚta bhagavantaṃ janārdanam |",
  "GR14hbhvil_u:7995": "na tat svayaṃ samaśnṚyāt yad viṣñau na nivedayet // Hbhv_9.337 //",
  "GR14hbhvil_u:7996": "brahmāñḍa-purāñe -",
  "GR14hbhvil_u:7997": "patraṃ puṣpaṃ phalaṃ toyam anna-pānādyam auṣadham |",
  "GR14hbhvil_u:7998": "anivedya ca bhuñjṚta yad āhārāya kalpitam // Hbhv_9.338 //",
  "GR14hbhvil_u:7999": "anivedyaṃ tu bhuñjānaḥ prāyaścittṚ bhaven naraḥ |",
  "GR14hbhvil_u:8000": "tasmāt sarvaṃ nivedyaiva viṣñor bhuñjṚta sarvadā // Hbhv_9.339 //",
  "GR14hbhvil_u:8001": "pādme gautamāmbarṚṣa-saṃvāde-",
  "GR14hbhvil_u:8002": "ambarṚṣa gṛhe pakvaṃ yad abhṚṣṭaṃ sadātmanaḥ |",
  "GR14hbhvil_u:8003": "anivedya harer bhuñjan sapta-kalpāni nārakṚ // Hbhv_9.340 //",
  "GR14hbhvil_u:8004": "tatraivottara-kāñḍe śivomā-saṃvāde (6.253.112)-",
  "GR14hbhvil_u:8005": "avaiṣñavānāṃ yac cānnaṃ patitānāṃ tathaiva ca |",
  "GR14hbhvil_u:8006": "anarpitaṃ tathā viṣñau śva-māṃsa-sadṛśaṃ bhavet // Hbhv_9.341 //",
  "GR14hbhvil_u:8007": "viṣñu-smṛtau-",
  "GR14hbhvil_u:8008": "anivedya tu yo bhuŚkte haraye paramātmane |",
  "GR14hbhvil_u:8009": "majjanti pitaras tasya narake śāśvatṚḥ samāḥ // Hbhv_9.342 //",
  "GR14hbhvil_u:8010": "ataiva gautmāmbarṚṣa-saṃvāde-",
  "GR14hbhvil_u:8011": "ambarṚṣa navaṃ vastraṃ phalam annaṃ rasādikam |",
  "GR14hbhvil_u:8012": "kṛtvā viṣñūpabhuktaṃ tu sadā sevyaṃ hi vaiṣñavaiḥ // Hbhv_9.343 //",
  "GR14hbhvil_u:8013": "viṣñu-dharmāgnipurāñayoḥ-",
  "GR14hbhvil_u:8014": "gandhānna-vara-bhakṣyāṃś ca srajo vāsāṃsi bhūṣañam |",
  "GR14hbhvil_u:8015": "dattvā tu devadevāya tac-cheṣāñy upabhuñjate // Hbhv_9.344 //",
  "GR14hbhvil_u:8016": "gāruḍe-",
  "GR14hbhvil_u:8017": "pādodakaṃ piben nityaṃ naivedyaṃ bhakṣayed dhareḥ |",
  "GR14hbhvil_u:8018": "śeṣāś ca mastake dhāryā iti vedānuśāsanam // Hbhv_9.345 //",
  "GR14hbhvil_u:8019": "ṣaṣṭha-skandhe puṃsavana-vrata-prasaŚge [BhP 6.19.20]-",
  "GR14hbhvil_u:8020": "udvāsya devaṃ sve dhāmni tan niveditam agrataḥ |",
  "GR14hbhvil_u:8021": "adyād ātma-viśuddhy-arthaṃ sarva-kāmārtha-siddhaye // Hbhv_9.346 //",
  "GR14hbhvil_u:8022": "aṣṭama-skandhe ca payo-vrata-prasaŚge [BhP 8.16.42]-",
  "GR14hbhvil_u:8023": "niveditaṃ tad-bhaktāya dadyād bhuñjṚta vā svayam // Hbhv_9.347 //",
  "GR14hbhvil_u:8024": "gautamṚya-tantre-",
  "GR14hbhvil_u:8025": "śuklopacāra-sambhārair nityaśo harim arcayet |",
  "GR14hbhvil_u:8026": "nivedya kṛṣñāya vidhivad annaṃ bhuñjṚta tat svayam |",
  "GR14hbhvil_u:8027": "athavā sātvate dadyād yadi labhyate bhaktitaḥ // Hbhv_9.348 //",
  "GR14hbhvil_u:8028": "śarat-pradṚpe ca-",
  "GR14hbhvil_u:8029": "bhakta-kṣaña-kṣaño devaḥ smṛtiḥ sevā sva-veśmani |",
  "GR14hbhvil_u:8030": "sva-bhojyasyārpañaṃ dānaṃ phalam indrādi-durlabham // Hbhv_9.349 //",
  "GR14hbhvil_u:8031": "atha naivedya-bhakṣaña-vidhiḥ",
  "GR14hbhvil_u:8032": "dṛṣṭvā mahā-prasādānnaṃ tat prāŚ natvābhimantrayet |",
  "GR14hbhvil_u:8033": "sveṣṭa-nāmnā tato mūla-manunā vāra-saptakam // Hbhv_9.350 //",
  "GR14hbhvil_u:8034": "dharmarājādi-bhāgaṃ cāpāsya śrṚ-carañāmṛtam |",
  "GR14hbhvil_u:8035": "tulasṚṃ cātra nikṣipya ślokān saŚkṚrtayed imān // Hbhv_9.351 //",
  "GR14hbhvil_u:8036": "yasyocchiṣṭaṃ hi vāñchanti brahmādyā ṛṣayo 'malāḥ |",
  "GR14hbhvil_u:8037": "siddhādyāś ca hares tasya vayam ucchiṣṭa-bhojinaḥ // Hbhv_9.352 //",
  "GR14hbhvil_u:8038": "kiṃ ca-",
  "GR14hbhvil_u:8039": "yasya nāmnā vinaśyanti mahāpātaka-rāśayaḥ |",
  "GR14hbhvil_u:8040": "tasya śrṚ-kṛṣña-devasya vayam ucchiṣṭa-bhojinaḥ // Hbhv_9.353 //",
  "GR14hbhvil_u:8041": "ucchiṣṭa-bhojinas tasya vayam adbhuta-karmañaḥ |",
  "GR14hbhvil_u:8042": "yo bālya-lṚlayā tāṃs tān pūtanādṚn apātayat // Hbhv_9.354 //",
  "GR14hbhvil_u:8043": "ekādaśa-skandhe [BhP 11.6.46]-",
  "GR14hbhvil_u:8044": "tvayopabhukta-srag-gandha-vāso 'laŚkāra-carcitāḥ |",
  "GR14hbhvil_u:8045": "ucchiṣṭa-bhojino dāsās tava māyāṃ jayemahi // Hbhv_9.355 //",
  "GR14hbhvil_u:8046": "yato 'mṛtopastarañam asṚty uktvā yathā-vidhi |",
  "GR14hbhvil_u:8047": "pañca prāñāhutṚḥ kṛtvā bhuñjṚta purataḥ prabhoḥ // Hbhv_9.356 //",
  "GR14hbhvil_u:8048": "śrṚ-viṣñu-purāñe [ViP 3.11.77, 79-80, 82-3, 86-91, 95-6, 98] aurva-sagara-saṃvāde-",
  "GR14hbhvil_u:8049": "praśasta-ratna-pāñis tu bhuñjṚta prayato gṛhṚ // Hbhv_9.357 //",
  "GR14hbhvil_u:8050": "puñya-gandhau śasta-mālya-dhārṚ caiva nareśvara |",
  "GR14hbhvil_u:8051": "naika-vastra-dharo 'thārdra-pāñi-pādo mahṚpate // Hbhv_9.358 //",
  "GR14hbhvil_u:8052": "viśuddha-vadanaḥ prṚto bhuñjṚta na vidiŚ-mukhaḥ |",
  "GR14hbhvil_u:8053": "prāŚ-mukhodaŚ-mukho vāpi na caivānya-manā naraḥ // Hbhv_9.359 //",
  "GR14hbhvil_u:8054": "dattvā tu bhaktaṃ śiṣyebhyaḥ kṣudhitebhyas tathā gṛhṚ |",
  "GR14hbhvil_u:8055": "praśasta-śuddha-pātre tu bhuñjṚtākupito dvijaḥ // Hbhv_9.360 //",
  "GR14hbhvil_u:8056": "nāsandi-saṃsthite pātre nādeśe ca nareśvara |",
  "GR14hbhvil_u:8057": "nākāle nātisaŚkṚrñe dattvāgraṃ ca naro 'gnaye |",
  "GR14hbhvil_u:8058": "nāśeṣaṃ puruṣo 'śnṚyād anyatra jagatṚ-pate // Hbhv_9.361 //",
  "GR14hbhvil_u:8059": "madhvambhu-dadhi-sarpibhyaḥ saktubhyaś ca vivekavān |",
  "GR14hbhvil_u:8060": "aśnṚyāt tan-mayo bhūtvā pūrvaṃ tu madhuraṃ rasam // Hbhv_9.362 //",
  "GR14hbhvil_u:8061": "lavañāmle tathā madhye kaṭu-tiktādikāṃs tataḥ |",
  "GR14hbhvil_u:8062": "prāg dravaṃ puruṣo 'śnṚyān madhye kaṭhināśanam // Hbhv_9.363 //",
  "GR14hbhvil_u:8063": "ante punar dravāśṚ tu balārogye na muñcati |",
  "GR14hbhvil_u:8064": "pañca-grāsaṃ mahā-maunaṃ prāñādyāpyāyanāya tat // Hbhv_9.364 //",
  "GR14hbhvil_u:8065": "bhuktvā samyag athācamya prāŚ-mukhodaŚmukho 'pi vā |",
  "GR14hbhvil_u:8066": "yathāvat punar ācāmet pāñṚ prakṣālya mūlataḥ // Hbhv_9.365 //",
  "GR14hbhvil_u:8067": "svasthaḥ praśānta-cittas tu kṛtāsana-parigrahaḥ |",
  "GR14hbhvil_u:8068": "abhṚṣṭa-devatānāṃ tu kurvṚta smarañaṃ naraḥ // Hbhv_9.366 //",
  "GR14hbhvil_u:8069": "agastir agnir baḍavānalaś ca",
  "GR14hbhvil_u:8070": "bhuktaṃ mayānnaṃ jarayatv aśeṣam |",
  "GR14hbhvil_u:8071": "sukhaṃ ca me tat-pariñāma-sambhavaṃ",
  "GR14hbhvil_u:8072": "yacchantv arogo mama cāstu dehe // Hbhv_9.367 //",
  "GR14hbhvil_u:8073": "viṣñuḥ samastendriya-deha-dehṚ",
  "GR14hbhvil_u:8074": "pradhāna-bhūto bhagavān yathaikaḥ |",
  "GR14hbhvil_u:8075": "satyena tenāttam aśeṣam annam",
  "GR14hbhvil_u:8076": "ārogyadaṃ me pariñāmam etu // Hbhv_9.368 //",
  "GR14hbhvil_u:8077": "ity uccārya sva-hastena parimṛjya tathodaram |",
  "GR14hbhvil_u:8078": "anāyāsa-pradāyṚni kuryāt karmāñy atandritaḥ // Hbhv_9.369 //",
  "GR14hbhvil_u:8079": "kaurme vyāsa-gṚtāyām-",
  "GR14hbhvil_u:8080": "prāŚ-mukho 'nnāni bhuñjṚta sūryābhimukham eva vā |",
  "GR14hbhvil_u:8081": "āsṚnaḥ svāsane siddhe bhūmyāṃ pādau nidhāya ca // Hbhv_9.370 //",
  "GR14hbhvil_u:8082": "āyuṣyaṃ prāŚ-mukho bhuŚkte yaśasyaṃ dakṣiñāmukhaḥ |",
  "GR14hbhvil_u:8083": "śriyaṃ pratyaŚ-mukho bhuŚkte ṛtaṃ bhuŚkte udaŚ-mukhaḥ // Hbhv_9.371 //",
  "GR14hbhvil_u:8084": "pañcārdro bhojanaṃ kuryād bhūmau pātraṃ nidhāya ca |",
  "GR14hbhvil_u:8085": "upavāsena tat tulyaṃ manur āha prajāpatiḥ // Hbhv_9.372 //",
  "GR14hbhvil_u:8086": "upalipte śucau deśe pādau prakṣālya vai karau |",
  "GR14hbhvil_u:8087": "ācamyārdrānano 'krodhaḥ pañcārdro bhojanaṃ caret // Hbhv_9.373 //",
  "GR14hbhvil_u:8088": "mahā-vyāhṛtibhis tv annaṃ parivāryodakena tu |",
  "GR14hbhvil_u:8089": "amṛtopastarañam asṚtyapośāna-kriyāṃ caret // Hbhv_9.374 //",
  "GR14hbhvil_u:8090": "svāhā-prañava-saṃyuktāṃ prāñāyety āhutiṃ tataḥ |",
  "GR14hbhvil_u:8091": "apānāya tato hutvā vyānāya tad-anantaram // Hbhv_9.375 //",
  "GR14hbhvil_u:8092": "udānāya tataḥ kuryāt samānāyeti pañcamṚm |",
  "GR14hbhvil_u:8093": "vijñāya tattvam eteṣāṃ juhuyād ātmani dvijāḥ // Hbhv_9.376 //",
  "GR14hbhvil_u:8094": "śeṣam annaṃ yathākāmaṃ bhuñjṚta vyañjanair yutam |",
  "GR14hbhvil_u:8095": "dhyātvā tan-manasā devam ātmānaṃ vai prajāpatim // Hbhv_9.377 //",
  "GR14hbhvil_u:8096": "amṛtāpidhānam asṚty upariṣṭād apaḥ pibet // Hbhv_9.378 //",
  "GR14hbhvil_u:8097": "kiṃ ca, tatraiva-",
  "GR14hbhvil_u:8098": "yad bhuŚkte veṣṭita-śirā yac ca bhuŚkte vidiŚ-mukhaḥ |",
  "GR14hbhvil_u:8099": "sopānatkaś ca yad bhuŚkte sarvaṃ vidyāt tad āsuram // Hbhv_9.379 //",
  "GR14hbhvil_u:8100": "nārdha-rātre na madhyāhne nājṚrñaṃ nārdra-vastra-dhṛk |",
  "GR14hbhvil_u:8101": "na ca bhinnāsana-gato na yāne saṃsthito 'pi vā // Hbhv_9.380 //",
  "GR14hbhvil_u:8102": "na bhinna-bhājane caiva na bhūmyāṃ na ca pāñiṣu |",
  "GR14hbhvil_u:8103": "anārogyam anāyuṣyam asvargyaṃ cātibhojanam |",
  "GR14hbhvil_u:8104": "apuñyaṃ loka-vidviṣṭaṃ tasmāt tat parivarjayet // Hbhv_9.381 //",
  "GR14hbhvil_u:8105": "kiṃ ca-",
  "GR14hbhvil_u:8106": "na vāma-hastenoddhṛtya pibed vaktreña vā jalam // Hbhv_9.382 //",
  "GR14hbhvil_u:8107": "viṣñu-smṛtau-",
  "GR14hbhvil_u:8108": "pibataḥ patate toyaṃ bhājane mukha-nirgayam |",
  "GR14hbhvil_u:8109": "abhojyaṃ tad bhaved annaṃ bhuktvā cāndrāyañaṃ caret // Hbhv_9.383 //",
  "GR14hbhvil_u:8110": "mārkañḍeye-",
  "GR14hbhvil_u:8111": "bhuñjṚtānnaṃ ca tac-citto hy antarjāsu sadā naraḥ |",
  "GR14hbhvil_u:8112": "upaghātād ṛte doṣānnānnasyodṚrayed budhaḥ // Hbhv_9.384 //",
  "GR14hbhvil_u:8113": "anyatra ca-",
  "GR14hbhvil_u:8114": "hastādṛte'mbunānyenān aśnan pātrād ṛte pibet |",
  "GR14hbhvil_u:8115": "dakṣiñaṃ tu parityajya vāme nṚraṃ nighāpayet |",
  "GR14hbhvil_u:8116": "abhojyaṃ tad bhaved annaṃ pānṚyaṃ ca surā-samam // Hbhv_9.385 //",
  "GR14hbhvil_u:8117": "tṛpto dadyād dhi tad-annaṃ śeṣaṃ durgata-tṛptaye // Hbhv_9.386 //",
  "GR14hbhvil_u:8118": "samyag ācamya dakṣāŚghrer aŚguṣṭhe vāri nikṣipet // Hbhv_9.387 //",
  "GR14hbhvil_u:8119": "tataḥ saṃsmṛtya santuṣṭaḥ puṣṭidām iṣṭa-devatām |",
  "GR14hbhvil_u:8120": "sannikṛṣṭair vṛtaḥ śiṣṭair japed anna-pater manūn |",
  "GR14hbhvil_u:8121": "annapate'nnasya no dehi // Hbhv_9.388 // ity ādi |",
  "GR14hbhvil_u:8122": "bhakṣayed atha tāmbūlaṃ prasādaṃ vallavṚ-prabhoḥ |",
  "GR14hbhvil_u:8123": "śiṣṭair iṣṭair japed divyaṃ bhagavan nāma-maŚgalam // Hbhv_9.389 //",
  "GR14hbhvil_u:8124": "atha naivedya-māhātmyam",
  "GR14hbhvil_u:8125": "vārāhe-",
  "GR14hbhvil_u:8126": "yo mamaivārcanaṃ kṛtvā tatra prāpañam uttamam |",
  "GR14hbhvil_u:8127": "śeṣam annaṃ śam aśnāti tataḥ saukhyataraṃ nu kim // Hbhv_9.390 //",
  "GR14hbhvil_u:8128": "skānde-",
  "GR14hbhvil_u:8129": "tavopahāraṃ bhuktvā yaḥ sevate yajña-pūruṣam |",
  "GR14hbhvil_u:8130": "sevitaṃ tena niyataṃ puroḍāśo mahādhiyā // Hbhv_9.391 //",
  "GR14hbhvil_u:8131": "kiṃ ca tatraiva-",
  "GR14hbhvil_u:8132": "śaŚkhodakaṃ tṚrtha-varād variṣṭhaṃ",
  "GR14hbhvil_u:8133": "pādodakaṃ tṚrtha-gañād gariṣṭham |",
  "GR14hbhvil_u:8134": "naivedya-śeṣaṃ kratu-koṭi-puñyaṃ",
  "GR14hbhvil_u:8135": "nirmālya-śeṣaṃ vrata-dāna-tulyam // Hbhv_9.392 //",
  "GR14hbhvil_u:8136": "naivedya-śeṣaṃ tula-sṚvi-miśraṃ",
  "GR14hbhvil_u:8137": "viśeṣataḥ pāda-jalena siktam |",
  "GR14hbhvil_u:8138": "yo 'śnāti nityaṃ purato murāreḥ",
  "GR14hbhvil_u:8139": "prāpnoti yajñāyuta-koṭi-puñyam // Hbhv_9.393 //",
  "GR14hbhvil_u:8140": "ṣaḍbhir māsopavāsais tu yat phalaṃ parikṚrtitam |",
  "GR14hbhvil_u:8141": "viṣñor naivedya-śeṣe yat phalaṃ tad bhuñjatāṃ kalau // Hbhv_9.394 //",
  "GR14hbhvil_u:8142": "kiṃ ca, tatra śrṚ-śālagrāma-śilā-māhātmye-",
  "GR14hbhvil_u:8143": "bhaktyā bhunakti naivedyaṃ śālagrāma-śilārpitam |",
  "GR14hbhvil_u:8144": "koṭiṃ makhasya labhate phalaṃ śata-sahasraśaḥ // Hbhv_9.395 //",
  "GR14hbhvil_u:8145": "brahma-vāri-gṛhasthaiś ca vānaprasthaiś ca bhikṣubhiḥ |",
  "GR14hbhvil_u:8146": "bhoktavyaṃ viṣñu-naivedyaṃ nātra kāryā vicārañā // Hbhv_9.396 //",
  "GR14hbhvil_u:8147": "bhuktvānya-deva-naivedyaṃ dvijaś cāndrāyañaṃ caret |",
  "GR14hbhvil_u:8148": "bhuktvā keśava-naivedyaṃ yajña-koṭi-phalaṃ labhet // Hbhv_9.397 //",
  "GR14hbhvil_u:8149": "tatraiva śrṚ-brahma-nārada-saṃvāde-",
  "GR14hbhvil_u:8150": "agniṣṭoma-sahasrais tu vājapeya-śatair api |",
  "GR14hbhvil_u:8151": "tat phalaṃ prāpyate nūnaṃ viṣñor naivedya-bhakṣañāt // Hbhv_9.398 //",
  "GR14hbhvil_u:8152": "hṛdi rūpaṃ mukhe nāma naivedyam udare hareḥ |",
  "GR14hbhvil_u:8153": "pādodakaṃ ca nirmālyaṃ mastake yasya so 'cyutaḥ // Hbhv_9.399 //",
  "GR14hbhvil_u:8154": "kiṃ ca-",
  "GR14hbhvil_u:8155": "pāvanaṃ viṣñu-naivedyaṃ sura-siddharṣibhiḥ smṛtam |",
  "GR14hbhvil_u:8156": "anya-devasya naivedyaṃ bhuvattvācāndrāyañaṃ caret // Hbhv_9.400 //",
  "GR14hbhvil_u:8157": "koṭi-yajñais tu yat puñyaṃ māsopoṣaña-koṭibhiḥ |",
  "GR14hbhvil_u:8158": "tat phalaṃ prāpyate pumbhir viṣñor naivedya-bhakṣañāt // Hbhv_9.401 //",
  "GR14hbhvil_u:8159": "tulasyāś ca rajo-juṣṭaṃ naivedyasya ca bhakṣañam |",
  "GR14hbhvil_u:8160": "nirmālyaṃ ca dhṛtaṃ yena mahā-pātaka-nāśanam // Hbhv_9.402 //",
  "GR14hbhvil_u:8161": "bṛhad-viṣñu-purāñe --",
  "GR14hbhvil_u:8162": "naivedyaṃ jagadṚśasya anna-pānādikaṃ ca yat |",
  "GR14hbhvil_u:8163": "brahmavan nirvikāraṃ hi yathā viṣñus tathaiva tat // Hbhv_9.403 //",
  "GR14hbhvil_u:8164": "vikāraṃ ye prakurvanti bhakṣañe tad dvijātayaḥ // Hbhv_9.404 //",
  "GR14hbhvil_u:8165": "kuṣṭha-vyādhi-samāyuktāḥ putra-dāra-vivarjitāḥ |",
  "GR14hbhvil_u:8166": "nirayaṃ yānti te viprā yasmān nāvartate punaḥ // Hbhv_9.405 //",
  "GR14hbhvil_u:8167": "viṣñudharmottare-",
  "GR14hbhvil_u:8168": "navam annaṃ phalaṃ puṣpaṃ nivedya madhusūdane |",
  "GR14hbhvil_u:8169": "paścād bhuŚkte svayaṃ yaś ca tasya tuṣyati keśavaḥ // Hbhv_9.406 //",
  "GR14hbhvil_u:8170": "brahmāñḍa-purāñe-",
  "GR14hbhvil_u:8171": "mukundāśana-śeṣaṃ tu yo hi bhuŚkte dine dine |",
  "GR14hbhvil_u:8172": "sikthe sikthe bhavet puñyaṃ cāndrāyaña-śatādhikam // Hbhv_9.407 //",
  "GR14hbhvil_u:8173": "anyatrāpi-",
  "GR14hbhvil_u:8174": "ekādaśṚ-sahasrais tu māsopoṣaña-koṭibhiḥ |",
  "GR14hbhvil_u:8175": "tat phalaṃ prāpyate pumbhir viṣñor naivedya-bhakṣañāt // Hbhv_9.408 // iti |",
  "GR14hbhvil_u:8176": "tato yathoktam ācamya tāmbūlādi vibhajya ca |",
  "GR14hbhvil_u:8177": "mahā-prasādaṃ dāsyena gṛhñṚyāt prayataḥ svayam // Hbhv_9.409 //",
  "GR14hbhvil_u:8178": "tathā ca navama-skandhe śrṚmad-ambarṚṣa-carite [BhP 9.4.20]-",
  "GR14hbhvil_u:8179": "kāmaṃ ca dāsye na tu kāma-kāmyayā",
  "GR14hbhvil_u:8180": "yathottamaśloka-janāśrayā ratiḥ // Hbhv_9.410 //",
  "GR14hbhvil_u:8181": "naivedya-bhakṣañe yac ca nirmālya-grahañe ca yat |",
  "GR14hbhvil_u:8182": "māhātmyam ādau likhitaṃ jñeyaṃ sarvam ihāpi tat // Hbhv_9.411 //",
  "GR14hbhvil_u:8183": "iti śrṚ-gopāla-bhaṭṭa-vilikhite śrṚ-bhagavad-bhakti-vilāse",
  "GR14hbhvil_u:8184": "mahā-prasādo nāma navamo vilāsaḥ |",
  "GR14hbhvil_u:8185": "*************************************************************************",
  "GR14hbhvil_u:8186": "10. Satsamgama-Vilasa",
  "GR14hbhvil_u:8187": "daśama-vilāsaḥ",
  "GR14hbhvil_u:8188": "śrī-kṛṣṇa-caraṇāmbhoja-madhupebhyo namo namaḥ |",
  "GR14hbhvil_u:8189": "kathañcid āśrayād yeṣāṃ śvāpi tad-gandha-bhāg bhavet // Hbhv_10.1 //",
  "GR14hbhvil_u:8190": "atha śrī-kṛṣṇa-bhaktānāṃ sabhāṃ sa-vinayaṃ śubhām |",
  "GR14hbhvil_u:8191": "gacched vaiṣṇava-cihnāḍhyaḥ pātuṃ kṛṣṇa-kathā-sudhām // Hbhv_10.2 //",
  "GR14hbhvil_u:8192": "tathā ca smṛtiḥ -",
  "GR14hbhvil_u:8193": "itihāsa-purāṇābhyāṃ ṣaṣṭha-saptamakau nayet // Hbhv_10.3 //",
  "GR14hbhvil_u:8194": "atha śrī-bhagavad-bhaktānāṃ lakṣaṇāni -",
  "GR14hbhvil_u:8195": "sāmānyataḥ laiṅge -",
  "GR14hbhvil_u:8196": "viṣṇur eva hi yasyaiṣa devatā vaiṣṇavaḥ smṛtaḥ // Hbhv_10.4 //",
  "GR14hbhvil_u:8197": "atra viśeṣaḥ -",
  "GR14hbhvil_u:8198": "vrata-karma-guṇa-jñāna-bhoga-janmādimatsv api |",
  "GR14hbhvil_u:8199": "śaiveṣv api ca kṛṣṇasya bhaktāḥ santi tathā tathā // Hbhv_10.5 //",
  "GR14hbhvil_u:8200": "atra vratiṣu madhye bhagavad-bhakti-hetu-vrata-paratā bhagavad-bhakta-lakṣaṇam",
  "GR14hbhvil_u:8201": "tathā skānde śrī-mārkaṇḍeya-bhagīratha-saṃvāde -",
  "GR14hbhvil_u:8202": "daśamī-śeṣa-saṃyuktaṃ dinaṃ vaiṣṇava-vallabham |",
  "GR14hbhvil_u:8203": "nopāsate mahīpāla te vai bhāgavatā narāḥ // Hbhv_10.6 //",
  "GR14hbhvil_u:8204": "prāṇātyaye na cāśnanti dinaṃ prāpya harer narāḥ |",
  "GR14hbhvil_u:8205": "kurvanti jāgaraṃ rātrau sadā bhāgavatā hi te // Hbhv_10.7 //",
  "GR14hbhvil_u:8206": "upoṣya dvādaśīṃ śuddhāṃ rātrau jāgaraṇānvitām |",
  "GR14hbhvil_u:8207": "alpāṃ tu sādhayed yas tu sa vai bhāgavato naraḥ // Hbhv_10.8 //",
  "GR14hbhvil_u:8208": "bhaktir na vicyutā yeṣāṃ na cyutāni vratāni ca |",
  "GR14hbhvil_u:8209": "supriyaḥ śrīpatir yeṣāṃ te syur bhāgavatā narāḥ // Hbhv_10.9 //",
  "GR14hbhvil_u:8210": "karmiṣu bhagavad-arpaṇādinā tad-ājñā-buddhyā vā bhakti-hetuḥ sadācāra-paratā |",
  "GR14hbhvil_u:8211": "dharmārthaṃ jīvitaṃ yeṣāṃ santānārthaṃ ca maithunam |",
  "GR14hbhvil_u:8212": "pacanaṃ vipramukhyārthaṃ jñeyās te vaiṣṇavā narāḥ // Hbhv_10.10 //",
  "GR14hbhvil_u:8213": "adhvagaṃ tu pathi śrāntaṃ kāle'tra gṛham āgatam |",
  "GR14hbhvil_u:8214": "yo 'tithiṃ pūjayed bhaktyā vaiṣṇavaḥ sa na saṃśayaḥ // Hbhv_10.11 //",
  "GR14hbhvil_u:8215": "sadācāra-ratāḥ śiṣṭāḥ sarva-bhūtānukampakāḥ |",
  "GR14hbhvil_u:8216": "śucayas tyakta-rāgā ye sadā bhāgavatā hi te // Hbhv_10.12 //",
  "GR14hbhvil_u:8217": "pādme vaiśākha-māhātmye śrī-nāradāmbarīṣa-saṃvāde (5.94.8) -",
  "GR14hbhvil_u:8218": "jīvitaṃ yasya dharmārthaṃ dharmo hary-artham eva ca |",
  "GR14hbhvil_u:8219": "aho-rātrāṇi puṇyārthaṃ taṃ manye vaiṣṇavaṃ bhuvi // Hbhv_10.13 //",
  "GR14hbhvil_u:8220": "laiṅge ca -",
  "GR14hbhvil_u:8221": "viṣṇu-bhakti-samāyuktān śrauta-smārta-pravartakān |",
  "GR14hbhvil_u:8222": "prīto bhavati yo dṛṣṭvā vaiṣṇavo 'sau prakīrtitaḥ // Hbhv_10.14 //",
  "GR14hbhvil_u:8223": "guṇavatsu bhakti-hetuḥ kṛpālutvādi-sad-guṇa-śīlatā |",
  "GR14hbhvil_u:8224": "skānde tatraiva -",
  "GR14hbhvil_u:8225": "para-duḥkhenātma-duḥkhaṃ manyante ye nṛpottama |",
  "GR14hbhvil_u:8226": "bhagavad-dharma-niratās te narā vaiṣṇavā nṛpa // Hbhv_10.15 //",
  "GR14hbhvil_u:8227": "tṛtīya-skandhe śrī-kapila-devahūti-saṃvāde (3.25.21) -",
  "GR14hbhvil_u:8228": "titikṣavaḥ kāruṇikāḥ suhṛdaḥ sarva-dehinām |",
  "GR14hbhvil_u:8229": "ajāta-śatravaḥ śāntāḥ sādhavaḥ sādhu-bhūṣaṇāḥ // Hbhv_10.16 //",
  "GR14hbhvil_u:8230": "pañcama-skandhe ṛṣabhadevasya putrānuśāsane (5.y5.2) --",
  "GR14hbhvil_u:8231": "mahat-sevāṃ dvāram āhur vimuktes",
  "GR14hbhvil_u:8232": "tamo-dvāraṃ yoṣitāṃ saṅgi-saṅgam |",
  "GR14hbhvil_u:8233": "mahāntas te sama-cittāḥ praśāntā",
  "GR14hbhvil_u:8234": "vimanyavaḥ suhṛdaḥ sādhavo ye // Hbhv_10.17 //",
  "GR14hbhvil_u:8235": "ekādaśa-skandhe bhagavat-pradattoddhava-praśnottare (11.11.29-31) -",
  "GR14hbhvil_u:8236": "kṛpālur akṛta-drohas titikṣuḥ sarva-dehinām |",
  "GR14hbhvil_u:8237": "satya-sāro 'navadyātmā samaḥ sarvopakārakaḥ // Hbhv_10.18 //",
  "GR14hbhvil_u:8238": "kāmair ahata-dhīr dānto mṛduḥ śucir akiñcanaḥ |",
  "GR14hbhvil_u:8239": "anīho mita-bhuk śāntaḥ sthiro mac-charaṇo muniḥ // Hbhv_10.19 //",
  "GR14hbhvil_u:8240": "apramatto gabhīrātmā dhṛti-māñ jita-ṣaḍ-guṇaḥ |",
  "GR14hbhvil_u:8241": "amānī māna-daḥ kalyo maitraḥ kāruṇikaḥ kaviḥ // Hbhv_10.20 //",
  "GR14hbhvil_u:8242": "viṣṇu-purāṇe yama-tad-bhaṭa-saṃvāde [ViP 3.7.20] -",
  "GR14hbhvil_u:8243": "na calati nija-varṇa-dharmato yaḥ",
  "GR14hbhvil_u:8244": "sama-matir ātma-suhṛd-vipakṣa-pakṣe |",
  "GR14hbhvil_u:8245": "na harati na hanti kiñcid uccaiḥ",
  "GR14hbhvil_u:8246": "sthita-manasaṃ tam avehi viṣṇu-bhaktam // Hbhv_10.21 //",
  "GR14hbhvil_u:8247": "jñāniṣu bhakti-hetur jñānavattā | ekādaśe havi-yogeśvarottare [BhP 11.2.45,52] -",
  "GR14hbhvil_u:8248": "sarva-bhūteṣu yaḥ paśyed bhagavad-bhāvam ātmanaḥ |",
  "GR14hbhvil_u:8249": "bhūtāni bhagavaty ātmany eṣa bhāgavatottamaḥ // Hbhv_10.22 //",
  "GR14hbhvil_u:8250": "na yasya svaḥ para iti vitteṣv ātmani vā bhidā |",
  "GR14hbhvil_u:8251": "sarva-bhūta-samaḥ śāntaḥ sa vai bhāgavatottamaḥ // Hbhv_10.23 //",
  "GR14hbhvil_u:8252": "ekādaśe śrī-bhagavad-uktau [BhP 11.11.33] -",
  "GR14hbhvil_u:8253": "jñātvājñātvātha ye vai māṃ yāvān yaś cāsmi yādṛśaḥ |",
  "GR14hbhvil_u:8254": "bhajanty ananya-bhāvena te me bhakta-tamā matāḥ // Hbhv_10.24 //",
  "GR14hbhvil_u:8255": "tatraiva havi-yogeśvarottare [BhP 11.2.46-47]",
  "GR14hbhvil_u:8256": "īśvare tad-adhīneṣu bāliśeṣu dviṣatsu ca |",
  "GR14hbhvil_u:8257": "prema-maitrī-kṛpopekṣā yaḥ karoti sa madhyamaḥ // Hbhv_10.25 //",
  "GR14hbhvil_u:8258": "arcāyām eva haraye pūjāṃ yaḥ śraddhayehate |",
  "GR14hbhvil_u:8259": "na tad-bhakteṣu cānyeṣu sa bhaktaḥ prākṛtaḥ smṛtaḥ // Hbhv_10.26 //",
  "GR14hbhvil_u:8260": "bhogavatsu bhakti-hetur bhogānāsaktatā | havi-yogeśvarottare [BhP 11.2.48]",
  "GR14hbhvil_u:8261": "gṛhītvāpīndriyair arthān yo na dveṣṭi na hṛṣyati |",
  "GR14hbhvil_u:8262": "viṣṇor māyām idaṃ paśyan sa vai bhāgavatottamaḥ // Hbhv_10.27 //",
  "GR14hbhvil_u:8263": "sajjanma-vidyādimatsu bhakti-hetur nirabhimānitā | tatraiva [BhP 11.2.51] --",
  "GR14hbhvil_u:8264": "na yasya janma-karmabhyāṃ na varṇāśrama-jātibhiḥ |",
  "GR14hbhvil_u:8265": "sajjate 'sminn aham-bhāvo dehe vai sa hareḥ priyaḥ // Hbhv_10.28 //",
  "GR14hbhvil_u:8266": "bhāvāḥ kathañcid bhaktaiva jñānānāsakty-amānitā |",
  "GR14hbhvil_u:8267": "bhakti-niṣṭhāpakā jātās tato hy uttamatoditā // Hbhv_10.29 //",
  "GR14hbhvil_u:8268": "śaiveṣu śrīśiva-kṛṣṇa-bhedakāḥ | bṛhan-nāradīye [NārP 1.5.72] -",
  "GR14hbhvil_u:8269": "śive ca parameśāne viṣṇau ca paramātmani |",
  "GR14hbhvil_u:8270": "samabuddhyā pravarttante te vai bhāgavatottamāḥ // Hbhv_10.30 //",
  "GR14hbhvil_u:8271": "anyac ca teṣāṃ bhagavac-chāstrārtha-paratādikam |",
  "GR14hbhvil_u:8272": "sākṣād-bhakty-ātmakaṃ mukhyaṃ lakṣaṇaṃ likhyate'dhunā // Hbhv_10.31 //",
  "GR14hbhvil_u:8273": "skānde -",
  "GR14hbhvil_u:8274": "yeṣāṃ bhāgavataṃ śāstraṃ sadā tiṣṭhati sannidhau |",
  "GR14hbhvil_u:8275": "pūjayanti ca ye nityaṃ te syur bhāgavatā narāḥ // Hbhv_10.32 //",
  "GR14hbhvil_u:8276": "yeṣāṃ bhāgavataṃ śāstraṃ jīvitād adhikaṃ bhavet |",
  "GR14hbhvil_u:8277": "mahā-bhāgavatāḥ śreṣṭhā viṣṇunā kathitā narāḥ // Hbhv_10.33 //",
  "GR14hbhvil_u:8278": "vaiṣṇava-sammāna-niṣṭhā | laiṅge -",
  "GR14hbhvil_u:8279": "viṣṇu-bhaktam athāyātaṃ yo dṛṣṭvā sumukhaḥ priyaḥ |",
  "GR14hbhvil_u:8280": "praṇāmādi karoty eva vāsudeve yathā tathā |",
  "GR14hbhvil_u:8281": "sa vai bhakta iti jñeyaḥ sa punāti jagat trayam // Hbhv_10.34 //",
  "GR14hbhvil_u:8282": "rukṣākṣarā giraḥ śṛṇvan tathā bhāgavateritāḥ |",
  "GR14hbhvil_u:8283": "praṇāma-pūrvakaṃ kṣāntvā yo vaded vaiṣṇavo hi saḥ // Hbhv_10.35 //",
  "GR14hbhvil_u:8284": "bhojanācchādanaṃ sarvaṃ yathā-śaktyā karoti yaḥ |",
  "GR14hbhvil_u:8285": "viṣṇu-bhaktasya satataṃ sa vai bhāgavataḥ smṛtaḥ // Hbhv_10.36 //",
  "GR14hbhvil_u:8286": "gāruḍe -",
  "GR14hbhvil_u:8287": "yena sarvātmanā viṣṇu-bhaktyā bhāvo niveśitaḥ |",
  "GR14hbhvil_u:8288": "vaiṣṇaveṣu kṛtātmatvān mahā-bhāgavato hi saḥ // Hbhv_10.37 //",
  "GR14hbhvil_u:8289": "śrī-tulasī-sevā-niṣṭhā [NārP 1.5.65-66] -",
  "GR14hbhvil_u:8290": "tulasī-kānanaṃ dṛṣṭvā ye namaskurvate narāḥ |",
  "GR14hbhvil_u:8291": "tat-kāṣṭhāṅkita-karṇā ye te vai bhāgavatottamāḥ // Hbhv_10.38 //",
  "GR14hbhvil_u:8292": "tulasī-gandham āghrāya santoṣaṃ kurvate tu ye |",
  "GR14hbhvil_u:8293": "tan-mūlam ṛddhūtā yaiś ca te vai bhāgavatottamāḥ // Hbhv_10.39 //",
  "GR14hbhvil_u:8294": "śrī-bhagavataḥ kathā-paratā",
  "GR14hbhvil_u:8295": "bṛhan-nāradīye [1.5.52] śrī-bhagavan-mārkaṇḍeya-saṃvāde -",
  "GR14hbhvil_u:8296": "mat-kathā-śravaṇe yeṣāṃ vartate sāttvikī matiḥ |",
  "GR14hbhvil_u:8297": "tad-bhakta-viṣṇu-bhaktāś ca te vai bhāgavatottamāḥ // Hbhv_10.40 //",
  "GR14hbhvil_u:8298": "skānde śrī-bhagavad-arjuna-saṃvāde -",
  "GR14hbhvil_u:8299": "mat-kathāṃ kurute yas tu mat-kathāṃ ca śṛṇoti yaḥ |",
  "GR14hbhvil_u:8300": "hṛṣyate mat-kathāyāṃ ca sa vai bhāgavatottamaḥ // Hbhv_10.41 //",
  "GR14hbhvil_u:8301": "tṛtīya-skandhe [BhP 3.25.23] tatraiva -",
  "GR14hbhvil_u:8302": "mad-āśrayāḥ kathā mṛṣṭāḥ śṛṇvanti kathayanti ca |",
  "GR14hbhvil_u:8303": "tapanti vividhās tāpā naitān mad-gata-cetasaḥ // Hbhv_10.42 //",
  "GR14hbhvil_u:8304": "bṛhan-nāradīye [1.5.64] tatraiva -",
  "GR14hbhvil_u:8305": "man-mānasāś ca mad-bhaktā mad-bhakta-jana-lolupāḥ |",
  "GR14hbhvil_u:8306": "man-nāma-śravaṇāsaktās te vai bhāgavatottamāḥ // Hbhv_10.43 //",
  "GR14hbhvil_u:8307": "ye'bhinandanti nāmāni hareḥ śrutvā'tiharṣitāḥ |",
  "GR14hbhvil_u:8308": "romāñcitaśarīrāśca te vai bhāgavatottamāḥ // Hbhv_10.44 //",
  "GR14hbhvil_u:8309": "tatraivānyatra [1.5.61] -",
  "GR14hbhvil_u:8310": "anyeṣām udayaṃ dṛṣṭvā ye'bhinandanti mānavāḥ |",
  "GR14hbhvil_u:8311": "hari-nāma-parā ye ca te vai bhāgavatottamāḥ // Hbhv_10.45 //",
  "GR14hbhvil_u:8312": "smaraṇa-paratā tatra sva-dharma-niṣṭhayā rāga-dveṣa-nivṛttyā smaraṇam",
  "GR14hbhvil_u:8313": "śrī-viṣṇu-purāṇe yama-tad-bhaṭa-saṃvāde [ViP 3.7.20-26] -",
  "GR14hbhvil_u:8314": "na calati ya uccaiḥ śrī-bhagavat-padāravinde |",
  "GR14hbhvil_u:8315": "sitamanās tam avehi viṣṇu-bhaktam // Hbhv_10.46 //",
  "GR14hbhvil_u:8316": "kali-kaluṣa-malena yasya nātmā",
  "GR14hbhvil_u:8317": "vimala-mater malinīkṛtas tam enam |",
  "GR14hbhvil_u:8318": "manasi kṛta-janārdanaṃ manuṣyaṃ",
  "GR14hbhvil_u:8319": "satatam avehi harer atīva-bhaktam // Hbhv_10.47 //",
  "GR14hbhvil_u:8320": "kanakam api rahasy avekṣya buddhyā",
  "GR14hbhvil_u:8321": "tṛṇam iva yaḥ samavaiti para-svam |",
  "GR14hbhvil_u:8322": "bhavati ca bhagavaty ananya-cetāḥ",
  "GR14hbhvil_u:8323": "puruṣa-varaṃ tam avehi viṣṇu-bhaktam // Hbhv_10.48 //",
  "GR14hbhvil_u:8324": "sphaṭika-giri-śilāmalaḥ kva viṣṇur",
  "GR14hbhvil_u:8325": "manasi nṝṇāṃ kva ca matsarādi-doṣaḥ |",
  "GR14hbhvil_u:8326": "na hi tuhina-mayūkha-raśmi-puñje",
  "GR14hbhvil_u:8327": "bhavati hutāśana-dīptijaḥ pratāpaḥ // Hbhv_10.49 //",
  "GR14hbhvil_u:8328": "vimala-matir amatsaraḥ praśāntaḥ",
  "GR14hbhvil_u:8329": "śuci-carito 'khila-sattva-mitra-bhūtaḥ |",
  "GR14hbhvil_u:8330": "priya-hita-vacano 'stumānamāyo",
  "GR14hbhvil_u:8331": "vasati sadā hṛdi tasya vāsudevaḥ // Hbhv_10.50 //",
  "GR14hbhvil_u:8332": "vasati hṛdi sanātane ca tasmin",
  "GR14hbhvil_u:8333": "bhavati pumān jagato 'sya saukhya-rūpaḥ |",
  "GR14hbhvil_u:8334": "kṣiti-rasam atiramyam ātmano 'ntaḥ",
  "GR14hbhvil_u:8335": "kathayati cārutayaiva śālapotaḥ // Hbhv_10.51 //",
  "GR14hbhvil_u:8336": "anya-vijaye vairāgyādinā ca smaraṇam",
  "GR14hbhvil_u:8337": "ekādaśa-skandhe havi-yogeśvarottare [BhP 11.2.49, 53-54]",
  "GR14hbhvil_u:8338": "dehendriya-prāṇa-mano-dhiyāṃ yo",
  "GR14hbhvil_u:8339": "janmāpyaya-kṣud-bhaya-tarṣa-kṛcchraiḥ |",
  "GR14hbhvil_u:8340": "saṃsāra-dharmair avimuhyamānaḥ",
  "GR14hbhvil_u:8341": "smṛtyā harer bhāgavata-pradhānaḥ // Hbhv_10.52 //",
  "GR14hbhvil_u:8342": "tri-bhuvana-vibhava-hetave 'py akuṇṭha-",
  "GR14hbhvil_u:8343": "smṛtir ajitātma-surādibhir vimṛgyāt |",
  "GR14hbhvil_u:8344": "na calati bhagavat-padāravindāl",
  "GR14hbhvil_u:8345": "lava-nimiṣārdham api yaḥ sa vaiṣṇavāgryaḥ // Hbhv_10.53 //",
  "GR14hbhvil_u:8346": "bhagavata uru-vikramāṅghri-śākhā-",
  "GR14hbhvil_u:8347": "nakha-maṇi-candrikayā nirasta-tāpe |",
  "GR14hbhvil_u:8348": "hṛdi katham upasīdatāṃ punaḥ sa",
  "GR14hbhvil_u:8349": "prabhavati candra ivodite 'rka-tāpaḥ // Hbhv_10.54 //",
  "GR14hbhvil_u:8350": "skānde tatraiva -",
  "GR14hbhvil_u:8351": "ye'rcayanti sadā viṣṇuṃ yajñeśaṃ varadaṃ harim |",
  "GR14hbhvil_u:8352": "dehinaḥ puṇya-karmāṇaḥ sadā bhāgavatā hi te // Hbhv_10.55 //",
  "GR14hbhvil_u:8353": "laiṅge -",
  "GR14hbhvil_u:8354": "viṣṇu-kṣetre śubhāny eva karoti sneha-saṃyutaḥ |",
  "GR14hbhvil_u:8355": "pratimāṃ ca harer nityaṃ pūjayet pratayāmavān // Hbhv_10.56 //",
  "GR14hbhvil_u:8356": "viṣṇu-bhaktaḥ sa vijñeyaḥ karmaṇā manasā girā |",
  "GR14hbhvil_u:8357": "nārāyaṇa-paro nityaṃ bhūpa bhāgavato hi saḥ // Hbhv_10.57 //",
  "GR14hbhvil_u:8358": "atha vaiṣṇava-dharma-niṣṭhādi",
  "GR14hbhvil_u:8359": "pādmottara-khaṇḍe (6.253.27)-",
  "GR14hbhvil_u:8360": "tāpādi-pañca-saṃskārī navejyākarma-kārakaḥ |",
  "GR14hbhvil_u:8361": "artha-pañcaka-vid vipro mahā-bhāgavataḥ smṛtaḥ // Hbhv_10.58 //",
  "GR14hbhvil_u:8362": "ekāntikatā",
  "GR14hbhvil_u:8363": "gāruḍe -",
  "GR14hbhvil_u:8364": "ekāntena sadā viṣṇau yasmād deve parāyaṇāḥ |",
  "GR14hbhvil_u:8365": "tasmād ekāntinaḥ proktās tad-bhāgavata-cetasaḥ // Hbhv_10.59 //",
  "GR14hbhvil_u:8366": "tad-vijñānenānanya-paratā",
  "GR14hbhvil_u:8367": "ekādaśe [BhP 11.11.33] uddhava-praśnottare -",
  "GR14hbhvil_u:8368": "jñātvājñātvātha ye vai mām yāvān yaś cāsmi yādṛśaḥ |",
  "GR14hbhvil_u:8369": "bhajanty ananya-bhāvena te vai bhāgavatā matāḥ // Hbhv_10.60 //",
  "GR14hbhvil_u:8370": "ekādaśa-skandhe [BhP 11.2.50] -",
  "GR14hbhvil_u:8371": "na kāma-karma-bījānāṃ yasya cetasi sambhavaḥ |",
  "GR14hbhvil_u:8372": "vāsudevaika-nilayaḥ sa vai bhāgavatottamaḥ // Hbhv_10.61 //",
  "GR14hbhvil_u:8373": "sā ca ekāntitā caturdhā",
  "GR14hbhvil_u:8374": "tatra dharmānādareṇa śrīmad-uddhava-praśnottara eva [BhP 11.11.32] -",
  "GR14hbhvil_u:8375": "ājñāyaivaṃ guṇān doṣān mayādiṣṭān api svakān |",
  "GR14hbhvil_u:8376": "dharmān santyajya yaḥ sarvān māṃ bhajeta sa tu sattamaḥ // Hbhv_10.62 //",
  "GR14hbhvil_u:8377": "śrī-bhagavad-gītāyām [Gītā 18.66] --",
  "GR14hbhvil_u:8378": "sarva-dharmān parityajya mām ekaṃ śaraṇaṃ vraja |",
  "GR14hbhvil_u:8379": "ahaṃ tvā sarvapāpebhyo mokṣayiṣyāmi mā śucaḥ // Hbhv_10.63 //",
  "GR14hbhvil_u:8380": "caturtha-skandhe [BhP 4.29.47] -",
  "GR14hbhvil_u:8381": "yadā yasyānugṛhṇāti bhagavān atma-bhāvitaḥ |",
  "GR14hbhvil_u:8382": "na jahāti matiṃ loke vede ca pariniṣṭhitām // Hbhv_10.64 //",
  "GR14hbhvil_u:8383": "anya-sarva-nirapekṣatā",
  "GR14hbhvil_u:8384": "śrī-bhagavad-uddhava-saṃvāde [BhP 11.26.27] ailopākhyāne -",
  "GR14hbhvil_u:8385": "santo 'napekṣā mac-cittāḥ praśāntāḥ sama-darśinaḥ |",
  "GR14hbhvil_u:8386": "nirmamā nirahaṅkārā nirdvandvā niṣparigrahāḥ // Hbhv_10.65 //",
  "GR14hbhvil_u:8387": "ataeva śrī-kapila-devahūti-saṃvāde (3.25.24) -",
  "GR14hbhvil_u:8388": "ta ete sādhavaḥ sādhvi sarva-saṅga-vivarjitāḥ |",
  "GR14hbhvil_u:8389": "saṅgas teṣv atha te prārthyaḥ saṅga-doṣa-harā hi te // Hbhv_10.66 //",
  "GR14hbhvil_u:8390": "vighnākulatve'pi mano-rati-paratā |",
  "GR14hbhvil_u:8391": "skānde tatraiva --",
  "GR14hbhvil_u:8392": "yasya kṛcchra-gatasyāpi keśave ramate manaḥ |",
  "GR14hbhvil_u:8393": "na vicyutā ca bhaktir vai sa vai bhāgavato naraḥ // Hbhv_10.67 //",
  "GR14hbhvil_u:8394": "āpad-gatasya yasyeha bhakir avyabhicāriṇī |",
  "GR14hbhvil_u:8395": "nānyatra ramate cittaṃ sa vai bhāgavato naraḥ // Hbhv_10.68 //",
  "GR14hbhvil_u:8396": "premaika-rasatā |",
  "GR14hbhvil_u:8397": "śrī-ṛṣabhadevasya putrānuśāsane [BhP 5.5.3] --",
  "GR14hbhvil_u:8398": "ye vā mayīśe kṛta-sauhṛdārthā; janeṣu dehambhara-vārtikeṣu |",
  "GR14hbhvil_u:8399": "gṛheṣu jāyātmaja-rātimatsu; na prīti-yuktā yāvad-arthāś ca loke // Hbhv_10.69 //",
  "GR14hbhvil_u:8400": "tridhā premaika-paratā premṇaḥ syāt tāratamyataḥ |",
  "GR14hbhvil_u:8401": "uttamā madhyamā cāsau kaniṣṭhā ceti bhedataḥ // Hbhv_10.70 //",
  "GR14hbhvil_u:8402": "tatrottamā |",
  "GR14hbhvil_u:8403": "yathā ekādaśe havi-yogeśvarottare [BhP 11.2.45-46] --",
  "GR14hbhvil_u:8404": "sarva-bhūteṣu yaḥ paśyed bhagavad-bhāvam ātmanaḥ |",
  "GR14hbhvil_u:8405": "bhūtāni bhagavaty ātmany eṣa bhāgavatottamaḥ // Hbhv_10.71 //",
  "GR14hbhvil_u:8406": "sveṣṭa-devasya bhāvaṃ yaḥ sarva-bhūteṣu paśyati |",
  "GR14hbhvil_u:8407": "bhāvayanti ca tāny asminn ity arthaḥ sammataḥ satām // Hbhv_10.72 //",
  "GR14hbhvil_u:8408": "śrī-kapila-devahūti-saṃvāde (3.25.22) -",
  "GR14hbhvil_u:8409": "mayy ananyena bhāvena bhaktiṃ kurvanti ye dṛḍhām |",
  "GR14hbhvil_u:8410": "mat-kṛte tyakta-karmāṇas tyakta-svajana-bāndhavāḥ // Hbhv_10.73 //",
  "GR14hbhvil_u:8411": "śrī-havi-yogeśvarottare [BhP 11.2.55] --",
  "GR14hbhvil_u:8412": "visṛjati hṛdayaṃ na yasya sākṣād",
  "GR14hbhvil_u:8413": "dharir avaśābhihito 'py aghaugha-nāśaḥ |",
  "GR14hbhvil_u:8414": "praṇaya-rasanayā dhṛtāṅghri-padmaḥ",
  "GR14hbhvil_u:8415": "sa bhavati bhāgavata-pradhāna uktaḥ // Hbhv_10.74 //",
  "GR14hbhvil_u:8416": "tatra madhyamā |",
  "GR14hbhvil_u:8417": "śrī-havi-yogeśvarottare [BhP 11.2.46] --",
  "GR14hbhvil_u:8418": "īśvare tad-adhīneṣu bāliśeṣu dviṣatsu ca |",
  "GR14hbhvil_u:8419": "prema-maitrī-kṛpopekṣā yaḥ karoti sa madhyamaḥ // Hbhv_10.75 //",
  "GR14hbhvil_u:8420": "tatra kaniṣṭhā |",
  "GR14hbhvil_u:8421": "tatraiva [BhP 11.2.47] --",
  "GR14hbhvil_u:8422": "arcāyām eva haraye pūjāṃ yaḥ śraddhayehate |",
  "GR14hbhvil_u:8423": "na tad-bhakteṣu cānyeṣu sa bhaktaḥ prākṛtaḥ smṛtaḥ // Hbhv_10.76 //",
  "GR14hbhvil_u:8424": "śraddhayā pūjanaṃ prema-bodhakaṃ bhakta ity api |",
  "GR14hbhvil_u:8425": "lakṣaṇāni ca yāny agre bhakter lekhyāni tāny api // Hbhv_10.77 //",
  "GR14hbhvil_u:8426": "vandanādīni vidyante yeṣu bhāgavatā hi te |",
  "GR14hbhvil_u:8427": "etāni lakṣaṇānītthaṃ gauṇa-mukhyādi-bhedataḥ // Hbhv_10.78 //",
  "GR14hbhvil_u:8428": "ūhyāni lakṣaṇāny evaṃ vivecyāni parāṇy api // Hbhv_10.79 //",
  "GR14hbhvil_u:8429": "īdṛg-lakṣaṇavantaḥ syur durlabhā bahavo janāḥ |",
  "GR14hbhvil_u:8430": "divyā hi maṇayo vyaktaṃ na varterann itas tataḥ // Hbhv_10.80 //",
  "GR14hbhvil_u:8431": "ataevoktaṃ mokṣa-dharme nārāyaṇīye [Mbh 12.336.68] -",
  "GR14hbhvil_u:8432": "jāyamānaṃ hi puruṣaṃ yaṃ paśyen madhusūdanaḥ |",
  "GR14hbhvil_u:8433": "sāttvikas tu sa vijñeyo bhaven mokṣe ca niścitaḥ // Hbhv_10.81 //",
  "GR14hbhvil_u:8434": "evaṃ saṅkṣipya likhitād vaiṣṇavānāṃ tu lakṣaṇāt |",
  "GR14hbhvil_u:8435": "māhātmyam api vijñeyaṃ likhyate'nyac ca tat kiyat // Hbhv_10.82 //",
  "GR14hbhvil_u:8436": "atha bhagavad-bhaktānāṃ māhātmyam |",
  "GR14hbhvil_u:8437": "sauparṇe śrī-śakroktau -",
  "GR14hbhvil_u:8438": "kalau bhāgavataṃ nāma yasya puṃsaḥ prajāyate |",
  "GR14hbhvil_u:8439": "jananī putriṇī tena pitṝṇāṃ tu dhurandharaḥ // Hbhv_10.83 //",
  "GR14hbhvil_u:8440": "kalau bhāgavataṃ nāma durlabhaṃ naiva labhyate |",
  "GR14hbhvil_u:8441": "brahma-rudra-padotkṛṣṭaṃ guruṇā kathitaṃ mama // Hbhv_10.84 //",
  "GR14hbhvil_u:8442": "yasya bhāgavataṃ cihnaṃ dṛśyate tu harir mune |",
  "GR14hbhvil_u:8443": "gīyate ca kalau devā jñeyās te nāsti saṃśayaḥ // Hbhv_10.85 //",
  "GR14hbhvil_u:8444": "śrī-mārkaṇḍeyoktau -",
  "GR14hbhvil_u:8445": "samīpe tiṣṭhate yasya ha anta-kāle'pi vaiṣṇavaḥ |",
  "GR14hbhvil_u:8446": "gacchate paramaṃ sthānaṃ yadyapi brahmahā bhavet // Hbhv_10.86 //",
  "GR14hbhvil_u:8447": "nāradīye śrī-vāmadeva-rukmāṅgada-saṃvāde [NārP 2.10.37] -",
  "GR14hbhvil_u:8448": "śvapaco 'pi mahī-pāla viṣṇu-bhakto dvijādhikaḥ |",
  "GR14hbhvil_u:8449": "viṣṇu-bhakti-vihīnas tu dvijo 'pi śvapacādhikaḥ // Hbhv_10.87 //",
  "GR14hbhvil_u:8450": "skānde revā-khaṇḍe śrī-brahmoktau -",
  "GR14hbhvil_u:8451": "indro maheśvaro brahmā paraṃ brahma tadaiva hi |",
  "GR14hbhvil_u:8452": "śvapaco 'pi bhavaty eva yadā tuṣṭā'si keśava // Hbhv_10.88 //",
  "GR14hbhvil_u:8453": "śvapacād api kaṣṭatvaṃ brahmeśānādayaḥ surāḥ |",
  "GR14hbhvil_u:8454": "tadaivācyuta yānty ete yadaiva tvaṃ parāṅmukhaḥ // Hbhv_10.89 //",
  "GR14hbhvil_u:8455": "sa kartā sarva-dharmāṇāṃ bhakto yas tava keśava |",
  "GR14hbhvil_u:8456": "sa kartā sarva-pāpānāṃ yo na bhaktas tavācyuta // Hbhv_10.90 //",
  "GR14hbhvil_u:8457": "dharmo bhavaty adharmo 'pi kṛto bhaktais tavācyuta |",
  "GR14hbhvil_u:8458": "pāpaṃ bhavati dharmo 'pi tavābhaktaiḥ kṛto hareḥ // Hbhv_10.91 //",
  "GR14hbhvil_u:8459": "niḥśeṣa-dharma-kartā vāpy abhakto narake hare |",
  "GR14hbhvil_u:8460": "sadā tiṣṭhati bhaktas te brahmahāpi viśudhyati // Hbhv_10.92 //",
  "GR14hbhvil_u:8461": "niścalā tvayi bhaktir yā saiva muktir janārdana |",
  "GR14hbhvil_u:8462": "muktā eva hi bhaktās te tava viṣṇo yato hare // Hbhv_10.93 //",
  "GR14hbhvil_u:8463": "tatraiva durvāso-nārada-saṃvāde -",
  "GR14hbhvil_u:8464": "nūnaṃ bhāgavatā loke loka-rakṣā-viśāradāḥ |",
  "GR14hbhvil_u:8465": "vrajanti viṣṇunādiṣṭā hṛdisthena mahāmune // Hbhv_10.94 //",
  "GR14hbhvil_u:8466": "bhagavān eva sarvatra bhūtānāṃ kṛpayā hariḥ |",
  "GR14hbhvil_u:8467": "rakṣaṇāya caran lokān bhakta-rūpeṇa nārada // Hbhv_10.95 //",
  "GR14hbhvil_u:8468": "tatraiva śrī-brahma-nārada-saṃvāde -",
  "GR14hbhvil_u:8469": "yas tu viṣṇu-paro nityaṃ dṛḍha-bhaktir jitendriyaḥ |",
  "GR14hbhvil_u:8470": "sva-gṛhe'pi vasan yāti tad viṣṇoḥ paramaṃ padam // Hbhv_10.96 //",
  "GR14hbhvil_u:8471": "aśvamedha-sahasrāṇāṃ sahasraṃ yaḥ karoti vai |",
  "GR14hbhvil_u:8472": "nāsau tat-phalam āpnoti tad-bhaktair yad avāpyate // Hbhv_10.97 //",
  "GR14hbhvil_u:8473": "tatraivāmṛta-sāroddhāre śrī-yama-tad-bhaṭa-saṃvāde -",
  "GR14hbhvil_u:8474": "sarvatra vaiṣṇavāḥ pūjyāḥ svarge martye rasātale |",
  "GR14hbhvil_u:8475": "devatānāṃ manuṣyāṇāṃ tathaivoraga-rakṣasām // Hbhv_10.98 //",
  "GR14hbhvil_u:8476": "yeṣāṃ smaraṇa-mātreṇa pāpa-lakṣa-śatāni ca |",
  "GR14hbhvil_u:8477": "dahyante nātra sandeho vaiṣṇavānāṃ mahātmanām // Hbhv_10.99 //",
  "GR14hbhvil_u:8478": "yeṣāṃ pāda-rajenaiva prāpyate jāhnavī-jalam |",
  "GR14hbhvil_u:8479": "nārmadaṃ yāmunaṃ caiva kiṃ punaḥ pādayor jalam // Hbhv_10.100 //",
  "GR14hbhvil_u:8480": "yeṣāṃ vākya-jalaughena vinā gaṅgā-jalair api |",
  "GR14hbhvil_u:8481": "vinā tīrtha-sahasreṇa snāto bhavati mānavaḥ // Hbhv_10.101 //",
  "GR14hbhvil_u:8482": "tatraiva cāturmāsya-māhātmye -",
  "GR14hbhvil_u:8483": "tāvad bhramanti saṃsāre pitaraḥ piṇḍa-tat-paraḥ |",
  "GR14hbhvil_u:8484": "yāvat kule bhakti-yuktaḥ suto naiva prajāyate // Hbhv_10.102 //",
  "GR14hbhvil_u:8485": "sa eva jñānavān loke yogināṃ prathamo hi saḥ |",
  "GR14hbhvil_u:8486": "mahā-kratūnām āhartā hari-bhakti-yuto hi yaḥ // Hbhv_10.103 //",
  "GR14hbhvil_u:8487": "kāśī-khaṇḍe dhruva-carite -",
  "GR14hbhvil_u:8488": "na cyavante hi yad-bhaktyā mahatyāṃ pralayāpadi |",
  "GR14hbhvil_u:8489": "ato 'cyuto 'khile loke sa ekaḥ sarvago 'vyayaḥ // Hbhv_10.104 //",
  "GR14hbhvil_u:8490": "na tasmād bhagavad-bhaktād bhetavyaṃ kenacit kvacit |",
  "GR14hbhvil_u:8491": "niyataṃ viṣṇu-bhaktā yena te syuḥ para-tāpinaḥ // Hbhv_10.105 //",
  "GR14hbhvil_u:8492": "tatraivāgre --",
  "GR14hbhvil_u:8493": "brāhmaṇaḥ kṣatriyaḥ vaiśyaḥ śūdro vā yadi vetaraḥ |",
  "GR14hbhvil_u:8494": "viṣṇu-bhakti-samāyukto jñeyaḥ sarvottamottamaḥ // Hbhv_10.106 //",
  "GR14hbhvil_u:8495": "śaṅkha-cakrāṅkita-tanuḥ śirasā mañjarī-dharaḥ |",
  "GR14hbhvil_u:8496": "gopī-candana-liptāṅgo dṛṣṭaś ced tad-aghaṃ kutaḥ // Hbhv_10.107 //",
  "GR14hbhvil_u:8497": "mahābhārate rāja-dharme-",
  "GR14hbhvil_u:8498": "īśvaraṃ sarva-bhūtānāṃ jagataḥ prabhavāpyayam |",
  "GR14hbhvil_u:8499": "bhaktā nārāyaṇaṃ devaṃ durgāṇy atitaranti te // Hbhv_10.108 //",
  "GR14hbhvil_u:8500": "viṣṇu-dharmottare-",
  "GR14hbhvil_u:8501": "śayanād utthito yas tu kīrtayen madhusūdanam |",
  "GR14hbhvil_u:8502": "kīrtanāt tasya pāpāni nāśam āyānty aśeṣataḥ // Hbhv_10.109 //",
  "GR14hbhvil_u:8503": "tatraiva-",
  "GR14hbhvil_u:8504": "yasyāpy anante jagatām adhīśe",
  "GR14hbhvil_u:8505": "bhaktiḥ parā yādava-deva-deve |",
  "GR14hbhvil_u:8506": "tasmāt paraṃ nāparam asti kiñcit",
  "GR14hbhvil_u:8507": "pātraṃ triloke puruṣa-pravīra // Hbhv_10.110 //",
  "GR14hbhvil_u:8508": "dvārakā-māhātmye śrī-prahlāda-bali-saṃvāde-",
  "GR14hbhvil_u:8509": "nityaṃ ye prātar utthāya vaiṣṇavānāṃ tu kīrtanam |",
  "GR14hbhvil_u:8510": "kurvanti te bhāgavatāḥ kṛṣṇa-tulyāḥ kalau bale // Hbhv_10.111 //",
  "GR14hbhvil_u:8511": "hari-bhakti-sudhodaye-",
  "GR14hbhvil_u:8512": "sva-darśana-sparśana-pūjanaiḥ kṛtī",
  "GR14hbhvil_u:8513": "tamāṃsi viṣṇu-pratimeva vaiṣṇavaḥ |",
  "GR14hbhvil_u:8514": "dhunvan vasaty atra janasya yan na tat",
  "GR14hbhvil_u:8515": "svārthaṃ paraṃ loka-hitāya dīpavat // Hbhv_10.112 //",
  "GR14hbhvil_u:8516": "itihāsa-samuccaye śrī-lomaśa-vākye-",
  "GR14hbhvil_u:8517": "ye bhajanti jagad-yoniṃ vāsudevaṃ sanātanam |",
  "GR14hbhvil_u:8518": "na tebhyo vidyate tīrtham adhikaṃ rāja-sattama // Hbhv_10.113 //",
  "GR14hbhvil_u:8519": "yatra bhāgavatāḥ snānaṃ kurvanti vimalāśrayāḥ |",
  "GR14hbhvil_u:8520": "tat-tīrtham adhikaṃ viddhi sarva-pāpa-viśodhanam // Hbhv_10.114 //",
  "GR14hbhvil_u:8521": "yatra rāgādi-rahitā vāsudeva-parāyaṇāḥ |",
  "GR14hbhvil_u:8522": "tatra sannihito viṣṇur nṛpate nātra saṃśayaḥ // Hbhv_10.115 //",
  "GR14hbhvil_u:8523": "na gandhair na tathā toyair na puṣpaiś ca manoharaiḥ |",
  "GR14hbhvil_u:8524": "sānnidhyaṃ kurute devo yatra santi na vaiṣṇavāḥ // Hbhv_10.116 //",
  "GR14hbhvil_u:8525": "balibhiś copavāsaiś ca nṛtya-gītādibhis tathā |",
  "GR14hbhvil_u:8526": "nityam ārādhyamāno 'pi tatra viṣṇur na tṛpyati // Hbhv_10.117 //",
  "GR14hbhvil_u:8527": "tasmād ete mahābhāgā vaiṣṇavā vīta-kalmaṣāḥ |",
  "GR14hbhvil_u:8528": "punanti sakalān lokāṃs tat tīrtham adhikaṃ tataḥ // Hbhv_10.118 //",
  "GR14hbhvil_u:8529": "śūdraṃ vā bhagavad-bhaktaṃ niṣādaṃ śvapacaṃ tathā |",
  "GR14hbhvil_u:8530": "vīkṣataṃ jāti-sāmānyāt sa yāti narakaṃ dhruvam // Hbhv_10.119 //",
  "GR14hbhvil_u:8531": "tasmād viṣṇu-prasādāya vaiṣṇavān paritoṣayet |",
  "GR14hbhvil_u:8532": "prasāda-sumukho viṣṇus tenaiva syān na saṃśayaḥ // Hbhv_10.120 //",
  "GR14hbhvil_u:8533": "tatraiva śrī-nārada-puṇḍarīka-saṃvāde -",
  "GR14hbhvil_u:8534": "ye nṛśaṃsā durātmānaḥ pāpācāra-ratāḥ sadā |",
  "GR14hbhvil_u:8535": "te'pi yānti paraṃ dhāma nārāyaṇa-parāśrayāḥ // Hbhv_10.121 //",
  "GR14hbhvil_u:8536": "lipyante na ca pāpena vaiṣṇavā viṣṇu-tat-parāḥ |",
  "GR14hbhvil_u:8537": "punanti sakalān lokān sahasrāṃśur ivoditaḥ // Hbhv_10.122 //",
  "GR14hbhvil_u:8538": "janmāntara-sahasreṣu yasya syād buddhir īdṛśī |",
  "GR14hbhvil_u:8539": "dāso 'haṃ vāsudevasya sarvān lokān samuddharet // Hbhv_10.123 //",
  "GR14hbhvil_u:8540": "sa yāti viṣṇu-sālokyaṃ puruṣo nātra saṃśayaḥ |",
  "GR14hbhvil_u:8541": "kiṃ punas tad-gata-prāṇāḥ puruṣāḥ saṃyatendriyāḥ // Hbhv_10.124 //",
  "GR14hbhvil_u:8542": "smṛtaḥ sambhāṣito vāpi pūjito vā dvijottamāḥ |",
  "GR14hbhvil_u:8543": "punāti bhagavad-bhaktaś cāṇḍālo 'pi yadṛcchayā // Hbhv_10.125 //",
  "GR14hbhvil_u:8544": "śrī-vyāsa-vākye -",
  "GR14hbhvil_u:8545": "janmāntara-sahasreṣu viṣṇu-bhakto na lipyate |",
  "GR14hbhvil_u:8546": "yasya sandarśanād eva bhasmībhavati pātakam // Hbhv_10.126 //",
  "GR14hbhvil_u:8547": "itihāsa-samuccaye śrī-bhagavad-vākye -",
  "GR14hbhvil_u:8548": "na me priyaś caturvedī mad-bhaktaḥ śvapacaḥ priyaḥ |",
  "GR14hbhvil_u:8549": "tasmai deyaṃ tato grāhyaṃ sa ca pūjyo yathā hy aham // Hbhv_10.127 //",
  "GR14hbhvil_u:8550": "tatraiva brahma-vākye -",
  "GR14hbhvil_u:8551": "sabhartṛkā vā vidhavā viṣṇu-bhaktiṃ karoti yā |",
  "GR14hbhvil_u:8552": "samuddharati cātmānaṃ kulam ekottaraṃ śatam // Hbhv_10.128 //",
  "GR14hbhvil_u:8553": "dvārakā-māhātmye prahlāda-bali-saṃvāde -",
  "GR14hbhvil_u:8554": "saṅkīrṇa-yonayaḥ pūtā ye bhaktā madhusūdane |",
  "GR14hbhvil_u:8555": "mleccha-tulyāḥ kulīnās te ye na bhaktā janārdane // Hbhv_10.129 //",
  "GR14hbhvil_u:8556": "ādi-purāṇe śrī-kṛṣṇārjuna-saṃvāde -",
  "GR14hbhvil_u:8557": "vaiṣṇavān bhaja kaunteya mā bhajasvānya-devatāḥ |",
  "GR14hbhvil_u:8558": "punanti vaiṣṇavāḥ sarve sarva-devam idaṃ jagat |",
  "GR14hbhvil_u:8559": "mad-bhakto durlabho yasya sa eva mama durlabhaḥ // Hbhv_10.130 //",
  "GR14hbhvil_u:8560": "tat-paro durlabho nāsti satyaṃ satyaṃ dhanañjaya |",
  "GR14hbhvil_u:8561": "jagatāṃ guravo bhaktā bhaktānāṃ guravo vayam |",
  "GR14hbhvil_u:8562": "sarvatra guravo bhaktā vayaṃ ca guravo yathā |",
  "GR14hbhvil_u:8563": "asmākaṃ bāndhavā bhaktā bhaktānāṃ bāndhavā vayam // Hbhv_10.131 //",
  "GR14hbhvil_u:8564": "asmākaṃ guravo bhaktā bhaktānāṃ guravo vayam |",
  "GR14hbhvil_u:8565": "mad-bhaktā yatra gacchanti tatra gacchāmi pārthiva |",
  "GR14hbhvil_u:8566": "bhaktānām anugacchanti muktayaḥ śrutibhiḥ saha // Hbhv_10.132 //",
  "GR14hbhvil_u:8567": "ye me bhakta-janāḥ pārtha na me bhaktāś ca te janāḥ |",
  "GR14hbhvil_u:8568": "mad-bhaktānāṃ ca ye bhaktās te me bhaktatamā matāḥ // Hbhv_10.133 //",
  "GR14hbhvil_u:8569": "ye kecit prāṇino bhaktā mad-arthe tyakta-bāndhavāḥ |",
  "GR14hbhvil_u:8570": "teṣām ahaṃ parikrīto nānya-krīto dhanañjaya // Hbhv_10.134 //",
  "GR14hbhvil_u:8571": "eṣāṃ bhakṣyaṃ sunirṇītaṃ śrūyatāṃ niścitaṃ mama |",
  "GR14hbhvil_u:8572": "ucchiṣṭam avaśiṣṭaṃ ca bhaktānāṃ bhojana-dvayam // Hbhv_10.135 //",
  "GR14hbhvil_u:8573": "nāma-yukta-janāḥ kecij jāty-antara-samanvitāḥ |",
  "GR14hbhvil_u:8574": "kurvanti me yathā prītiṃ na tathā veda-pāragāḥ // Hbhv_10.136 //",
  "GR14hbhvil_u:8575": "bṛhan-nāradīye mārkaṇḍeyaṃ prati śrī-bhagavad-uktau [1.4.96,98] -",
  "GR14hbhvil_u:8576": "viṣṇur bhakta-kuṭumbīti vadanti vibudhāḥ sadā |",
  "GR14hbhvil_u:8577": "tad eva pālayiṣyāmi majjano nānṛtaṃ vadet // Hbhv_10.137 //",
  "GR14hbhvil_u:8578": "mama janma kule yasya tat kulaṃ mokṣagāmi vai |",
  "GR14hbhvil_u:8579": "mayi tuṣṭe muni-śreṣṭha kim asādhyaṃ jagat-traye // Hbhv_10.138 //",
  "GR14hbhvil_u:8580": "mayi bhakti-paro yas tu mad-yājī mat-kathā-paraḥ |",
  "GR14hbhvil_u:8581": "mad-dhyānī sva-kulaṃ sarvaṃ nayaty acyuta-rūpatām // Hbhv_10.139 //",
  "GR14hbhvil_u:8582": "mad-arthaṃ karma kurvāṇo mat-praṇāma-paro naraḥ |",
  "GR14hbhvil_u:8583": "man-manāḥ sva-kulaṃ sarvaṃ nayaty acyuta-rūpatām // Hbhv_10.140 //",
  "GR14hbhvil_u:8584": "aham eva dvija-śreṣṭha nityaṃ pracchanna-vigrahaḥ |",
  "GR14hbhvil_u:8585": "bhagavad-bhakta-rūpeṇa lokān rakṣāmi sarvadā // Hbhv_10.141 //",
  "GR14hbhvil_u:8586": "tatraivāditi-māhātmye śrī-sūtoktau -",
  "GR14hbhvil_u:8587": "viprāḥ śṛṇudhvaṃ māhātmyaṃ hari-bhakti-ratātmanām |",
  "GR14hbhvil_u:8588": "hari-dhyāna-parāṇāṃ tu kaḥ samarthaḥ prabādhitum // Hbhv_10.142 //",
  "GR14hbhvil_u:8589": "hari-bhakti-paro yatra tatra brahmā hariḥ śivaḥ |",
  "GR14hbhvil_u:8590": "tatra devāś ca siddhādyā nityaṃ tiṣṭhanti sattamāḥ // Hbhv_10.143 //",
  "GR14hbhvil_u:8591": "nimiṣaṃ nimṣārdhaṃ vā yatra tiṣṭhanti sattamāḥ |",
  "GR14hbhvil_u:8592": "tatraiva sarva-śreyāṃsi tat tīrthaṃ tat tapo-vanam // Hbhv_10.144 //",
  "GR14hbhvil_u:8593": "tatraivāditiṃ prati śrī-bhagavad-uttare [NārP 1.11.57-58]-",
  "GR14hbhvil_u:8594": "rāga-dveṣa-vihīnā ye mad-bhaktā mat-parāyaṇāḥ |",
  "GR14hbhvil_u:8595": "vadanti satataṃ te māṃ gatāsūyā adāmbhikāḥ // Hbhv_10.145 //",
  "GR14hbhvil_u:8596": "paropatāpa-vimukhāḥ śiva-bhakti-parāyaṇāḥ |",
  "GR14hbhvil_u:8597": "mat-kathā-śravaṇāsaktā vahanti satataṃ hi mām // Hbhv_10.146 //",
  "GR14hbhvil_u:8598": "tatraiva dhvajāropaṇa-māhātmye śrī-viṣṇu-dūtoktau [NārP 1.20.73] -",
  "GR14hbhvil_u:8599": "yatīnāṃ viṣṇu-bhaktānāṃ paricaryā-parāyaṇāḥ |",
  "GR14hbhvil_u:8600": "īkṣitā api gacchanti pāpino 'pi parāṃ gatim // Hbhv_10.147 //",
  "GR14hbhvil_u:8601": "tatraiva śrī-bhagavat-toṣa-prakāra-praśnottare [NārP 1.34.5-6] -",
  "GR14hbhvil_u:8602": "ripavas taṃ na hiṃsanti na bādhante grahāś ca tam |",
  "GR14hbhvil_u:8603": "rākṣasāś ca na cekṣante naraṃ viṣṇu-parāyaṇam // Hbhv_10.148 //",
  "GR14hbhvil_u:8604": "bhaktir dṛḍhā bhaved yasya deva-deve janārdane |",
  "GR14hbhvil_u:8605": "śreyāṃsi tasya sidhyanti bhaktimanto 'dhikās tataḥ // Hbhv_10.149 //",
  "GR14hbhvil_u:8606": "tatraivāgre [NārP 1.34.63] --",
  "GR14hbhvil_u:8607": "adyāpi ca muni-śreṣṭha brahmādyā api devatāḥ |",
  "GR14hbhvil_u:8608": "prabhāvaṃ na vijānanti viṣṇu-bhakti-ratātmanām // Hbhv_10.150 //",
  "GR14hbhvil_u:8609": "kiṃ ca [NārP 1.30.101] -",
  "GR14hbhvil_u:8610": "dharmārtha-kāma-mokṣākhyāḥ puruṣārthā dvijottamāḥ |",
  "GR14hbhvil_u:8611": "hari-bhakti-parāṇāṃ vai sampadyante na saṃśayaḥ // Hbhv_10.151 //",
  "GR14hbhvil_u:8612": "tatraiva lubdhakopākhyānasyādau [NārP 1.37.9,12] --",
  "GR14hbhvil_u:8613": "ye viṣṇu-niratāḥ śāntā lokānugraha-tat-parāḥ |",
  "GR14hbhvil_u:8614": "sarva-bhūta-dayā-yuktā viṣṇu-rūpāḥ parikīrtitāḥ // Hbhv_10.152 //",
  "GR14hbhvil_u:8615": "viṣṇu-bhakti-vihīnā ye caṇḍālāḥ parikīrtitāḥ |",
  "GR14hbhvil_u:8616": "caṇḍālā api vai śreṣṭhā hari-bhakti-parāyaṇāḥ // Hbhv_10.153 //",
  "GR14hbhvil_u:8617": "tatraiva yajña-dhvajopākhyānasyādau śrī-sūta-vākyam [NārP 1.39.3-4,8] --",
  "GR14hbhvil_u:8618": "hari-bhakti-rasāsvāda-muditā ye narottamāḥ |",
  "GR14hbhvil_u:8619": "namaskaromy ahaṃ tebhyo yat-saṅgān mukti-bhāg naraḥ // Hbhv_10.154 //",
  "GR14hbhvil_u:8620": "hari-bhakti-parā ye tu hari-nāma-parāyaṇāḥ |",
  "GR14hbhvil_u:8621": "durvṛttā vā suvṛttā vā tebhyo nityaṃ namo namaḥ // Hbhv_10.155 //",
  "GR14hbhvil_u:8622": "aho bhāgyam aho bhāgyaṃ viṣṇu-bhakti-ratātmanām |",
  "GR14hbhvil_u:8623": "yasmān muktiḥ karasthaiva yoginām api durlabhā // Hbhv_10.156 //",
  "GR14hbhvil_u:8624": "tatraiva kali-prasaṅge [NārP 1.41?]",
  "GR14hbhvil_u:8625": "ghore kali-yuge prāpte sarva-dharma-vivarjite |",
  "GR14hbhvil_u:8626": "vāsudeva-parā martyāḥ kṛtārthā nātra saṃśayaḥ // Hbhv_10.157 //",
  "GR14hbhvil_u:8627": "asty antar durlabhā proktā hari-bhaktiḥ kalau yuge |",
  "GR14hbhvil_u:8628": "hari-bhakti-ratānāṃ vai pāpa-bandho na jāyate // Hbhv_10.158 //",
  "GR14hbhvil_u:8629": "veda-vāda-ratāḥ sarve tathā tīrtha-niṣeviṇaḥ |",
  "GR14hbhvil_u:8630": "hari-bhakti-rataiḥ sārdhaṃ kalāṃ nārhanti ṣoḍaśīm // Hbhv_10.159 //",
  "GR14hbhvil_u:8631": "ataevoktaṃ devais tatraiva bhāratavarṣa-prasaṅge [NārP 1.3.53] -",
  "GR14hbhvil_u:8632": "hari-kīrtana-śīlo vā tad-bhaktānāṃ priyo 'pi vā |",
  "GR14hbhvil_u:8633": "śuśrūṣur vāpi mahatāṃ sa vandyo 'smābhir uttamaḥ // Hbhv_10.160 //",
  "GR14hbhvil_u:8634": "pādme śrī-bhagavad-brahma-saṃvāde -",
  "GR14hbhvil_u:8635": "darśana-dhyāna-saṃsparśair martya-kūrma-vihaṅgamāḥ |",
  "GR14hbhvil_u:8636": "puṣṇanti svāny apatyāni tathāham api padmaja // Hbhv_10.161 //",
  "GR14hbhvil_u:8637": "muhūrtenāpi saṃhartuṃ śaktau yadyapi dānavāt |",
  "GR14hbhvil_u:8638": "mad-bhaktānāṃ vinodārthaṃ karomi vividhāḥ kriyāḥ // Hbhv_10.162 //",
  "GR14hbhvil_u:8639": "tatraiva māgha-māhātmye devadūta-vikuṇḍala-saṃvāde -",
  "GR14hbhvil_u:8640": "na vayaṃ yamaṃ yama-lokaṃ na na dūtān ghora-darśanāt |",
  "GR14hbhvil_u:8641": "paśyanti vaiṣṇavā nūnaṃ satyaṃ satyaṃ mayoditam // Hbhv_10.163 //",
  "GR14hbhvil_u:8642": "śvapākam iva nekṣeta loke vipram avaiṣṇavam |",
  "GR14hbhvil_u:8643": "vaiṣṇavo varṇa-bāhyo 'pi punāti bhuvana-trayam // Hbhv_10.164 //",
  "GR14hbhvil_u:8644": "na śūdrā bhagavad-bhaktās te tu bhāvanā matāḥ |",
  "GR14hbhvil_u:8645": "sarva-varṇeṣu te śūdrā ye na bhaktā janārdana // Hbhv_10.165 //",
  "GR14hbhvil_u:8646": "viṣṇu-bhaktasya ye dāsā vaiṣṇavānna-bhujaś ca ye |",
  "GR14hbhvil_u:8647": "te'pi kratu-bhujāṃ gvaiśya gatiṃ yānti nirākulāḥ // Hbhv_10.166 //",
  "GR14hbhvil_u:8648": "tatraiva vaiśākha-māhātmye pañca-puruṣāṇām uktau -",
  "GR14hbhvil_u:8649": "bhavyāni bhūtāni janārdanasya",
  "GR14hbhvil_u:8650": "paropakārāya caranti viśvam // Hbhv_10.167 //",
  "GR14hbhvil_u:8651": "tathā --",
  "GR14hbhvil_u:8652": "santaḥ pratiṣṭhā dīnānāṃ daivād udbhūta-pāpmanām |",
  "GR14hbhvil_u:8653": "ārtānām ārtihantāro darśanād eva sādhavaḥ // Hbhv_10.168 //",
  "GR14hbhvil_u:8654": "tatraivottara-khaṇḍe śiva-pārvatī-saṃvāde [PadmaP 6.229.58-59]",
  "GR14hbhvil_u:8655": "na karma-bandhanaṃ janma vaiṣṇavānāṃ ca vidyate |",
  "GR14hbhvil_u:8656": "viṣṇor anucaratvaṃ hi mokṣayāhur manīṣiṇaḥ // Hbhv_10.169 //",
  "GR14hbhvil_u:8657": "na dāsyam amareśasya bandhanaṃ parikīrtitam |",
  "GR14hbhvil_u:8658": "sarva-bandhana-nirmuktā hari-dāsā nirāmayāḥ // Hbhv_10.170 //",
  "GR14hbhvil_u:8659": "brahmāṇḍa-purāṇe janmāṣṭamī-vrata-māhātmye śrī-citraguptoktau -",
  "GR14hbhvil_u:8660": "darśana-sparśanālāpa-sahavāsādibhiḥ kṣaṇāt |",
  "GR14hbhvil_u:8661": "bhaktāḥ punanti kṛṣṇasya sākṣād api ca pukkaśam // Hbhv_10.171 //",
  "GR14hbhvil_u:8662": "tyakta-sarva-kulācāro mahā-pātakavān api |",
  "GR14hbhvil_u:8663": "viṣṇor bhaktaṃ samāśritya naro nārhati yātanām // Hbhv_10.172 //",
  "GR14hbhvil_u:8664": "vāśiṣṭhe -",
  "GR14hbhvil_u:8665": "yasmin deśe marau taj-jño nāsti sajjana-pādapaḥ |",
  "GR14hbhvil_u:8666": "saphalaḥ śītalac-chāyo na tatra divasaṃ vaset // Hbhv_10.173 //",
  "GR14hbhvil_u:8667": "sadā santo 'bhigantavyā yadyapy upadiśanti na |",
  "GR14hbhvil_u:8668": "yā hi svaira-kathās teṣām upadeśā bhavanti te // Hbhv_10.174 //",
  "GR14hbhvil_u:8669": "gāruḍe -",
  "GR14hbhvil_u:8670": "satrayāji-sahasrebhyaḥ sarva-vedānta-pāragaḥ |",
  "GR14hbhvil_u:8671": "sarva-vedānta-vit-koṭyā viṣṇu-bhakto viśiṣyate // Hbhv_10.175 //",
  "GR14hbhvil_u:8672": "vaiṣṇavānāṃ sahasrebhya ekānty eko viśiṣyate |",
  "GR14hbhvil_u:8673": "ekāntinas tu puruṣā gacchanti paramaṃ padam // Hbhv_10.176 //",
  "GR14hbhvil_u:8674": "śrī-bhagavad-gītāsu [Gītā 9.30-33] -",
  "GR14hbhvil_u:8675": "api cet sudurācāro bhajate mām ananyabhāk |",
  "GR14hbhvil_u:8676": "sādhur eva sa mantavyaḥ samyag vyavasito hi saḥ // Hbhv_10.177 //",
  "GR14hbhvil_u:8677": "kṣipraṃ bhavati dharmātmā śaśvacchāntiṃ nigacchati |",
  "GR14hbhvil_u:8678": "kaunteya pratijānīhi na me bhaktaḥ praṇaśyati // Hbhv_10.178 //",
  "GR14hbhvil_u:8679": "māṃ hi pārtha vyapāśritya ye 'pi syuḥ pāpayonayaḥ |",
  "GR14hbhvil_u:8680": "striyo vaiśyās tathā śūdrās te 'pi yānti parāṃ gatim |",
  "GR14hbhvil_u:8681": "kiṃ punar brāhmaṇāḥ puṇyā bhaktā rājarṣayas tathā // Hbhv_10.179 //",
  "GR14hbhvil_u:8682": "kiṃ ca tatraiva [Gītā 6.47] -",
  "GR14hbhvil_u:8683": "yoginām api sarveṣāṃ mad-gatenāntarātmanā |",
  "GR14hbhvil_u:8684": "śraddhāvān bhajate yo māṃ sa me yuktatamo mataḥ // Hbhv_10.180 //",
  "GR14hbhvil_u:8685": "śrī-bhāgavatasya prathama-skandhe śrī-parīkṣitoktau [BhP 1.19.33] -",
  "GR14hbhvil_u:8686": "yeṣāṃ saṃsmaraṇāt puṃsāṃ sadyaḥ śuddhyanti vai gṛhāḥ |",
  "GR14hbhvil_u:8687": "kiṃ punar darśana-sparśa- pāda-śaucāsanādibhiḥ // Hbhv_10.181 //",
  "GR14hbhvil_u:8688": "tṛtīya-skandhe śrī-vidurasya [BhP 3.13.4] -",
  "GR14hbhvil_u:8689": "śrutasya puṃsāṃ sucira-śramasya",
  "GR14hbhvil_u:8690": "nanv añjasā sūribhir īḍito 'rthaḥ |",
  "GR14hbhvil_u:8691": "tat-tad-guṇānuśravaṇaṃ mukunda-",
  "GR14hbhvil_u:8692": "pādāravindaṃ hṛdayeṣu yeṣām // Hbhv_10.182 //",
  "GR14hbhvil_u:8693": "devahūtiṃ prati kapila-devasya [BhP 3.25.38] -",
  "GR14hbhvil_u:8694": "na karhicin mat-parāḥ śānta-rūpe",
  "GR14hbhvil_u:8695": "naṅkṣyanti no me 'nimiṣo leḍhi hetiḥ |",
  "GR14hbhvil_u:8696": "yeṣām ahaṃ priya ātmā sutaś ca",
  "GR14hbhvil_u:8697": "sakhā guruḥ suhṛdo daivam iṣṭam // Hbhv_10.183 //",
  "GR14hbhvil_u:8698": "caturthe śrī-dhruvasya [BhP 4.9.10] -",
  "GR14hbhvil_u:8699": "yā nirvṛtis tanu-bhṛtāṃ tava pāda-padma-",
  "GR14hbhvil_u:8700": "dhyānād bhavaj-jana-kathā-śravaṇena vā syāt |",
  "GR14hbhvil_u:8701": "sā brahmaṇi sva-mahimany api nātha mā bhūt",
  "GR14hbhvil_u:8702": "kiṃ tv antakāsi-lulitāt patatāṃ vimānāt // Hbhv_10.184 //",
  "GR14hbhvil_u:8703": "śrī-rudrasya [BhP 4.24.29]",
  "GR14hbhvil_u:8704": "sva-dharma-niṣṭhaḥ śata-janmabhiḥ pumān",
  "GR14hbhvil_u:8705": "viriñcatām eti tataḥ paraṃ hi mām |",
  "GR14hbhvil_u:8706": "avyākṛtaṃ bhāgavato 'tha vaiṣṇavaṃ",
  "GR14hbhvil_u:8707": "padaṃ yathāhaṃ vibudhāḥ kalātyaye // Hbhv_10.185 //",
  "GR14hbhvil_u:8708": "pañcame śrī-jaḍa-bharatasya [BhP 5.12.12] -",
  "GR14hbhvil_u:8709": "rahūgaṇaitat tapasā na yāti",
  "GR14hbhvil_u:8710": "na cejyayā nirvapaṇād gṛhād vā |",
  "GR14hbhvil_u:8711": "na cchandasā naiva jalāgni-sūryair",
  "GR14hbhvil_u:8712": "vinā mahat-pāda-rajo-'bhiṣekam // Hbhv_10.186 //",
  "GR14hbhvil_u:8713": "ṣaṣṭhe śrī-parīkṣitaḥ [BhP 6.14.3-5] -",
  "GR14hbhvil_u:8714": "rajobhiḥ sama-saṅkhyātāḥ pārthivair iha jantavaḥ |",
  "GR14hbhvil_u:8715": "teṣāṃ ye kecanehante śreyo vai manujādayaḥ // Hbhv_10.187 //",
  "GR14hbhvil_u:8716": "prāyo mumukṣavas teṣāṃ kecanaiva dvijottama |",
  "GR14hbhvil_u:8717": "mumukṣūṇāṃ sahasreṣu kaścin mucyeta sidhyati // Hbhv_10.188 //",
  "GR14hbhvil_u:8718": "muktānām api siddhānāṃ nārāyaṇa-parāyaṇaḥ |",
  "GR14hbhvil_u:8719": "sudurlabhaḥ praśāntātmā koṭiṣv api mahāmune // Hbhv_10.189 //",
  "GR14hbhvil_u:8720": "śrī-śivasya [BhP 6.17.28] -",
  "GR14hbhvil_u:8721": "nārāyaṇa-parāḥ sarve na kutaścana bibhyati |",
  "GR14hbhvil_u:8722": "svargāpavarga-narakeṣv api tulyārtha-darśinaḥ // Hbhv_10.190 //",
  "GR14hbhvil_u:8723": "saptame śrī-prahlādasya [BhP 7.5.32] -",
  "GR14hbhvil_u:8724": "naiṣāṃ matis tāvad urukramāṅghriṃ",
  "GR14hbhvil_u:8725": "spṛśaty anarthāpagamo yad-arthaḥ |",
  "GR14hbhvil_u:8726": "mahīyasāṃ pāda-rajo-'bhiṣekaṃ",
  "GR14hbhvil_u:8727": "niṣkiñcanānāṃ na vṛṇīta yāvat // Hbhv_10.191 //",
  "GR14hbhvil_u:8728": "kiṃ ca [BhP 7.9.10] -",
  "GR14hbhvil_u:8729": "viprād dvi-ṣaḍ-guṇa-yutād aravinda-nābha-",
  "GR14hbhvil_u:8730": "pādāravinda-vimukhāt śvapacaṃ variṣṭham |",
  "GR14hbhvil_u:8731": "manye tad-arpita-mano-vacanehitārtha-",
  "GR14hbhvil_u:8732": "prāṇaṃ punāti sa kulaṃ na tu bhūrimānaḥ // Hbhv_10.192 //",
  "GR14hbhvil_u:8733": "aṣṭame śrī-gajendrasya [BhP 8.3.20] -",
  "GR14hbhvil_u:8734": "ekāntino yasya na kañcanārthaṃ",
  "GR14hbhvil_u:8735": "vāñchanti ye vai bhagavat-prapannāḥ |",
  "GR14hbhvil_u:8736": "aty-adbhutaṃ tac-caritaṃ sumaṅgalaṃ",
  "GR14hbhvil_u:8737": "gāyanta ānanda-samudra-magnāḥ // Hbhv_10.193 //",
  "GR14hbhvil_u:8738": "navame śrī-bhagavataḥ [BhP 9.4.63-66, 68] -",
  "GR14hbhvil_u:8739": "ahaṃ bhakta-parādhīno hy asvatantra iva dvija |",
  "GR14hbhvil_u:8740": "sādhubhir grasta-hṛdayo bhaktair bhakta-jana-priyaḥ // Hbhv_10.194 //",
  "GR14hbhvil_u:8741": "nāham ātmānam āśāse mad-bhaktaiḥ sādhubhir vinā |",
  "GR14hbhvil_u:8742": "śriyaṃ cātyantikīṃ brahman yeṣāṃ gatir ahaṃ parā // Hbhv_10.195 //",
  "GR14hbhvil_u:8743": "ye dārāgāra-putrāpta- prāṇān vittam imaṃ param |",
  "GR14hbhvil_u:8744": "hitvā māṃ śaraṇaṃ yātāḥ kathaṃ tāṃs tyaktum utsahe // Hbhv_10.196 //",
  "GR14hbhvil_u:8745": "mayi nirbaddha-hṛdayāḥ sādhavaḥ sama-darśanāḥ |",
  "GR14hbhvil_u:8746": "vaśe kurvanti māṃ bhaktyā sat-striyaḥ sat-patiṃ yathā // Hbhv_10.197 //",
  "GR14hbhvil_u:8747": "sādhavo hṛdayaṃ mahyaṃ sādhūnāṃ hṛdayaṃ tv aham |",
  "GR14hbhvil_u:8748": "mad-anyat te na jānanti nāhaṃ tebhyo manāg api // Hbhv_10.198 //",
  "GR14hbhvil_u:8749": "tatraiva śrī-durvāsasaḥ [BhP 9.5.15] -",
  "GR14hbhvil_u:8750": "duṣkaraḥ ko nu sādhūnāṃ dustyajo vā mahātmanām |",
  "GR14hbhvil_u:8751": "yaiḥ saṅgṛhīto bhagavān sātvatām ṛṣabho hariḥ // Hbhv_10.199 //",
  "GR14hbhvil_u:8752": "yan-nāma-śruti-mātreṇa pumān bhavati nirmalaḥ |",
  "GR14hbhvil_u:8753": "tasya tīrtha-padaḥ kiṃ vā dāsānām avaśiṣyate // Hbhv_10.200 //",
  "GR14hbhvil_u:8754": "daśame deva-stutau [BhP 10.2.33] -",
  "GR14hbhvil_u:8755": "tathā na te mādhava tāvakāḥ kvacid",
  "GR14hbhvil_u:8756": "bhraśyanti mārgāt tvayi baddha-sauhṛdāḥ |",
  "GR14hbhvil_u:8757": "tvayābhiguptā vicaranti nirbhayā",
  "GR14hbhvil_u:8758": "vināyakānīkapa-mūrdhasu prabho // Hbhv_10.201 //",
  "GR14hbhvil_u:8759": "śrī-bādarāyaṇeḥ [BhP 10.9.21] -",
  "GR14hbhvil_u:8760": "nāyaṃ sukhāpo bhagavān dehināṃ gopikā-sutaḥ |",
  "GR14hbhvil_u:8761": "jñānināṃ cātma-bhūtānāṃ yathā bhaktimatām iha // Hbhv_10.202 //",
  "GR14hbhvil_u:8762": "tatraiva śrī-bhagavataḥ [BhP 10.10.41] -",
  "GR14hbhvil_u:8763": "sādhūnāṃ sama-cittānāṃ mukunda-caraṇaiṣiṇām |",
  "GR14hbhvil_u:8764": "upekṣyaiḥ kiṃ dhana-stambhair asadbhir asad-āśrayaiḥ // Hbhv_10.203 //",
  "GR14hbhvil_u:8765": "kiṃ ca [BhP 10.84.11] -",
  "GR14hbhvil_u:8766": "na hy am-mayāni tīrthāni na devā mṛc-chilā-mayāḥ |",
  "GR14hbhvil_u:8767": "te punanty uru-kālena darśanād eva sādhavaḥ // Hbhv_10.204 //",
  "GR14hbhvil_u:8768": "api ca [BhP 10.84.12-13] -",
  "GR14hbhvil_u:8769": "nāgnir na sūryo na ca candra-tārakā",
  "GR14hbhvil_u:8770": "na bhūr jalaṃ khaṃ śvasano 'tha vāṅ manaḥ |",
  "GR14hbhvil_u:8771": "upāsitā bheda-kṛto haranty aghaṃ",
  "GR14hbhvil_u:8772": "vipaścito ghnanti muhūrta-sevayā // Hbhv_10.205 //",
  "GR14hbhvil_u:8773": "yasyātma-buddhiḥ kuṇape tri-dhātuke",
  "GR14hbhvil_u:8774": "sva-dhīḥ kalatrādiṣu bhauma ijya-dhīḥ |",
  "GR14hbhvil_u:8775": "yat-tīrtha-buddhiḥ salile na karhicij",
  "GR14hbhvil_u:8776": "janeṣv abhijñeṣu sa eva go-kharaḥ // Hbhv_10.206 //",
  "GR14hbhvil_u:8777": "śruti-stutau [BhP 10.87.27] -",
  "GR14hbhvil_u:8778": "tava pari ye caranty akhila-sattva-niketatayā",
  "GR14hbhvil_u:8779": "ta uta padākramanty avigaṇayya śiro nirṛteḥ |",
  "GR14hbhvil_u:8780": "parivayase paśūn iva girā vibudhān api tāṃs",
  "GR14hbhvil_u:8781": "tvayi kṛta-sauhṛdāḥ khalu punanti na ye vimukhāḥ // Hbhv_10.207 //",
  "GR14hbhvil_u:8782": "ekādaśe śrī-vasudevasya [BhP 11.2.5-6] -",
  "GR14hbhvil_u:8783": "bhūtānāṃ deva-caritaṃ duḥkhāya ca sukhāya ca |",
  "GR14hbhvil_u:8784": "sukhāyaiva hi sādhūnāṃ tvādṛśām acyutātmanām // Hbhv_10.208 //",
  "GR14hbhvil_u:8785": "bhajanti ye yathā devān devā api tathaiva tān |",
  "GR14hbhvil_u:8786": "chāyeva karma-sacivāḥ sādhavo dīna-vatsalāḥ // Hbhv_10.209 //",
  "GR14hbhvil_u:8787": "tatraiva śrī-bhagavataḥ [BhP 11.20.36] -",
  "GR14hbhvil_u:8788": "na mayy ekānta-bhaktānāṃ guṇa-doṣodbhavā guṇāḥ |",
  "GR14hbhvil_u:8789": "sādhūnāṃ sama-cittānāṃ buddheḥ param upeyuṣām // Hbhv_10.210 //",
  "GR14hbhvil_u:8790": "evam etān mayā diṣṭān anutiṣṭhanti me pathaḥ |",
  "GR14hbhvil_u:8791": "kṣemaṃ vindanti mat-sthānaṃ yad brahma paramaṃ viduḥ // Hbhv_10.211 //",
  "GR14hbhvil_u:8792": "nimajjyonmajjatāṃ ghore bhavābdhau paramāyaṇam |",
  "GR14hbhvil_u:8793": "santo brahma-vidaḥ śāntā nor dṛḍhevāpsu majjatām // Hbhv_10.212 //",
  "GR14hbhvil_u:8794": "annaṃ hi prāṇināṃ prāṇā ārtānāṃ śaraṇaṃ tv aham |",
  "GR14hbhvil_u:8795": "dharmā vittaṃ nṝṇāṃ pretya santo 'rvāg-bibhyato 'raṇam // Hbhv_10.213 //",
  "GR14hbhvil_u:8796": "santo diśanti cakṣūṃṣi bahir arkaḥ samutthitaḥ |",
  "GR14hbhvil_u:8797": "devatā bāndhavāḥ santaḥ santa ātmāham eva ca // Hbhv_10.214 //",
  "GR14hbhvil_u:8798": "kiṃ ca [BhP 11.20.34] --",
  "GR14hbhvil_u:8799": "na kiñcit sādhavo dhīrā bhaktā hy ekāntino mama |",
  "GR14hbhvil_u:8800": "vāñchanty api mayā dattaṃ kaivalyam apunar-bhavam // Hbhv_10.215 //",
  "GR14hbhvil_u:8801": "dvādaśe ca śrī-parīkṣitaḥ [BhP 12.6.3] --",
  "GR14hbhvil_u:8802": "nāty-adbhutam ahaṃ manye mahatām acyutātmanām |",
  "GR14hbhvil_u:8803": "ajñeṣu tāpa-tapteṣu bhūteṣu yad anugrahaḥ // Hbhv_10.216 //",
  "GR14hbhvil_u:8804": "śrī-rudrasya ca mārkaṇḍeyam adhikṛtya [BhP 12.10.25] --",
  "GR14hbhvil_u:8805": "śravaṇād darśanād vāpi mahā-pātakino 'pi vaḥ |",
  "GR14hbhvil_u:8806": "śudhyerann antyajāś cāpi kim u sambhāṣaṇādibhiḥ // Hbhv_10.217 //",
  "GR14hbhvil_u:8807": "ataeva śrī-dharma-rājasya sva-dūtānuśāsane ṣaṣṭha-skandhe [BhP 6.3.27] --",
  "GR14hbhvil_u:8808": "te deva-siddha-parigīta-pavitra-gāthā",
  "GR14hbhvil_u:8809": "ye sādhavaḥ samadṛśo bhagavat-prapannāḥ |",
  "GR14hbhvil_u:8810": "tān nopasīdata harer gadayābhiguptān",
  "GR14hbhvil_u:8811": "naiṣāṃ vayaṃ na ca vayaḥ prabhavāma daṇḍe // Hbhv_10.218 //",
  "GR14hbhvil_u:8812": "tathā śrī-viṣṇu-purāṇe [ViP 3.7.26, 32-34]",
  "GR14hbhvil_u:8813": "yama-niyama-vidhūta-kalmaṣāṇām",
  "GR14hbhvil_u:8814": "anudinam acyuta-sakta-mānasānām |",
  "GR14hbhvil_u:8815": "apagatam adamāna-matsarāṇāṃ",
  "GR14hbhvil_u:8816": "vraja bhaṭa dūratareṇa mānavānām // Hbhv_10.219 //",
  "GR14hbhvil_u:8817": "sakalam idam ahaṃ ca vāsudevaḥ",
  "GR14hbhvil_u:8818": "parama-pumān parameśvaraḥ sa ekaḥ |",
  "GR14hbhvil_u:8819": "iti matir acalā bhavaty anante",
  "GR14hbhvil_u:8820": "hṛdaya-gate vraja tān vihāya dūrāt // Hbhv_10.220 //",
  "GR14hbhvil_u:8821": "kamala-nayana vāsudeva viṣṇo",
  "GR14hbhvil_u:8822": "dharaṇidharācyuta śaṅkha-cakra-pāṇe |",
  "GR14hbhvil_u:8823": "bhava śaraṇam itīrayanti ye vai",
  "GR14hbhvil_u:8824": "tyaja bhaṭa dūratareṇa tān apāpān // Hbhv_10.221 //",
  "GR14hbhvil_u:8825": "vasati manasi yasya so 'vyayātmā |",
  "GR14hbhvil_u:8826": "puruṣa-varasya na tasya dṛṣṭi-pāte |",
  "GR14hbhvil_u:8827": "tava gatir atha vā mamāsti cakra-",
  "GR14hbhvil_u:8828": "pratihata-vīrya-balasya so 'nya-lokyaḥ // Hbhv_10.222 //",
  "GR14hbhvil_u:8829": "nārasiṃhe, viṣṇu-purāṇe ca [ViP 3.7.15]",
  "GR14hbhvil_u:8830": "aham amarārcitena dhātrā",
  "GR14hbhvil_u:8831": "yama iti loka-hitāhite niyuktaḥ |",
  "GR14hbhvil_u:8832": "hari-guru-vaśago 'smi na svatantraḥ",
  "GR14hbhvil_u:8833": "prabhavati saṃyamane mamāpi viṣṇuḥ // Hbhv_10.223 //",
  "GR14hbhvil_u:8834": "sugatim abhilaṣāmi vāsudevā-",
  "GR14hbhvil_u:8835": "vaham api bhāgavata-sthitāntarātmā |",
  "GR14hbhvil_u:8836": "madhuvara vaśago 'smi na svatantraḥ",
  "GR14hbhvil_u:8837": "prabhavati saṃyamane mamāpi kṛṣṇaḥ // Hbhv_10.224 //",
  "GR14hbhvil_u:8838": "na hi śaśakaluṣa-cchaviḥ kadācit",
  "GR14hbhvil_u:8839": "timira-parābhavatām upaiti candraḥ |",
  "GR14hbhvil_u:8840": "bhagavati ca harāv ananya-cetā",
  "GR14hbhvil_u:8841": "bhṛśa-malino 'pi virājate manuṣyaḥ // Hbhv_10.225 //",
  "GR14hbhvil_u:8842": "pādme devadyūti-vikuṇḍala-saṃvāde [PadmaP 3.31.100, 102-3]--",
  "GR14hbhvil_u:8843": "prāhāsmān yamunā bhrātā sadaiva hi punaḥ punaḥ |",
  "GR14hbhvil_u:8844": "bhavadbhir vaiṣṇavās tyājyā na te syur mama gocarāḥ // Hbhv_10.226 //",
  "GR14hbhvil_u:8845": "durācāro duṣkṛto 'pi sadācāra-rato 'pi yaḥ |",
  "GR14hbhvil_u:8846": "bhavadbhiḥ sa sadā tyājyo viṣṇuṃ ca bhajate naraḥ // Hbhv_10.227 //",
  "GR14hbhvil_u:8847": "vaiṣṇavo yad-gṛhe bhuṅkte yeṣāṃ vaiṣṇava-saṅgatiḥ |",
  "GR14hbhvil_u:8848": "te'pi vaḥ parivāryāḥ syus tat-saṅga-hata-kilbiṣāḥ // Hbhv_10.228 //",
  "GR14hbhvil_u:8849": "skānde amṛta-sāroddhāre -",
  "GR14hbhvil_u:8850": "ekādaśyām abhuñjānā yuktāḥ pāpa-śatair api |",
  "GR14hbhvil_u:8851": "bhavadbhiḥ parihartavyā hitā me yadi sarvadā // Hbhv_10.229 //",
  "GR14hbhvil_u:8852": "ye smaranti jagannāthaṃ mṛtyu-kāle janārdanam |",
  "GR14hbhvil_u:8853": "pāpa-koṭi-śatair yuktā na te grāhyā mamājñayā // Hbhv_10.230 //",
  "GR14hbhvil_u:8854": "na brahmā na śivāgnīndrā nāhaṃ nānye divaukasaḥ |",
  "GR14hbhvil_u:8855": "śaktā na nigrahaṃ kartuṃ vaiṣṇavānāṃ mahātmanām // Hbhv_10.231 //",
  "GR14hbhvil_u:8856": "ato 'haṃ sarva-kālaṃ ca vaiṣṇavānāṃ bibhemi vai |",
  "GR14hbhvil_u:8857": "bhavadbhiḥ parihartavyā vaiṣṇavā ye sadaiva hi // Hbhv_10.232 //",
  "GR14hbhvil_u:8858": "vaiṣṇavā viṣṇuvat pūjyā mama mānyā viśeṣataḥ |",
  "GR14hbhvil_u:8859": "teṣāṃ kṛte'pamāne'pi vināśo jāyate dhruvam // Hbhv_10.233 //",
  "GR14hbhvil_u:8860": "kiṃ ca -",
  "GR14hbhvil_u:8861": "yeṣāṃ smaraṇa-mātreṇa pāpa-lakṣa-śatāni ca |",
  "GR14hbhvil_u:8862": "dahyante nātra sandeho vaiṣṇavānāṃ mahātmanām // Hbhv_10.234 //",
  "GR14hbhvil_u:8863": "yeṣāṃ pāda-rajenaiva prāpyate jāhnavī-jalam |",
  "GR14hbhvil_u:8864": "nārmadaṃ yāmunaṃ caiva kiṃ punaḥ pādayor jalam // Hbhv_10.235 //",
  "GR14hbhvil_u:8865": "yeṣāṃ vākya-jalaughena vinā gaṅgā-jalair api |",
  "GR14hbhvil_u:8866": "vinā tīrtha-sahasreṇa snāto bhavati mānavaḥ // Hbhv_10.236 //",
  "GR14hbhvil_u:8867": "kiṃ ca -",
  "GR14hbhvil_u:8868": "brahma-loke na me vāso na me vāso harālaye |",
  "GR14hbhvil_u:8869": "nālaye loka-pālānāṃ vaiṣṇavānāṃ parābhave // Hbhv_10.237 //",
  "GR14hbhvil_u:8870": "na devā na ca gandharvā na yakṣoraga-rākṣasāḥ |",
  "GR14hbhvil_u:8871": "trātuṃ samarthā ṛṣayo vaiṣṇavānāṃ parābhave // Hbhv_10.238 //",
  "GR14hbhvil_u:8872": "karomi karmaṇā vācā manasāpi na vipriyam |",
  "GR14hbhvil_u:8873": "vaiṣṇavānāṃ mahābhāgāḥ sudarśana-bhayād api // Hbhv_10.239 //",
  "GR14hbhvil_u:8874": "ekato dhāvate cakram ekato hari-vāhanam |",
  "GR14hbhvil_u:8875": "ekato viṣṇu-dūtāś ca vaiṣṇave cārdite mayā // Hbhv_10.240 //",
  "GR14hbhvil_u:8876": "bṛhan-nāradīye caikādaśī-māhātmye [NārP 1.23.75, 77-79] -",
  "GR14hbhvil_u:8877": "ye viṣṇu-pūjana-ratāḥ prayatāḥ kṛtajñāś",
  "GR14hbhvil_u:8878": "caikādaśī-vrata-parā vijitendriyāś ca |",
  "GR14hbhvil_u:8879": "nārāyaṇācyuta hare śaraṇaṃ bhaveti",
  "GR14hbhvil_u:8880": "śāntā vadanti satataṃ tarasā tyajadhvam // Hbhv_10.241 //",
  "GR14hbhvil_u:8881": "nārāyaṇārpita-dhiyo hari-bhakta-bhaktān",
  "GR14hbhvil_u:8882": "svācāra-mārga-niratān guru-sevakāṃś ca |",
  "GR14hbhvil_u:8883": "sat-pātra-dāna-niratān hari-kīrti-bhaktān",
  "GR14hbhvil_u:8884": "dūtās tyajadhvam aniśaṃ hari-nāma-saktān // Hbhv_10.242 //",
  "GR14hbhvil_u:8885": "pāṣaṇḍa-saṅga-rahitān hari-bhakti-tuṣṭān",
  "GR14hbhvil_u:8886": "sat-saṅga-lolupa-tarāṃś ca tathātipuṇyān |",
  "GR14hbhvil_u:8887": "śambhor hareś ca sama-buddhi-matas tathaiva",
  "GR14hbhvil_u:8888": "dūtās tyajadhvam upakāra-parāñ narāṇām // Hbhv_10.243 //",
  "GR14hbhvil_u:8889": "ye vīkṣitā hari-kathāmṛta-sevakaiś ca",
  "GR14hbhvil_u:8890": "nārāyaṇa-smṛti-parāyaṇa-mānasaiś ca |",
  "GR14hbhvil_u:8891": "viprendra-pāda-jala-sevana-samprahṛṣṭais",
  "GR14hbhvil_u:8892": "tān pāpino 'pi ca bhaṭā satataṃ tyajadhvam // Hbhv_10.244 //",
  "GR14hbhvil_u:8893": "ataevoktaṃ śrī-nāradena caturtha-skandha-śeṣe [BhP 4.31.22]",
  "GR14hbhvil_u:8894": "śriyam anucaratīṃ tad-arthinaś ca",
  "GR14hbhvil_u:8895": "dvipada-patīn vibudhāṃś ca yat sva-pūrṇaḥ |",
  "GR14hbhvil_u:8896": "na bhajati nija-bhṛtya-varga-tantraḥ",
  "GR14hbhvil_u:8897": "katham amum udvisṛjet pumān kṛta-jñaḥ // Hbhv_10.245 //",
  "GR14hbhvil_u:8898": "ataeva prārthanam | nārāyaṇa-vyūha-stave -",
  "GR14hbhvil_u:8899": "nāhaṃ brahmāpi bhuyāsaṃ tvad-bhakti-rahito hare |",
  "GR14hbhvil_u:8900": "tvayi bhaktas tu kīṭo 'pi bhūyāsaṃ janma-janmasu // Hbhv_10.246 //",
  "GR14hbhvil_u:8901": "śrī-brahma-stutau ca daśama-skandhe [BhP 10.14.30] -",
  "GR14hbhvil_u:8902": "tad astu me nātha sa bhūri-bhāgo",
  "GR14hbhvil_u:8903": "bhave'tra vānyatra tu vā tiraścām |",
  "GR14hbhvil_u:8904": "yenāham eko 'pi bhavaj-janānāṃ",
  "GR14hbhvil_u:8905": "bhūtvā niṣeve tava pāda-pallavam // Hbhv_10.247 //",
  "GR14hbhvil_u:8906": "ataevoktaṃ śrī-nārāyaṇa-vyūha-stave -",
  "GR14hbhvil_u:8907": "ye tyakta-loka-dharmārthā viṣṇu-bhakti-vaśaṃ gatāḥ |",
  "GR14hbhvil_u:8908": "bhajanti paramātmānaṃ tebhyo nityaṃ namo namaḥ // Hbhv_10.248 //",
  "GR14hbhvil_u:8909": "evaṃ śrī-bhagavad-bhakta-māhātmyāmṛta-vāridheḥ |",
  "GR14hbhvil_u:8910": "vicitra-bhaṅga-lekhārho lobha-lolaṃ vināsti kaḥ // Hbhv_10.249 //",
  "GR14hbhvil_u:8911": "ataḥ śrī-bhagavad-bhakta-janānāṃ saṅgatiḥ sadā |",
  "GR14hbhvil_u:8912": "kāryā sarva-prayatnena dvau lokau vijigīṣubhiḥ // Hbhv_10.250 //",
  "GR14hbhvil_u:8913": "atha śrī-bhagavad-bhakta-saṅga-māhātmyam",
  "GR14hbhvil_u:8914": "bhagavad-bhakta-pādābja-pādukābhyo namo 'stu me |",
  "GR14hbhvil_u:8915": "yat-saṅgamaḥ sādhanaṃ ca sādhyaṃ cākhilam uttamam // Hbhv_10.251 //",
  "GR14hbhvil_u:8916": "tatra sarva-pātaka-mocakatā",
  "GR14hbhvil_u:8917": "bṛhan-nāradīye [NārP 1.36.60] yajña-māly-upākhyānānte |",
  "GR14hbhvil_u:8918": "hari-bhakti-parāṇāṃ tu saṅgināṃ saṅga-mātrataḥ |",
  "GR14hbhvil_u:8919": "mucyate sarva-pāpebhyo mahā-pātakavān api // Hbhv_10.252 //",
  "GR14hbhvil_u:8920": "sāmānyato 'nartha-nivartakatāartha-prāpakatā ca |",
  "GR14hbhvil_u:8921": "pādme vaiśākha-māhātmye [PadmaP 5.94.74] śrī-muni-śarmāṇaṃ prati pretānām uktau -",
  "GR14hbhvil_u:8922": "vināśayaty apayaśo buddhiṃ viśadayaty api |",
  "GR14hbhvil_u:8923": "pratiṣṭhāpayati prāyo nṛṇāṃ vaiṣṇava-darśanam // Hbhv_10.253 //",
  "GR14hbhvil_u:8924": "tatra (?) śrī-yama-brāhmaṇa-saṃvāde mahāratha-nṛpoktau -",
  "GR14hbhvil_u:8925": "yathā prapadyamānasya bhagavantaṃ vibhāvasum |",
  "GR14hbhvil_u:8926": "śītaṃ bhayaṃ tamo 'py eti sādhūn saṃsevataḥ sadā // Hbhv_10.254 //",
  "GR14hbhvil_u:8927": "tatraiva pretopākhyāne pretoktau [PadmaP 5.98.57] -",
  "GR14hbhvil_u:8928": "apākaroti duritaṃ śreyaḥ saṃyojayaty api |",
  "GR14hbhvil_u:8929": "yaśo vistārayaty āśu nṝṇāṃ vaiṣṇava-saṅgamaḥ // Hbhv_10.255 //",
  "GR14hbhvil_u:8930": "atha sarva-tīrthādhikatā",
  "GR14hbhvil_u:8931": "tatraiva [PadmaP 5.98.78] -",
  "GR14hbhvil_u:8932": "gaṅgādi-puṇya-tīrtheṣu yo naraḥ snātum icchati |",
  "GR14hbhvil_u:8933": "yaḥ karoti satāṃ saṅgāṃ tayoḥ sat-saṅgamo varaḥ // Hbhv_10.256 //",
  "GR14hbhvil_u:8934": "tatraiva bhagīratha-nṛpoktau [PadmaP 5.100.5] -",
  "GR14hbhvil_u:8935": "yaḥ snātaḥ śānti-sitayā sādhu-saṅgati-gaṅgayā |",
  "GR14hbhvil_u:8936": "kiṃ tasya dānaiḥ kiṃ tīrthaiḥ kiṃ tapobhiḥ kim adhvaraiḥ // Hbhv_10.257 //",
  "GR14hbhvil_u:8937": "atha sarveṣṭa-sādhakatā",
  "GR14hbhvil_u:8938": "yāni yāni durāpāṇi vāñchitāni mahī-tale |",
  "GR14hbhvil_u:8939": "prāpyante tāni tāny eva sādhūnām eva saṅgamāt // Hbhv_10.258 //",
  "GR14hbhvil_u:8940": "atha anarthasyāpy arthatvāpādakatā",
  "GR14hbhvil_u:8941": "vāśiṣṭhe -",
  "GR14hbhvil_u:8942": "śūnyam āpūrṇatām eti mṛtir apy amṛtāyate |",
  "GR14hbhvil_u:8943": "āpat sampad iva bhāti vidvaj-jana-samāgame // Hbhv_10.259 //",
  "GR14hbhvil_u:8944": "tṛtīya-skandhe [BhP 3.23.55] --",
  "GR14hbhvil_u:8945": "saṅgo yaḥ saṃsṛter hetur asatsu vihito 'dhiyā |",
  "GR14hbhvil_u:8946": "sa eva sādhuṣu kṛto niḥsaṅgatvāya kalpate // Hbhv_10.260 //",
  "GR14hbhvil_u:8947": "śrī-kapila-devoktau [BhP 3.25.20] --",
  "GR14hbhvil_u:8948": "prasaṅgam ajaraṃ pāśam ātmanaḥ kavayo viduḥ |",
  "GR14hbhvil_u:8949": "sa eva sādhuṣu kṛto mokṣa-dvāram apāvṛtam // Hbhv_10.261 //",
  "GR14hbhvil_u:8950": "yataḥ -",
  "GR14hbhvil_u:8951": "arir mitraṃ viṣaṃ pathyam adharmo dharmatāṃ vrajet |",
  "GR14hbhvil_u:8952": "prasanne puṇḍarīkākṣe viparīte viparyayaḥ // Hbhv_10.262 //",
  "GR14hbhvil_u:8953": "kiṃ ca śrī-bhagavad-vākyaṃ [*BhaktiS 168 attributed to PadmaP.] -",
  "GR14hbhvil_u:8954": "man-nimittaṃ kṛtaṃ pāpam api dharmāya kalpate |",
  "GR14hbhvil_u:8955": "mām anādṛtya dharmo 'pi pāpaṃ syān mat-prabhāvataḥ // Hbhv_10.263 //",
  "GR14hbhvil_u:8956": "caturtha-skandhe śrī-dhruvoktau [BhP 4.9.12] --",
  "GR14hbhvil_u:8957": "te na smaranty atitarāṃ priyam īśa martyaṃ",
  "GR14hbhvil_u:8958": "ye cānv adaḥ suta-suhṛd-gṛha-vitta-dārāḥ |",
  "GR14hbhvil_u:8959": "ye tv abja-nābha bhavadīya-padāravinda-",
  "GR14hbhvil_u:8960": "saugandhya-lubdha-hṛdayeṣu kṛta-prasaṅgāḥ // Hbhv_10.264 //",
  "GR14hbhvil_u:8961": "pādme tatraiva pretoktau [PadmaP 5.98.58] -",
  "GR14hbhvil_u:8962": "rasāyana-mayī śītā paramānanda-dāyinī |",
  "GR14hbhvil_u:8963": "nānandayati kaṃ nāma vaiṣṇavāśraya-candrikā // Hbhv_10.265 //",
  "GR14hbhvil_u:8964": "atha mokṣadatvam | daśama-skandhe śrī-mucukunda-stutau [BhP 10.51.53] --",
  "GR14hbhvil_u:8965": "bhavāpavargo bhramato yadā bhavej",
  "GR14hbhvil_u:8966": "janasya tarhy acuta sat-samāgamaḥ |",
  "GR14hbhvil_u:8967": "sat-saṅgamo yarhi tadaiva sad-gatau",
  "GR14hbhvil_u:8968": "parāvareśe tvayi jāyate matiḥ // Hbhv_10.266 //",
  "GR14hbhvil_u:8969": "ataevoktaṃ śrī-pracetobhiś caturtha-skandhe [BhP 4.30.35-37]",
  "GR14hbhvil_u:8970": "yatreḍyante kathā mṛṣṭās tṛṣṇāyāḥ praśamo yataḥ |",
  "GR14hbhvil_u:8971": "nirvairaṃ yatra bhūteṣu nodvego yatra kaścana // Hbhv_10.267 //",
  "GR14hbhvil_u:8972": "yatra nārāyaṇaḥ sākṣād bhagavān nyāsināṃ gatiḥ |",
  "GR14hbhvil_u:8973": "saṃstūyate sat-kathāsu mukta-saṅgaiḥ punaḥ punaḥ // Hbhv_10.268 //",
  "GR14hbhvil_u:8974": "teṣāṃ vicaratāṃ padbhyāṃ tīrthānāṃ pāvanecchayā |",
  "GR14hbhvil_u:8975": "bhītasya kiṃ na roceta tāvakānāṃ samāgamaḥ // Hbhv_10.269 //",
  "GR14hbhvil_u:8976": "atha sarva-sāratā | bṛhan-nāradīye śrī-nārada-sanatkumāra-saṃvāde [NārP 1.4.13] -",
  "GR14hbhvil_u:8977": "asāra-bhūte saṃsāre sāram etad ajātmaja |",
  "GR14hbhvil_u:8978": "bhagavad-bhakta-saṅgaś ca hari-bhaktis titikṣutā // Hbhv_10.270 //",
  "GR14hbhvil_u:8979": "pādme tatraiva mahāratha-nṛpoktau -",
  "GR14hbhvil_u:8980": "asāgarotthaṃ pīyūṣam adravyaṃ vyasanauṣadham |",
  "GR14hbhvil_u:8981": "harṣaś cāloka-paryantaḥ satāṃ kila samāgamaḥ // Hbhv_10.271 //",
  "GR14hbhvil_u:8982": "atha bhagavat-kathāmṛta-pānaika-hetutā | pādme vaiśākha-māhātmye śrī-nāradoktau [PadmaP 5.84.37]",
  "GR14hbhvil_u:8983": "prasaṅgena satām ātma-manaḥ śruti-rasāyanāḥ |",
  "GR14hbhvil_u:8984": "bhavanti kīrtanīyasya kathāḥ kṛṣṇasya nirmalāḥ // Hbhv_10.272 //",
  "GR14hbhvil_u:8985": "tṛtīya-skandhe [BhP 3.25.25] śrī-kapila-devoktau -",
  "GR14hbhvil_u:8986": "satāṃ prasaṅgān mama vīrya-saṃvido",
  "GR14hbhvil_u:8987": "bhavanti hṛt-karṇa-rasāyanāḥ kathāḥ |",
  "GR14hbhvil_u:8988": "taj-joṣaṇād āśv apavarga-vartmani",
  "GR14hbhvil_u:8989": "śraddhā ratir bhaktir anukramiṣyati // Hbhv_10.273 //",
  "GR14hbhvil_u:8990": "caturthe śrī-nāradoktau [BhP 4.29.39-40] --",
  "GR14hbhvil_u:8991": "yatra bhāgavatā rājan sādhavo viśadāśayāḥ |",
  "GR14hbhvil_u:8992": "bhagavad-guṇānukathana- śravaṇa-vyagra-cetasaḥ // Hbhv_10.274 //",
  "GR14hbhvil_u:8993": "tasmin mahan-mukharitā madhubhic-",
  "GR14hbhvil_u:8994": "caritra-pīyūṣa-śeṣa-saritaḥ paritaḥ sravanti |",
  "GR14hbhvil_u:8995": "tā ye pibanty avitṛṣo nṛpa gāḍha-karṇais",
  "GR14hbhvil_u:8996": "tān na spṛśanty aśana-tṛḍ-bhaya-śoka-mohāḥ // Hbhv_10.275 //",
  "GR14hbhvil_u:8997": "pañcame [BhP 5.12.13] śrī-brāhmaṇa-rahūgaṇa-saṃvāde -",
  "GR14hbhvil_u:8998": "yatrottamaśloka-guṇānuvādaḥ",
  "GR14hbhvil_u:8999": "prastūyate grāmya-kathā-vighātaḥ |",
  "GR14hbhvil_u:9000": "niṣevyamāṇo 'nudinaṃ mumukṣor",
  "GR14hbhvil_u:9001": "matiṃ satīṃ yacchati vāsudeve // Hbhv_10.276 //",
  "GR14hbhvil_u:9002": "ekādaśe śrī-bhagavad-uddhava-saṃvāde śrī-ailopākhyānānte [BhP 11.26.28-29] -",
  "GR14hbhvil_u:9003": "teṣu nityaṃ mahā-bhāga mahā-bhāgeṣu mat-kathāḥ |",
  "GR14hbhvil_u:9004": "sambhavanti hi tā n.ṇāṃ juṣatāṃ prapunanty agham // Hbhv_10.277 //",
  "GR14hbhvil_u:9005": "tā ye śṛṇvanti gāyanti hy anumodanti cādṛtāḥ |",
  "GR14hbhvil_u:9006": "mat-parāḥ śraddadhānāś ca bhaktiṃ vindanti te mayi // Hbhv_10.278 //",
  "GR14hbhvil_u:9007": "bṛhan-nāradīye tatraiva [1.4.33] --",
  "GR14hbhvil_u:9008": "bhaktis tu bhagavad-bhakta-saṅgena parijāyate |",
  "GR14hbhvil_u:9009": "sat-saṅgaḥ prāpyate pumbhiḥ sukṛtaiḥ pūrva-sañcitaiḥ // Hbhv_10.279 //",
  "GR14hbhvil_u:9010": "ekādaśe śrī-bhagavad-uddhava-saṃvāde [BhP 11.11.49-51] --",
  "GR14hbhvil_u:9011": "athaitat paramaṃ guhyaṃ śṛṇvato yadu-nandana",
  "GR14hbhvil_u:9012": "su-gopyam api vakṣyāmi tvaṃ me bhṛtyaḥ suhṛt sakhā // Hbhv_10.280 //",
  "GR14hbhvil_u:9013": "no rodhayati māṃ yogo na sāṅkhyaṃ dharma eva ca |",
  "GR14hbhvil_u:9014": "na svādhyāyas tapas tyāgo neṣṭā-pūrtaṃ na dakṣiṇā // Hbhv_10.281 //",
  "GR14hbhvil_u:9015": "vratāni yajñaś chandāṃsi tīrthāni niyamā yamāḥ |",
  "GR14hbhvil_u:9016": "yathāvarundhe sat-saṅgaḥ sarva-saṅgāpaho hi mām // Hbhv_10.282 //",
  "GR14hbhvil_u:9017": "ataevoktaṃ vidureṇa tṛtīya-skandhe [BhP 3.7.19] --",
  "GR14hbhvil_u:9018": "yat-sevayā bhagavataḥ kūṭa-sthasya madhu-dviṣaḥ |",
  "GR14hbhvil_u:9019": "rati-rāso bhavet tīvraḥ pādayor vyasanārdanaḥ // Hbhv_10.283 //",
  "GR14hbhvil_u:9020": "prathama-skandhe śrī-śaunakādīnāṃ [BhP 1.18.13], caturthe ca śrī-pracetasām uktau [BhP 4.30.34] --",
  "GR14hbhvil_u:9021": "tulayāma lavenāpi na svargaṃ nāpunar-bhavam |",
  "GR14hbhvil_u:9022": "bhagavat-saṅgi-saṅgasya martyānāṃ kim utāśiṣaḥ // Hbhv_10.284 //",
  "GR14hbhvil_u:9023": "caturthe ca śrī-pracetasaḥ prati śrī-śivopadeśaḥ [BhP 4.24.57] --",
  "GR14hbhvil_u:9024": "kṣaṇārdhenāpi tulaye na svargaṃ nāpunar-bhavam |",
  "GR14hbhvil_u:9025": "bhagavat-saṅgi-saṅgasya martyānāṃ kim utāśiṣaḥ // Hbhv_10.285 //",
  "GR14hbhvil_u:9026": "dvādaśe śrī-mārkaṇḍeyopākhyāne śrī-śivasya [BhP 12.10.7] --",
  "GR14hbhvil_u:9027": "athāpi saṃvadiṣyāmo bhavāny etena sādhunā |",
  "GR14hbhvil_u:9028": "ayaṃ hi paramo lābho nṛṇāṃ sādhu-samāgamaḥ // Hbhv_10.286 //",
  "GR14hbhvil_u:9029": "ataeva śrī-prahlādaṃ prati śrī-dharaṇyoktaṃ hari-bhakti-sudhodaye -",
  "GR14hbhvil_u:9030": "akṣṇoḥ phalaṃ tvādṛśa-darśanaṃ hi",
  "GR14hbhvil_u:9031": "tanvāḥ phalaṃ tvādṛśa-gātra-saṅgaḥ |",
  "GR14hbhvil_u:9032": "jihvā-phalaṃ tvādṛśa-kīrtanaṃ hi",
  "GR14hbhvil_u:9033": "sudurlabhā bhāgavatā hi loke // Hbhv_10.287 //",
  "GR14hbhvil_u:9034": "ataeva vidureṇa tṛtīya-skandhe [BhP 3.7.20] --",
  "GR14hbhvil_u:9035": "durāpā hy alpa-tapasaḥ sevā vaikuṇṭha-vartmasu |",
  "GR14hbhvil_u:9036": "yatropagīyate nityaṃ deva-devo janārdanaḥ // Hbhv_10.288 //",
  "GR14hbhvil_u:9037": "śrī-videhenāpy ekādaśa-skandhe [BhP 11.2.29] --",
  "GR14hbhvil_u:9038": "durlabho mānuṣo deho dehināṃ kṣaṇa-bhaṅguraḥ |",
  "GR14hbhvil_u:9039": "tatrāpi durlabhaṃ manye vaikuṇṭha-priya-darśanam // Hbhv_10.289 //",
  "GR14hbhvil_u:9040": "ataeva hi prārthitaṃ śrī-dhruveṇa caturtha-skandhe [BhP 4.9.11] --",
  "GR14hbhvil_u:9041": "bhaktiṃ muhuḥ pravahatāṃ tvayi me prasaṅgo",
  "GR14hbhvil_u:9042": "bhūyād ananta mahatām amalāśayānām |",
  "GR14hbhvil_u:9043": "yenāñjasolbaṇam uru-vyasanaṃ bhavābdhiṃ",
  "GR14hbhvil_u:9044": "neṣye bhavad-guṇa-kathāmṛta-pāna-mattaḥ // Hbhv_10.290 //",
  "GR14hbhvil_u:9045": "pracetasaḥ pratyupadeśe śrī-śivena ca [BhP 4.24.58] --",
  "GR14hbhvil_u:9046": "athānaghāṅghres tava kīrti-tīrthayor",
  "GR14hbhvil_u:9047": "antar-bahiḥ-snāna-vidhūta-pāpmanām |",
  "GR14hbhvil_u:9048": "bhūteṣv anukrośa-susattva-śīlināṃ",
  "GR14hbhvil_u:9049": "syāt saṅgamo 'nugraha eṣa nas tava // Hbhv_10.291 //",
  "GR14hbhvil_u:9050": "śrī-pracetobhiś ca [BhP 4.30.33] --",
  "GR14hbhvil_u:9051": "yāvat te māyayā spṛṣṭā bhramāma iha karmabhiḥ |",
  "GR14hbhvil_u:9052": "tāvad bhavat-prasaṅgānāṃ saṅgaḥ syān no bhave bhave // Hbhv_10.292 //",
  "GR14hbhvil_u:9053": "śrī-prahlādenāpi saptama-skandhe [BhP 7.9.24] --",
  "GR14hbhvil_u:9054": "tasmād amūs tanu-bhṛtām aham āśiṣo æjña",
  "GR14hbhvil_u:9055": "āyuḥ śriyaṃ vibhavam aindriyam āviriñcyāt |",
  "GR14hbhvil_u:9056": "necchāmi te vilulitān uruvikrameṇa",
  "GR14hbhvil_u:9057": "kālātmanopanaya māṃ nija-bhṛtya-pārśvam // Hbhv_10.293 // iti |",
  "GR14hbhvil_u:9058": "athāsat-saṅga-doṣāḥ | śrī-kātyāyana-vākye --",
  "GR14hbhvil_u:9059": "varaṃ huta-vaha-jvālā-pañjarāntar-vyavasthitiḥ |",
  "GR14hbhvil_u:9060": "na śauri-cintā-vimukha-jana-saṃvāsa-vaiśasam // Hbhv_10.295 //",
  "GR14hbhvil_u:9061": "pādme uttara-khaṇḍe śrī-umā-maheśvara-saṃvāde -",
  "GR14hbhvil_u:9062": "avaiṣṇavās tu ye viprāś cāṇḍālād adhamāḥ smṛtāḥ |",
  "GR14hbhvil_u:9063": "teṣāṃ sambhāṣaṇaṃ sparśaṃ soma-pānādi varjayet // Hbhv_10.296 //",
  "GR14hbhvil_u:9064": "tṛtīya-skandhe śrī-kapila-devahūti-saṃvāde [BhP 3.31.33-35]",
  "GR14hbhvil_u:9065": "satyaṃ śaucaṃ dayā maunaṃ buddhiḥ śrīr hrīr yaśaḥ kṣamā |",
  "GR14hbhvil_u:9066": "śamo damo bhagaś ceti yat-saṅgād yāti saṅkṣayam // Hbhv_10.297 //",
  "GR14hbhvil_u:9067": "teṣv aśānteṣu mūḍheṣu khaṇḍitātmasv asādhuṣu |",
  "GR14hbhvil_u:9068": "saṅgaṃ na kuryāc chocyeṣu yoṣit-krīḍā-mṛgeṣu ca // Hbhv_10.298 //",
  "GR14hbhvil_u:9069": "na tathāsya bhaven moho bandhaś cānya-prasaṅgataḥ |",
  "GR14hbhvil_u:9070": "yoṣit-saṅgād yathā puṃso yathā tat-saṅgi-saṅgataḥ // Hbhv_10.299 //",
  "GR14hbhvil_u:9071": "ekādaśe ca śrī-bhagavad-uddhava-saṃvāde [BhP 11.26.3] -",
  "GR14hbhvil_u:9072": "saṅgaṃ na kuryād asatāṃ śiśnodara-tṛpāṃ kvacit |",
  "GR14hbhvil_u:9073": "tasyānugas tamasy andhe pataty andhānugāndha-vat // Hbhv_10.300 //",
  "GR14hbhvil_u:9074": "bhagavad-bhakti-hīnā ye mukhyā'santas ta eva hi |",
  "GR14hbhvil_u:9075": "teṣāṃ niṣṭhā śubhā kvāpi na syāt sac-caritair api // Hbhv_10.301 //",
  "GR14hbhvil_u:9076": "bṛhan-nāradīye prāyaścitta-prakaraṇānte -",
  "GR14hbhvil_u:9077": "kiṃ vedaiḥ kim u vā śāstraiḥ kim u tīrtha-niṣevaṇaiḥ |",
  "GR14hbhvil_u:9078": "viṣṇu-bhakti-vihīnānāṃ kiṃ tapobhiḥ kim adhvaraiḥ // Hbhv_10.302 //",
  "GR14hbhvil_u:9079": "śrī-gāruḍe -",
  "GR14hbhvil_u:9080": "antaṃ gato 'pi vedānāṃ sarva-śāstrārtha-vedy api |",
  "GR14hbhvil_u:9081": "yo na sarveśvare bhaktas taṃ vidyāt puruṣādhamam // Hbhv_10.303 //",
  "GR14hbhvil_u:9082": "tṛtīya-skandhe [BhP 3.9.10] --",
  "GR14hbhvil_u:9083": "ahny āpṛtārta-karaṇā niśi niḥśayānā",
  "GR14hbhvil_u:9084": "nānā-manoratha-dhiyā kṣaṇa-bhagna-nidrāḥ |",
  "GR14hbhvil_u:9085": "daivāhatārtha-racanā ṛṣayo 'pi deva",
  "GR14hbhvil_u:9086": "yuṣmat-prasaṅga-vimukhā iha saṃsaranti // Hbhv_10.304 //",
  "GR14hbhvil_u:9087": "ataevoktaṃ ṣaṣṭhe [BhP 6.1.18] --",
  "GR14hbhvil_u:9088": "prāyaścittāni cīrṇāni nārāyaṇa-parāṅmukham |",
  "GR14hbhvil_u:9089": "na niṣpunanti rājendra surā-kumbham ivāpagāḥ // Hbhv_10.305 //",
  "GR14hbhvil_u:9090": "viṣṇu-dharmottare -",
  "GR14hbhvil_u:9091": "kutaḥ pāpa-kṣayas teṣāṃ kutas teṣāṃ ca maṅgalam |",
  "GR14hbhvil_u:9092": "yeṣāṃ naiva hṛdistho 'yaṃ maṅgalāyatano hariḥ // Hbhv_10.306 //",
  "GR14hbhvil_u:9093": "ataeva bṛhan-nāradīye lubdhakopākhyānārambhe -",
  "GR14hbhvil_u:9094": "hari-pūjā-vihīnāś ca veda-vidveṣiṇas tathā |",
  "GR14hbhvil_u:9095": "dvija-go-dveṣiṇaś cāpi rākṣasāḥ parikīrtitāḥ // Hbhv_10.307 //",
  "GR14hbhvil_u:9096": "ataeva nija-dūtān prati dharma-rājasyānuśāsanaṃ ṣaṣṭha-skandhe [BhP 6.3.28-9] --",
  "GR14hbhvil_u:9097": "tān ānayadhvam asato vimukhān mukunda-",
  "GR14hbhvil_u:9098": "pādāravinda-makaranda-rasād ajasram |",
  "GR14hbhvil_u:9099": "niṣkiñcanaiḥ paramahaṃsa-kulair asaṅgair",
  "GR14hbhvil_u:9100": "juṣṭād gṛhe niraya-vartmani baddha-tṛṣṇān // Hbhv_10.308 //",
  "GR14hbhvil_u:9101": "jihvā na vakti bhagavad-guṇa-nāma-dheyaṃ",
  "GR14hbhvil_u:9102": "cetaś ca na smarati tac-caraṇāravindam |",
  "GR14hbhvil_u:9103": "kṛṣṇāya no namati yac-chira ekadāpi",
  "GR14hbhvil_u:9104": "tān ānayadhvam asato 'kṛta-viṣṇu-kṛtyān // Hbhv_10.309 //",
  "GR14hbhvil_u:9105": "skānde mārkaṇḍeya-bhagīratha-saṃvāde -",
  "GR14hbhvil_u:9106": "yo hi bhāgavataṃ lokam upahāsaṃ nṛpottama |",
  "GR14hbhvil_u:9107": "karoti tasya naśyanti artha-dharma-yaśaḥ-sutā // Hbhv_10.310 //",
  "GR14hbhvil_u:9108": "nindāṃ kurvanti ye mūḍhā vaiṣṇavānāṃ mahātmanām |",
  "GR14hbhvil_u:9109": "patanti pitṛbhiḥ sārdhaṃ mahā-raurava-saṃjñite // Hbhv_10.311 //",
  "GR14hbhvil_u:9110": "hanti nindati vai dveṣṭi vaiṣṇavān nābhinandati |",
  "GR14hbhvil_u:9111": "krudhyate yāti no harṣaṃ darśane patanāni ṣaṭ // Hbhv_10.312 //",
  "GR14hbhvil_u:9112": "tatraivāmṛtasāroddhāre śrī-yamoktau -",
  "GR14hbhvil_u:9113": "janma-prabhṛti yat kiñcit sukṛtaṃ samupārjitam |",
  "GR14hbhvil_u:9114": "nāśam āyāti tat sarvaṃ pīḍayed yadi vaiṣṇavān // Hbhv_10.313 //",
  "GR14hbhvil_u:9115": "dvārakā-māhātmye prahlāda-bali-saṃvāde -",
  "GR14hbhvil_u:9116": "kara-patraiś ca phālyante sutīvrair yama-śāsanaiḥ |",
  "GR14hbhvil_u:9117": "nindāṃ kurvanti ye pāpā vaiṣṇavānāṃ mahātmanām // Hbhv_10.314 //",
  "GR14hbhvil_u:9118": "pūjito bhagavān viṣṇur janmāntara-śatair api |",
  "GR14hbhvil_u:9119": "prasīdati na viśvātmā vaiṣṇave cāpamānite // Hbhv_10.315 //",
  "GR14hbhvil_u:9120": "daśama-skandhe ca [BhP 10.74.40] -",
  "GR14hbhvil_u:9121": "nindāṃ bhagavataḥ śṛṇvaṃs tat-parasya janasya vā |",
  "GR14hbhvil_u:9122": "tato nāpaiti yaḥ so 'pi yāty adhaḥ sukṛtāc cyutaḥ // Hbhv_10.316 //",
  "GR14hbhvil_u:9123": "ataevoktaṃ viṣṇu-dharmottare -",
  "GR14hbhvil_u:9124": "jīvitaṃ viṣṇu-bhaktasya varaṃ pañca-dināni ca |",
  "GR14hbhvil_u:9125": "na tu kalpa-sahasrāṇi bhakti-hīnasya keśave // Hbhv_10.317 //",
  "GR14hbhvil_u:9126": "ataevoktaṃ śrī-bhāgavate ailopākhyānānte [BhP 11.26.26] --",
  "GR14hbhvil_u:9127": "tato duḥsaṅgam utsṛjya satsu sajjeta buddhimān |",
  "GR14hbhvil_u:9128": "santa evāsya chindanti mano-vyāsaṅgam uktibhiḥ // Hbhv_10.318 //",
  "GR14hbhvil_u:9129": "atha śrī-vaiṣṇava-samāgama-vidhiḥ",
  "GR14hbhvil_u:9130": "atha śrī-bhagavad-bhaktān sal-lakṣaṇa-vibhūṣitān |",
  "GR14hbhvil_u:9131": "gatvā tān dūrato dṛṣṭvā daṇḍavat praṇamen mudā // Hbhv_10.319 //",
  "GR14hbhvil_u:9132": "tejo-draviṇa-pañcarātre -",
  "GR14hbhvil_u:9133": "vaiṣṇavo vaiṣṇavaṃ dṛṣṭvā daṇḍavat praṇamed bhuvi |",
  "GR14hbhvil_u:9134": "ubhayor antarā viṣṇuḥ śaṅkha-cakra-gadādharaḥ // Hbhv_10.320 //",
  "GR14hbhvil_u:9135": "tatra ca viśeṣo bṛhan-nāradīye (1.25.41) -",
  "GR14hbhvil_u:9136": "sabhāyāṃ yajña-śālāyāṃ devatāyataneṣv api |",
  "GR14hbhvil_u:9137": "pratyekaṃ tu namaskāro hanti puṇyaṃ purākṛtam // Hbhv_10.321 //",
  "GR14hbhvil_u:9138": "puṇya-kṣetre puṇya-tīrthe svādhyāya-samaye tathā |",
  "GR14hbhvil_u:9139": "pratyekaṃ tu namaskāro hanti puṇyaṃ purākṛtam // Hbhv_10.322 //",
  "GR14hbhvil_u:9140": "vaiṣṇavaṃ cāgataṃ vīkṣyābhigamyāliṅga vaiṣṇavam |",
  "GR14hbhvil_u:9141": "vaideśikaṃ prīṇayeyur darśayantaḥ sva-vaiṣṇavān // Hbhv_10.323 //",
  "GR14hbhvil_u:9142": "tathā coktaṃ śrī-brahmaṇā tejo-draviṇa-pañcarātre --",
  "GR14hbhvil_u:9143": "nārāyaṇāśrayaṃ bhaktaṃ deśāntara-samāgatam |",
  "GR14hbhvil_u:9144": "prīṇayed darśayaṃs tasya bhaktyā nārāyaṇāśrayān // Hbhv_10.324 //",
  "GR14hbhvil_u:9145": "iti",
  "GR14hbhvil_u:9146": "tataś ca vaiṣṇavaḥ prāptaḥ santarpya vacanāmṛtaiḥ |",
  "GR14hbhvil_u:9147": "sad-bandhur iva sammānyo 'nyathā doṣo mahān smṛtaḥ // Hbhv_10.325 //",
  "GR14hbhvil_u:9148": "atha vaiṣṇava-sammānana-nityatā",
  "GR14hbhvil_u:9149": "skānde śrī-mārkaṇḍeya-bhagīratha-saṃvāde -",
  "GR14hbhvil_u:9150": "dṛṣṭvā bhāgavataṃ daivāt sammukhe yo na yāti hi |",
  "GR14hbhvil_u:9151": "na gṛhṇāti haris tasya pūjāṃ dvādaśa-vārṣikīm // Hbhv_10.326 //",
  "GR14hbhvil_u:9152": "yo na gṛhṇāti bhūpāla vaiṣṇavaṃ gṛham āgatam |",
  "GR14hbhvil_u:9153": "tad-gṛhaṃ pitṛbhis tyaktaṃ śmaśānam iva bhīṣaṇam // Hbhv_10.327 //",
  "GR14hbhvil_u:9154": "athavābhyagataṃ dūrād yo nārcayanti vaiṣṇavam |",
  "GR14hbhvil_u:9155": "sva-śaktyā nṛpa-śārdūla nānyaḥ pāpa-ratas tataḥ // Hbhv_10.328 //",
  "GR14hbhvil_u:9156": "śrāntaṃ bhāgavataṃ dṛṣṭvā kaṭhinaṃ yasya mānasam |",
  "GR14hbhvil_u:9157": "prasīdati na duṣṭātmā śvapacād adhiko hi saḥ // Hbhv_10.329 //",
  "GR14hbhvil_u:9158": "vipraṃ bhāgavataṃ dṛṣṭvā dīnam ātura-mānasam |",
  "GR14hbhvil_u:9159": "na karoti paritrāṇaṃ keśavo na prasīdati // Hbhv_10.330 //",
  "GR14hbhvil_u:9160": "dṛṣṭvā bhāgavataṃ vipraṃ namaskāreṇa nārcayet |",
  "GR14hbhvil_u:9161": "dehinas tasya pāpasya na ca vai kṣamate hariḥ // Hbhv_10.331 //",
  "GR14hbhvil_u:9162": "apūjito yadā gacchad vaiṣṇavo gṛha-medhinaḥ |",
  "GR14hbhvil_u:9163": "śata-janmārjitaṃ bhūpa puṇyam ādāya gacchati // Hbhv_10.332 //",
  "GR14hbhvil_u:9164": "anabhyarcya pitṝn devān bhuñjate hari-vāsare |",
  "GR14hbhvil_u:9165": "tat pāpaṃ jāyate bhūpa vaiṣṇavānām atikrame // Hbhv_10.333 //",
  "GR14hbhvil_u:9166": "pūrvaṃ kṛtvā tu sammānam avajñāṃ kurute tu yaḥ |",
  "GR14hbhvil_u:9167": "vaiṣṇavānāṃ mahīpāla sānvayo yāti saṅkṣayam // Hbhv_10.334 //",
  "GR14hbhvil_u:9168": "pādme vaiśākha-māhātmye yama-brāhmaṇa-saṃvāde [PadmaP 5.96.69}",
  "GR14hbhvil_u:9169": "vaiṣṇavaṃ janam ālokya nābhyutthānaṃ karoti yaḥ |",
  "GR14hbhvil_u:9170": "praṇayādarato vipra sa naro narakātithiḥ // Hbhv_10.335 //",
  "GR14hbhvil_u:9171": "caturtha-skandhe [BhP 4.22.11] ca --",
  "GR14hbhvil_u:9172": "vyālālaya-drumā vai teṣv ariktākhila-sampadaḥ |",
  "GR14hbhvil_u:9173": "yad-gṛhās tīrtha-pādīya- pādatīrtha-vivarjitāḥ // Hbhv_10.336 //",
  "GR14hbhvil_u:9174": "atha vaiṣṇava-stutiḥ",
  "GR14hbhvil_u:9175": "skānde -",
  "GR14hbhvil_u:9176": "dahnyo 'haṃ kṛta-kṛtyo 'haṃ yad yūyaṃ gṛham āgatāḥ |",
  "GR14hbhvil_u:9177": "durlabhaṃ darśanaṃ nūnaṃ vaiṣṇavānāṃ yathā hareḥ // Hbhv_10.337 //",
  "GR14hbhvil_u:9178": "meru-mandara-tulyā vai puṇya-puñjā mayā kṛtāḥ |",
  "GR14hbhvil_u:9179": "samprāptaṃ darśanaṃ yad vai vaiṣṇavānāṃ mahātmanām // Hbhv_10.338 //",
  "GR14hbhvil_u:9180": "daśama-skandhe śrī-gargācāryaṃ prati śrī-nandasya vākyam [BhP 10.8.4] --",
  "GR14hbhvil_u:9181": "mahad-vicalanaṃ nṝṇāṃ gṛhiṇāṃ dīna-cetasām |",
  "GR14hbhvil_u:9182": "niḥśreyasāya bhagavan kalpate nānyathā kvacit // Hbhv_10.339 //",
  "GR14hbhvil_u:9183": "caturtha-skandhe [BhP 4.22.7,10, 13-14] --",
  "GR14hbhvil_u:9184": "aho ācaritaṃ kiṃ me maṅgalaṃ maṅgalāyanāḥ |",
  "GR14hbhvil_u:9185": "yasya vo darśanaṃ hy āsīd durdarśānāṃ ca yogibhiḥ // Hbhv_10.340 //",
  "GR14hbhvil_u:9186": "adhanā api te dhanyāḥ sādhavo gṛha-medhinaḥ |",
  "GR14hbhvil_u:9187": "yad-gṛhā hy arha-varyāmbu- tṛṇa-bhūmīśvarāvarāḥ // Hbhv_10.341 //",
  "GR14hbhvil_u:9188": "kaccin naḥ kuśalaṃ nāthā indriyārthārtha-vedinām |",
  "GR14hbhvil_u:9189": "vyasanāvāpa etasmin patitānāṃ sva-karmabhiḥ // Hbhv_10.342 //",
  "GR14hbhvil_u:9190": "bhavatsu kuśala-praśna ātmārāmeṣu neṣyate |",
  "GR14hbhvil_u:9191": "kuśalākuśalā yatra na santi mati-vṛttayaḥ // Hbhv_10.343 //",
  "GR14hbhvil_u:9192": "atha vaiṣṇavābhigamana-māhātmyam",
  "GR14hbhvil_u:9193": "skānde śrī-mārkaṇḍeya-bhagīratha-saṃvāde-",
  "GR14hbhvil_u:9194": "sammukhaṃ vrajamānasya vaiṣṇavānāṃ narādhipa |",
  "GR14hbhvil_u:9195": "pade pade yajña-phalaṃ prāhuḥ paurāṇikā dvijāḥ // Hbhv_10.344 //",
  "GR14hbhvil_u:9196": "atha vaiṣṇava-stuti-māhātmyam | tatraiva-",
  "GR14hbhvil_u:9197": "pratyakṣaṃ vā parokṣaṃ vā yaḥ praśaṃsati vaiṣṇavam |",
  "GR14hbhvil_u:9198": "brahma-hā madyapaḥ steyī guru-gāmī sadā nṝṇām |",
  "GR14hbhvil_u:9199": "mucyate pātakāt sadyo viṣṇur āha nṛpottama // Hbhv_10.345 //",
  "GR14hbhvil_u:9200": "kiṃ ca-",
  "GR14hbhvil_u:9201": "pratyakṣaṃ vā parokṣaṃ vā ye praśaṃsanti vaiṣṇavam |",
  "GR14hbhvil_u:9202": "prasādād vāsudevasya te taranti bhavārṇavam // Hbhv_10.346 //",
  "GR14hbhvil_u:9203": "atha vaiṣṇava-sammāna-māhātmyam | tatraivāmṛta-sāroddhāre-",
  "GR14hbhvil_u:9204": "śraddhayā dattam annaṃ ca vaiṣṇavāgniṣu jīryati |",
  "GR14hbhvil_u:9205": "tad-annaṃ meruṇā tulyaṃ bhavate ca dine dine // Hbhv_10.347 //",
  "GR14hbhvil_u:9206": "daive paitre ca yo dadyād vāri-mātraṃ tu vaiṣṇave |",
  "GR14hbhvil_u:9207": "saptodadhi-samaṃ bhūtvā pitṝṇām upatiṣṭhati // Hbhv_10.348 //",
  "GR14hbhvil_u:9208": "viṣṇu-dharme-",
  "GR14hbhvil_u:9209": "kiṃ dānaiḥ kiṃ tapobhir vā yajñaiś ca vividhaiḥ kṛtaiḥ |",
  "GR14hbhvil_u:9210": "sarvaṃ sampadyate puṃsāṃ viṣṇu-bhaktābhipūjanāt // Hbhv_10.349 //",
  "GR14hbhvil_u:9211": "pūjayed vaiṣṇavān etān prayatnena vicakṣaṇaḥ |",
  "GR14hbhvil_u:9212": "sva-śaktyā vaiṣṇavebhyo yad dattaṃ syād akṣayaṃ bhavet // Hbhv_10.350 //",
  "GR14hbhvil_u:9213": "bṛhan-nāradīye yajñamāly-upākhyāne (NārP 1.36.59)--",
  "GR14hbhvil_u:9214": "hari-bhakti-ratān yas tu hari-buddhyā prapūjayet |",
  "GR14hbhvil_u:9215": "tasya tuṣyanti viprendra brahma-viṣṇu-maheśvarāḥ // Hbhv_10.351 //",
  "GR14hbhvil_u:9216": "hari-pūjā-parāṇāṃ ca hari-nāma-ratātmanām |",
  "GR14hbhvil_u:9217": "śuśrūṣā-niratā yānti pāpino 'pi parāṃ gatim // Hbhv_10.352 //",
  "GR14hbhvil_u:9218": "tatraiva yajñadhvajopākhyānasyārambhe (NārP 1.39.5)--",
  "GR14hbhvil_u:9219": "saṃsāra-sāgaraṃ tartuṃ ya icchen munipuṅgava |",
  "GR14hbhvil_u:9220": "sa bhajed dhari-bhaktānāṃ bhaktān vai pāpa-hāriṇaḥ // Hbhv_10.353 //",
  "GR14hbhvil_u:9221": "tad-ante ca (NārP 1.39.61-3, 65)-",
  "GR14hbhvil_u:9222": "yo viṣṇu-bhaktān niṣkāmān bhojayet śraddhayānvitaḥ |",
  "GR14hbhvil_u:9223": "triḥ-sapta-kula-saṃyuktās te yānti hari-mandiram // Hbhv_10.354 //",
  "GR14hbhvil_u:9224": "viṣṇu-bhaktāya yo dadyān niṣkāmāya mahātmane |",
  "GR14hbhvil_u:9225": "pānīyaṃ vā phalaṃ vāpi sa eva bhagavat-priyaḥ // Hbhv_10.355 //",
  "GR14hbhvil_u:9226": "viṣṇu-bhakti-parāṇāṃ tu śuśrūṣāṃ kurvate tu ye |",
  "GR14hbhvil_u:9227": "te yānti viṣṇu-bhavanaṃ yāvad-ābhūta-samplavam // Hbhv_10.356 //",
  "GR14hbhvil_u:9228": "deva-pūjā-paro yasya gṛhe vasati sarvadā |",
  "GR14hbhvil_u:9229": "tatraiva sarva-devāś ca tiṣṭhanti śrī-haris tathā // Hbhv_10.357 //",
  "GR14hbhvil_u:9230": "laiṅge-",
  "GR14hbhvil_u:9231": "nārāyaṇa-paro vidvān yasyānnaṃ prīta-mānasaḥ |",
  "GR14hbhvil_u:9232": "aśnāti tad-dharer āsyaṃ gatam annaṃ na saṃśayaḥ // Hbhv_10.358 //",
  "GR14hbhvil_u:9233": "sarvārcanād api viśvātmā prīto bhavati mādhavaḥ |",
  "GR14hbhvil_u:9234": "dṛṣṭvā bhāgavatasyānnaṃ sa bhuṅkte bhakta-vatsalaḥ // Hbhv_10.359 //",
  "GR14hbhvil_u:9235": "brāhme śrī-bhagavad-vākyam-",
  "GR14hbhvil_u:9236": "naivedyaṃ purato nyastaṃ dṛṣṭvaiva svīkṛtaṃ mayā |",
  "GR14hbhvil_u:9237": "bhaktasya rasanāgreṇa rasam aśnāmi padmaja // Hbhv_10.360 //",
  "GR14hbhvil_u:9238": "pādmottara-khaṇḍe (253.176-8) śrī-śivomā-saṃvāde --",
  "GR14hbhvil_u:9239": "ārādhanānāṃ sarveṣāṃ viṣṇor ārādhanaṃ param |",
  "GR14hbhvil_u:9240": "tasmāt parataraṃ devi tadīyānāṃ samarcanam // Hbhv_10.361 //",
  "GR14hbhvil_u:9241": "arcayitvāpi govindaṃ tadīyān nārcayet punaḥ |",
  "GR14hbhvil_u:9242": "na sa bhāgavato jñeyaḥ kevalaṃ dāmbhikaḥ smṛtaḥ // Hbhv_10.362 //",
  "GR14hbhvil_u:9243": "pumāṃs tasmāt prayatnena vaiṣṇavān pūjayet sadā |",
  "GR14hbhvil_u:9244": "sarvaṃ tarati duḥkhaughaṃ mahā-bhāgavatārcanāt // Hbhv_10.363 //",
  "GR14hbhvil_u:9245": "ekādaśe śrī-bhagavad-vākyam [BhP 11.11.44, 11.19.21] -",
  "GR14hbhvil_u:9246": "vaiṣṇave bandhu-sat-kṛtyā // Hbhv_10.364 //",
  "GR14hbhvil_u:9247": "mad-bhakta-pūjābhyadhikā // Hbhv_10.365 //",
  "GR14hbhvil_u:9248": "kiṃ ca skānde śrī-mārkaṇḍeya-bhagīratha-saṃvāde -",
  "GR14hbhvil_u:9249": "karmaṇā manasā vācā ye'rcayanti sadā harim |",
  "GR14hbhvil_u:9250": "teṣāṃ vākyaṃ naraiḥ kāryaṃ te hi viṣṇu-samā narāḥ // Hbhv_10.366 //",
  "GR14hbhvil_u:9251": "ity ādṛto 'nuśṛṇuyād bhakti-śāstrāṇi tatra ca |",
  "GR14hbhvil_u:9252": "śrī-bhāgavatam atrāpi kṛṣṇa-līlā-kathāṃ muhuḥ // Hbhv_10.367 //",
  "GR14hbhvil_u:9253": "atha vaiṣṇava-śāstra-māhātmyam |",
  "GR14hbhvil_u:9254": "skānde śrī-brahma-nārada-saṃvāde -",
  "GR14hbhvil_u:9255": "vaiṣṇavāni tu śāstrāṇī ye śṛṇvanti paṭhanti ca |",
  "GR14hbhvil_u:9256": "dhanyās te mānavā loke tesāṃ kṛṣṇaḥ prasīdati // Hbhv_10.368 //",
  "GR14hbhvil_u:9257": "vaiṣṇavāni tu śāstrāṇī ye ærcayanti gṛhe narāḥ |",
  "GR14hbhvil_u:9258": "sarva-pāpa-vinirmuktā bhavanti sura-vanditāḥ // Hbhv_10.369 //",
  "GR14hbhvil_u:9259": "sarvasvenāpi viprendra kartavyaḥ śāstra-saṅgrahaḥ |",
  "GR14hbhvil_u:9260": "vaiṣṇavais tu mahā-bhaktyā tuṣṭy-arthaṃ cakra-pāṇinaḥ // Hbhv_10.370 //",
  "GR14hbhvil_u:9261": "tiṣṭhate vaiṣṇavaṃ śāstraṃ likhitaṃ yasya mandire |",
  "GR14hbhvil_u:9262": "tatra nārāyaṇo devaḥ svayaṃ vasati nārada // Hbhv_10.371 //",
  "GR14hbhvil_u:9263": "paurāṇaṃ vaiṣṇavaṃ ślokaṃ ślokārdham athavāpi ca |",
  "GR14hbhvil_u:9264": "śloka-pādaṃ paṭhed yas tu go-sahasra-phalaṃ labhet // Hbhv_10.372 //",
  "GR14hbhvil_u:9265": "devatānām ṛṣīṇāṃ ca yoginām api durlabham |",
  "GR14hbhvil_u:9266": "viprendra vaiṣṇavaṃ śāstraṃ manuṣyāṇāṃ ca kā kathā // Hbhv_10.373 //",
  "GR14hbhvil_u:9267": "tatraiva śrī-kṛṣṇārjuna-saṃvāde -",
  "GR14hbhvil_u:9268": "mama śāstrāṇi ye nityaṃ pūjayanti paṭhanti ca |",
  "GR14hbhvil_u:9269": "te narāḥ kuru-śārdūla mamātithyaṃ gatāḥ sadā // Hbhv_10.374 //",
  "GR14hbhvil_u:9270": "mama śākhya-pravaktāraṃ mama śāstrānucintakam |",
  "GR14hbhvil_u:9271": "cintayāmi na sandeho naraṃ taṃ cātmavat sadā // Hbhv_10.375 //",
  "GR14hbhvil_u:9272": "atha śrīmad-bhāgavata-māhātmyam",
  "GR14hbhvil_u:9273": "tatraiva --",
  "GR14hbhvil_u:9274": "jīvitād adhikaṃ yeṣāṃ śāstraṃ bhāgavataṃ kalau |",
  "GR14hbhvil_u:9275": "na teṣāṃ bhavati kleśo yāmyaḥ kalpa-śatair api // Hbhv_10.376 //",
  "GR14hbhvil_u:9276": "dhārayanti gṛhe nityaṃ śāstraṃ bhāgavataṃ hi ye |",
  "GR14hbhvil_u:9277": "āsphoṭayanti valganti teṣāṃ prītāḥ pitāmahāḥ // Hbhv_10.377 //",
  "GR14hbhvil_u:9278": "yāvad dināni viprarṣe śāstraṃ bhāgavataṃ gṛhe |",
  "GR14hbhvil_u:9279": "tāvat pibanti pitaraḥ kṣīraṃ sarpir madhūdakam // Hbhv_10.378 //",
  "GR14hbhvil_u:9280": "ye'rcayanti sadā gehe śāstraṃ bhāgavataṃ narāḥ |",
  "GR14hbhvil_u:9281": "prīṇitās taiś ca vibudhā yāvad āhūta-samplavam // Hbhv_10.379 //",
  "GR14hbhvil_u:9282": "yaccanti vaiṣṇave bhaktyā śāstraṃ bhāgavataṃ hi ye |",
  "GR14hbhvil_u:9283": "kalpa-koṭi-sahasrāṇi viṣṇu-loke vasanti te // Hbhv_10.380 //",
  "GR14hbhvil_u:9284": "ślokārdhaṃ śloka-pādaṃ vā varaṃ bhāgavataṃ gṛhe |",
  "GR14hbhvil_u:9285": "śataśo 'tha sahasraiś ca kim anyaiḥ śāstra-saṅgrahaiḥ // Hbhv_10.381 //",
  "GR14hbhvil_u:9286": "na yasya tiṣṭhate gehe śāstraṃ bhāgavataṃ kalau |",
  "GR14hbhvil_u:9287": "na tasya punar āvṛttir yāmyāt pāśāt kadācana // Hbhv_10.382 //",
  "GR14hbhvil_u:9288": "kathaṃ sa vaiṣṇavo jñeyaḥ śāstraṃ bhāgavataṃ kalau |",
  "GR14hbhvil_u:9289": "gṛhe na tiṣṭhate yasya sa vipraḥ śvapacādhamaḥ // Hbhv_10.383 //",
  "GR14hbhvil_u:9290": "yatra yatra bhaved vipra śāstraṃ bhāgavataṃ kalau |",
  "GR14hbhvil_u:9291": "tatra tatra harir yāti tridaśaiḥ saha nārada // Hbhv_10.384 //",
  "GR14hbhvil_u:9292": "tatra sarvāṇi tīrthāni nadīnada-sarāṃsi ca |",
  "GR14hbhvil_u:9293": "yatra bhāgavataṃ śāstraṃ tiṣṭhate muni-sattama // Hbhv_10.385 //",
  "GR14hbhvil_u:9294": "tatra sarvāṇi tīrthāni sarve yajñāḥ sudakṣiṇāḥ |",
  "GR14hbhvil_u:9295": "yatra bhāgavataṃ śāstraṃ pūjitaṃ tiṣṭhate gṛhe // Hbhv_10.386 //",
  "GR14hbhvil_u:9296": "kiṃ ca -",
  "GR14hbhvil_u:9297": "nityaṃ bhāgavataṃ yas tu purāṇaṃ paṭhate naraḥ |",
  "GR14hbhvil_u:9298": "pratyakṣaraṃ bhavet tasya kapilā-dānajaṃ phalam // Hbhv_10.387 //",
  "GR14hbhvil_u:9299": "ślokārdhaṃ śloka-pādaṃ vā nityaṃ bhāgavatodbhavam |",
  "GR14hbhvil_u:9300": "paṭhet śṛṇoti vā bhaktyā go-sahasraṃ phalaṃ labhet // Hbhv_10.388 //",
  "GR14hbhvil_u:9301": "yaḥ paṭhet prayato nityaṃ ślokaṃ bhāgavataṃ mune |",
  "GR14hbhvil_u:9302": "aṣṭādaśa-purāṇānāṃ phalaṃ prāpnoti mānavaḥ // Hbhv_10.389 //",
  "GR14hbhvil_u:9303": "tatraiva mārkaṇḍeya-bhagīratha-saṃvāde -",
  "GR14hbhvil_u:9304": "yo hi bhāgavate śāstre vighnam ācarate pumān |",
  "GR14hbhvil_u:9305": "nābhinandati duṣṭātmā kulānāṃ pātayec chatam // Hbhv_10.390 //",
  "GR14hbhvil_u:9306": "pādme gautamāmbarīṣa-saṃvāde -",
  "GR14hbhvil_u:9307": "ambarīṣa śuka-proktaṃ nityaṃ bhāgavataṃ śṛṇu |",
  "GR14hbhvil_u:9308": "paṭhasva sva-mukhenāpi yadīcchasi bhava-kṣayam // Hbhv_10.391 //",
  "GR14hbhvil_u:9309": "ślokaṃ bhāgavataṃ vāpi ślokardha-pādam eva vā |",
  "GR14hbhvil_u:9310": "likhitaṃ tiṣṭhate yasya gṛhe tasya sadā hariḥ |",
  "GR14hbhvil_u:9311": "vasate nātra sandeho deva-devo janārdanaḥ // Hbhv_10.392 //",
  "GR14hbhvil_u:9312": "dvārakā-māhātmye śrī-mārkaṇḍeyendradyumna-saṃvāde -",
  "GR14hbhvil_u:9313": "śrīmad-bhāgavataṃ śāstraṃ paṭhate kṛṣṇa-sannidhau |",
  "GR14hbhvil_u:9314": "kula-koṭi-śatair yuktaḥ krīḍate yogibhiḥ saha // Hbhv_10.393 //",
  "GR14hbhvil_u:9315": "gāruḍe--",
  "GR14hbhvil_u:9316": "artho 'yaṃ brahma-sūtrāṇāṃ bhāratārtha-vinirṇayaḥ |",
  "GR14hbhvil_u:9317": "gāyatrī-bhāṣya-rūpo 'sau vedārtha-paribṛṃhitaḥ // Hbhv_10.394 //",
  "GR14hbhvil_u:9318": "purāṇānāṃ sāma-rūpaḥ sākṣād-bhagavatoditaḥ |",
  "GR14hbhvil_u:9319": "dvādaśa-skandha-yukto 'yaṃ śatavic-cheda-saṃyutaḥ |",
  "GR14hbhvil_u:9320": "grantho 'ṣṭādaśa-sāhasraḥ śrīmad-bhāgavatābhidhaḥ // Hbhv_10.395 //",
  "GR14hbhvil_u:9321": "tasminn eva śrī-bhāgavate prathama-skandhe [BhP 1.1.2, 1.3.40-41]",
  "GR14hbhvil_u:9322": "dharmaḥ projjhita-kaitavo 'tra paramo nirmatsarāṇāṃ satāṃ",
  "GR14hbhvil_u:9323": "vedyaṃ vāstavam atra vastu śivadaṃ tāpa-trayonmūlanam |",
  "GR14hbhvil_u:9324": "śrīmad-bhāgavate mahā-muni-kṛte kiṃ vā parair īśvaraḥ",
  "GR14hbhvil_u:9325": "sadyo hṛdy avarudhyate 'tra kṛtibhiḥ śuśrūṣubhis tat-kṣaṇāt // Hbhv_10.396 //",
  "GR14hbhvil_u:9326": "idaṃ bhāgavataṃ nāma purāṇaṃ brahma-sammitam |",
  "GR14hbhvil_u:9327": "uttama-śloka-caritaṃ cakāra bhagavān ṛṣiḥ // Hbhv_10.397 //",
  "GR14hbhvil_u:9328": "niḥśreyasāya lokasya dhanyaṃ svasty-ayanaṃ mahat |",
  "GR14hbhvil_u:9329": "tad idaṃ grāhayām āsasutam ātmavatāṃ varam |",
  "GR14hbhvil_u:9330": "sarva-vedetihāsānāṃ sāraṃ sāraṃ samuddhṛtam // Hbhv_10.398 //",
  "GR14hbhvil_u:9331": "kiṃ ca [BhP 1.3.43] -",
  "GR14hbhvil_u:9332": "kṛṣṇe sva-dhāmopagate dharma-jñānādibhiḥ saha |",
  "GR14hbhvil_u:9333": "kalau naṣṭa-dṛśām eṣa purāṇārko 'dhunoditaḥ // Hbhv_10.399 //",
  "GR14hbhvil_u:9334": "kiṃ ca [BhP 1.7.6-7]",
  "GR14hbhvil_u:9335": "anarthopaśamaṃ sākṣād bhakti-yogam adhokṣaje |",
  "GR14hbhvil_u:9336": "lokasyājānato vidvāṃś cakre sātvata-saṃhitām // Hbhv_10.400 //",
  "GR14hbhvil_u:9337": "yasyāṃ vai śrūyamāṇāyāṃ kṛṣṇe parama-pūruṣe |",
  "GR14hbhvil_u:9338": "bhaktir utpadyate puṃsaḥ śoka-moha-bhayāpahā // Hbhv_10.401 //",
  "GR14hbhvil_u:9339": "dvitīye śrī-śukoktau [BhP 2.1.9-10] --",
  "GR14hbhvil_u:9340": "pariniṣṭhito 'pi nairguṇya uttama-śloka-līlayā |",
  "GR14hbhvil_u:9341": "gṛhīta-cetā rājarṣe ākhyānaṃ yad adhītavān // Hbhv_10.402 //",
  "GR14hbhvil_u:9342": "rājante tāvad anyāni purāṇāni satāṃ gaṇe |",
  "GR14hbhvil_u:9343": "yāvad bhāgavataṃ naiva śrūyate 'mṛta-sāgaram // Hbhv_10.403 //",
  "GR14hbhvil_u:9344": "dvādaśe ca [BhP 12.13.14, 16, 18] -",
  "GR14hbhvil_u:9345": "rājante tāvad anyāni purāṇāni satāṃ gaṇe |",
  "GR14hbhvil_u:9346": "yāvad bhāgavataṃ naiva śrūyate'mṛta-sāgaraḥ // Hbhv_10.404 //",
  "GR14hbhvil_u:9347": "sarva-vedānta-sāraṃ hi śrī-bhāgavatam iṣyate |",
  "GR14hbhvil_u:9348": "tad-rasāmṛta-tṛptasya nānyatra syād ratiḥ kvacit // Hbhv_10.405 //",
  "GR14hbhvil_u:9349": "nimna-gānāṃ yathā gaṅgā devānām acyuto yathā |",
  "GR14hbhvil_u:9350": "vaiṣṇavānāṃ yathā śambhuḥ purāṇānām idaṃ tathā // Hbhv_10.406 //",
  "GR14hbhvil_u:9351": "śrīmad-bhāgavataṃ purāṇam amalaṃ yad vaiṣṇavānāṃ priyaṃ",
  "GR14hbhvil_u:9352": "yasmin pāramahaṃsyam ekam amalaṃ jñānaṃ paraṃ gīyate |",
  "GR14hbhvil_u:9353": "tatra jñāna-virāga-bhakti-sahitaṃ naiṣkarmyam āviṣkṛtaṃ",
  "GR14hbhvil_u:9354": "tac chṛṇvan su-paṭhan vicāraṇa-paro bhaktyā vimucyen naraḥ // Hbhv_10.407 //",
  "GR14hbhvil_u:9355": "ataevoktaṃ [BhP 1.1.3] --",
  "GR14hbhvil_u:9356": "nigama-kalpa-taror galitaṃ phalaṃ",
  "GR14hbhvil_u:9357": "śuka-mukhād amṛta-drava-saṃyutam |",
  "GR14hbhvil_u:9358": "pibata bhāgavataṃ rasam ālayaṃ",
  "GR14hbhvil_u:9359": "muhur aho rasikā bhuvi bhāvukāḥ // Hbhv_10.408 //",
  "GR14hbhvil_u:9360": "kiṃ ca [BhP 1.2.3] -",
  "GR14hbhvil_u:9361": "yaḥ svānubhāvam akhila-śruti-sāram ekam",
  "GR14hbhvil_u:9362": "adhyātma-dīpam atititīrṣatāṃ tamo 'ndham |",
  "GR14hbhvil_u:9363": "saṃsāriṇāṃ karuṇayāha purāṇa-guhyaṃ",
  "GR14hbhvil_u:9364": "taṃ vyāsa-sūnum upayāmi guruṃ munīnām // Hbhv_10.409 //",
  "GR14hbhvil_u:9365": "atha śrī-bhagavac-chāstra-vaktṛ-māhātmyam",
  "GR14hbhvil_u:9366": "bhagavad-dharma-vaktāraṃ bhagavac-chāstra-vācakam |",
  "GR14hbhvil_u:9367": "vaiṣṇavaṃ guruvad bhaktyā pūjayej jñāna-dāyakam // Hbhv_10.410 //",
  "GR14hbhvil_u:9368": "nārada-pañcarātre ṛṣīn prati śrī-śāṇḍilyoktau --",
  "GR14hbhvil_u:9369": "vaiṣṇavaṃ jñāna-vaktāraṃ yo vidyād viṣṇuvad gurum |",
  "GR14hbhvil_u:9370": "pūjayed vāṅ-manaḥ-kāyaiḥ sa śāstrajñaḥ sa vaiṣṇavaḥ // Hbhv_10.411 //",
  "GR14hbhvil_u:9371": "śloka-pādasya vaktāpi yaḥ pūjyaḥ sa sadaiva hi |",
  "GR14hbhvil_u:9372": "kiṃ punar bhagavad-viṣṇoḥ svarūpaṃ vitanoti yaḥ // Hbhv_10.412 //",
  "GR14hbhvil_u:9373": "kiṃ ca --",
  "GR14hbhvil_u:9374": "nārāyaṇaḥ paraṃ brahma taj-jñānenātha gamyate |",
  "GR14hbhvil_u:9375": "jñānasya sādhanaṃ śāstraṃ śāstraṃ ca guru-vaktṛgam // Hbhv_10.413 //",
  "GR14hbhvil_u:9376": "brahma prāptir ato hetor gurv-adhīnā sadaiva hi |",
  "GR14hbhvil_u:9377": "hetunānena vai viprā gurur gurutaraḥ smṛtaḥ // Hbhv_10.414 //",
  "GR14hbhvil_u:9378": "yasmād devo jagannāthaḥ kṛtvā maryamayīṃ tanum |",
  "GR14hbhvil_u:9379": "magnān uddharate lokān kāruṇyāc chāstra-pāṇinā // Hbhv_10.415 //",
  "GR14hbhvil_u:9380": "tasmād bhaktir gurau kāryā saṃsāra-bhaya-bhīruṇā |",
  "GR14hbhvil_u:9381": "śāstra-jñānena yo 'jñānaṃ timiraṃ vinipātayet // Hbhv_10.416 //",
  "GR14hbhvil_u:9382": "śāstraṃ pāpa-haraṃ puṇyaṃ pavitraṃ bhoga-mokṣadam |",
  "GR14hbhvil_u:9383": "śāntidaṃ ca mahārthaṃ ca vakti yaḥ sa jagad-guruḥ // Hbhv_10.417 //",
  "GR14hbhvil_u:9384": "atha śrī-kṛṣṇa-līlā-kathā-śravaṇa-māhātmyam",
  "GR14hbhvil_u:9385": "tatra pāpādi-śodhakatvam",
  "GR14hbhvil_u:9386": "skānde brahma-nārada-saṃvāde -",
  "GR14hbhvil_u:9387": "teṣāṃ kṣīṇaṃ mahat pāpaṃ varṣa-koṭi-śatodbhavam |",
  "GR14hbhvil_u:9388": "viprendra nāsti sandeho ye śṛṇvanti hareḥ kathām // Hbhv_10.418 //",
  "GR14hbhvil_u:9389": "tatraivānyatra -",
  "GR14hbhvil_u:9390": "sarvāśramābhigamanaṃ sarva-tīrthāvagāhanam |",
  "GR14hbhvil_u:9391": "na tathā pāraṇaṃ nṝṇāṃ nārāyaṇa-kathā yathā // Hbhv_10.419 //",
  "GR14hbhvil_u:9392": "bṛhan-nāradīye [1.39.2] yajñadhvajopākhyānānte -",
  "GR14hbhvil_u:9393": "aho hari-kathā loke pāpa-ghnī puṇya-dāyinī |",
  "GR14hbhvil_u:9394": "śṛṇvatāṃ vadatāṃ caiva tad-bhaktānāṃ viśeṣataḥ // Hbhv_10.420 //",
  "GR14hbhvil_u:9395": "prathama-skandhe [BhP 1.2.17] --",
  "GR14hbhvil_u:9396": "śṛṇvatāṃ sva-kathāḥ kṛṣṇaḥ puṇya-śravaṇa-kīrtanaḥ |",
  "GR14hbhvil_u:9397": "hṛdy antaḥstho hy abhadrāṇi vidhunoti suhṛt-satām // Hbhv_10.421 //",
  "GR14hbhvil_u:9398": "ekādaśe ca deva-stutau [BhP 11.6.9] --",
  "GR14hbhvil_u:9399": "śuddhir nṛṇāṃ na tu tatheḍya durāśayānāṃ",
  "GR14hbhvil_u:9400": "vidyā-śrutādhyayana-dāna-tapaḥ-kriyābhiḥ |",
  "GR14hbhvil_u:9401": "sattvātmanām ṛṣabha te yaśasi pravṛddha-",
  "GR14hbhvil_u:9402": "sac-chraddhayā śravaṇa-sambhṛtayā yathā syāt // Hbhv_10.422 //",
  "GR14hbhvil_u:9403": "daśame [BhP 10.1.13] śrī-bādarāyaṇiṃ prati śrī-parīkṣid-uktau --",
  "GR14hbhvil_u:9404": "naiṣātiduḥsahā kṣun māṃ tyaktodam api bādhate |",
  "GR14hbhvil_u:9405": "pibantaṃ tvan-mukhāmbhoja- cyutaṃ hari-kathāmṛtam // Hbhv_10.423 //",
  "GR14hbhvil_u:9406": "skānde ca tatraiva -",
  "GR14hbhvil_u:9407": "śrī-pradaṃ viṣṇu-caritaṃ sarvopadrava-nāśanam |",
  "GR14hbhvil_u:9408": "sarva-duḥkhopaśamanaṃ duṣṭa-graha-nivāraṇam // Hbhv_10.424 //",
  "GR14hbhvil_u:9409": "atha prakarṣeṇa sarva-maṅgala-kāritvam",
  "GR14hbhvil_u:9410": "tatraiva -",
  "GR14hbhvil_u:9411": "śrotavyaṃ sādhu-caritaṃ yaśo-dharma-jayārthibhiḥ |",
  "GR14hbhvil_u:9412": "pāpa-kṣayārthaṃ devarṣe svargārthaṃ dharma-buddhibhiḥ // Hbhv_10.425 //",
  "GR14hbhvil_u:9413": "āyuṣyāmārogyakaraṃ yaśasyaṃ puṇya-vardhanam |",
  "GR14hbhvil_u:9414": "caritaṃ vaiṣṇavaṃ nityaṃ śrotavyaṃ sādhu-buddhinā // Hbhv_10.426 //",
  "GR14hbhvil_u:9415": "kuṭumba-vṛddhiṃ vijayaṃ śatru-nāśaṃ balam |",
  "GR14hbhvil_u:9416": "karoti viṣṇu-caritaṃ sarva-kāla-phala-pradam // Hbhv_10.427 //",
  "GR14hbhvil_u:9417": "prathama-skandhe [BhP 1.2.8] --",
  "GR14hbhvil_u:9418": "dharmaḥ svanuṣṭhitaḥ puṃsāṃ viṣvaksena-kathāsu yaḥ |",
  "GR14hbhvil_u:9419": "notpādayed yadi ratiṃ śrama eva hi kevalam // Hbhv_10.428 //",
  "GR14hbhvil_u:9420": "tṛtīye śrī-vidura-maitreya-saṃvāde [BhP 3.6.37] --",
  "GR14hbhvil_u:9421": "ekānta-lābhaṃ vacaso nu puṃsāṃ",
  "GR14hbhvil_u:9422": "suśloka-mauler guṇa-vādam āhuḥ |",
  "GR14hbhvil_u:9423": "śruteś ca vidvadbhir upākṛtāyāṃ",
  "GR14hbhvil_u:9424": "kathā-sudhāyām upasamprayogam // Hbhv_10.429 //",
  "GR14hbhvil_u:9425": "dvitīye śrī-śaunakoktau [BhP 2.3.17]",
  "GR14hbhvil_u:9426": "āyur harati vai puṃsām udyann astaṃ ca yann asau |",
  "GR14hbhvil_u:9427": "tasyarte yat-kṣaṇo nīta uttama-śloka-vārtayā // Hbhv_10.430 //",
  "GR14hbhvil_u:9428": "tṛtīye śrī-viduroktau [BhP 3.5.13]",
  "GR14hbhvil_u:9429": "sā śraddadhānasya vivardhamānā",
  "GR14hbhvil_u:9430": "viraktim anyatra karoti puṃsaḥ |",
  "GR14hbhvil_u:9431": "hareḥ padānusmṛti-nirvṛtasya",
  "GR14hbhvil_u:9432": "samasta-duḥkhāpyayam āśu dhatte // Hbhv_10.431 //",
  "GR14hbhvil_u:9433": "caturthe śrī-pṛthu-caritānte śrī-maitreyoktau [BhP 4.23.12]",
  "GR14hbhvil_u:9434": "chinnānya-dhīr adhigatātma-gatir nirīhas",
  "GR14hbhvil_u:9435": "tat tatyaje ñcchinad idaṃ vayunena yena |",
  "GR14hbhvil_u:9436": "tāvan na yoga-gatibhir yatir apramatto",
  "GR14hbhvil_u:9437": "yāvad gadāgraja-kathāsu ratiṃ na kuryāt // Hbhv_10.432 //",
  "GR14hbhvil_u:9438": "ekādaśe ca śrī-bhagavantaṃ praty uddhava-vākye [BhP 11.6.44] --",
  "GR14hbhvil_u:9439": "tava vikrīḍitaṃ kṛṣṇa nṛṇāṃ parama-maṅgalam |",
  "GR14hbhvil_u:9440": "karṇa-pīyūṣam āsādya tyajanty anya-spṛhāṃ janāḥ // Hbhv_10.433 //",
  "GR14hbhvil_u:9441": "caturthe pracetasaḥ prati śrī-bhagavad-uktau [BhP 4.30.19] --",
  "GR14hbhvil_u:9442": "gṛheṣv āviśatāṃ cāpi puṃsāṃ kuśala-karmaṇām |",
  "GR14hbhvil_u:9443": "mad-vārtā-yāta-yāmānāṃ na bandhāya gṛhā matāḥ // Hbhv_10.434 //",
  "GR14hbhvil_u:9444": "skānde tatraiva -",
  "GR14hbhvil_u:9445": "dharmārtha-kāma-mokṣāṇāṃ yad iṣṭaṃ ca nṝṇām iha |",
  "GR14hbhvil_u:9446": "tat sarvaṃ labhate vatsa kathāṃ śrutvā hareḥ sadā // Hbhv_10.435 //",
  "GR14hbhvil_u:9447": "dvādaśe ca śrī-śukoktau [BhP 12.4.40]--",
  "GR14hbhvil_u:9448": "saṃsāra-sindhum ati-dustaram uttitīrṣor",
  "GR14hbhvil_u:9449": "nānyaḥ plavo bhagavato puruṣottamasya |",
  "GR14hbhvil_u:9450": "līlā-kathā-rasa-niṣevanam antareṇa",
  "GR14hbhvil_u:9451": "puṃso bhaved vividha-duḥkha-davārditasya // Hbhv_10.436 //",
  "GR14hbhvil_u:9452": "dvārakā-māhātmye -",
  "GR14hbhvil_u:9453": "nityaṃ kṛṣṇa-kathā yasya prāṇād api garīyasī |",
  "GR14hbhvil_u:9454": "na tasya durlabhaṃ kiñcid iha loke paratra ca // Hbhv_10.437 //",
  "GR14hbhvil_u:9455": "dvitīya-skandhe [BhP 2.3.12]",
  "GR14hbhvil_u:9456": "jñānaṃ yad āpratinivṛtta-guṇormi-cakram",
  "GR14hbhvil_u:9457": "ātma-prasāda uta yatra guṇeṣv asaṅgaḥ |",
  "GR14hbhvil_u:9458": "kaivalya-sammata-pathas tv atha bhakti-yogaḥ",
  "GR14hbhvil_u:9459": "ko nirvṛto hari-kathāsu ratiṃ na kuryāt // Hbhv_10.438 //",
  "GR14hbhvil_u:9460": "daśama-skandhe śruti-stutau [BhP 10.87.21] --",
  "GR14hbhvil_u:9461": "duravagamātma-tattva-nigamāya tavātta-tanoś",
  "GR14hbhvil_u:9462": "carita-mahāmṛtābdhi-parivarta-pariśramaṇāḥ |",
  "GR14hbhvil_u:9463": "na parilaṣanti kecid apavargam apīśvara te",
  "GR14hbhvil_u:9464": "caraṇa-saroja-haṃsa-kula-saṅga-visṛṣṭa-gṛhāḥ // Hbhv_10.439 //",
  "GR14hbhvil_u:9465": "tṛtīya-skandhe śrī-kapila-devahūti-saṃvāde [BhP 3.25.34] --",
  "GR14hbhvil_u:9466": "naikātmatāṃ me spṛhayanti kecin",
  "GR14hbhvil_u:9467": "mat-pāda-sevābhiratā mad-īhāḥ |",
  "GR14hbhvil_u:9468": "ye 'nyonyato bhāgavatāḥ prasajya",
  "GR14hbhvil_u:9469": "sabhājayante mama pauruṣāṇi // Hbhv_10.440 //",
  "GR14hbhvil_u:9470": "dvitīye śrī-sūtoktau [BhP 2.2.37]",
  "GR14hbhvil_u:9471": "pibanti ye bhagavata ātmanaḥ satāṃ",
  "GR14hbhvil_u:9472": "kathāmṛtaṃ śravaṇa-puṭeṣu sambhṛtam",
  "GR14hbhvil_u:9473": "punanti te viṣaya-vidūṣitāśayaṃ",
  "GR14hbhvil_u:9474": "vrajanti tac-caraṇa-saroruhāntikam // Hbhv_10.441 //",
  "GR14hbhvil_u:9475": "tṛtīye kapila-deva-stutau [BhP 3.5.45] --",
  "GR14hbhvil_u:9476": "pānena te deva kathā-sudhāyāḥ",
  "GR14hbhvil_u:9477": "pravṛddha-bhaktyā viśadāśayā ye |",
  "GR14hbhvil_u:9478": "vairāgya-sāraṃ pratilabhya bodhaṃ",
  "GR14hbhvil_u:9479": "yathāñjasānvīyur akuṇṭha-dhiṣṇyam // Hbhv_10.442 //",
  "GR14hbhvil_u:9480": "skānde amṛta-sāroddhāre śrī-yamasya dūtānuśāsane -",
  "GR14hbhvil_u:9481": "ye śṛṇvanti kathāṃ viṣṇor ye paṭhanti hareḥ kathām |",
  "GR14hbhvil_u:9482": "kalāyutaṃ nāvalokyaṃ gatās te brahma śāśvatam // Hbhv_10.443 //",
  "GR14hbhvil_u:9483": "yasya viṣṇu-kathālāpair nityaṃ pramuditaṃ manaḥ |",
  "GR14hbhvil_u:9484": "tasya na cyavate lakṣmīs tat-padaṃ ca kare sthitam // Hbhv_10.444 //",
  "GR14hbhvil_u:9485": "dvādaśe [BhP 12.3.15] --",
  "GR14hbhvil_u:9486": "yat tūttamaḥ-śloka-guṇānuvādaḥ",
  "GR14hbhvil_u:9487": "saṅgīyate 'bhīkṣṇam amaṅgala-ghnaḥ |",
  "GR14hbhvil_u:9488": "tam eva nityaṃ śṛṇuyād abhīkṣṇaṃ",
  "GR14hbhvil_u:9489": "kṛṣṇe 'malāṃ bhaktim abhīpsamānaḥ // Hbhv_10.445 //",
  "GR14hbhvil_u:9490": "skānde -",
  "GR14hbhvil_u:9491": "yatra yatra mahī-pāla vaiṣṇavī vartate kathā |",
  "GR14hbhvil_u:9492": "tatra tatra harir yāti gaur yathā suta-vatsalā // Hbhv_10.446 //",
  "GR14hbhvil_u:9493": "śrī-viṣṇu-dharme śrī-bhagavad-uktau, skānde ca śrī-bhagavad-arjuna-saṃvāde --",
  "GR14hbhvil_u:9494": "mat-kathā-vācakaṃ nityaṃ mat-kathā-śravaṇe ratam |",
  "GR14hbhvil_u:9495": "mat-kathā-prīta-manasaṃ nāham tyakṣyāmi taṃ naram // Hbhv_10.447 //",
  "GR14hbhvil_u:9496": "daśama-skandhe brahma-stutau [BhP 10.14.3] -",
  "GR14hbhvil_u:9497": "jñāne prayāsam udapāsya namanta eva",
  "GR14hbhvil_u:9498": "jīvanti san-mukharitāṃ bhavadīya-vārtām |",
  "GR14hbhvil_u:9499": "sthāne sthitāḥ śruti-gatāṃ tanu-vāṅ-manobhir",
  "GR14hbhvil_u:9500": "ye prāyaśo ñjita jito 'py asi tais tri-lokyām // Hbhv_10.448 //",
  "GR14hbhvil_u:9501": "tṛtīye śrī-sanakādi-stutau [BhP 3.15.48] -",
  "GR14hbhvil_u:9502": "nātyantikaṃ vigaṇayanty api te prasādaṃ",
  "GR14hbhvil_u:9503": "kiṃ vānyad arpita-bhayaṃ bhruva unnayais te |",
  "GR14hbhvil_u:9504": "ye 'ṅga tvad-aṅghri-śaraṇā bhavataḥ kathāyāḥ",
  "GR14hbhvil_u:9505": "kīrtanya-tīrtha-yaśasaḥ kuśalā rasa-jñāḥ // Hbhv_10.449 //",
  "GR14hbhvil_u:9506": "caturthe śrī-bhagavantaṃ prati siddhānāṃ stutau [BhP 4.7.35] -",
  "GR14hbhvil_u:9507": "ayaṃ tvat-kathā-mṛṣṭa-pīyūṣa-nadyāṃ",
  "GR14hbhvil_u:9508": "mano-vāraṇaḥ kleśa-dāvāgni-dagdhaḥ |",
  "GR14hbhvil_u:9509": "tṛṣārto 'vagāḍho na sasmāra dāvaṃ",
  "GR14hbhvil_u:9510": "na niṣkrāmati brahma-sampannavan naḥ // Hbhv_10.450 //",
  "GR14hbhvil_u:9511": "ataevoktaṃ prathama-skandhe śrī-śaunakādibhiḥ [BhP 1.1.19] -",
  "GR14hbhvil_u:9512": "vayaṃ tu na vitṛpyāma uttama-śloka-vikrame |",
  "GR14hbhvil_u:9513": "yac-chṛṇvatāṃ rasa-jñānāṃ svādu svādu pade pade // Hbhv_10.451 //",
  "GR14hbhvil_u:9514": "kiṃ ca [BhP 1.18.14] --",
  "GR14hbhvil_u:9515": "ko nāma tṛpyed rasavit kathāyāṃ",
  "GR14hbhvil_u:9516": "mahattamaikānta-parāyaṇasya |",
  "GR14hbhvil_u:9517": "nāntaṃ guṇānām aguṇasya jagmur",
  "GR14hbhvil_u:9518": "yogeśvarā ye bhava-pādma-mukhyāḥ // Hbhv_10.452 //",
  "GR14hbhvil_u:9519": "tṛtīye śrī-vidureṇa [BhP 3.5.7] -",
  "GR14hbhvil_u:9520": "krīḍan vidhatte dvija-go-surāṇāṃ",
  "GR14hbhvil_u:9521": "kṣemāya karmāṇy avatāra-bhedaiḥ |",
  "GR14hbhvil_u:9522": "mano na tṛpyaty api śṛṇvatāṃ naḥ",
  "GR14hbhvil_u:9523": "suśloka-mauleś caritāmṛtāni // Hbhv_10.453 //",
  "GR14hbhvil_u:9524": "daśama-skandhe ca śrī-parīkṣitā [BhP 10.52.20] --",
  "GR14hbhvil_u:9525": "brahman kṛṣṇa-kathāḥ puṇyā mādhvīr loka-malāpahāḥ |",
  "GR14hbhvil_u:9526": "ko nu tṛpyeta śṛṇvānaḥ śruta-jño nitya-nūtanaḥ // Hbhv_10.454 //",
  "GR14hbhvil_u:9527": "ato hi śrī-pṛthu-rājena prārthitaṃ [BhP 4.20.24] -",
  "GR14hbhvil_u:9528": "na kāmaye nātha tad apy ahaṃ kvacin",
  "GR14hbhvil_u:9529": "na yatra yuṣmac-caraṇāmbujāsavaḥ |",
  "GR14hbhvil_u:9530": "mahattamāntar-hṛdayān mukha-cyuto",
  "GR14hbhvil_u:9531": "vidhatsva karṇāyutam eṣa me varaḥ // Hbhv_10.455 //",
  "GR14hbhvil_u:9532": "ataeva niścayoktaṃ pādme vaiśākha-māhātmye [PadmaP 5.85.41] ambarīṣaṃ prati śrī-nāradena --",
  "GR14hbhvil_u:9533": "nātaḥ paraṃ parama-toṣa-viśeṣa-poṣaṃ",
  "GR14hbhvil_u:9534": "paśyāmi puṇyam ucitaṃ ca paraspareṇa |",
  "GR14hbhvil_u:9535": "santaḥ prasahya yad ananta-guṇān ananta",
  "GR14hbhvil_u:9536": "śreyo-nidhīn adhika-bhāva-bhujo bhajanti // Hbhv_10.456 //",
  "GR14hbhvil_u:9537": "prathama-skandhe śrī-sūtena [BhP 1.18.10] -",
  "GR14hbhvil_u:9538": "yā yāḥ kathā bhagavataḥ kathanīyoru-karmaṇaḥ |",
  "GR14hbhvil_u:9539": "guṇa-karmāśrayāḥ pumbhiḥ saṃsevyās tā bubhūṣubhiḥ // Hbhv_10.457 //",
  "GR14hbhvil_u:9540": "daśama-skandha-śeṣe ca śrī-bādarāyaṇinā [BhP 10.90.49] --",
  "GR14hbhvil_u:9541": "itthaṃ parasya nija-vartma-rirakṣayātta-",
  "GR14hbhvil_u:9542": "līlā-tanos tad-anurūpa-viḍambanāni |",
  "GR14hbhvil_u:9543": "karmāṇi karma-kaṣaṇāni yadūttamasya",
  "GR14hbhvil_u:9544": "śrūyād amuṣya padayor anuvṛttim icchan // Hbhv_10.458 //",
  "GR14hbhvil_u:9545": "atha śrī-bhagavat-kathā-tyāgādi-doṣaḥ",
  "GR14hbhvil_u:9546": "ataḥ kṛṣṇa-kathāyāṃ tu satyām anya-kathā-śrutim |",
  "GR14hbhvil_u:9547": "tad aśrutiṃ ca vaimukhyaṃ tasyāṃ tṛptim api tyajet // Hbhv_10.459 //",
  "GR14hbhvil_u:9548": "tṛtīya-skandhe kapila-devahūti-saṃvāde [BhP 3.32.19] --",
  "GR14hbhvil_u:9549": "nūnaṃ daivena vihatā ye cācyuta-kathā-sudhām |",
  "GR14hbhvil_u:9550": "hitvā śṛṇvanty asad-gāthāḥ purīṣam iva viḍ-bhujaḥ // Hbhv_10.460 //",
  "GR14hbhvil_u:9551": "tatraiva śrī-vaikuṇṭha-varṇane [BhP 3.15.23] --",
  "GR14hbhvil_u:9552": "yan na vrajanty agha-bhido racanānuvādāc",
  "GR14hbhvil_u:9553": "chṛṇvanti ye 'nya-viṣayāḥ kukathā mati-ghnīḥ |",
  "GR14hbhvil_u:9554": "yās tu śrutā hata-bhagair nṛbhir ātta-sārās",
  "GR14hbhvil_u:9555": "tāṃs tān kṣipanty aśaraṇeṣu tamaḥsu hanta // Hbhv_10.461 //",
  "GR14hbhvil_u:9556": "kiṃ ca skānde brahma-nārada-saṃvāde -",
  "GR14hbhvil_u:9557": "vācyamānaṃ tu ye śāstraṃ vaiṣṇavaṃ puruṣādhamāḥ |",
  "GR14hbhvil_u:9558": "na śṛṇvanti muni-śreṣṭha teṣāṃ svāmī sadā yamaḥ // Hbhv_10.462 //",
  "GR14hbhvil_u:9559": "na śṛṇvanti na hṛṣyanti vaiṣṇavīṃ prāpya ye kathām |",
  "GR14hbhvil_u:9560": "dhama āyur yaśo dharmaḥ santānaś caiva naśyati // Hbhv_10.463 //",
  "GR14hbhvil_u:9561": "na śṛṇoti harer yas tu kathāṃ pāpa-praṇāśinīm |",
  "GR14hbhvil_u:9562": "acirād eva devarṣe samūlaṃ tu vinaśyati // Hbhv_10.464 //",
  "GR14hbhvil_u:9563": "dvitīya-skandhe śrī-śaunakoktau [BhP 2.3.20] --",
  "GR14hbhvil_u:9564": "bile batorukrama-vikramān ye",
  "GR14hbhvil_u:9565": "na śṛṇvataḥ karṇa-puṭe narasya |",
  "GR14hbhvil_u:9566": "jihvāsatī dārdurikeva sūta",
  "GR14hbhvil_u:9567": "na copagāyaty urugāya-gāthāḥ // Hbhv_10.465 //",
  "GR14hbhvil_u:9568": "tṛtīye śrī-brahma-stutau [BhP 3.9.7] --",
  "GR14hbhvil_u:9569": "daivena te hata-dhiyo bhavataḥ prasaṅgāt",
  "GR14hbhvil_u:9570": "sarvāśubhopaśamanād vimukhendriyā ye |",
  "GR14hbhvil_u:9571": "kurvanti kāma-sukha-leśa-lavāya dīnā",
  "GR14hbhvil_u:9572": "lobhābhibhūta-manaso 'kuśalāni śaśvat // Hbhv_10.466 //",
  "GR14hbhvil_u:9573": "[BhP 3.5.14] --",
  "GR14hbhvil_u:9574": "tāñ chocya-śocyān avido 'nuśoce",
  "GR14hbhvil_u:9575": "hareḥ kathāyāṃ vimukhān aghena |",
  "GR14hbhvil_u:9576": "kṣiṇoti devo 'nimiṣas tu yeṣām",
  "GR14hbhvil_u:9577": "āyur vṛthā-vāda-gati-smṛtīnām // Hbhv_10.467 //",
  "GR14hbhvil_u:9578": "śrī-maitreyoktau ca [BhP 3.13.50] --",
  "GR14hbhvil_u:9579": "ko nāma loke puruṣārtha-sāravit",
  "GR14hbhvil_u:9580": "purā-kathānāṃ bhagavat-kathā-sudhām |",
  "GR14hbhvil_u:9581": "āpīya karṇāñjalibhir bhavāpahām",
  "GR14hbhvil_u:9582": "aho virajyeta vinā naretaram // Hbhv_10.468 //",
  "GR14hbhvil_u:9583": "caturthe śrī-pṛthu-stutau [BhP 4.20.26]",
  "GR14hbhvil_u:9584": "yaśaḥ śivaṃ suśrava ārya-saṅgame",
  "GR14hbhvil_u:9585": "yadṛcchayā copaśṛṇoti te sakṛt |",
  "GR14hbhvil_u:9586": "kathaṃ guṇa-jño viramed vinā paśuṃ",
  "GR14hbhvil_u:9587": "śrīr yat pravavre guṇa-saṅgrahecchayā // Hbhv_10.469 //",
  "GR14hbhvil_u:9588": "daśamārambhe śrī-parīkṣit-praśne [BhP 10.1.4] --",
  "GR14hbhvil_u:9589": "nivṛtta-tarṣair upagīyamānād",
  "GR14hbhvil_u:9590": "bhavauṣadhāc chrotra-mano-'bhirāmāt |",
  "GR14hbhvil_u:9591": "ka uttamaśloka-guṇānuvādāt",
  "GR14hbhvil_u:9592": "pumān virajyeta vinā paśughnāt // Hbhv_10.470 //",
  "GR14hbhvil_u:9593": "ataevoktaṃ devaiḥ pañcama-skandhe [BhP 5.19.23] -",
  "GR14hbhvil_u:9594": "na yatra vaikuṇṭha-kathā-sudhāpagā",
  "GR14hbhvil_u:9595": "na sādhavo bhāgavatās tadāśrayāḥ |",
  "GR14hbhvil_u:9596": "na yatra yajñeśa-makhā mahotsavāḥ",
  "GR14hbhvil_u:9597": "sureśa-loko 'pi na vai sa sevyatām // Hbhv_10.471 //",
  "GR14hbhvil_u:9598": "atha bhagavat-kathāsaktiḥ",
  "GR14hbhvil_u:9599": "ato niṣevyamāṇāṃ ca sarvathā bhagavat-kathām |",
  "GR14hbhvil_u:9600": "muhus tad-rasikān pṛcchen mitho moda-vivṛddhaye // Hbhv_10.471 //",
  "GR14hbhvil_u:9601": "daśama-skandhe [BhP 10.13.2] --",
  "GR14hbhvil_u:9602": "satām ayaṃ sāra-bhṛtāṃ nisargo",
  "GR14hbhvil_u:9603": "yad-artha-vāṇī-śruti-cetasām api |",
  "GR14hbhvil_u:9604": "prati-kṣaṇaṃ navya-vad acyutasya yat",
  "GR14hbhvil_u:9605": "striyā viṭānām iva sādhu vārtā // Hbhv_10.473 //",
  "GR14hbhvil_u:9606": "ataeva tatraiva [BhP 10.87.11]",
  "GR14hbhvil_u:9607": "tulya-śruta-tapaḥ-śīlās tulya-svīyāri-madhyamāḥ |",
  "GR14hbhvil_u:9608": "api cakruḥ pravacanam ekaṃ śuśrūṣavo 'pare // Hbhv_10.474 // iti |",
  "GR14hbhvil_u:9609": "atha śrī-bhagavad-dharma-pratipādana-māhātmyam",
  "GR14hbhvil_u:9610": "tathā vaiṣṇava-dharmāṃś ca kriyamānām api svayam |",
  "GR14hbhvil_u:9611": "sampṛcchet tad-vidaḥ sādhūn anyonya-prīti-vṛddhaye // Hbhv_10.475 //",
  "GR14hbhvil_u:9612": "śraddhayā bhagavad-dharmān vaiṣṇavāyānupṛcchate |",
  "GR14hbhvil_u:9613": "avaśyaṃ kathayed vidvān anyathā doṣa-bhāg bhavet // Hbhv_10.476 //",
  "GR14hbhvil_u:9614": "tad uktam-",
  "GR14hbhvil_u:9615": "nākhyāti vaiṣṇavaṃ dharmaṃ viṣṇu-bhaktasya pṛcchataḥ |",
  "GR14hbhvil_u:9616": "kalau bhāgavato bhūtvā puṇyaṃ yāti śatābdikam // Hbhv_10.477 //",
  "GR14hbhvil_u:9617": "skānde brahma-nārada-saṃvāde-",
  "GR14hbhvil_u:9618": "vaiṣṇave vaiṣṇavaṃ dharmaṃ yo dadāti dvijottamaḥ |",
  "GR14hbhvil_u:9619": "sa-sāgara-mahī-dāne yat phalaṃ labhate'dhikam // Hbhv_10.478 //",
  "GR14hbhvil_u:9620": "kiṃ ca tatraiva --",
  "GR14hbhvil_u:9621": "ajñānāya ca yo jñānaṃ dadyād dharmopadeśanam |",
  "GR14hbhvil_u:9622": "kṛtsnāṃ vā pṛthivīṃ dadyāt tena tulyaṃ hi tat smṛtam // Hbhv_10.479 //",
  "GR14hbhvil_u:9623": "viṣṇu-dharmottare [3.341.50] --",
  "GR14hbhvil_u:9624": "tat kathāṃ śrāvayed yas tu tad-bhaktān mānavottamaḥ |",
  "GR14hbhvil_u:9625": "go-dāna-phalam āpnoti sa naras tena karmaṇā // Hbhv_10.480 //",
  "GR14hbhvil_u:9626": "pādme deva-dūta-vikuṇḍala-saṃvāde [PadmaP 3.31.97] -",
  "GR14hbhvil_u:9627": "jñānam ajñāya yo dadyād veda-śāstra-samudbhavam |",
  "GR14hbhvil_u:9628": "api devās tam arcanti bhava-bandha-vidārakam // Hbhv_10.481 //",
  "GR14hbhvil_u:9629": "bṛhan-nāradīye [NārP 1.1.63]",
  "GR14hbhvil_u:9630": "sat-saṅga-devārcana-sat-kathāsu",
  "GR14hbhvil_u:9631": "hitopadeśe nirato manuṣyaḥ |",
  "GR14hbhvil_u:9632": "prayāti viṣṇoḥ paramaṃ padaṃ yad",
  "GR14hbhvil_u:9633": "dehāvasāne'cyuta-tulya-tejāḥ // Hbhv_10.482 //",
  "GR14hbhvil_u:9634": "atha bhagavad-dharmāḥ",
  "GR14hbhvil_u:9635": "te ca śrī-bhagavad-dharmā bhagavad-bhakta-lakṣaṇaiḥ |",
  "GR14hbhvil_u:9636": "vyañjitāḥ katicin mukhyā likhyante'tra pare'pi te // Hbhv_10.483 //",
  "GR14hbhvil_u:9637": "te tu yadyapi vikhyātāḥ śrīmad-bhāgavatādiṣu |",
  "GR14hbhvil_u:9638": "tathāpi yatnād ekatra saṅgṛhyante samādhanāḥ // Hbhv_10.484 //",
  "GR14hbhvil_u:9639": "te coktāḥ kāśī-khaṇḍe dvārakā-māhātmye candra-śarmaṇā --",
  "GR14hbhvil_u:9640": "adya prabhṛti kartavyaṃ yan mayā kṛṣṇa tac chṛṇu |",
  "GR14hbhvil_u:9641": "ekādaśyāṃ na bhoktavyaṃ kartavyo jāgaraḥ sadā // Hbhv_10.485 //",
  "GR14hbhvil_u:9642": "mahotsavaḥ prakartavyaḥ pratyaha-pūjanaṃ tava |",
  "GR14hbhvil_u:9643": "palārdhenāpi biddhaṃ tu bhoktavyaṃ vāsarāntare // Hbhv_10.486 //",
  "GR14hbhvil_u:9644": "tvat-prītyāṣṭau mayā kāryā dvādaśyo vrata-saṃyutā |",
  "GR14hbhvil_u:9645": "bhaktir bhāgavatī kāryā prāṇair api dhanair api // Hbhv_10.487 //",
  "GR14hbhvil_u:9646": "nityaṃ nāma-sahasraṃ tu paṭhanīyaṃ tava priyam |",
  "GR14hbhvil_u:9647": "pūjā tu tulasī-patrair mayā kāryā sadaiva hi // Hbhv_10.488 //",
  "GR14hbhvil_u:9648": "tulasī-kāṣṭhā-sambhūtā mālā kāryā sadā mayā |",
  "GR14hbhvil_u:9649": "nṛtya-gītaṃ prakartavyaṃ samprāpte jāgare tava // Hbhv_10.489 //",
  "GR14hbhvil_u:9650": "tulasī-kāṣṭhā-sambhūta-candanena vilepanam |",
  "GR14hbhvil_u:9651": "kariṣyāmi tavāgre ca guṇānāṃ tava kīrtanam // Hbhv_10.490 //",
  "GR14hbhvil_u:9652": "mathurāyāṃ prakartavyaṃ pratyabdaṃ gamanaṃ mayā |",
  "GR14hbhvil_u:9653": "tat-kathā-śravaṇaṃ kāryaṃ tathā pustaka-vācanam // Hbhv_10.491 //",
  "GR14hbhvil_u:9654": "nityaṃ pādodakaṃ mūrdhnā mayā dhāryaṃ prayatnataḥ |",
  "GR14hbhvil_u:9655": "naivedya-bhakṣaṇaṃ cāpi kariṣyāmi yata-vrataḥ // Hbhv_10.492 //",
  "GR14hbhvil_u:9656": "nirmālyaṃ śirasā dhāryaṃ tvadīyaṃ sādaraṃ mayā |",
  "GR14hbhvil_u:9657": "tava dattvā yad iṣṭaṃ tu bhakṣaṇīyaṃ mudā mayā // Hbhv_10.493 //",
  "GR14hbhvil_u:9658": "tathā tathā prakartavyaṃ tava tuṣṭiḥ prajāyate |",
  "GR14hbhvil_u:9659": "satyam etan mayā kṛṣṇa tavāgre parikīrtanam // Hbhv_10.494 //",
  "GR14hbhvil_u:9660": "saptama-skandhe śrī-prahlādena [BhP 7.7.30-32] -",
  "GR14hbhvil_u:9661": "guru-śuśrūṣayā bhaktyā sarva-labdhārpaṇena ca |",
  "GR14hbhvil_u:9662": "śraddhayā tat-kathāyāṃ ca kīrtanair guṇa-karmaṇām |",
  "GR14hbhvil_u:9663": "tat-pādāmburuha-dhyānāt tal-liṅgekṣārhaṇādibhiḥ // Hbhv_10.495 //",
  "GR14hbhvil_u:9664": "hariḥ sarveṣu bhūteṣu bhagavān āsta īśvaraḥ |",
  "GR14hbhvil_u:9665": "iti bhūtāni manasā kāmais taiḥ sādhu mānayet // Hbhv_10.496 //",
  "GR14hbhvil_u:9666": "ekādaśe ca śrī-kavi-yogeśvareṇa [BhP 11.2.34]",
  "GR14hbhvil_u:9667": "ye vai bhagavatā proktā upāyā hy ātma-labdhaye |",
  "GR14hbhvil_u:9668": "añjaḥ puṃsām aviduṣāṃ viddhi bhāgavatān hi tān // Hbhv_10.497 //",
  "GR14hbhvil_u:9669": "tatraiva prabuddha-yogeśvareṇa [BhP 11.3.23-30] --",
  "GR14hbhvil_u:9670": "sarvato manaso 'saṅgam ādau saṅgaṃ ca sādhuṣu |",
  "GR14hbhvil_u:9671": "dayāṃ maitrīṃ praśrayaṃ ca bhūteṣv addhā yathocitam // Hbhv_10.498 //",
  "GR14hbhvil_u:9672": "śaucaṃ tapas titikṣāṃ ca maunaṃ svādhyāyam ārjavam |",
  "GR14hbhvil_u:9673": "brahma-caryam ahiṃsāṃ ca samatvaṃ dvandva-saṃjñayoḥ // Hbhv_10.499 //",
  "GR14hbhvil_u:9674": "sarvatrātmeśvarānvīkṣāṃ kaivalyam aniketatām |",
  "GR14hbhvil_u:9675": "vivikta-cīra-vasanaṃ santoṣaṃ yena kenacit // Hbhv_10.500 //",
  "GR14hbhvil_u:9676": "śraddhāṃ bhāgavate śāstre 'nindām anyatra cāpi hi |",
  "GR14hbhvil_u:9677": "mano-vāk-karma-daṇḍaṃ ca satyaṃ śama-damāv api // Hbhv_10.501 //",
  "GR14hbhvil_u:9678": "śravaṇaṃ kīrtanaṃ dhyānaṃ harer adbhuta-karmaṇaḥ |",
  "GR14hbhvil_u:9679": "janma-karma-guṇānāṃ ca tad-arthe 'khila-ceṣṭitam // Hbhv_10.502 //",
  "GR14hbhvil_u:9680": "iṣṭaṃ dattaṃ tapo japtaṃ vṛttaṃ yac cātmanaḥ priyam |",
  "GR14hbhvil_u:9681": "dārān sutān gṛhān prāṇān yat parasmai nivedanam // Hbhv_10.503 //",
  "GR14hbhvil_u:9682": "evaṃ kṛṣṇātma-nātheṣu manuṣyeṣu ca sauhṛdam |",
  "GR14hbhvil_u:9683": "paricaryāṃ cobhayatra mahatsu nṛṣu sādhuṣu // Hbhv_10.504 //",
  "GR14hbhvil_u:9684": "parasparānukathanaṃ pāvanaṃ bhagavad-yaśaḥ",
  "GR14hbhvil_u:9685": "mitho ratir mithas tuṣṭir nivṛttir mitha ātmanaḥ // Hbhv_10.505 //",
  "GR14hbhvil_u:9686": "śrī-bhagavatā ca [BhP 11.11.34-41] -",
  "GR14hbhvil_u:9687": "mal-liṅga-mad-bhakta-jana- darśana-sparśanārcanam |",
  "GR14hbhvil_u:9688": "paricaryā stutiḥ prahva- guṇa-karmānukīrtanam // Hbhv_10.506 //",
  "GR14hbhvil_u:9689": "mat-kathā-śravaṇe śraddhā mad-anudhyānam uddhava |",
  "GR14hbhvil_u:9690": "sarva-lābhopaharaṇaṃ dāsyenātma-nivedanam // Hbhv_10.507 //",
  "GR14hbhvil_u:9691": "maj-janma-karma-kathanaṃ mama parvānumodanam |",
  "GR14hbhvil_u:9692": "gīta-tāṇḍava-vāditra- goṣṭhībhir mad-gṛhotsavaḥ // Hbhv_10.508 //",
  "GR14hbhvil_u:9693": "yātrā bali-vidhānaṃ ca sarva-vārṣika-parvasu |",
  "GR14hbhvil_u:9694": "vaidikī tāntrikī dīkṣā madīya-vrata-dhāraṇam // Hbhv_10.509 //",
  "GR14hbhvil_u:9695": "mamārcā-sthāpane śraddhā svataḥ saṃhatya codyamaḥ |",
  "GR14hbhvil_u:9696": "udyānopavanākrīḍa- pura-mandira-karmaṇi // Hbhv_10.510 //",
  "GR14hbhvil_u:9697": "sammārjanopalepābhyāṃ seka-maṇḍala-vartanaiḥ |",
  "GR14hbhvil_u:9698": "gṛha-śuśrūṣaṇaṃ mahyaṃ dāsa-vad yad amāyayā // Hbhv_10.511 //",
  "GR14hbhvil_u:9699": "amānitvam adambhitvaṃ kṛtasyāparikīrtanam |",
  "GR14hbhvil_u:9700": "api dīpāvalokaṃ me nopayuñjyān niveditam // Hbhv_10.512 //",
  "GR14hbhvil_u:9701": "yad yad iṣṭatamaṃ loke yac cāti-priyam ātmanaḥ |",
  "GR14hbhvil_u:9702": "tat tan nivedayen mahyaṃ tad ānantyāya kalpate // Hbhv_10.513 //",
  "GR14hbhvil_u:9703": "kiṃ ca [BhP 11.19.20-23]",
  "GR14hbhvil_u:9704": "śraddhāmṛta-kathāyāṃ me śaśvan mad-anukīrtanam |",
  "GR14hbhvil_u:9705": "pariniṣṭhā ca pūjāyāṃ stutibhiḥ stavanaṃ mama // Hbhv_10.514 //",
  "GR14hbhvil_u:9706": "ādaraḥ paricaryāyāṃ sarvāṅgair abhivandanam |",
  "GR14hbhvil_u:9707": "mad-bhakta-pūjābhyadhikā sarva-bhūteṣu man-matiḥ // Hbhv_10.515 //",
  "GR14hbhvil_u:9708": "mad-artheṣv aṅga-ceṣṭā ca vacasā mad-guṇeraṇam |",
  "GR14hbhvil_u:9709": "mayy arpaṇaṃ ca manasaḥ sarva-kāma-vivarjanam // Hbhv_10.516 //",
  "GR14hbhvil_u:9710": "mad-arthe 'rtha-parityāgo bhogasya ca sukhasya ca |",
  "GR14hbhvil_u:9711": "iṣṭaṃ dattaṃ hutaṃ japtaṃ mad-arthaṃ yad vrataṃ tapaḥ // Hbhv_10.517 //",
  "GR14hbhvil_u:9712": "api cāgre [BhP 11.29.9-12] --",
  "GR14hbhvil_u:9713": "kuryāt sarvāṇi karmāṇi mad-arthaṃ śanakaiḥ smaran |",
  "GR14hbhvil_u:9714": "mayy arpita-manaś-citto mad-dharmātma-mano-ratiḥ // Hbhv_10.518 //",
  "GR14hbhvil_u:9715": "deśān puṇyān āśrayeta mad-bhaktaiḥ sādhubhiḥ śritān |",
  "GR14hbhvil_u:9716": "devāsura-manuṣyeṣu mad-bhaktācaritāni ca // Hbhv_10.519 //",
  "GR14hbhvil_u:9717": "pṛthak satreṇa vā mahyaṃ parva-yātrā-mahotsavān |",
  "GR14hbhvil_u:9718": "kārayed gīta-nṛtyādyair mahārāja-vibhūtibhiḥ // Hbhv_10.520 //",
  "GR14hbhvil_u:9719": "mām eva sarva-bhūteṣu bahir antar apāvṛtam |",
  "GR14hbhvil_u:9720": "īkṣetātmani cātmānaṃ yathā kham amalāśayaḥ // Hbhv_10.521 //",
  "GR14hbhvil_u:9721": "atha śrī-bhagavad-dharma-māhātmyam",
  "GR14hbhvil_u:9722": "uktaṃ ca saptama-skandhe śrī-prahlādena [BhP 7.7.33] -",
  "GR14hbhvil_u:9723": "evaṃ nirjita-ṣaḍ-vargaiḥ kriyate bhaktir īśvare |",
  "GR14hbhvil_u:9724": "vāsudeve bhagavati yayā saṃlabhyate ratiḥ // Hbhv_10.522 //",
  "GR14hbhvil_u:9725": "ekādaśe śrī-nāradena [BhP 11.2.12] --",
  "GR14hbhvil_u:9726": "śruto 'nupaṭhito dhyāta ādṛto vānumoditaḥ",
  "GR14hbhvil_u:9727": "sadyaḥ punāti sad-dharmo deva-viśva-druho 'pi hi // Hbhv_10.523 //",
  "GR14hbhvil_u:9728": "tatraiva śrī-kavi-yogeśvareṇa [BhP 11.2.35] --",
  "GR14hbhvil_u:9729": "yān āsthāya naro rājan na pramādyeta karhicit |",
  "GR14hbhvil_u:9730": "dhāvan nimīlya vā netre na skhalen na pated iha // Hbhv_10.524 //",
  "GR14hbhvil_u:9731": "śrī-prabuddha-yogeśvareṇa [BhP 11.3.33] -",
  "GR14hbhvil_u:9732": "iti bhāgavatān dharmān śikṣan bhaktyā tad-utthayā |",
  "GR14hbhvil_u:9733": "nārāyaṇa-paro māyām añjas tarati dustarām // Hbhv_10.525 //",
  "GR14hbhvil_u:9734": "śrī-bhagavatā ca [BhP 11.19.24] --",
  "GR14hbhvil_u:9735": "evaṃ dharmair manuṣyāṇām uddhavātma-nivedinām |",
  "GR14hbhvil_u:9736": "mayi sañjāyate bhaktiḥ ko 'nyo 'rtho 'syāvaśiṣyate // Hbhv_10.526 //",
  "GR14hbhvil_u:9737": "kiṃ cāgre [BhP 11.29.20] --",
  "GR14hbhvil_u:9738": "na hy aṅgopakrame dhvaṃso mad-dharmasyoddhavāṇv api",
  "GR14hbhvil_u:9739": "mayā vyavasitaḥ samyaṅ nirguṇatvād anāśiṣaḥ // Hbhv_10.527 //",
  "GR14hbhvil_u:9740": "iti",
  "GR14hbhvil_u:9741": "alābhe sat-sabhāyās tu śuśrūṣuṃ ca nijālaye |",
  "GR14hbhvil_u:9742": "devālaye vā śāstrajñaḥ kīrtayed bhagavat-kathām // Hbhv_10.528 //",
  "GR14hbhvil_u:9743": "atha śrī-bhagaval-līlā-kathā-kīrtana-māhātmyam |",
  "GR14hbhvil_u:9744": "uktaṃ ca skānde śrī-bhagavatā arjunaṃ prati -",
  "GR14hbhvil_u:9745": "mat-kathā kurute yas tu vaiṣṇavānāṃ sadāgrataḥ |",
  "GR14hbhvil_u:9746": "iha bhogān avāpnoti tathā mokṣaṃ na saṃśayaḥ // Hbhv_10.529 //",
  "GR14hbhvil_u:9747": "prathama-skandhe [BhP 1.5.22] śrī-nāradena--",
  "GR14hbhvil_u:9748": "idaṃ hi puṃsas tapasaḥ śrutasya vā",
  "GR14hbhvil_u:9749": "sviṣṭasya sūktasya ca buddhi-dattayoḥ |",
  "GR14hbhvil_u:9750": "avicyuto 'rthaḥ kavibhir nirūpito",
  "GR14hbhvil_u:9751": "yad-uttamaśloka-guṇānuvarṇanam // Hbhv_10.530 //",
  "GR14hbhvil_u:9752": "kiṃ ca [BhP 1.3.35] -",
  "GR14hbhvil_u:9753": "etad dhy ātura-cittānāṃ mātrā-sparśecchayā muhuḥ |",
  "GR14hbhvil_u:9754": "bhava-sindhu-plavo dṛṣṭo hari-caryānuvarṇanam // Hbhv_10.531 //",
  "GR14hbhvil_u:9755": "ekādaśe śrī-śukenāpi [BhP 11.31.28] --",
  "GR14hbhvil_u:9756": "itthaṃ harer bhagavato rucirāvatāra-",
  "GR14hbhvil_u:9757": "vīryāṇi bāla-caritāni ca śantamāni |",
  "GR14hbhvil_u:9758": "anyatra ceha ca śrutāni gṛṇan manuṣyo",
  "GR14hbhvil_u:9759": "bhaktiṃ parāṃ paramahaṃsa-gatau labheta // Hbhv_10.532 //",
  "GR14hbhvil_u:9760": "ataeva śrī-prahlādena nṛsiṃha-stutāv uktam [BhP 7.9.18] --",
  "GR14hbhvil_u:9761": "so 'haṃ priyasya suhṛdaḥ para-devatāyā",
  "GR14hbhvil_u:9762": "līlā-kathās tava nṛsiṃha viriñca-gītāḥ |",
  "GR14hbhvil_u:9763": "añjas titarmy anugṛṇan guṇa-vipramukto",
  "GR14hbhvil_u:9764": "durgāṇi te pada-yugālaya-haṃsa-saṅgaḥ // Hbhv_10.533 //",
  "GR14hbhvil_u:9765": "gopikābhir api gītam [BhP 10.31.9] --",
  "GR14hbhvil_u:9766": "tava kathāmṛtaṃ tapta-jīvanaṃ",
  "GR14hbhvil_u:9767": "kavibhir īḍitaṃ kalmaṣāpaham |",
  "GR14hbhvil_u:9768": "śravaṇa-maṅgalaṃ śrīmad-ātataṃ",
  "GR14hbhvil_u:9769": "bhuvi grṇanti te bhuridā janāḥ // Hbhv_10.534 //",
  "GR14hbhvil_u:9770": "kirtane'py atra taj jñeyaṃ māhātmyaṃ śravaṇe'sya yat |",
  "GR14hbhvil_u:9771": "sidhyati śravaṇam nūnaṃ kīrtanāt svayam eva hi // Hbhv_10.535 //",
  "GR14hbhvil_u:9772": "śāstrābhyāsasya cābhāve pūrveṣāṃ loka-viśrutām |",
  "GR14hbhvil_u:9773": "satām ādhunikānāṃ ca kathāṃ bandhuṣu kīrtayet // Hbhv_10.536 //",
  "GR14hbhvil_u:9774": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:9775": "sat-saṅgamo nāma",
  "GR14hbhvil_u:9776": "daśamo vilāsaḥ",
  "GR14hbhvil_u:9777": "*************************************************************************",
  "GR14hbhvil_u:9778": "11. Nityakrtyasamapana-Vilasa",
  "GR14hbhvil_u:9779": "ekādaśa-vilāsaḥ",
  "GR14hbhvil_u:9780": "nitya-kṛtya-samāpanaḥ",
  "GR14hbhvil_u:9781": "śrī-caitanyaṃ prapadye taṃ mahāścarya-prabhāvakam |",
  "GR14hbhvil_u:9782": "prasāde yasya duṣṭo 'pi bhagavad-bhaktimān bhavet // Hbhv_11.1 //",
  "GR14hbhvil_u:9783": "tato dināntya-bhāgeṣu bāhyeṣu sura-sadmasu |",
  "GR14hbhvil_u:9784": "yātrāṃ kṛtvā dvijaḥ sandhyām upāsīta yathā-vidhi // Hbhv_11.2 //",
  "GR14hbhvil_u:9785": "śrī-viṣṇu-purāṇe aurva-sagara-saṃvāde [ViP 3.11.100-1, 105] -",
  "GR14hbhvil_u:9786": "dinānta-sandhyāṃ sūryeṇa pūrvā mṛkṣair yutāṃ budhaḥ |",
  "GR14hbhvil_u:9787": "upatiṣṭhed yathānyāyaṃ samyag ācamya pārthiva // Hbhv_11.3 //",
  "GR14hbhvil_u:9788": "sarva-kālam upasthānaṃ sandhyāyāḥ pārthiveṣyate |",
  "GR14hbhvil_u:9789": "anyatra sūtikā-śauca-vibhramātura-bhītitaḥ // Hbhv_11.4 //",
  "GR14hbhvil_u:9790": "upatiṣṭhanti vai sandhyāṃ ye na pūrvāṃ na paścimām |",
  "GR14hbhvil_u:9791": "vrajanti te durātmānas tāmisraṃ narakaṃ nṛpa // Hbhv_11.5 //",
  "GR14hbhvil_u:9792": "iti |",
  "GR14hbhvil_u:9793": "tato yathāśramācāraṃ karma sāyantanaṃ kṛtī |",
  "GR14hbhvil_u:9794": "nirvartya pūrvavat kuryād bhaktyā bhagavad-arcanam // Hbhv_11.6 //",
  "GR14hbhvil_u:9795": "śrī-kṛṣṇa-bhaktyāsaktyā tu sandhyopāsyādikaṃ yadi |",
  "GR14hbhvil_u:9796": "patet karma na pātitya-doṣa-śaṅkā kathañcana // Hbhv_11.7 //",
  "GR14hbhvil_u:9797": "atha śrī-bhagavad-bhaktānāṃ karma-pātitya-parihāraḥ",
  "GR14hbhvil_u:9798": "pādme (?) śrī-bhagavad-uktau -",
  "GR14hbhvil_u:9799": "mat-karma kurvatāṃ puṃsāṃ kriyā-lopo bhaved yadi |",
  "GR14hbhvil_u:9800": "teṣāṃ karmāṇi kurvanti tisraḥ koṭyo maharṣayaḥ // Hbhv_11.8 //",
  "GR14hbhvil_u:9801": "ādi-purāṇe ca -",
  "GR14hbhvil_u:9802": "smaranti mama nāmāni ye tyaktvā karma cākhilam |",
  "GR14hbhvil_u:9803": "teṣāṃ karmāṇi kurvanti ṛṣayo bhagavat-parāḥ // Hbhv_11.9 //",
  "GR14hbhvil_u:9804": "iti |",
  "GR14hbhvil_u:9805": "mṛdu-śraddhasya bhaktasya prauḍhatām anupeyuṣaḥ |",
  "GR14hbhvil_u:9806": "kiṃcit karmādhikāritvāt karmāsyaitat prapañcitam // Hbhv_11.10 //",
  "GR14hbhvil_u:9807": "prauḍha-śraddhasya bhaktasyakarmasv anadhikārataḥ |",
  "GR14hbhvil_u:9808": "pātityaṃ na bhavaty eva lekhanīyaṃ tad-agrataḥ // Hbhv_11.11 //",
  "GR14hbhvil_u:9809": "kiṃcid dhyānādi-bhedena trisandhyaṃ ca pṛthak pṛthak |",
  "GR14hbhvil_u:9810": "proktaḥ pūjā-vidhiḥ prājñais tat-tat-kāmāśu-siddhaye // Hbhv_11.12 //",
  "GR14hbhvil_u:9811": "atha trikālārcana-vidhi-viśeṣataḥ",
  "GR14hbhvil_u:9812": "śrī-gautamīya-tantre -",
  "GR14hbhvil_u:9813": "ārādhana-vidhiṃ vakṣye prātaḥ-kāle viśeṣataḥ |",
  "GR14hbhvil_u:9814": "varaṃ vṛndāvanaṃ dhyāyet puṇya-vṛkṣādi-sevitam // Hbhv_11.13 //",
  "GR14hbhvil_u:9815": "punnāgair nāga-vṛkṣaiś ca panasaiś caiva kāñcanaiḥ |",
  "GR14hbhvil_u:9816": "bakulaiś caiva bilvaiś ca vanyaiḥ kurvakair api // Hbhv_11.14 //",
  "GR14hbhvil_u:9817": "sarva-rtu-kusumopetaiḥ puṣpāvanata-śākhibhiḥ |",
  "GR14hbhvil_u:9818": "tan-madhye pulinaṃ dhyāyed bahu-puṣpaka-campakam // Hbhv_11.15 //",
  "GR14hbhvil_u:9819": "dhūpa-dipair vitānena puṣpa-mālā-vibhūṣitam |",
  "GR14hbhvil_u:9820": "muktādāma-patākābhir vanya-puṣpair alaṅkṛtam // Hbhv_11.16 //",
  "GR14hbhvil_u:9821": "tan-madhye kalpa-vṛkṣasya cchāyāyāṃ paṅkajāsane |",
  "GR14hbhvil_u:9822": "susthitaṃ veṇu-gītāḍhyaṃ sarvābharaṇa-bhūṣitam // Hbhv_11.17 //",
  "GR14hbhvil_u:9823": "vana-mālā-parivṛtaṃ gopikā-śata-veṣṭitam |",
  "GR14hbhvil_u:9824": "devāsuraiś ca siddhaiś ca gandharvair apsaro-gaṇaiḥ // Hbhv_11.18 //",
  "GR14hbhvil_u:9825": "yakṣair vidyādhara-gaṇair vihagair bhuvi saṃsthitaiḥ |",
  "GR14hbhvil_u:9826": "brahmarṣibhiḥ stūyamānaṃ kṛṣṇaṃ caiva śuci-smitam // Hbhv_11.19 //",
  "GR14hbhvil_u:9827": "nānā-vidhaiś ca gopālair mṛga-pakṣi-vibhūṣitam |",
  "GR14hbhvil_u:9828": "lelihyamānaṃ praṇayāt paśūnāṃ śata-koṭibhiḥ // Hbhv_11.20 //",
  "GR14hbhvil_u:9829": "indīvara-nibhaṃ divyaṃ sundaraṃ tv indirālayam |",
  "GR14hbhvil_u:9830": "sampūrṇa-candra-vadanaṃ padma-patra-nibhekṣaṇam // Hbhv_11.21 //",
  "GR14hbhvil_u:9831": "padmābha-pāṇi-pādaṃ ca padma-rāga-varārcitam |",
  "GR14hbhvil_u:9832": "śaraṇyaṃ sarva-lokānāṃ gopīnāṃ prāṇa-vallabham // Hbhv_11.22 //",
  "GR14hbhvil_u:9833": "evaṃ dhyātvārcayen nityaṃ ṣoḍaśenopacārataḥ |",
  "GR14hbhvil_u:9834": "dugdhaṃ ca dadhi-khaṇḍena sahitaṃ saṃnivedayet // Hbhv_11.23 //",
  "GR14hbhvil_u:9835": "sauvarṇa-pātre gopānāṃ grāsaṃ kāṃsye nivedayet |",
  "GR14hbhvil_u:9836": "evaṃ samarcayed bhaktyā japan mantraṃ samāhitaḥ // Hbhv_11.24 //",
  "GR14hbhvil_u:9837": "madhyāhne sampravakṣyāmi pūjāṃ sarvārtha-siddhidām |",
  "GR14hbhvil_u:9838": "sauvarṇa-parvate mūle dhātubhiḥ samalaṅkṛte // Hbhv_11.25 //",
  "GR14hbhvil_u:9839": "puṇya-vṛkṣa-samākīrṇe puṇya-pakṣi-ninādite |",
  "GR14hbhvil_u:9840": "padmotpalādi-saṅkīrṇe vāpībhiḥ samalaṅkṛte // Hbhv_11.26 //",
  "GR14hbhvil_u:9841": "tasmin sat-puline ramye chāyāyāṃ paṅkajāsane |",
  "GR14hbhvil_u:9842": "sauvarṇa-maṇḍape samyag-vitānādi-vibhūṣite // Hbhv_11.27 //",
  "GR14hbhvil_u:9843": "mālādi-racite ramye maṇibhiḥ puṣpa-śobhitaiḥ |",
  "GR14hbhvil_u:9844": "suvarṇa-ratna-sandohair antarāntara-śobhite // Hbhv_11.28 //",
  "GR14hbhvil_u:9845": "siṃhāsane samāsīnaṃ viśrāntaṃ kaṃsa-sūdanam |",
  "GR14hbhvil_u:9846": "muktāmayaiḥ surucirair hārair dāma-vibhūṣitam // Hbhv_11.29 //",
  "GR14hbhvil_u:9847": "dhyātvā samyag viśuddhātmā jātī-puṣpaiḥ samarcayet |",
  "GR14hbhvil_u:9848": "mahārajata-pātre tu naivedyānnaṃ nivedayet // Hbhv_11.30 //",
  "GR14hbhvil_u:9849": "dadyād grāsaṃ sakhīnāṃ ca gopīnāṃ vijitendriyaḥ |",
  "GR14hbhvil_u:9850": "devakī-paramānandam evaṃ dhyāyet sukhāsanam // Hbhv_11.31 //",
  "GR14hbhvil_u:9851": "rātri-pūjā-vidhiṃ vakṣye rukmiṇī-vallabhasya ca |",
  "GR14hbhvil_u:9852": "adhastāt kalpa-vṛkṣasya sarva-puṣpa-phalasya ca // Hbhv_11.32 //",
  "GR14hbhvil_u:9853": "ratna-maṇḍapa-madhya-sthaṃ divya-pītāmbaraṃ harim |",
  "GR14hbhvil_u:9854": "divya-candana-liptāṅgaṃ divyābharaṇa-bhūṣitam // Hbhv_11.33 //",
  "GR14hbhvil_u:9855": "aneka-divya-mālābhir maṇḍitaṃ paṅkajekṣaṇam |",
  "GR14hbhvil_u:9856": "ratna-maṇḍapa-madhyasthaṃ sundaraṃ sundara-smitam // Hbhv_11.34 //",
  "GR14hbhvil_u:9857": "śobhayantaṃ sva-vapuṣā sarva-lokān nija-śriyā |",
  "GR14hbhvil_u:9858": "gopī-janānāṃ hṛdaya-vallabhaṃ prokta-varcasam // Hbhv_11.35 //",
  "GR14hbhvil_u:9859": "sugandhi-puṣpair ārādhyaṃ śrī-kṛṣṇaṃ sarva-nāyakam |",
  "GR14hbhvil_u:9860": "rājate tu payaḥ śuddhaṃ pakvaṃ pātre nivedayet // Hbhv_11.36 //",
  "GR14hbhvil_u:9861": "evam abhyarcya manasā japen mantraṃ samāhitaḥ |",
  "GR14hbhvil_u:9862": "kāla-trayārcane caiva sahasraṃ sāṣṭakaṃ japet |",
  "GR14hbhvil_u:9863": "eṣa nitya-kramaḥ proktaḥ kṛṣṇa-mantrasya sūribhiḥ // Hbhv_11.37 //",
  "GR14hbhvil_u:9864": "tatraivādau saṃkṣipta-tri-kāla-pūjokty-anantaram-",
  "GR14hbhvil_u:9865": "manasā vā samabhyarcya triṣu sandhyāsu saṃyamī |",
  "GR14hbhvil_u:9866": "pratyahaṃ tu japen mantram aṣṭottara-sahasrakam |",
  "GR14hbhvil_u:9867": "asāmarthye japen mantraṃ nityam aṣṭa-śataṃ tathā // Hbhv_11.38 //",
  "GR14hbhvil_u:9868": "iti |",
  "GR14hbhvil_u:9869": "atha naktaṃ kṛtyāni",
  "GR14hbhvil_u:9870": "tato yathā-sampradāyaṃ homaṃ niṣpādya vaiṣṇavaḥ |",
  "GR14hbhvil_u:9871": "gīta-nṛtyādikaṃ bhaktyā vidhāya prārthayet prabhum // Hbhv_11.39 //",
  "GR14hbhvil_u:9872": "tathā coktam-",
  "GR14hbhvil_u:9873": "balīyasā padā svāmin padavīm avadhāraya |",
  "GR14hbhvil_u:9874": "āgaccha śayana-sthānaṃ priyābhiḥ saha keśava // Hbhv_11.40 //",
  "GR14hbhvil_u:9875": "iti |",
  "GR14hbhvil_u:9876": "evaṃ prārthya samarpyāsmai pāduke śayanālayam |",
  "GR14hbhvil_u:9877": "ānīya devaṃ tatratyān upacārān prakalpayet // Hbhv_11.41 //",
  "GR14hbhvil_u:9878": "viśeṣato 'rpayet tatra ghanaṃ dugdhaṃ saśarkaram |",
  "GR14hbhvil_u:9879": "tāmbūlaṃ ca sa-karpūraṃ divya-mālyānulepanam // Hbhv_11.42 //",
  "GR14hbhvil_u:9880": "itthaṃ bhaktyā samārādhyaṃ bhagavantaṃ sva-śaktitaḥ |",
  "GR14hbhvil_u:9881": "tat-prītyai sarva-karmāṇi tat phalaṃ vārpayet kṛtī // Hbhv_11.43 //",
  "GR14hbhvil_u:9882": "athāhorātrākhila-karmārpaṇa-vidhiḥ",
  "GR14hbhvil_u:9883": "ekādaśa-skandhe [BhP 11.2.36] -",
  "GR14hbhvil_u:9884": "kāyena vācā manasendriyair vā",
  "GR14hbhvil_u:9885": "buddhyātmanā vānusṛta-svabhāvāt |",
  "GR14hbhvil_u:9886": "karoti yad yat sakalaṃ parasmai",
  "GR14hbhvil_u:9887": "nārāyaṇāyeti samarpayet tat // Hbhv_11.44 //",
  "GR14hbhvil_u:9888": "kiṃ cātra -",
  "GR14hbhvil_u:9889": "sādhu vāsādhu vā karma yad yad ācaritaṃ mayā |",
  "GR14hbhvil_u:9890": "tat sarvaṃ bhagavan viṣṇo gṛhāṇārādhanaṃ param // Hbhv_11.45 //",
  "GR14hbhvil_u:9891": "kiṃ ca-",
  "GR14hbhvil_u:9892": "apāṃ samīpe śayanāsane gṛhe",
  "GR14hbhvil_u:9893": "divā ca rātrau ca yathā ca gacchatā |",
  "GR14hbhvil_u:9894": "yad asti kiṃcit sukṛtaṃ kṛtaṃ mayā",
  "GR14hbhvil_u:9895": "janārdanas tena kṛtena tuṣyatu // Hbhv_11.46 //",
  "GR14hbhvil_u:9896": "ataivoktaṃ tṛtīya-skandhe brahmāṇaṃ prati śrī-bhagavatā [BhP 3.9.41] --",
  "GR14hbhvil_u:9897": "pūrtena tapasā yajñair dānair yoga-samādhinā |",
  "GR14hbhvil_u:9898": "rāddhaṃ niḥśreyasaṃ puṃsāṃ mat-prītis tattvavin-matam // Hbhv_11.47 //",
  "GR14hbhvil_u:9899": "iti |",
  "GR14hbhvil_u:9900": "ittham ārādhayen nityaṃ bhagavantaṃ yathā vidhi |",
  "GR14hbhvil_u:9901": "nyāyārjitāpta-vittena samagra-phala-siddhaye // Hbhv_11.48 //",
  "GR14hbhvil_u:9902": "atha pūjā-phala-samprāpty-upāyaḥ",
  "GR14hbhvil_u:9903": "daśama-skandhe [BhP 10.84.37] -",
  "GR14hbhvil_u:9904": "ayaṃ svasty-ayanaḥ panthā dvi-jāter gṛha-medhinaḥ |",
  "GR14hbhvil_u:9905": "yac chraddhayāpta-vittena śuklenejyeta pūruṣaḥ // Hbhv_11.49 //",
  "GR14hbhvil_u:9906": "agastya-saṃhitāyāṃ ca-",
  "GR14hbhvil_u:9907": "nyāyāj jitaiḥ sādhanaiś ca dāna-homārcanādikam |",
  "GR14hbhvil_u:9908": "kuryān na ced adho yāti bhaktyā kurvann api dvija // Hbhv_11.50 //",
  "GR14hbhvil_u:9909": "iti |",
  "GR14hbhvil_u:9910": "yatnāt siddhair nijaiḥ śuddhair dravyair dhanyo 'rcayet prabhum |",
  "GR14hbhvil_u:9911": "pūjā-dravyāṇy aśaktaś ced dahyād īkṣeta vārcanam // Hbhv_11.51 //",
  "GR14hbhvil_u:9912": "athāśaktasya pūjā-prāpty-upāyaḥ",
  "GR14hbhvil_u:9913": "agastya-saṃhitāyāṃ-",
  "GR14hbhvil_u:9914": "ārādhanāsamarthyaś ced dadyād arcana-sādhanam |",
  "GR14hbhvil_u:9915": "yo dātuṃ naiva śaknoti kuryād arcana-darśanam // Hbhv_11.52 //",
  "GR14hbhvil_u:9916": "nistārāya tad evālaṃ bhavābdher muni-sattama |",
  "GR14hbhvil_u:9917": "naikaṃ ca yasya vidyeta so 'dho yāty eva nānyathā // Hbhv_11.53 //",
  "GR14hbhvil_u:9918": "kiṃ ca tatraiva-",
  "GR14hbhvil_u:9919": "yas tu bhaktyā prayatnena svayaṃ sampādya cākhilam |",
  "GR14hbhvil_u:9920": "sādhanaṃ cārcayed vidvān samagraṃ labhate phalam // Hbhv_11.54 //",
  "GR14hbhvil_u:9921": "yo 'rcayed vidhivad bhaktyā parānītaiś ca sādhanaiḥ |",
  "GR14hbhvil_u:9922": "pūjā-phalārdham eva syān na samagraṃ phalaṃ labhet // Hbhv_11.55 //",
  "GR14hbhvil_u:9923": "kiṃ ca, pādme śrī-kṛṣṇa-satyabhāmā-saṃvādīya-kārttika-māhātmye (6.112.21)-",
  "GR14hbhvil_u:9924": "dharmoddeśena yo dravyam aparaṃ yācate naraḥ |",
  "GR14hbhvil_u:9925": "tat-puṇya-karmajaṃ tasya dhanadas tv āpnuyāt phalam // Hbhv_11.56 //",
  "GR14hbhvil_u:9926": "atha darśana-māhātmyam",
  "GR14hbhvil_u:9927": "pādme śrī-pulastya-bhagīratha-saṃvāde-",
  "GR14hbhvil_u:9928": "pūjitaṃ pūjyamānaṃ ca ye paśyanti janārdanam |",
  "GR14hbhvil_u:9929": "kapilā-śata-dānasya nityaṃ bhavati tat phalam // Hbhv_11.57 //",
  "GR14hbhvil_u:9930": "āgneye-",
  "GR14hbhvil_u:9931": "pūjitaṃ pūjyamānaṃ vā yo paśyed bhaktito harim |",
  "GR14hbhvil_u:9932": "śraddhayā modayed yas tu so 'pi yāga-phalaṃ labhet // Hbhv_11.58 //",
  "GR14hbhvil_u:9933": "sampūjyamānaṃ vidhinā yaḥ paśyet śraddhayā harim |",
  "GR14hbhvil_u:9934": "so 'pi yāga-phalaṃ kṛtsnaṃ prāpnuyāt nātra saṃśayaḥ // Hbhv_11.59 //",
  "GR14hbhvil_u:9935": "dṛṣṭvā sampūjitaṃ devaṃ nṛtyamāno 'numodayet |",
  "GR14hbhvil_u:9936": "asaṃśaya-matiḥ śuddhaḥ paraṃ brahmādhigacchati // Hbhv_11.60 //",
  "GR14hbhvil_u:9937": "atha śrī-bhagavan-mūrti-darśana-nityatā",
  "GR14hbhvil_u:9938": "viṣṇu-dharmottare-",
  "GR14hbhvil_u:9939": "tāvad bhramanti saṃsāre manuṣyā manda-buddhayaḥ |",
  "GR14hbhvil_u:9940": "yāvad rūpaṃ na paśyanti keśavasya mahātmanaḥ // Hbhv_11.61 //",
  "GR14hbhvil_u:9941": "pādme ca tatraiva-",
  "GR14hbhvil_u:9942": "pūjyamānaṃ hṛṣīkeśaṃ ye na paśyanti vaiṣṇavāḥ |",
  "GR14hbhvil_u:9943": "teṣāṃ dattaṃ hutaṃ japtaṃ daiteyāyopatiṣṭhati // Hbhv_11.62 //",
  "GR14hbhvil_u:9944": "kiṃ ca, tatraiva nārāyaṇa-nārada-saṃvāde pūjā-vidhi-kathane-",
  "GR14hbhvil_u:9945": "yatra kutrāpi pratimāṃ veda-dharma-samanvitām |",
  "GR14hbhvil_u:9946": "na paśyanti janā gatvā te daṇḍyā yama-kiṅkaraiḥ // Hbhv_11.63 //",
  "GR14hbhvil_u:9947": "atha bhagavad-arthe dravya-dāna-māhātmyam",
  "GR14hbhvil_u:9948": "skānde-",
  "GR14hbhvil_u:9949": "viṣṇum uddiśya yat kiñcid viṣṇu-bhaktāya dīyate |",
  "GR14hbhvil_u:9950": "dānaṃ tad vimalaṃ proktaṃ kevalaṃ mokṣa-sādhanam // Hbhv_11.64 //",
  "GR14hbhvil_u:9951": "kaurme-",
  "GR14hbhvil_u:9952": "yat kiñcid deyam īśānam uddiśya brāhmaṇāya ca |",
  "GR14hbhvil_u:9953": "prabhave viṣṇave cātha tad ananta-phalaṃ smṛtam // Hbhv_11.65 //",
  "GR14hbhvil_u:9954": "viṣṇu-dharmottare (not found)-",
  "GR14hbhvil_u:9955": "anugraheṇa mahatā pretasya patitasya ca |",
  "GR14hbhvil_u:9956": "nārāyaṇa-baliḥ kāryas tenāsyānugraho bhavet // Hbhv_11.66 //",
  "GR14hbhvil_u:9957": "anādi-nidhano devaḥ śaṅkha-cakra-gadādharaḥ |",
  "GR14hbhvil_u:9958": "akṣayaḥ puṇḍarīkākṣas tatra dattaṃ na naśyati // Hbhv_11.67 //",
  "GR14hbhvil_u:9959": "yathā kathañcid yad dattaṃ devadeve janārdane |",
  "GR14hbhvil_u:9960": "avināśi tu tad viddhi pātram eko janārdanaḥ // Hbhv_11.68 //",
  "GR14hbhvil_u:9961": "tatraiva tṛtīya-kāṇḍe (not found)-",
  "GR14hbhvil_u:9962": "sāmānya-bhaktyā yad dattaṃ tad dhi padbhyāṃ pratīcchati |",
  "GR14hbhvil_u:9963": "ekānta-bhāvopagamair mūrdhnā divja-varottamāḥ // Hbhv_11.69 //",
  "GR14hbhvil_u:9964": "ananto bhagavān viṣṇus tasya kāma-vivarjitaiḥ |",
  "GR14hbhvil_u:9965": "yad eva dīyate kiñcit tad evākṣayam ucyate // Hbhv_11.70 //",
  "GR14hbhvil_u:9966": "padbhyāṃ pratīcchate devaḥ sakāmena niveditam |",
  "GR14hbhvil_u:9967": "mūrdhnā pratīcchate dattam akāmena dvijottamāḥ // Hbhv_11.71 //",
  "GR14hbhvil_u:9968": "tathaivoktaṃ mokṣa-dharme śrī-nāradena (not found)-",
  "GR14hbhvil_u:9969": "brahmā yad ṛṣayaś caiva svayaṃ paśupatiś ca yat |",
  "GR14hbhvil_u:9970": "anye ca vibudha-śreṣṭhā daitya-dānava-rākṣasāḥ // Hbhv_11.72 //",
  "GR14hbhvil_u:9971": "nāgāḥ suvarṇāḥ gandharvāḥ siddhā rājarṣayas tathā |",
  "GR14hbhvil_u:9972": "havyaṃ kravyaṃ ca satataṃ vidhi-yuktaṃ prabhuñjate |",
  "GR14hbhvil_u:9973": "kṛtsnaṃ tu tasya devasya caraṇāv upatiṣṭhati // Hbhv_11.73 //",
  "GR14hbhvil_u:9974": "yāḥ kriyāḥ saṃprayuktās tu ekānta-gata-buddhibhiḥ |",
  "GR14hbhvil_u:9975": "tāḥ sarvāḥ śirasā devaḥ pratigṛhṇāti vai svayam // Hbhv_11.74 //",
  "GR14hbhvil_u:9976": "brahma-vaivarte-",
  "GR14hbhvil_u:9977": "ekām api naro dhenuṃ sa-vatsāṃ vidhi-pūrvakam |",
  "GR14hbhvil_u:9978": "dattvoddeśena kṛṣṇasya prāpnoty evābhivāñchitam // Hbhv_11.75 //",
  "GR14hbhvil_u:9979": "nārasiṃhe-",
  "GR14hbhvil_u:9980": "yo gāṃ payasvinīṃ viṣṇoḥ kṛṣṇa-varṇāṃ prayacchati |",
  "GR14hbhvil_u:9981": "aśvamedhasya yajñasya phalaṃ prāpya hariṃ vrajet // Hbhv_11.76 //",
  "GR14hbhvil_u:9982": "sarva-pāpair virahitaḥ sarva-bhūṣaṇa-bhūṣitaḥ |",
  "GR14hbhvil_u:9983": "gavāṃ sahasra-dānasya prāpyaṃ divyaṃ vrajet // Hbhv_11.77 //",
  "GR14hbhvil_u:9984": "viṣṇu-dharmottare (3.341.76-)-",
  "GR14hbhvil_u:9985": "gavāṃ lokam avāpnoti dhenuṃ dattvā payasvinīm |",
  "GR14hbhvil_u:9986": "dadhi-kṣīra-ghṛtārthāya vāsudevasya cālaye |",
  "GR14hbhvil_u:9987": "dattvā gāṃ madhuparkāya mahat phalam avāpnuyāt // Hbhv_11.78 //",
  "GR14hbhvil_u:9988": "jalāśayaṃ tathā kṛtvā sarva-pāpaiḥ pramucyate // Hbhv_11.79 //",
  "GR14hbhvil_u:9989": "sa-puṣpaiḥ saphalair vṛkṣair yutaṃ kṛtvā jalāśayam |",
  "GR14hbhvil_u:9990": "udyānaiḥ padminī-ṣaṇḍair āśramaiś ca manoharaiḥ |",
  "GR14hbhvil_u:9991": "śvedadvīpam avāpnoti punar nāvartate tataḥ // Hbhv_11.80 //",
  "GR14hbhvil_u:9992": "devāgre kārayed yas tu ramyām āpaṇa-vīthikām |",
  "GR14hbhvil_u:9993": "rājā bhavati lokeṣu vijitārir mahāśayāḥ // Hbhv_11.81 //",
  "GR14hbhvil_u:9994": "nagaraṃ ca tathā kṛtvā sāmrājyam adhigacchati |",
  "GR14hbhvil_u:9995": "śivikāṃ ye prayacchanti te prayānty amarāvatīm // Hbhv_11.82 //",
  "GR14hbhvil_u:9996": "aśvadāḥ svarga-lokasthā rājante divi sūryavat |",
  "GR14hbhvil_u:9997": "kavīndra-dānāc chakrasya cirāl lokācyuto naraḥ // Hbhv_11.83 //",
  "GR14hbhvil_u:9998": "rājā bhavati dharmātmā pṛthivyāṃ pṛthivī-patiḥ // Hbhv_11.84 //",
  "GR14hbhvil_u:9999": "viṣṇor āyatane dattvā tat-kathā-pustakaṃ naraḥ |",
  "GR14hbhvil_u:10000": "brahma-lokam avāpnoti bahu-kāla-sthiraṃ dvijāḥ // Hbhv_11.85 //",
  "GR14hbhvil_u:10001": "pustakāṃś ca tathaivānyān yaḥ pradadyān naras tv iha |",
  "GR14hbhvil_u:10002": "sārasvatam avāpnoti lokaṃ kālaṃ tathā bahum // Hbhv_11.86 //",
  "GR14hbhvil_u:10003": "svabhṛtaṃ vācakaṃ kṛtvā devāgāre naraḥ sadā |",
  "GR14hbhvil_u:10004": "vidyā-dāna-phalaṃ prāpya brahma-loke mahīyate // Hbhv_11.87 //",
  "GR14hbhvil_u:10005": "viṣṇoḥ śaṅkha-pradānena vāruṇaṃ lokam aśnute |",
  "GR14hbhvil_u:10006": "mānuṣyam āsādya tathā khyāta-śabdaś ca jāyate // Hbhv_11.88 //",
  "GR14hbhvil_u:10007": "ghaṇṭā-pradānena tathā mahad-yaśa upāśnute |",
  "GR14hbhvil_u:10008": "kūṭāgāraṃ tathā dattvā nagarādhipatir bhavet // Hbhv_11.89 //",
  "GR14hbhvil_u:10009": "dattvā tu deva-karmārthaṃ navāṃ vedīṃ dṛḍhāṃ śubhām |",
  "GR14hbhvil_u:10010": "pārthivatvam avāpnoti vedī hi pṛthivī yataḥ // Hbhv_11.90 //",
  "GR14hbhvil_u:10011": "toraṇaṃ kārayed yas tu devadevālaye naraḥ |",
  "GR14hbhvil_u:10012": "lokeṣu tasya dvārāṇi bhavanti vivṛtāni vai // Hbhv_11.91 //",
  "GR14hbhvil_u:10013": "deva-veśmopayogyāni śilpa-bhāṇḍāni yo naraḥ |",
  "GR14hbhvil_u:10014": "dadyād vā vādya-bhāṇḍāni gaṇeśatvam avāpnuyāt // Hbhv_11.92 //",
  "GR14hbhvil_u:10015": "yaḥ kumbhaṃ deva-karmārthaṃ naro dadyān navaṃ śubham |",
  "GR14hbhvil_u:10016": "vāruṇaṃ lokam āpnoti sarva-pāpaiḥ pramucyate // Hbhv_11.93 //",
  "GR14hbhvil_u:10017": "caturaḥ kalasān dadyād yas tu deva-gṛhe naraḥ |",
  "GR14hbhvil_u:10018": "catuḥ-samudra-valayāṃ sa hi bhuṅkte vasundharām // Hbhv_11.94 //",
  "GR14hbhvil_u:10019": "dattvaikam api viprendrāḥ kalasaṃ susamāhitaḥ |",
  "GR14hbhvil_u:10020": "rājā bhavati dharmātmā bhūtale nātra saṃśayaḥ // Hbhv_11.95 //",
  "GR14hbhvil_u:10021": "vāridhānīṃ tathā dattvā vāruṇaṃ lokam aśnute |",
  "GR14hbhvil_u:10022": "kamaṇḍalu-pradānena yajñasya phalam āpnuyāt // Hbhv_11.96 //",
  "GR14hbhvil_u:10023": "mātrāṃ tu paricaryārthaṃ nivedya haraye tathā |",
  "GR14hbhvil_u:10024": "sarva-kāma-samṛddhasya yajñasya phalam aśnute // Hbhv_11.97 //",
  "GR14hbhvil_u:10025": "tāla-vṛnta-pradānena nirvṛtiṃ prāpnuyāt parām |",
  "GR14hbhvil_u:10026": "mālyādhāraṃ tathā dattvā dhūpādhāraṃ tathaiva ca |",
  "GR14hbhvil_u:10027": "gandhādhāraṃ tathā pātraṃ kāmānāṃ pātratāṃ vrajet // Hbhv_11.98 //",
  "GR14hbhvil_u:10028": "saumdrajāni pātrāṇi dattvā vai taijasāni vā |",
  "GR14hbhvil_u:10029": "pātraṃ bhavati kāmānāṃ vidyānāṃ ca dhanasya ca // Hbhv_11.99 //",
  "GR14hbhvil_u:10030": "śayanāsana-dānena sthitiṃ vindati śāśvatīm |",
  "GR14hbhvil_u:10031": "uttara-cchada-dānena sarvān kāmān avāpnuyāt // Hbhv_11.100 //",
  "GR14hbhvil_u:10032": "naraḥ suvarṇa-dānena sarvān kāmān avāpnuyāt |",
  "GR14hbhvil_u:10033": "rūpyado rūpam āpnoti viśeṣād bhuvi durlabham // Hbhv_11.101 //",
  "GR14hbhvil_u:10034": "ratna-dānena lokeṣu prāmāṇyam upagacchati |",
  "GR14hbhvil_u:10035": "anaḍvāha-pradānena daśa-dhenu-phalaṃ labhet // Hbhv_11.102 //",
  "GR14hbhvil_u:10036": "ājñā-vimahiṣoṣṭrāṇāṃ dānam aśvatarasya ca |",
  "GR14hbhvil_u:10037": "sahasra-guṇitaṃ dānāt pūrva-proktāt prakīrtitam // Hbhv_11.103 //",
  "GR14hbhvil_u:10038": "vāruṇaṃ lokam āpnoti dattvā vastuṃ dvijottamāḥ |",
  "GR14hbhvil_u:10039": "avipradānāc ca tathā tam enaṃ lokam aśnute // Hbhv_11.104 //",
  "GR14hbhvil_u:10040": "uṣṭraṃ vā gardabhaṃ vāpi kharaṃ vā yaḥ prayacchati |",
  "GR14hbhvil_u:10041": "alakāṃ sa samāsādya yakṣendraiḥ saha modate // Hbhv_11.105 //",
  "GR14hbhvil_u:10042": "āraṇya-mṛga-jātīnāṃ tathā dānāc ca pakṣiṇām |",
  "GR14hbhvil_u:10043": "agniṣṭomam avāpnoti subhagaś ca tathā bhavet // Hbhv_11.106 //",
  "GR14hbhvil_u:10044": "dāsaṃ dattvā sukhe loke neṣṭa-bhraṣṭo vijāyate |",
  "GR14hbhvil_u:10045": "dāsīṃ dattvā tathā viprā nātra kāryā vicāraṇā // Hbhv_11.107 //",
  "GR14hbhvil_u:10046": "gaṇikāṃ ye prayacchanti nṛtya-gīta-viśāradām |",
  "GR14hbhvil_u:10047": "sarva-duḥkha-vinirmuktās te prayānty amarāvatīm // Hbhv_11.108 //",
  "GR14hbhvil_u:10048": "nṛtyaṃ dattvā tathāpnoti rudra-lokam asaṃśayam // Hbhv_11.109 //",
  "GR14hbhvil_u:10049": "prekṣaṇīya-pradānena śakra-loke mahīyate |",
  "GR14hbhvil_u:10050": "gītaṃ dattvā tathāpnoti brahma-lokam asaṃśayam // Hbhv_11.110 //",
  "GR14hbhvil_u:10051": "dundubhiṃ ye prayacchanti kīrtimanto bhavanti te // Hbhv_11.111 //",
  "GR14hbhvil_u:10052": "dattvā dhānyāni bījāni śasyāni vividhāni ca |",
  "GR14hbhvil_u:10053": "rūpakāni ca tāny eva prāpnuyāt sura-pūjyatām // Hbhv_11.112 //",
  "GR14hbhvil_u:10054": "dattvā śākāni ramyāni viśokas tv abhijāyate |",
  "GR14hbhvil_u:10055": "dattvā ca vyañjanārthāya tathopakaraṇāni ca // Hbhv_11.113 //",
  "GR14hbhvil_u:10056": "puṣpa-vṛkṣaṃ tathā dattvā deśasyādhipatir bhavet |",
  "GR14hbhvil_u:10057": "phala-vṛkṣaṃ tathā nagarādhipatir bhavet // Hbhv_11.114 //",
  "GR14hbhvil_u:10058": "tathā-",
  "GR14hbhvil_u:10059": "sugandha-sādhanānīha paṭa-vāsāni yo naraḥ |",
  "GR14hbhvil_u:10060": "dadāti devadevasya so 'śvamedha-phalaṃ labhet // Hbhv_11.115 //",
  "GR14hbhvil_u:10061": "kaṅkatasya pradānena viromas tv abhijāyate |",
  "GR14hbhvil_u:10062": "kūrca-prasādhanaṃ kṛtvā paraṃ maṅgalam aśnute // Hbhv_11.116 //",
  "GR14hbhvil_u:10063": "vismāpanīyaṃ yat kiñcid dattvātyantaṃ sukhaṃ labhet // Hbhv_11.117 //",
  "GR14hbhvil_u:10064": "vastrālaṅkaraṇādīnāṃ kṛṣṇārpaṇa-phalaṃ ca yat |",
  "GR14hbhvil_u:10065": "upacāra-prayoge prāk tatra tatra vyalekhi tat // Hbhv_11.118 //",
  "GR14hbhvil_u:10066": "upacārāś ca vividhāḥ śrīmad-bhagavad-arcane |",
  "GR14hbhvil_u:10067": "śakyaśaktyādi-bhedena tāntrikair vaiṣṇavir matāḥ // Hbhv_11.119 //",
  "GR14hbhvil_u:10068": "atha vividhopacārāḥ",
  "GR14hbhvil_u:10069": "āgame-",
  "GR14hbhvil_u:10070": "āsana-svāgate sārghye pādyam ācamanīyakam |",
  "GR14hbhvil_u:10071": "madhuparkācama-snāna-vasanābharaṇāni ca // Hbhv_11.120 //",
  "GR14hbhvil_u:10072": "sugandha-sumano-dhūpa-dīpa-naivedya-vandanam |",
  "GR14hbhvil_u:10073": "prayojayed aracanājñām upacārāṃs tu ṣoḍaśa // Hbhv_11.121 //",
  "GR14hbhvil_u:10074": "arghyaṃ ca pādyācamana-madhuparkācamāny api |",
  "GR14hbhvil_u:10075": "gandhādayo nivedyāntā upacārā daśa kramāt // Hbhv_11.122 //",
  "GR14hbhvil_u:10076": "gandhādibhir nivedyāntaiḥ pūjā pañcopacārikī |",
  "GR14hbhvil_u:10077": "saparyās trividhāḥ proktās tāsām ekāṃ samācaret // Hbhv_11.123 //",
  "GR14hbhvil_u:10078": "kvacic ca-",
  "GR14hbhvil_u:10079": "āsanāvāhanaṃ caiva pādyārghyācamanīyakam |",
  "GR14hbhvil_u:10080": "snānaṃ vāso bhūṣaṇaṃ ca gandhaḥ puṣpaṃ ca dhūpakaḥ // Hbhv_11.124 //",
  "GR14hbhvil_u:10081": "pradīpaś caiva naivedyaṃ puṣpāñjalir ataḥ param |",
  "GR14hbhvil_u:10082": "pradakṣiṇaṃ namaskāro visargaś caiva ṣoḍaśa // Hbhv_11.125 //",
  "GR14hbhvil_u:10083": "kecic cāhuś catuḥṣaṣṭim upacārān mamārcane |",
  "GR14hbhvil_u:10084": "teṣv aneka-prakāreṣu prakāraiko 'tra likhyate // Hbhv_11.126 //",
  "GR14hbhvil_u:10085": "sukha-suptasya kṛṣṇasya prātar ādau prabodhanam |",
  "GR14hbhvil_u:10086": "veda-ghoṣaṇa-vīṇā-vivādyair vandi-stavair api // Hbhv_11.127 //",
  "GR14hbhvil_u:10087": "jaya-śabdā namaskārā maṅgalārātrikaṃ tataḥ |",
  "GR14hbhvil_u:10088": "āsanaṃ danta-kāṣṭhaṃ ca pādyārghyācamanāny api // Hbhv_11.128 //",
  "GR14hbhvil_u:10089": "tataś ca madhuparkāḍhyācamanaṃ pādukārpaṇam |",
  "GR14hbhvil_u:10090": "aṅga-mārjanam abhyaṅgodvartane snapanaṃ jalaḥ // Hbhv_11.129 //",
  "GR14hbhvil_u:10091": "kṣīreṇa dadhnā haviṣā madhunā sitayā tathā |",
  "GR14hbhvil_u:10092": "mantra-pūtaiḥ punar vārbhir aṅga-vāso 'tha vāsasī // Hbhv_11.130 //",
  "GR14hbhvil_u:10093": "upavītaṃ punaā̆c cācamanīyaṃ cānulepanam |",
  "GR14hbhvil_u:10094": "bhūṣaṇaṃ kusumaṃ dhūpo dīpo dṛṣṭy-apasāraṇam // Hbhv_11.131 //",
  "GR14hbhvil_u:10095": "naivedyaṃ mukha-vāsas tu tāmbūlaṃ śayanottamam |",
  "GR14hbhvil_u:10096": "keśa-prasādhanaṃ divya-vastrāṇi mukuṭaṃ mahat // Hbhv_11.132 //",
  "GR14hbhvil_u:10097": "divya-gandhānulepaś ca kaustubhādi-vibhūṣaṇam |",
  "GR14hbhvil_u:10098": "vicitra-divya-puṣpāṇi maṅgalārātrikaṃ tataḥ // Hbhv_11.133 //",
  "GR14hbhvil_u:10099": "ādarśaḥ sukhayānena maṇḍapāgamanotsavaḥ |",
  "GR14hbhvil_u:10100": "siṃhāsanopaveśaś ca pādyādyaiḥ punar arcanam // Hbhv_11.134 //",
  "GR14hbhvil_u:10101": "punar dhūpādy-arpaṇena prāgvan naivedyam uttamam |",
  "GR14hbhvil_u:10102": "tataś ca divya-tāmbūla-mahā-nīrājanaṃ punaḥ // Hbhv_11.135 //",
  "GR14hbhvil_u:10103": "cāmara-vyajana-cchatraṃ gītaṃ vādyaṃ ca nartanam |",
  "GR14hbhvil_u:10104": "pradakṣiṇaṃ namaskāraḥ stutiḥ śrī-caraṇābjayoḥ // Hbhv_11.136 //",
  "GR14hbhvil_u:10105": "tayoś ca sthāpanaṃ mūrdhni tīrtha-nirmālya-dhāraṇam |",
  "GR14hbhvil_u:10106": "ucchiṣṭa-bhojanaṃ pāda-sevoddeśopaveśanam // Hbhv_11.137 //",
  "GR14hbhvil_u:10107": "naktaṃ śayyā-vinirmāṇaṃ divyair vividha-sādhanaiḥ |",
  "GR14hbhvil_u:10108": "hasta-pradānaṃ śayana-sthānāgama-mahotsavaḥ // Hbhv_11.138 //",
  "GR14hbhvil_u:10109": "śayyopaveśanaṃ śrīmat-pāda-kṣālana-pūrvakam |",
  "GR14hbhvil_u:10110": "gandha-prasūna-tāmbūlārpaṇa-nīrājanotsavaḥ // Hbhv_11.139 //",
  "GR14hbhvil_u:10111": "śeṣa-paryaṅka-śayana-pāda-saṃvāhanādikam |",
  "GR14hbhvil_u:10112": "krameṇaite catuḥ-ṣaṣṭhir upacārāḥ prakīrtitāḥ // Hbhv_11.140 //",
  "GR14hbhvil_u:10113": "sadācārānusāreṇa yad yad ācaryate svayam |",
  "GR14hbhvil_u:10114": "nitya-karmādikaṃ tat tat śrī-kṛṣṇasyāpi kārayet // Hbhv_11.141 //",
  "GR14hbhvil_u:10115": "ato 'trālikhitaṃ yad yad upacārādikaṃ param |",
  "GR14hbhvil_u:10116": "sarvaṃ tat tac ca jānīyāl loka-rīty-anusārataḥ // Hbhv_11.142 //",
  "GR14hbhvil_u:10117": "uktānāṃ copacārāṇām abhāve bhagavān sadā |",
  "GR14hbhvil_u:10118": "bhaktenārcyo yathā-labdhais tair antar-bhāvitair api // Hbhv_11.143 //",
  "GR14hbhvil_u:10119": "athālabdha-samādhānam",
  "GR14hbhvil_u:10120": "tantre-",
  "GR14hbhvil_u:10121": "upacārokta-vastūnām upasaṅgrahaṇe vidhiḥ |",
  "GR14hbhvil_u:10122": "dravyāṇām apy abhāve tu puṣpākṣata-yavaiḥ kriyāḥ // Hbhv_11.144 //",
  "GR14hbhvil_u:10123": "arcopacāra-vastūnām abhāve samupasthite |",
  "GR14hbhvil_u:10124": "nirmalenodakenaiva dravya-sampūrṇatā bhavet // Hbhv_11.145 //",
  "GR14hbhvil_u:10125": "upacāreṣu dravyeṣu yat kiñcid duṣkaraṃ budhaḥ |",
  "GR14hbhvil_u:10126": "tat sarvaṃ manasā buddhyā puṣpa-kṣepeṇa kalpayet // Hbhv_11.146 //",
  "GR14hbhvil_u:10127": "eteṣu copacāreṣu vitta-śāṭhya-vivarjitam |",
  "GR14hbhvil_u:10128": "yad asampannam eteṣāṃ manasā tu prakalpayet // Hbhv_11.147 //",
  "GR14hbhvil_u:10129": "agastya-saṃhitāyāṃ śrī-tulasī-māhātmye-",
  "GR14hbhvil_u:10130": "yad yan nyūnaṃ bhavaty eva rāmārādhana-sādhanam |",
  "GR14hbhvil_u:10131": "tulasī-dala-mātreṇa yuktaṃ tat paripūryate // Hbhv_11.148 //",
  "GR14hbhvil_u:10132": "ekādaśa-skandhe ca śrī-bhagavad-uddhava-saṃvāde (11.26.15)-",
  "GR14hbhvil_u:10133": "dravyaiḥ prasiddhair mad-yāgaḥ pratimādiṣv amāyinaḥ |",
  "GR14hbhvil_u:10134": "bhaktasya ca yathā-labdhair hṛdi bhāvena caiva hi // Hbhv_11.149 //",
  "GR14hbhvil_u:10135": "tato 'nujñāṃ prabhoḥ prārthya daṇḍavat taṃ praṇamya ca |",
  "GR14hbhvil_u:10136": "sāyaṃ bhuktvā yathānyāyaṃ sukhaṃ svapyāt prabhuṃ smaret // Hbhv_11.150 //",
  "GR14hbhvil_u:10137": "atha śayana-vidhiḥ",
  "GR14hbhvil_u:10138": "āgame-",
  "GR14hbhvil_u:10139": "nirguṇo niṣkalaś caiva viśva-mūrti-dharo 'vyayaḥ |",
  "GR14hbhvil_u:10140": "anādyante sadānante phaṇā-maṇi-viśobhite |",
  "GR14hbhvil_u:10141": "kṣīrābdhi-madhye yaḥ śete sa māṃ rakṣatu mādhavaḥ // Hbhv_11.151 //",
  "GR14hbhvil_u:10142": "sa-bāhyābhyantaraṃ deham āpāda-tala-mastakam |",
  "GR14hbhvil_u:10143": "sarvātmā sarva-śaktiś ca pātu māṃ garuḍa-dhvajaḥ // Hbhv_11.152 //",
  "GR14hbhvil_u:10144": "iti rakṣāṃ puraskṛtya svaped viṣṇum anusmaran // Hbhv_11.153 //",
  "GR14hbhvil_u:10145": "kiṃ cānyatra-",
  "GR14hbhvil_u:10146": "adbhiḥ śauca-vidhiṃ vidhāya caraṇau prakṣāly copaspṛśed",
  "GR14hbhvil_u:10147": "dviḥ saṃsmṛtya jagatpatiṃ vrajapatiṃ śrī-vallabhī-vallabham |",
  "GR14hbhvil_u:10148": "rādhāyāḥ suciraṃ pibantam amṛtāsārāyamāṇāṃ giraṃ",
  "GR14hbhvil_u:10149": "vastreṇāṅghri-yugaṃ pramṛjyaa śayanaṃ tv āpādya sadyaḥ svapet // Hbhv_11.154 //",
  "GR14hbhvil_u:10150": "kiṃ ca-",
  "GR14hbhvil_u:10151": "rāmaṃ skandaṃ hanumantaṃ vainateyaṃ vṛkodaram |",
  "GR14hbhvil_u:10152": "śayane yaḥ smaren nityaṃ duḥsvapnas tasya naśyati // Hbhv_11.155 //",
  "GR14hbhvil_u:10153": "api ca skānda-pādmayoḥ (PadmaP 5.9.44-47)-",
  "GR14hbhvil_u:10154": "ṛtu-kālābhigāmī yaḥ sva-dāra-nirataś ca yaḥ |",
  "GR14hbhvil_u:10155": "sarvadā brahmacārīha vijñeyaḥ sa gṛhāśramī // Hbhv_11.156 //",
  "GR14hbhvil_u:10156": "ṛtuḥ ṣoḍaśa-yāminyaś catasras tāsu garhitāḥ |",
  "GR14hbhvil_u:10157": "putra-dās tāsu yā yugmā ayugmāḥ kanyakā-pradāḥ // Hbhv_11.157 //",
  "GR14hbhvil_u:10158": "tyaktvā candramasaṃ duṣṭaṃ maghāṃ mūlaṃ vihāya ca |",
  "GR14hbhvil_u:10159": "śuciḥ sannirviśet patnīṃ puṃ-nāmarkṣe viśeṣataḥ |",
  "GR14hbhvil_u:10160": "śuciṃ putraṃ prasūyeta puruṣārtha-prasādhanam // Hbhv_11.158 //",
  "GR14hbhvil_u:10161": "viṣṇu-purāṇe aurva-sagara-saṃvāde (3.11.111-127)--",
  "GR14hbhvil_u:10162": "kṛta-pādādi-śaucaś ca bhuktvā sāyaṃ tato gṛhī |",
  "GR14hbhvil_u:10163": "gacchec chayyām asphuṭitām eka-dāru-mayīṃ nṛpa // Hbhv_11.159 //",
  "GR14hbhvil_u:10164": "nāviśālāṃ na vai bhagnāṃ nāsamāṃ malināṃ na ca |",
  "GR14hbhvil_u:10165": "na ca jantu-mayīṃ śayyām adhitiṣṭhed anāstṛtām // Hbhv_11.160 //",
  "GR14hbhvil_u:10166": "prācyāṃ diśi śiraḥ śastaṃ yāmyāyām athavā nṛpa |",
  "GR14hbhvil_u:10167": "sadaiva svapataḥ puṃso viparītaṃ tu rogadam // Hbhv_11.161 //",
  "GR14hbhvil_u:10168": "ṛtāv upagamaḥ śastaḥ svapatnyām avanīpate |",
  "GR14hbhvil_u:10169": "punnāmarkṣe śubhe kāle jyeṣṭha-yugmāsu rātriṣu // Hbhv_11.162 //",
  "GR14hbhvil_u:10170": "nāsnātāṃ tu striyaṃ gacchen nāturāṃ na rajasvalām |",
  "GR14hbhvil_u:10171": "nāniṣṭāṃ na prakupitāṃ nāpraśastāṃ na gurviṇīm // Hbhv_11.163 //",
  "GR14hbhvil_u:10172": "nādakṣiṇāṃ nānyakāmāṃ nākāmāṃ nānya-yoṣitam |",
  "GR14hbhvil_u:10173": "kṣut-kṣāmām atibhuktāṃ vā svayaṃ caibhir guṇair yutaḥ // Hbhv_11.164 //",
  "GR14hbhvil_u:10174": "snātaḥ srag-gandha-dhṛk-prīto nādhyātaḥ kṣudhito 'pi vā |",
  "GR14hbhvil_u:10175": "sakāmaḥ sānurāgaś ca vyavāyaṃ puruṣo vrajet // Hbhv_11.165 //",
  "GR14hbhvil_u:10176": "caturdaśy-aṣṭamī caiva amāvasyātha pūrṇimā |",
  "GR14hbhvil_u:10177": "parvāṇy etāni rājendra ravi-saṅkrāntir eva ca // Hbhv_11.166 //",
  "GR14hbhvil_u:10178": "taila-strī-māṃsa-sambhogī parvasv eteṣu vai pumān |",
  "GR14hbhvil_u:10179": "viṇ-mūtra-bhojanaṃ nāma prayāti narakaṃ nṛpa // Hbhv_11.167 //",
  "GR14hbhvil_u:10180": "nānya-yonāv ayonau vā nopayuktauṣadhas tathā |",
  "GR14hbhvil_u:10181": "deva-dvija-gurūṇāṃ ca vyavāyī nāśramī bhavet // Hbhv_11.168 //",
  "GR14hbhvil_u:10182": "caitya-catvara-tīrtheṣu naiva goṣṭhe catuṣpathe |",
  "GR14hbhvil_u:10183": "naiva śmaśānopavane salileṣu mahīpate // Hbhv_11.169 //",
  "GR14hbhvil_u:10184": "prokta-parva-svaśeṣeṣu naiva bhūpāla sandhyayoḥ |",
  "GR14hbhvil_u:10185": "gacched vyavāyaṃ matimān na mūtroccāra-pīḍitaḥ // Hbhv_11.170 //",
  "GR14hbhvil_u:10186": "para-dārān na gaccheta manasāpi kadācana |",
  "GR14hbhvil_u:10187": "kim u vācāsthi-bandho 'pi nāsti teṣu vyavāyinām // Hbhv_11.171 //",
  "GR14hbhvil_u:10188": "mṛto narakam abhyeti hīyate cātra cāyuṣaḥ |",
  "GR14hbhvil_u:10189": "para-dāra-ratiḥ puṃsām ubhayatrāpi bhītidā // Hbhv_11.172 //",
  "GR14hbhvil_u:10190": "iti matvā sva-dāreṣu ṛtumatsu budho vrajet |",
  "GR14hbhvil_u:10191": "yathokta-doṣa-hīneṣu sakāmeṣv anṛtāv api // Hbhv_11.173 //",
  "GR14hbhvil_u:10192": "iti |",
  "GR14hbhvil_u:10193": "teṣāṃ bhakty-upayogitvaṃ na syād yadyapi karmaṇām |",
  "GR14hbhvil_u:10194": "tathāpi kṛta ullekho gṛhiṣv āvaśyakaṃ tataḥ // Hbhv_11.174 //",
  "GR14hbhvil_u:10195": "itthaṃ hi prātaru tthānāt pratyahaṃ śayanāvadhi |",
  "GR14hbhvil_u:10196": "śrī-kṛṣṇaṃ pūjayan siddha-sarvārtho 'sya priyo bhavet // Hbhv_11.175 //",
  "GR14hbhvil_u:10197": "atha śrī-bhagavad-arcana-māhātmyam",
  "GR14hbhvil_u:10198": "śrī-kūrma-purāṇe-",
  "GR14hbhvil_u:10199": "na viṣṇv-ārādhanāt puṇyaṃ vidyate karma vaidikam |",
  "GR14hbhvil_u:10200": "tasmād anādi-madhyāntaṃ nityam ārādhayed dharim // Hbhv_11.176 //",
  "GR14hbhvil_u:10201": "tatraiva bhṛgv-ādīn prati sākṣāt śrī-bhagavad-uktau-",
  "GR14hbhvil_u:10202": "ye'rcayiṣyanti māṃ bhaktyā nityaṃ kali-yuge dvijāḥ |",
  "GR14hbhvil_u:10203": "vidhinā veda-dṛṣṭena te gamiṣyanti tat-padam // Hbhv_11.177 //",
  "GR14hbhvil_u:10204": "viṣṇu-rahasye-",
  "GR14hbhvil_u:10205": "śrī-viṣṇor arcanaṃ ye tu prakurvanti narā bhuvi |",
  "GR14hbhvil_u:10206": "te yānti śāśvataṃ viṣṇor ānandaṃ paramaṃ padam // Hbhv_11.178 //",
  "GR14hbhvil_u:10207": "iti |",
  "GR14hbhvil_u:10208": "tatraiva śrī-bhagavad-uktau-",
  "GR14hbhvil_u:10209": "na me dhyāna-ratāḥ samyag-yoginaḥ parituṣṭaye |",
  "GR14hbhvil_u:10210": "tathā bhavanti devarṣe kriyā-yoga-ratā yathā // Hbhv_11.179 //",
  "GR14hbhvil_u:10211": "kriyā-yogo hi me'bhīṣṭaḥ para-yogāt svanuṣṭhitāt |",
  "GR14hbhvil_u:10212": "tuṣṭir me sambhavet pumbhir bhaktimadbhir amatsaraiḥ // Hbhv_11.180 //",
  "GR14hbhvil_u:10213": "ye'rcayanti narā nityaṃ kriyā-yoga-ratāḥ svayam |",
  "GR14hbhvil_u:10214": "dhyāyanti ye ca māṃ nityaṃ teṣāṃ śreṣṭhāḥ kriyā matāḥ // Hbhv_11.181 //",
  "GR14hbhvil_u:10215": "kriyā-hīnasya devarṣe tathā dhyānaṃ na muktidam |",
  "GR14hbhvil_u:10216": "na tathā māṃ vidur viprā dhyāninas tattvato vinā |",
  "GR14hbhvil_u:10217": "kriyā-yoga-ratāḥ samyag labhante māṃ samādhinā // Hbhv_11.182 //",
  "GR14hbhvil_u:10218": "yathā hi kāmadaṃ nṝṇāṃ mama tuṣṭi-karaṃ param |",
  "GR14hbhvil_u:10219": "bhaktiyogaṃ mahāpuṇyaṃ bhukti-mukti-pradaṃ śubham // Hbhv_11.183 //",
  "GR14hbhvil_u:10220": "saṃvatsareṇa yat puṇyaṃ labhante dhyānino mama |",
  "GR14hbhvil_u:10221": "prāpyante tad ihaikāhāt kriyā-yoga-parair naraiḥ // Hbhv_11.184 //",
  "GR14hbhvil_u:10222": "ādi-purāṇe-",
  "GR14hbhvil_u:10223": "na karma-sadṛśaṃ dhyānaṃ na karma-sadṛśaṃ phalam |",
  "GR14hbhvil_u:10224": "na karma-sadṛśas tyāgo na karma-sadṛśaṃ tapaḥ |",
  "GR14hbhvil_u:10225": "na karma-sadṛśaṃ puṇyaṃ na karma-sadṛśī gatiḥ // Hbhv_11.185 //",
  "GR14hbhvil_u:10226": "nāradīye [NārP 2.3.3-4]",
  "GR14hbhvil_u:10227": "bhakti-grāhyo hṛṣīkeśo na dhanair dharaṇī-dhara |",
  "GR14hbhvil_u:10228": "bhaktyā saṃpūjito viṣṇuḥ pradadāti manoratham // Hbhv_11.186 //",
  "GR14hbhvil_u:10229": "tasmād viprāḥ sadā bhaktiḥ kartavyā cakra-pāṇinaḥ |",
  "GR14hbhvil_u:10230": "janenāpi jagannāthaḥ pūjitaḥ kleśahā bhavet // Hbhv_11.187 //",
  "GR14hbhvil_u:10231": "hari-bhakti-sudhodaye --",
  "GR14hbhvil_u:10232": "kṛtāpi dambha-hāsyārthe sevā tārayate janān |",
  "GR14hbhvil_u:10233": "viphalā nānya-karmeva kṛpāluḥ ko nv ataḥ paraḥ // Hbhv_11.188 //",
  "GR14hbhvil_u:10234": "brahma-vaivarte --",
  "GR14hbhvil_u:10235": "sa samārādhito devo mukti-kṛt syād yathā tathā |",
  "GR14hbhvil_u:10236": "anicchayāpi huta-bhuk saṃspṛṣṭo dahati dvija // Hbhv_11.189 //",
  "GR14hbhvil_u:10237": "dhanavān putravān bhogī yaśasvī bhaya-varjitaḥ |",
  "GR14hbhvil_u:10238": "medhāvī matimān prājño bhavaty ārādhanād dhareḥ // Hbhv_11.190 //",
  "GR14hbhvil_u:10239": "skānde sanatkumāra-markaṇḍeya-saṃvāde -",
  "GR14hbhvil_u:10240": "viśiṣṭaḥ sarva-dharmāc ca dharmo viṣṇv-arcanaṃ nṝṇām |",
  "GR14hbhvil_u:10241": "sarva-yajña-tapo-homas tīrtha-snānaiś ca yat phalam // Hbhv_11.191 //",
  "GR14hbhvil_u:10242": "tat phalaṃ koṭi-guṇitaṃ viṣṇuṃ sampūjya cāpnuyāt |",
  "GR14hbhvil_u:10243": "tasmāt sarva-prayatnena nārāyaṇam ihārcayet // Hbhv_11.192 //",
  "GR14hbhvil_u:10244": "tatraiva śrī-śivomā-saṃvāde --",
  "GR14hbhvil_u:10245": "yaḥ pradadyad dvijendraya sarvaṃ bhumiṃ sa-sagaram |",
  "GR14hbhvil_u:10246": "arcayed yaḥ sakṛd viṣṇuṃ tat phalaṃ labhate naraḥ // Hbhv_11.193 //",
  "GR14hbhvil_u:10247": "masardham api yo viṣṇuṃ nairantaryena pūjayet |",
  "GR14hbhvil_u:10248": "puruṣottamaḥ sa vijñeyo viṣṇu-bhakto na saṃśayaḥ // Hbhv_11.194 //",
  "GR14hbhvil_u:10249": "madhyandina-gate surye yo viṣṇuṃ paripūjayet |",
  "GR14hbhvil_u:10250": "vasu-pūrṇa-mahi-datur yat punyaṃ tad avāpnuyāt // Hbhv_11.195 //",
  "GR14hbhvil_u:10251": "prātar utthaya yo viṣṇuṃ satataṃ paripūjayet |",
  "GR14hbhvil_u:10252": "agnistoma-sahasrasya labhate phalam uttamam // Hbhv_11.196 //",
  "GR14hbhvil_u:10253": "yo viṣṇuṃ prayato bhūtvā sayaṃkale samarcayet |",
  "GR14hbhvil_u:10254": "gavaṃ medhasya yajñasya phalam āpnoti durlabham // Hbhv_11.197 //",
  "GR14hbhvil_u:10255": "evaṃ sarvāsu velāsu avelāsu ca keśavam |",
  "GR14hbhvil_u:10256": "sampūjayan naro bhaktyā sarvān kāmān avāpnuyāt // Hbhv_11.198 //",
  "GR14hbhvil_u:10257": "kiṃ punar yo 'rcayen nityaṃ sarva-deva-namaskṛtam |",
  "GR14hbhvil_u:10258": "dhanyaḥ saḥ kṛta-kṛtyaś ca viṣṇu-lokam avāpnuyāt // Hbhv_11.199 //",
  "GR14hbhvil_u:10259": "kiṃ ca --",
  "GR14hbhvil_u:10260": "dīkṣā-mātreṇa kṛṣṇasya narā mokṣaṃ labhanti vai |",
  "GR14hbhvil_u:10261": "kiṃ punar ye sadā bhaktyā pūjayanty acyutaṃ naraḥ // Hbhv_11.200 //",
  "GR14hbhvil_u:10262": "tatraiva śrī-brahma-narada-saṃvāde",
  "GR14hbhvil_u:10263": "saṃsāre'smin mahā-ghore janma-mṛtyu-bhayākule |",
  "GR14hbhvil_u:10264": "pūjanaṃ vāsudevasya tārakaṃ vādibhiḥ smrtam // Hbhv_11.201 //",
  "GR14hbhvil_u:10265": "sa nāma sukṛti loke kulaṃ tena hy alaṅkṛtam |",
  "GR14hbhvil_u:10266": "ādhāraḥ sarva-bhūtānāṃ yena viṣṇuḥ prasaditaḥ // Hbhv_11.202 //",
  "GR14hbhvil_u:10267": "yajñānāṃ tapasāṃ caiva śubhānām api karmaṇām |",
  "GR14hbhvil_u:10268": "tad viśiṣṭa-phalaṃ nṝṇāṃ sadaivārādhanaṃ hareḥ // Hbhv_11.203 //",
  "GR14hbhvil_u:10269": "kalau kali-malākrāntā na jānanti hariṃ param |",
  "GR14hbhvil_u:10270": "ye'rcayanti tam īśānaṃ kṛta-kṛtyas ta eva hi |",
  "GR14hbhvil_u:10271": "nāsti śreyottamaṃ nṝṇāṃ viṣṇor ārādhanat param // Hbhv_11.204 //",
  "GR14hbhvil_u:10272": "yuge'smin tamase tasmāt satataṃ harim arcayet |",
  "GR14hbhvil_u:10273": "arcite deva-devese śaṅkha-cakra-gadā-dhare // Hbhv_11.205 //",
  "GR14hbhvil_u:10274": "arcitaḥ sarva-devāḥ syur yataḥ sarva-gato hariḥ |",
  "GR14hbhvil_u:10275": "arcite sarva-lokeśe surāsura-namaskṛte |",
  "GR14hbhvil_u:10276": "keśave keśi-kaṃsa-ghne na yāti narakaṃ naraḥ // Hbhv_11.206 //",
  "GR14hbhvil_u:10277": "sakṛd abhyarcito yena helayāpi namaskṛtaḥ |",
  "GR14hbhvil_u:10278": "sa yāti paramaṃ sthānaṃ yat surair api pūjitam // Hbhv_11.207 //",
  "GR14hbhvil_u:10279": "samasta-loka-nāthasya deva-devasya śārṅgiṇaḥ |",
  "GR14hbhvil_u:10280": "sākṣād bhagavato nityaṃ pūjanaṃ janmanaḥ phalam // Hbhv_11.208 //",
  "GR14hbhvil_u:10281": "tatraivagre ---",
  "GR14hbhvil_u:10282": "asāre khalu saṃsāre sāram etan nirūpitam |",
  "GR14hbhvil_u:10283": "samasta-loka-nāthasya śraddhayārādhanaṃ hareḥ // Hbhv_11.209 //",
  "GR14hbhvil_u:10284": "kiṃ ca --",
  "GR14hbhvil_u:10285": "yatra viṣṇu-kathā nityaṃ yatra tiṣṭhanti vaiṣṇavāḥ |",
  "GR14hbhvil_u:10286": "kali-bāhyā narās te vai ye'rcayanti sadā harim // Hbhv_11.210 //",
  "GR14hbhvil_u:10287": "kāśī-khaṇḍe",
  "GR14hbhvil_u:10288": "harer ārādhanaṃ puṃsāṃ kiṃ kiṃ na kurute bata |",
  "GR14hbhvil_u:10289": "putra-mitra-kalatrārthaṃ rājya-svargāpavarga-dam // Hbhv_11.211 //",
  "GR14hbhvil_u:10290": "haraty aghaṃ dhvamsayati vyādhīn ādhīn nirasyati |",
  "GR14hbhvil_u:10291": "dharmaṃ vivardhayet kṣipraṃ prayacchanti mano-ratham // Hbhv_11.212 //",
  "GR14hbhvil_u:10292": "ata eva skānde dhruvaṃ prati markaṇḍeyasya vacanaṃ ---",
  "GR14hbhvil_u:10293": "sakṛd abhyarcito yena deva-devo janārdanaḥ |",
  "GR14hbhvil_u:10294": "sa prāpnoti paraṃ sthānaṃ satyam etan mayoditam // Hbhv_11.213 //",
  "GR14hbhvil_u:10295": "tathāṅgīrasaḥ -",
  "GR14hbhvil_u:10296": "yasyāntaḥ sarvam evedaṃ yasya nānto mahātmanaḥ |",
  "GR14hbhvil_u:10297": "tam ārādhaya govindaṃ sthānam āgryaṃ yad icchasi // Hbhv_11.214 //",
  "GR14hbhvil_u:10298": "pulastasya -",
  "GR14hbhvil_u:10299": "paraṃ brahma paraṃ dhāma yo 'sau sasvata-pūruṣaḥ |",
  "GR14hbhvil_u:10300": "tam ārādhya hariṃ yāti muktim apy ati-durlabham // Hbhv_11.215 //",
  "GR14hbhvil_u:10301": "pulahasya -",
  "GR14hbhvil_u:10302": "aindram indraḥ paraṃ sthānaṃ yam ārādhya jagat-patim |",
  "GR14hbhvil_u:10303": "prāpa yajña-patiṃ viṣṇuṃ tam ārādhaya su-vrata // Hbhv_11.216 //",
  "GR14hbhvil_u:10304": "vasiṣṭhasya -",
  "GR14hbhvil_u:10305": "prāpnoty ārādhite viṣṇau manasā yad yad icchati |",
  "GR14hbhvil_u:10306": "trailokyāntar-gataṃ sthānaṃ kim u sarvottamottamam // Hbhv_11.217 //",
  "GR14hbhvil_u:10307": "yan yan kāmayate kāmān nārī vā puruṣo 'pi vā |",
  "GR14hbhvil_u:10308": "tan samāpnoti vipulān samārādhya janārdanam // Hbhv_11.218 //",
  "GR14hbhvil_u:10309": "agastya-saṃhitāyāṃ --",
  "GR14hbhvil_u:10310": "ārādhyaiva naro viṣṇuṃ manasā yad yad icchati |",
  "GR14hbhvil_u:10311": "phalaṃ prāpnoty avihataṃ bhūri svalpam athāpi vā // Hbhv_11.219 //",
  "GR14hbhvil_u:10312": "idrsaṃ viṣṇu-purane'pi kiṃcid adhikaṃ cedaṃ, śrī-marīceḥ",
  "GR14hbhvil_u:10313": "anārādhita-govindair narair sthānaṃ nṛpātmaja |",
  "GR14hbhvil_u:10314": "na hi samprāpyate śreṣṭhaṃ tasmād ārādhayācyutam // Hbhv_11.220 //",
  "GR14hbhvil_u:10315": "kiṃ ca tatraiva-",
  "GR14hbhvil_u:10316": "bhaumān manorathān svargaṃ svarga-vandyaṃ tathāspadam |",
  "GR14hbhvil_u:10317": "prāpnoty ārādhite viṣṇau nirvāṇam api cottamam // Hbhv_11.221 //",
  "GR14hbhvil_u:10318": "tathā brahma-vaivarte-",
  "GR14hbhvil_u:10319": "yat-pādodakam ādhāya śivaḥ śirasi nṛtyati |",
  "GR14hbhvil_u:10320": "yan-nābhi-nalinād āsīd brahmā loka-pitāmahaḥ // Hbhv_11.222 //",
  "GR14hbhvil_u:10321": "yad-icchā-śakti-vikṣobhād brahmaṇḍodbhava-saṅkṣayau |",
  "GR14hbhvil_u:10322": "tam ārādhaya govindaṃ sthānam agryaṃ yadīcchasi // Hbhv_11.223 //",
  "GR14hbhvil_u:10323": "nārasiṃhe markaṇḍeya-sahasranika-saṃvāde-",
  "GR14hbhvil_u:10324": "yas tu sampūjayen nityaṃ narasiṃha nareśvara |",
  "GR14hbhvil_u:10325": "sa svarga-mokṣa-bhāgī syān nātra kāryā vicāraṇā // Hbhv_11.224 //",
  "GR14hbhvil_u:10326": "tasmād eka-manā bhūtvā yāvaj-jīvaṃ pratijñayā |",
  "GR14hbhvil_u:10327": "arcanān narasiṃhasya samprāpnoty abhivāñchitam // Hbhv_11.225 //",
  "GR14hbhvil_u:10328": "tatraiva śrī-vyāsa-śuka-saṃvāde śrī-mārkaṇḍeya-mṛtyuñjaya-saṃvādānantaraṃ-",
  "GR14hbhvil_u:10329": "narake pacyamānas tu yamena paribhāṣitaḥ |",
  "GR14hbhvil_u:10330": "kiṃ tvayā nārcito devaḥ keśavaḥ kleśa-nāśanaḥ // Hbhv_11.226 //",
  "GR14hbhvil_u:10331": "udakenāpy alābhe tu dravyāṇāṃ pūjitaḥ prabhuḥ |",
  "GR14hbhvil_u:10332": "yo dadāti svakaṃ lokaṃ sa tvayā kiṃ na pūjitaḥ // Hbhv_11.227 //",
  "GR14hbhvil_u:10333": "narasiṃho hṛṣīkeśaḥ puṇḍarīka-nibhekṣaṇaḥ |",
  "GR14hbhvil_u:10334": "smaranān mukti-do nṛṇāṃ sa tvayā kiṃ na pūjitaḥ // Hbhv_11.228 //",
  "GR14hbhvil_u:10335": "bṛhan-nāradīye'diti-māhātmye śrī-sūtoktau-",
  "GR14hbhvil_u:10336": "yatra pūjā-paro viṣṇos tatra vighno na bādhate |",
  "GR14hbhvil_u:10337": "rājā ca taskaraś cāpi vyādhayaś ca na santi hi // Hbhv_11.229 //",
  "GR14hbhvil_u:10338": "pretāḥ piśācāḥ kuṣmāṇḍā grahā bālagrahās tathā |",
  "GR14hbhvil_u:10339": "ḍākinyo rākṣasāś caiva na bādhante'cyutarcakam // Hbhv_11.230 //",
  "GR14hbhvil_u:10340": "tatraiva yama-bhagīratha-saṃvāde-",
  "GR14hbhvil_u:10341": "patraiḥ puṣpaiḥ phalair vārcya pūjā-rahitam acyutam |",
  "GR14hbhvil_u:10342": "sa yāti viṣṇu-sālokyaṃ kula-saptati-saṃyutaḥ // Hbhv_11.231 //",
  "GR14hbhvil_u:10343": "tatraiva dhvajāropaṇa-māhātmye śrī-viṣṇu-dūtānām uktau-",
  "GR14hbhvil_u:10344": "utkrānti-kāle yan-nāma śrutavanto 'pi vai sakṛt |",
  "GR14hbhvil_u:10345": "labhante paramaṃ sthānaṃ kim u śuśrūṣaṇe rataḥ // Hbhv_11.232 //",
  "GR14hbhvil_u:10346": "muhūrtaṃ vā muhūrtārdhaṃ yas tiṣṭhed dhari-mandire |",
  "GR14hbhvil_u:10347": "sa yāti paramaṃ sthānaṃ kim u śuśrūṣaṇe rataḥ // Hbhv_11.233 //",
  "GR14hbhvil_u:10348": "tatraiva vibhāṇḍaka-muneḥ sumati-nṛpaṃ prati --",
  "GR14hbhvil_u:10349": "avaśenāpi yat karma kṛtaṃ tu su-mahat phalam |",
  "GR14hbhvil_u:10350": "dadāti nṝṇāṃ rājendra kiṃ punaḥ samyag-arcanā // Hbhv_11.234 //",
  "GR14hbhvil_u:10351": "prāyaścitta-prakāraṇānte ---",
  "GR14hbhvil_u:10352": "samparkād yadi vā mohād yas tu pūjayate harim |",
  "GR14hbhvil_u:10353": "sarva-pāpa-vinirmuktaḥ sa yāti paramaṃ padam // Hbhv_11.235 //",
  "GR14hbhvil_u:10354": "sarvāntarāyā naśyanti manaḥ-suddhiś ca jāyate |",
  "GR14hbhvil_u:10355": "paraṃ mokṣaṃ labhec caiva pūjyamāne janārdane // Hbhv_11.236 //",
  "GR14hbhvil_u:10356": "dharmārtha-kāma-mokṣākhyā puruṣārthāḥ sanātanāḥ |",
  "GR14hbhvil_u:10357": "hari-pūjā-parāṇāṃ tu sidhyante nātra saṃśayaḥ // Hbhv_11.237 //",
  "GR14hbhvil_u:10358": "sarva-tīrthāni yajñāś ca sāṅgā vedāś ca sattamāḥ |",
  "GR14hbhvil_u:10359": "nārāyaṇarcanasyaite kālaṃ narhanti sodasim // Hbhv_11.238 //",
  "GR14hbhvil_u:10360": "śrī-viṣṇu-toṣa-vidhi-praśnottare-",
  "GR14hbhvil_u:10361": "satyaṃ vacmi hitaṃ vacmi sāraṃ vacmi punaḥ punaḥ |",
  "GR14hbhvil_u:10362": "asārodagra-saṃsāre sāraṃ yad viṣṇu-pūjanam // Hbhv_11.239 //",
  "GR14hbhvil_u:10363": "upalepana-māhātmyante-",
  "GR14hbhvil_u:10364": "akāmād api ye viṣṇoḥ sakṛt pūjāṃ prakurvate na teṣām |",
  "GR14hbhvil_u:10365": "bhava-bandhas tu kadācid api jāyate // Hbhv_11.240 //",
  "GR14hbhvil_u:10366": "yajñadhvajopākhyānānte-",
  "GR14hbhvil_u:10367": "tasmāt śṛṇuta viprendra devo nārāyaṇo 'vyayaḥ |",
  "GR14hbhvil_u:10368": "jānato 'jānato vāpi pūjakānāṃ vimukti-daḥ // Hbhv_11.241 //",
  "GR14hbhvil_u:10369": "te vandyās te prapūjyāś ca namaskāryā viśeṣataḥ |",
  "GR14hbhvil_u:10370": "ye'rcayanti mahā-viṣṇuṃ prapannārti-praṇāśanam // Hbhv_11.242 //",
  "GR14hbhvil_u:10371": "ye yajanti spṛhā-śūnyā hariṃ vā haram eva vā |",
  "GR14hbhvil_u:10372": "ta eva bhuvanaṃ sarvaṃ punanti vibudha-rṣabhāḥ // Hbhv_11.241 //",
  "GR14hbhvil_u:10373": "pādme śrī-nārāyaṇa-nārada-saṃvāde pūja-vidhi-prasaṅge-",
  "GR14hbhvil_u:10374": "mad-bhakto yo mad-arcāṃ ca karoti vidhi-dṛṣṭaye |",
  "GR14hbhvil_u:10375": "tasyāntarāyaḥ svapne'pi na bhavaty abhayo hi saḥ // Hbhv_11.242 //",
  "GR14hbhvil_u:10376": "tatraiva vaiśākha-māhātmye nāradāmbarīṣa-saṃvāde-",
  "GR14hbhvil_u:10377": "putrān kalatrān dīrghāyū rājyaṃ svargāpavargakam |",
  "GR14hbhvil_u:10378": "sa dadyād īpsitaṃ sarvaṃ bhaktyā sampūjito 'jitaḥ // Hbhv_11.245 //",
  "GR14hbhvil_u:10379": "narake'pi ciraṃ magnāḥ pūrvajā ye kula-dvaye |",
  "GR14hbhvil_u:10380": "tatraiva yānti te svargaṃ yadārceta sūto harim // Hbhv_11.246 //",
  "GR14hbhvil_u:10381": "tatraiva śrī-yama-brahma-saṃvāde-",
  "GR14hbhvil_u:10382": "anārādhya hariṃ bhaktyā ko lokān prāpnuyād budhaḥ |",
  "GR14hbhvil_u:10383": "ārādhite harau kāmāḥ sarve kara-tala-sthitāḥ // Hbhv_11.247 //",
  "GR14hbhvil_u:10384": "viṣṇu-dharmottare śrī-kṛṣṇāmṛta-stotre-",
  "GR14hbhvil_u:10385": "so 'pi dhanyatamo loke yo 'rcayed acutyaṃ sakṛt |",
  "GR14hbhvil_u:10386": "kiṃ punaḥ śraddhayā yuktaḥ sa-puṣpaiḥ prativāsaram // Hbhv_11.248 //",
  "GR14hbhvil_u:10387": "vaiṣṇavān api ye nityaṃ prapaśyanty arcayanti ca |",
  "GR14hbhvil_u:10388": "te'pi viṣṇu-padaṃ yānti kiṃ punar viṣṇu-sevakāḥ // Hbhv_11.249 //",
  "GR14hbhvil_u:10389": "sa yogī sa viśuddhātmā sa śāntaḥ sa mahā-matiḥ |",
  "GR14hbhvil_u:10390": "sa śuddhaḥ sa ca sampūrṇaḥ kṛṣṇaṃ seveta yo naraḥ // Hbhv_11.250 //",
  "GR14hbhvil_u:10391": "agastya-saṃhitāyām-",
  "GR14hbhvil_u:10392": "ananya-manasaḥ śaśvad gaṇayanto 'kṣa-mālayā |",
  "GR14hbhvil_u:10393": "japanto rāma-rāmeti sukhāmṛta-nidhau manaḥ |",
  "GR14hbhvil_u:10394": "pravilāpyāmṛtībhūya sukhaṃ tiṣṭhanti kecana // Hbhv_11.251 //",
  "GR14hbhvil_u:10395": "paricaryā-parāḥ kecit prāsādādiṣu śerate |",
  "GR14hbhvil_u:10396": "manuṣyam iva taṃ draṣṭuṃ vyavahartuṃ ca bandhuvat // Hbhv_11.252 //",
  "GR14hbhvil_u:10397": "kiṃ ca-",
  "GR14hbhvil_u:10398": "yathā vidhi-niṣedhau tu muktaṃ naviopasarpataḥ |",
  "GR14hbhvil_u:10399": "tathā na spṛśato rāmopāsakaṃ vidhi-pūrvakam // Hbhv_11.253 //",
  "GR14hbhvil_u:10400": "śrī-bhagavad-gītāsu (12.1)-",
  "GR14hbhvil_u:10401": "evaṃ satata-yuktā ye bhaktās tvāṃ paryupāsate |",
  "GR14hbhvil_u:10402": "ye cāpy akṣaram avyaktaṃ teṣāṃ ke yoga-vittamāḥ // Hbhv_11.254 //",
  "GR14hbhvil_u:10403": "ity arjunena pṛṣṭaḥ śrī-bhagavān uvāca (12.2)-",
  "GR14hbhvil_u:10404": "mayy āveśya mano ye māṃ nityayuktā upāsate |",
  "GR14hbhvil_u:10405": "śraddhayā parayopetās te me yuktatamā matāḥ // Hbhv_11.255 //",
  "GR14hbhvil_u:10406": "caturtha-skandhe [BhP 4.21.31]-",
  "GR14hbhvil_u:10407": "yat-pāda-sevābhirucis tapasvinām",
  "GR14hbhvil_u:10408": "aśeṣa-janmopacitaṃ malaṃ dhiyaḥ |",
  "GR14hbhvil_u:10409": "sadyaḥ kṣiṇoty anvaham edhatī satī",
  "GR14hbhvil_u:10410": "yathā padāṅguṣṭha-viniḥsṛtā sarit // Hbhv_11.256 //",
  "GR14hbhvil_u:10411": "kiṃ ca, nāradoktau [BhP 4.31.14]-",
  "GR14hbhvil_u:10412": "yathā taror mūla-niṣecanena",
  "GR14hbhvil_u:10413": "tṛpyanti tat-skandha-bhujopaśākhāḥ |",
  "GR14hbhvil_u:10414": "prāṇopahārāc ca yathendriyāṇāṃ",
  "GR14hbhvil_u:10415": "tathaiva sarvārhaṇam acyutejyā // Hbhv_11.257 //",
  "GR14hbhvil_u:10416": "ekādaśa-skandhe ca kavi-yogeśvarasya vākyaṃ [BhP 11.2.33]-",
  "GR14hbhvil_u:10417": "manye'kutaścid-bhayam acyutasya",
  "GR14hbhvil_u:10418": "pādāmbujopāsanam atra nityam |",
  "GR14hbhvil_u:10419": "udvigna-buddher asad-ātma-bhāvād",
  "GR14hbhvil_u:10420": "viśvātmanā yatra nivartate bhīḥ // Hbhv_11.258 //",
  "GR14hbhvil_u:10421": "śrī-bhagavataś ca [BhP 11.27.49]-",
  "GR14hbhvil_u:10422": "evaṃ kriyā-yoga-pathaiḥ pumān vaidika-tāntrikaiḥ |",
  "GR14hbhvil_u:10423": "arcann ubhayataḥ siddhiṃ matto vindaty abhīpsitām // Hbhv_11.259 //",
  "GR14hbhvil_u:10424": "kiṃ ca [BhP 11.27.53]",
  "GR14hbhvil_u:10425": "mām eva nairapekṣyeṇa bhakti-yogena vindati |",
  "GR14hbhvil_u:10426": "bhakti-yogaṃ sa labhata evaṃ yaḥ pūjayeta mām // Hbhv_11.260 //",
  "GR14hbhvil_u:10427": "gautamīya-tantre śrī-nāradasya-",
  "GR14hbhvil_u:10428": "tulasī-dala-mātreṇa jalasya culukena ca |",
  "GR14hbhvil_u:10429": "vikrīṇīte svam ātmānaṃ bhaktebhyo bhakta-vatsalaḥ // Hbhv_11.261 //",
  "GR14hbhvil_u:10430": "atha pūjā-nityatā",
  "GR14hbhvil_u:10431": "mahābhārate-",
  "GR14hbhvil_u:10432": "mātṛvat parirakṣantaṃ sṛṣṭi-saṃhāra-kārakam |",
  "GR14hbhvil_u:10433": "yo nārcayati deveśaṃ taṃ vidyād brahma-ghātakam // Hbhv_11.262 //",
  "GR14hbhvil_u:10434": "ata evoktaṃ bṛhan-nāradīye pādodaka-māhātmyākhyānārambhe-",
  "GR14hbhvil_u:10435": "hari-pūjā-vidhānaṃ tu yasya veśmani no dvijaḥ |",
  "GR14hbhvil_u:10436": "śmaśāna-sadṛśaṃ vidyān na kadāpi viśec ca tat // Hbhv_11.263 //",
  "GR14hbhvil_u:10437": "ata evoktaṃ viṣṇu-dharmottare --",
  "GR14hbhvil_u:10438": "puṣpair vā yadi vā patraih phalair vā yadi vāmbubhiḥ |",
  "GR14hbhvil_u:10439": "yaṣṭavyaḥ puṇḍarīkākṣas tyaktvā kārya-śatāni ca // Hbhv_11.264 //",
  "GR14hbhvil_u:10440": "kiṃ ca nāradīye-",
  "GR14hbhvil_u:10441": "nimitteṣu ca sarveṣu tat-tat-kāla-viśeṣataḥ |",
  "GR14hbhvil_u:10442": "pūjayed deva-deveśaṃ dravyaṃ sampādya yatnataḥ // Hbhv_11.265 //",
  "GR14hbhvil_u:10443": "ata evoktaṃ bhagavatā hāyagrīveṇa hāyaśīrṣa-pañcarātre-",
  "GR14hbhvil_u:10444": "pratiṣṭhitārcā na tyājyā yāvaj-jīvaṃ samarcayet |",
  "GR14hbhvil_u:10445": "varaṃ prāṇasya vā tyāgaḥ śiraso vāpi karttanam // Hbhv_11.266 //",
  "GR14hbhvil_u:10446": "pūjayā nityatālekhi prāk ca naivedya-bhakṣaṇe |",
  "GR14hbhvil_u:10447": "māhātmyaṃ ca paraṃ śālagrāma-cakra-prasaṅgataḥ // Hbhv_11.267 //",
  "GR14hbhvil_u:10448": "pūjāṅgānāṃ ca māhātmyaṃ yad yad vilikhitaṃ purā |",
  "GR14hbhvil_u:10449": "tat sarvam iha pūjāyāṃ paryavasyati hi svataḥ // Hbhv_11.268 //",
  "GR14hbhvil_u:10450": "pūjā-mahima-mattebhāh śāstrāraṇya-vihāriṇaḥ |",
  "GR14hbhvil_u:10451": "kīṭena kati saṅgrāhyāḥ prabhāvam śrī-harer vinā // Hbhv_11.269 //",
  "GR14hbhvil_u:10452": "atha śrī-bhagavan-nāma sadā seveta sarvataḥ |",
  "GR14hbhvil_u:10453": "tan-māhātmyaṃ ca vikhyātaṃ saṅkṣepenātra likhyate // Hbhv_11.270 //",
  "GR14hbhvil_u:10454": "atha śrī-bhagavan-nāma-māhātmyam",
  "GR14hbhvil_u:10455": "tatra śrī-bhagavan-nāma-viśeṣasya ca sevanam |",
  "GR14hbhvil_u:10456": "ṛṣibhiḥ kṛpayādiṣṭaṃ tat-tat-kāma-hatātmanām // Hbhv_11.271 //",
  "GR14hbhvil_u:10457": "atha kāma-viśeṣeṇa śrī-bhagavan-nāma-viśeṣa-sevā-māhātmyam",
  "GR14hbhvil_u:10458": "tatra pāpa-kṣayārthaṃ",
  "GR14hbhvil_u:10459": "śrī-kaurme-",
  "GR14hbhvil_u:10460": "śrī-śabda-pūrvaṃ jaya-śabda-madhyaṃ",
  "GR14hbhvil_u:10461": "jaya-dvayād uttaratas tathā hi |",
  "GR14hbhvil_u:10462": "triḥ-sapta-kṛtvo narasiṃha-nāma",
  "GR14hbhvil_u:10463": "japtaṃ nihanyād api vipra-hatyām // Hbhv_11.272 //",
  "GR14hbhvil_u:10464": "mahā-bhaya-nivaranartham",
  "GR14hbhvil_u:10465": "tatraiva-",
  "GR14hbhvil_u:10466": "śrī-pūrvo narasiṃho dvir jayād uttaratas tu saḥ |",
  "GR14hbhvil_u:10467": "triḥ-sapta-kṛtvo japato mahābhaya-nivāraṇaḥ // Hbhv_11.273 //",
  "GR14hbhvil_u:10468": "kāla-viśeṣe tu maṅgalārthaṃ, viṣṇu-dharmottare mārkaṇḍeya-vajra-saṃvāde",
  "GR14hbhvil_u:10469": "puruṣaṃ vāsudevaṃ ca tathā saṅkarṣaṇaṃ vibhum |",
  "GR14hbhvil_u:10470": "pradyumnam aniruddhaṃ ca kramād abdeṣu kīrtayet // Hbhv_11.274 //",
  "GR14hbhvil_u:10471": "balabhadraṃ tathā kṛṣṇaṃ kīrtayed ayana-dvaye |",
  "GR14hbhvil_u:10472": "madhavaṃ puṇḍarīkākṣaṃ tathā vai bhoga-sayinam // Hbhv_11.275 //",
  "GR14hbhvil_u:10473": "padmanābhaṃ hṛṣīkeśaṃ tathā devaṃ trivikramam |",
  "GR14hbhvil_u:10474": "kramena raja-sardula vasantadisu kīrtayet // Hbhv_11.276 //",
  "GR14hbhvil_u:10475": "viṣṇuṃ ca madhu-hantāraṃ tathā devaṃ trivikramam |",
  "GR14hbhvil_u:10476": "vāmanaṃ śrīdharaṃ caiva hṛṣīkeśaṃ tathāiva ca // Hbhv_11.277 //",
  "GR14hbhvil_u:10477": "dāmodaraṃ padmanābhaṃ keśavaṃ ca yadūttamam |",
  "GR14hbhvil_u:10478": "nārāyaṇaṃ mādhavaṃ ca govindaṃ ca tathā kramāt // Hbhv_11.278 //",
  "GR14hbhvil_u:10479": "caitrādiṣu ca māseṣu deva-devam anusmaret |",
  "GR14hbhvil_u:10480": "pradyumnam aniruddhaṃ ca pakṣayoḥ kṛṣṇa-śuklayoḥ // Hbhv_11.279 //",
  "GR14hbhvil_u:10481": "sarvaḥ śarvaḥ sivaḥ sthāṇur bhūtādir nidhir avyayaḥ |",
  "GR14hbhvil_u:10482": "adityādiṣu vareṣu kramād evam anusmaret // Hbhv_11.280 //",
  "GR14hbhvil_u:10483": "viśvaṃ viṣṇur vaṣaṭ-kāro bhūta-bhavya-bhavat-prabhuḥ |",
  "GR14hbhvil_u:10484": "bhūta-bhṛd bhūta-kṛd bhavo bhūtātmā bhūta-bhavanaḥ // Hbhv_11.281 //",
  "GR14hbhvil_u:10485": "avyaktaḥ puṇḍarīkākṣo visvakarma sucisravaḥ |",
  "GR14hbhvil_u:10486": "sad-bhavo bhavano bharta prabhavaḥ prabhur isvaraḥ // Hbhv_11.282 //",
  "GR14hbhvil_u:10487": "aprameyo hṛṣīkeśah padmanabho 'mara-prabhuḥ |",
  "GR14hbhvil_u:10488": "agrahyaḥ sasvato dhata kṛṣṇaś caitany anusmaret |",
  "GR14hbhvil_u:10489": "deva-devasya nāmāni kṛttikadisu yadava // Hbhv_11.283 //",
  "GR14hbhvil_u:10490": "brahmāṇaṃ śrī-patiṃ viṣṇuṃ kapilaṃ śrīdharaṃ prabhum |",
  "GR14hbhvil_u:10491": "dāmodaraṃ hṛṣīkeśaṃ govindaṃ madhusūdanam // Hbhv_11.284 //",
  "GR14hbhvil_u:10492": "bhūdharaṃ gadinaṃ devaṃ saṅkhinaṃ padminaṃ tathā |",
  "GR14hbhvil_u:10493": "cakriṇaṃ ca mahārāja prathamādiṣu saṃsmaret // Hbhv_11.285 //",
  "GR14hbhvil_u:10494": "sarvaṃ vā sarvadā nāma deva-devasya yādava // Hbhv_11.286 //",
  "GR14hbhvil_u:10495": "nāmāni sarvāṇi janārdanasya",
  "GR14hbhvil_u:10496": "kālaś ca sarvaḥ puruṣa-pravīrāḥ |",
  "GR14hbhvil_u:10497": "tasmāt sadā sarva-gatasya nāma",
  "GR14hbhvil_u:10498": "grāhyaṃ yatheṣṭaṃ varadasya rājan // Hbhv_11.287 //",
  "GR14hbhvil_u:10499": "vividha-kāma-siddhaye ca",
  "GR14hbhvil_u:10500": "pulastyoktau-",
  "GR14hbhvil_u:10501": "kāmaḥ kāma-pradaḥ kāntaḥ kāma-pālas tathā hariḥ |",
  "GR14hbhvil_u:10502": "ānando mādhavaś caiva kāma-saṃsiddhaye japet // Hbhv_11.288 //",
  "GR14hbhvil_u:10503": "rāmaḥ paraśurāmaś ca nṛsiṃho viṣṇur eva ca |",
  "GR14hbhvil_u:10504": "vikramaś caivam ādīni japyāny ari-jigīṣubhiḥ // Hbhv_11.289 //",
  "GR14hbhvil_u:10505": "vidyām abhyastatā nityaṃ japtavyaḥ puruṣottamaḥ |",
  "GR14hbhvil_u:10506": "dāmodaraṃ bandha-gato nityam eva japen naraḥ // Hbhv_11.290 //",
  "GR14hbhvil_u:10507": "keśavaṃ puṇḍarīkākṣam aniśaṃ hi tathā japet |",
  "GR14hbhvil_u:10508": "netra-bādhāsu sarvāsu hṛṣīkeśaṃ bhayeṣu ca // Hbhv_11.291 //",
  "GR14hbhvil_u:10509": "acyutaṃ cāmṛtaṃ caiva japed auṣadha-karmāṇi |",
  "GR14hbhvil_u:10510": "saṅgrāmābhimukho gacchan saṃsmared aparājitam // Hbhv_11.292 //",
  "GR14hbhvil_u:10511": "cakriṇaṃ gadinaṃ caiva śārṅgiṇaṃ khaḍginaṃ tathā |",
  "GR14hbhvil_u:10512": "kṣemārthī pravasan nityaṃ dikṣu pracyādiṣu smaret // Hbhv_11.293 //",
  "GR14hbhvil_u:10513": "ajitaṃ cādhipaṃ caiva sarvaṃ sarveśvaraṃ tathā |",
  "GR14hbhvil_u:10514": "saṃsmaret puruṣo bhaktyā vyavahāreṣu sarvadā // Hbhv_11.294 //",
  "GR14hbhvil_u:10515": "nārāyaṇaṃ sarva-kālaṃ kṣuta-praskhalanādiṣu |",
  "GR14hbhvil_u:10516": "graha-nakṣatra-pīḍāsu deva-bādhāsu sarvataḥ // Hbhv_11.295 //",
  "GR14hbhvil_u:10517": "dasyu-vairi-nirodheṣu vyāghra-siṃhādi-saṅkaṭe |",
  "GR14hbhvil_u:10518": "andhākāre tamas-tīvre narasiṃham anusmaret // Hbhv_11.296 //",
  "GR14hbhvil_u:10519": "agni-dāhe samutpanne saṃsmarej jala-śāyinam |",
  "GR14hbhvil_u:10520": "garuḍadhvajānusmaranād viṣa-vīryaṃ vyapohati // Hbhv_11.297 //",
  "GR14hbhvil_u:10521": "snāne devārcane home praṇipāte pradakṣine |",
  "GR14hbhvil_u:10522": "kīrtayed bhagavan-nāma vāsudeveti tat-paraḥ // Hbhv_11.298 //",
  "GR14hbhvil_u:10523": "sthāpane vitta-dhānyāder apadhyāne ca duṣṭaje |",
  "GR14hbhvil_u:10524": "kurvīta tan-manā bhūtvā anantācyuta-kīrtanam // Hbhv_11.299 //",
  "GR14hbhvil_u:10525": "nārāyaṇam śārṅga-dharaṃ śrīdharaṃ puruṣottamam |",
  "GR14hbhvil_u:10526": "vāmanaṃ khaḍginaṃ caiva duṣṭa-svapne sadā smaret // Hbhv_11.300 //",
  "GR14hbhvil_u:10527": "mahārṇavādau paryaṅka-śāyinaṃ ca naraḥ smaret |",
  "GR14hbhvil_u:10528": "balabhadraṃ samṛddhy-arthaṃ sarva-karmāṇi saṃsmaret // Hbhv_11.301 //",
  "GR14hbhvil_u:10529": "jagat-patim apatyārthaṃ stuvān bhaktyā na sīdati |",
  "GR14hbhvil_u:10530": "śrīśaṃ sarvābhyudayike karmany āśu prakīrtayet // Hbhv_11.302 //",
  "GR14hbhvil_u:10531": "ariṣṭeṣu hy aśeṣeṣu viśokaṃ ca sadā japet |",
  "GR14hbhvil_u:10532": "maru-prapātāgni-jala-bandhanādiṣu mṛtyuṣu |",
  "GR14hbhvil_u:10533": "svatantra-paratantreṣu vāsudevaṃ japed budhaḥ // Hbhv_11.302 //",
  "GR14hbhvil_u:10534": "sarvārtha-śakti-yuktasya deva-devasya cakriṇaḥ |",
  "GR14hbhvil_u:10535": "yathābhirocate nāma tat sarvārtheṣu kīrtayet // Hbhv_11.303 //",
  "GR14hbhvil_u:10536": "sarvārtha-siddhim āpnoti nāmnām ekārthatā yathā |",
  "GR14hbhvil_u:10537": "sarvāṇy etāni nāmāni parasya brahmaṇo hareḥ // Hbhv_11.304 //",
  "GR14hbhvil_u:10538": "evaṃ viṣṇu-dharmottare ca mārkaṇḍeya-vajra-saṃvāde kiṃ ca-",
  "GR14hbhvil_u:10539": "kūrmaṃ varāhaṃ matsyaṃ vā jala-prataraṇe smaret |",
  "GR14hbhvil_u:10540": "bhrājiṣṇum agni-janane japen nāma tv akhaṇḍitam // Hbhv_11.306 //",
  "GR14hbhvil_u:10541": "garuḍadhvajānusmaraṇād āpado mucyate naraḥ |",
  "GR14hbhvil_u:10542": "jvara-juṣṭa-śiro-roga-viṣa-vīryaṃ ca śamyati // Hbhv_11.307 //",
  "GR14hbhvil_u:10543": "balabhadraṃ tu yuddhārthī kṛśyārambhe halāyudham |",
  "GR14hbhvil_u:10544": "uttarānāṃ vāṇijyārthī rāmam abhyudaye nṛpa // Hbhv_11.308 //",
  "GR14hbhvil_u:10545": "maṅgalyaṃ maṅgalaṃ viṣṇum maṅgalyeṣu ca kīrtayet |",
  "GR14hbhvil_u:10546": "uttiṣṭhan kīrtayed viṣṇum prasvapan madhavaṃ naraḥ |",
  "GR14hbhvil_u:10547": "bhojane caiva govindaṃ sarvatra madhusūdanam // Hbhv_11.309 //",
  "GR14hbhvil_u:10548": "tatraivānyatra-",
  "GR14hbhvil_u:10549": "auṣadhe cintayed viṣṇum bhojane ca janārdanam |",
  "GR14hbhvil_u:10550": "śayane padmanābhaṃ ca maithune ca prajāpatim // Hbhv_11.310 //",
  "GR14hbhvil_u:10551": "saṅgrāme cakriṇaṃ kruddham sthāna-bhraṃśe trivikramam |",
  "GR14hbhvil_u:10552": "nārāyaṇaṃ vṛṣotsarge śrīdharaṃ priya-saṅgame |",
  "GR14hbhvil_u:10553": "jala-madhye ca vārāhaṃ pāvake jalaśāyinam // Hbhv_11.311 //",
  "GR14hbhvil_u:10554": "kānane narasiṃhaṃ ca parvate raghunandanam |",
  "GR14hbhvil_u:10555": "duḥsvapne smara govindaṃ viśuddhau madhusūdanam |",
  "GR14hbhvil_u:10556": "māyāsu vāmanaṃ devaṃ sarva-kāryeṣu mādhavam // Hbhv_11.312 //",
  "GR14hbhvil_u:10557": "kiṃ ca-",
  "GR14hbhvil_u:10558": "kīrtayed vāsudevaṃ ca anukteṣv api yādava |",
  "GR14hbhvil_u:10559": "kāryārambhe tathā rājan yatheṣṭaṃ nāma kīrtayet // Hbhv_11.313 //",
  "GR14hbhvil_u:10560": "sarvāṇi nāmāni hi tasya rājan",
  "GR14hbhvil_u:10561": "sarvārtha-siddhyai tu bhavanti pumsaḥ |",
  "GR14hbhvil_u:10562": "tasmād yatheṣṭaṃ khalu kṛṣṇa-nāma",
  "GR14hbhvil_u:10563": "sarveṣu kāryeṣu japeta bhaktyā // Hbhv_11.314 //",
  "GR14hbhvil_u:10564": "tatrākhila-pāponmūlanatvam",
  "GR14hbhvil_u:10565": "atha sāmānyataḥ śrī-bhagavan-nāma-kīrtana-māhātmyam",
  "GR14hbhvil_u:10566": "viṣṇu-dharme hari-bhakti-sudhodaye coktaṃ nāradena-",
  "GR14hbhvil_u:10567": "aho su-nirmala yūyam rāgo hi hari-kīrtane |",
  "GR14hbhvil_u:10568": "avidhūya tamaḥ kṛtsnaṃ nṛṇām udeti sūryavat // Hbhv_11.315 //",
  "GR14hbhvil_u:10569": "garude-",
  "GR14hbhvil_u:10570": "pāpānalasya dīptasya mā kurvantu bhayaṃ narāḥ |",
  "GR14hbhvil_u:10571": "govinda-nāma-meghaughair naśyate nīra-bindubhiḥ // Hbhv_11.316 //",
  "GR14hbhvil_u:10572": "avaśenāpi yan-nāmni kīrtane sarva-pātakaiḥ |",
  "GR14hbhvil_u:10573": "pumān vimucyate sadyaḥ siṃha-trastair mṛgair iva // Hbhv_11.317 //",
  "GR14hbhvil_u:10574": "yan-nāma-kīrtanaṃ bhaktyā vilāpanam anuttamam |",
  "GR14hbhvil_u:10575": "maitreyāśeṣa-pāpānāṃ dhātūnām iva pāvakaḥ // Hbhv_11.318 //",
  "GR14hbhvil_u:10576": "yasmin nyasta-matir na yāti narakaṃ svargo 'pi yac-cintane",
  "GR14hbhvil_u:10577": "vighno yatra niveśitātma-manaso brāhmo 'pi loko 'lpakaḥ |",
  "GR14hbhvil_u:10578": "muktiṃ cetasi yaḥ sthito 'mala-dhiyāṃ puṃsāṃ dadāty avyayaḥ",
  "GR14hbhvil_u:10579": "kiṃ citraṃ yad-aghaṃ prayāti vilayaṃ tatrācyute kīrtite // Hbhv_11.319 //",
  "GR14hbhvil_u:10580": "viṣṇu-dharmottare --",
  "GR14hbhvil_u:10581": "sāyaṃ prātas tathā kṛtvā deva-devasya kīrtanam |",
  "GR14hbhvil_u:10582": "sarva-pāpa-vinirmuktaḥ svarga-loke mahīyate // Hbhv_11.320 //",
  "GR14hbhvil_u:10583": "vāmane-",
  "GR14hbhvil_u:10584": "nārāyaṇo nāma naro narāṇāṃ",
  "GR14hbhvil_u:10585": "prasiddha-cauraḥ kathitaḥ pṛthivyām |",
  "GR14hbhvil_u:10586": "aneka-janmārjita-pāpa-sañcayam",
  "GR14hbhvil_u:10587": "haraty aśeṣaṃ śruta-mātra eva // Hbhv_11.321 //",
  "GR14hbhvil_u:10588": "skānde-",
  "GR14hbhvil_u:10589": "govindeti tathā proktaṃ bhaktyā vā bhakti-varjitaiḥ |",
  "GR14hbhvil_u:10590": "dahate sarva-pāpāni yugāntāgnir ivotthitaḥ // Hbhv_11.322 //",
  "GR14hbhvil_u:10591": "govinda-nāmnā yaḥ kaścin naro bhavati bhū-tale |",
  "GR14hbhvil_u:10592": "kīrtanād eva tasyāpi pāpaṃ yāti sahasradhā // Hbhv_11.323 //",
  "GR14hbhvil_u:10593": "kāśī-khaṇḍe-",
  "GR14hbhvil_u:10594": "pramādād api saṃspṛṣṭo yathānala-kaṇo dahet |",
  "GR14hbhvil_u:10595": "tathauṣṭha-puṭa-saṃspṛṣṭaṃ hari-nāma dahed agham // Hbhv_11.324 //",
  "GR14hbhvil_u:10596": "bṛhan-nāradīye lubdhakopakhyānānte-",
  "GR14hbhvil_u:10597": "narāṇāṃ viṣayāndhānām mamatākula-cetasām |",
  "GR14hbhvil_u:10598": "ekam eva harer nāma sarva-pāpa-vināśanam // Hbhv_11.325 //",
  "GR14hbhvil_u:10599": "ata eva tatraiva yamenoktam-",
  "GR14hbhvil_u:10600": "hari hari sakṛd uccāritam",
  "GR14hbhvil_u:10601": "dasyu-cchalena yair manuṣyaiḥ |",
  "GR14hbhvil_u:10602": "jananī-jaṭhara-mārga-luptā",
  "GR14hbhvil_u:10603": "na mama paṭa-lipiṃ viśanti martyāḥ // Hbhv_11.326 //",
  "GR14hbhvil_u:10604": "pādme vaiśākha-māhātmye devaśarmopākhyānānte śrī-nāradoktau-",
  "GR14hbhvil_u:10605": "hatyāyutaṃ pāna-sahasram ugram",
  "GR14hbhvil_u:10606": "gurv-aṅganā-koṭi-niṣevanaṃ ca |",
  "GR14hbhvil_u:10607": "steyāny anekāni hari-priyeṇa",
  "GR14hbhvil_u:10608": "govinda-nāmnā nihatāni sadyaḥ // Hbhv_11.327 //",
  "GR14hbhvil_u:10609": "anicchayāpi dahati spṛṣṭo huta-vaho yathā |",
  "GR14hbhvil_u:10610": "tathā dahati govinda-nāma vyājād apīritam // Hbhv_11.328 //",
  "GR14hbhvil_u:10611": "tatraiva śrī-yama-brāhmaṇa-saṃvāde-",
  "GR14hbhvil_u:10612": "kīrtanād eva kṛṣṇasya viṣṇor amita-tejasaḥ |",
  "GR14hbhvil_u:10613": "duritāni vilīyante tamāṃsīva dinodaye // Hbhv_11.329 //",
  "GR14hbhvil_u:10614": "nānyat paśyāmi jantūnām vihāya kari-kīrtanam |",
  "GR14hbhvil_u:10615": "sarva-pāpa-praśamanam prāyaścittam dvijottama // Hbhv_11.330 //",
  "GR14hbhvil_u:10616": "ṣaṣṭha-skandhe [BhP 6.2.7-11]",
  "GR14hbhvil_u:10617": "ayaṃ hi kṛta-nirveśo janma-koṭy-aṃhasām api |",
  "GR14hbhvil_u:10618": "yad vyājahāra vivaśo nāma svasty-ayanaṃ hareḥ // Hbhv_11.331 //",
  "GR14hbhvil_u:10619": "stenaḥ surā-po mitra-dhrug brahma-hā guru-talpa-gaḥ |",
  "GR14hbhvil_u:10620": "strī-rāja-pitṛ-go-hantā ye ca pātakino 'pare // Hbhv_11.332 //",
  "GR14hbhvil_u:10621": "sarveṣām apy aghavatām idam eva suniṣkṛtam |",
  "GR14hbhvil_u:10622": "nāma-vyāharaṇaṃ viṣṇor yatas tad-viṣayā matiḥ // Hbhv_11.333 //",
  "GR14hbhvil_u:10623": "na niṣkṛtair uditair brahma-vādibhis",
  "GR14hbhvil_u:10624": "tathā viśuddhyaty aghavān vratādibhiḥ |",
  "GR14hbhvil_u:10625": "yathā harer nāma-padair udāhṛtais",
  "GR14hbhvil_u:10626": "tad uttamaśloka-guṇopalambhakam // Hbhv_11.334 //",
  "GR14hbhvil_u:10627": "[BhP 6.2.14-15]",
  "GR14hbhvil_u:10628": "sāṅketyaṃ pārihāsyaṃ vā stobhaṃ helanam eva vā |",
  "GR14hbhvil_u:10629": "vaikuṇṭha-nāma-grahaṇam aśeṣāgha-haraṃ viduḥ // Hbhv_11.335 //",
  "GR14hbhvil_u:10630": "patitaḥ skhalito bhagnaḥ sandaṣṭas tapta āhataḥ |",
  "GR14hbhvil_u:10631": "harir ity avaśenāha pumān nārhati yātanāḥ // Hbhv_11.336 //",
  "GR14hbhvil_u:10632": "[BhP 6.2.18]",
  "GR14hbhvil_u:10633": "ajñānād athavā jñānād uttamaśloka-nāma yat |",
  "GR14hbhvil_u:10634": "saṅkīrtitam aghaṃ puṃso dahed edho yathānalaḥ // Hbhv_11.337 //",
  "GR14hbhvil_u:10635": "[BhP 6.13.8]",
  "GR14hbhvil_u:10636": "brahma-hā pitṛ-hā go-ghno mātṛ-hācārya-hāghavān |",
  "GR14hbhvil_u:10637": "śvādaḥ pulkasako vāpi śuddhyeran yasya kīrtanāt // Hbhv_11.338 //",
  "GR14hbhvil_u:10638": "laghu-bhāgavate-",
  "GR14hbhvil_u:10639": "vartamānaṃ tu yat pāpaṃ yad bhūtaṃ yad bhaviṣyati |",
  "GR14hbhvil_u:10640": "tat sarvaṃ nirdahaty āśu govindānala-kīrtanāt // Hbhv_11.339 //",
  "GR14hbhvil_u:10641": "sadā droha-paro yas tu sajjanānāṃ mahī-tale |",
  "GR14hbhvil_u:10642": "jāyate pāvano dhanyo harer nāmānukīrtanāt // Hbhv_11.340 //",
  "GR14hbhvil_u:10643": "kaurme-",
  "GR14hbhvil_u:10644": "vasanti yāni koṭis tu pāvanāni mahītale |",
  "GR14hbhvil_u:10645": "na tāni tat-tulāṃ yānti kṛṣṇa-nāmānukīrtane // Hbhv_11.341 //",
  "GR14hbhvil_u:10646": "bṛhad-viṣṇu-purāṇe -",
  "GR14hbhvil_u:10647": "nāmno 'sya yāvatī śaktiḥ pāpa-nirharaṇe hareḥ |",
  "GR14hbhvil_u:10648": "tāvat kartuṃ na śaknoti pātakaṃ pātakī janaḥ // Hbhv_11.342 //",
  "GR14hbhvil_u:10649": "itihāsottame-",
  "GR14hbhvil_u:10650": "svādo 'pi na hi śaknoti kartuṃ pāpāni yatnataḥ |",
  "GR14hbhvil_u:10651": "tāvantī yāvatī śaktir viṣṇor nāmno 'subha-kṣaye // Hbhv_11.343 //",
  "GR14hbhvil_u:10652": "viśeṣataḥ kalau, skānde-",
  "GR14hbhvil_u:10653": "tan nāsti karmajaṃ loke vāg-jaṃ mānasam eva vā |",
  "GR14hbhvil_u:10654": "yan na kṣapayate pāpaṃ kalau govinda-kīrtanam // Hbhv_11.344 //",
  "GR14hbhvil_u:10655": "viṣṇu-dharmottare --",
  "GR14hbhvil_u:10656": "śamāyālaṃ jalaṃ vahnes tamaso bhaskarodayaḥ |",
  "GR14hbhvil_u:10657": "śāntyai kaler aghaughasya nāma-saṅkīrtanaṃ hareḥ // Hbhv_11.345 //",
  "GR14hbhvil_u:10658": "nāmnāṃ hareḥ kīrtanataḥ prayāti",
  "GR14hbhvil_u:10659": "saṃsāra-pāraṃ duritaugha-muktaḥ |",
  "GR14hbhvil_u:10660": "naraḥ sa satyaṃ kali-doṣa-janma",
  "GR14hbhvil_u:10661": "pāpaṃ nihaty āśu kim atra citram // Hbhv_11.346 //",
  "GR14hbhvil_u:10662": "brahmāṇḍa-purāṇe-",
  "GR14hbhvil_u:10663": "varāka-cāndrāyaṇa-tapta-kṛcchrair",
  "GR14hbhvil_u:10664": "na dehi-śuddhir bhavatīha tādṛk |",
  "GR14hbhvil_u:10665": "kalau sakṛn mādhava-kīrtanena",
  "GR14hbhvil_u:10666": "govinda-nāmnā bhavatīha yādṛk // Hbhv_11.347 //",
  "GR14hbhvil_u:10667": "kīrtana-kartr-kula-saṅgy-ādi-pavanatvaṃ",
  "GR14hbhvil_u:10668": "tatraiva-",
  "GR14hbhvil_u:10669": "mahā-pātaka-yukto 'pi kīrtayenn aniśaṃ harim |",
  "GR14hbhvil_u:10670": "śuddhāntaḥkaraṇo bhūtvā jāyate paṅkti-pāvanaḥ // Hbhv_11.348 //",
  "GR14hbhvil_u:10671": "laghu-bhāgavate-",
  "GR14hbhvil_u:10672": "govindeti mudā yuktaḥ kīrtayed yas tv ananya-dhīḥ |",
  "GR14hbhvil_u:10673": "pāvanena ca dhanyena teneyaṃ pṛthivī dhṛtā // Hbhv_11.349 //",
  "GR14hbhvil_u:10674": "hari-bhakti-sudhodaye-",
  "GR14hbhvil_u:10675": "na caivam ekaṃ vaktāraṃ jihvā rakṣati vaiṣṇavī |",
  "GR14hbhvil_u:10676": "āśrāvya bhagavat-khyātiṃ jagat kṛtsnaṃ punāti hi // Hbhv_11.350 //",
  "GR14hbhvil_u:10677": "daśama-skandhe (10.4.17) -",
  "GR14hbhvil_u:10678": "yan-nāma gṛhṇann akhilan śrotṝn ātmānam eva ca |",
  "GR14hbhvil_u:10679": "sadyaḥ punāti kiṃ bhūyas tasya spṛṣṭaḥ padā hi te // Hbhv_11.351 //",
  "GR14hbhvil_u:10680": "ata evoktaṃ prahlādena nārasiṃhe-",
  "GR14hbhvil_u:10681": "te santaḥ sarva-bhūtānāṃ nirupādhika-bāndhavāḥ |",
  "GR14hbhvil_u:10682": "ye nṛsiṃha bhavan-nāma gāyanty uccair mudānvitāḥ // Hbhv_11.352 //",
  "GR14hbhvil_u:10683": "sarva-vyadhi-nasitvaṃ",
  "GR14hbhvil_u:10684": "bṛhan-nāradīye bhagavat-toṣa-prasaṅge-",
  "GR14hbhvil_u:10685": "acyutānanda-govinda-nāmoccaraṇa-bhīṣitaḥ |",
  "GR14hbhvil_u:10686": "naśyanti sakalā rogāḥ satyaṃ satyaṃ vadāmy aham // Hbhv_11.353 //",
  "GR14hbhvil_u:10687": "parāśara-saṃhitāyāṃ sāmbaṃ prati vyāsoktau-",
  "GR14hbhvil_u:10688": "na sāmba vyādhijaṃ duḥkhaṃ heyaṃ nānyauṣadhair api |",
  "GR14hbhvil_u:10689": "hari-nāmauṣadhaṃ pītvā vyādhis tyājyo na saṃśayaḥ // Hbhv_11.354 //",
  "GR14hbhvil_u:10690": "skānde-",
  "GR14hbhvil_u:10691": "ādhayo vyādhayo yasya smaraṇān nāma-kīrtanāt |",
  "GR14hbhvil_u:10692": "tadaiva vilayaṃ yānti tam anantaṃ namāmy aham // Hbhv_11.355 //",
  "GR14hbhvil_u:10693": "vahni-purāṇe-",
  "GR14hbhvil_u:10694": "mahā-vyādhi-samācchanno rāja-vadhopāpiditaḥ |",
  "GR14hbhvil_u:10695": "nārāyaṇeti saṅkīrtya nirāṭaṅko bhaven naraḥ // Hbhv_11.356 //",
  "GR14hbhvil_u:10696": "sarva-duḥkhopaśamanatvam",
  "GR14hbhvil_u:10697": "brhad-viṣṇu-purāṇe-",
  "GR14hbhvil_u:10698": "sarva-rogopaśamanaṃ sarvopadrava-nāśanam |",
  "GR14hbhvil_u:10699": "śāntidaṃ sarvāriṣṭānāṃ harer nāmānukīrtanam // Hbhv_11.357 //",
  "GR14hbhvil_u:10700": "brahma-vaivarte-",
  "GR14hbhvil_u:10701": "sarva-pāpa-praśamanaṃ sarvopadrava-nāśanam |",
  "GR14hbhvil_u:10702": "sarva-duḥkha-kṣaya-kāraṃ hari-nāmānukīrtanam // Hbhv_11.358 //",
  "GR14hbhvil_u:10703": "dvādaśa-skandhe (12.12.48)-",
  "GR14hbhvil_u:10704": "saṅkīrtyamāno bhagavān anantaḥ",
  "GR14hbhvil_u:10705": "śrutanubhāvo vyasanaṃ hi puṃsām |",
  "GR14hbhvil_u:10706": "praviśya cittaṃ vidhunoty aśeṣaṃ",
  "GR14hbhvil_u:10707": "yathā tamo 'rko 'bhram ivāti-vātaḥ // Hbhv_11.359 //",
  "GR14hbhvil_u:10708": "viṣṇu-dharmottare-",
  "GR14hbhvil_u:10709": "ārtā viṣaṇṇāḥ śithilāś ca bhītā",
  "GR14hbhvil_u:10710": "ghoreṣu ca vyādhiṣu vartamānāḥ |",
  "GR14hbhvil_u:10711": "saṅkīrtya nārāyaṇa-śabdam ekaṃ",
  "GR14hbhvil_u:10712": "vimukta-duḥkhāḥ sukhino bhavanti // Hbhv_11.360 //",
  "GR14hbhvil_u:10713": "kīrtanad deva-devasya viṣṇor amita-tejasaḥ |",
  "GR14hbhvil_u:10714": "yakṣa-rakṣasa-vetala-bhūta-preta-vinayakaḥ // Hbhv_11.361 //",
  "GR14hbhvil_u:10715": "dakinyo vidravanti sma ye tathānye ca siṃhakaḥ |",
  "GR14hbhvil_u:10716": "sarvānartha-haraṃ tasya nāma-saṅkīrtanaṃ smṛtam // Hbhv_11.362 //",
  "GR14hbhvil_u:10717": "kiṃ ca-",
  "GR14hbhvil_u:10718": "nāma-saṅkīrtanaṃ kṛtvā kṣuṭ-tṛṭ-praskhalitādiṣu |",
  "GR14hbhvil_u:10719": "viyogaṃ śīghram āpnoti sarvānarthair na saṃśayaḥ // Hbhv_11.363 //",
  "GR14hbhvil_u:10720": "pādme devahuti-stutau-",
  "GR14hbhvil_u:10721": "mohanalollasaj-jvāla-jvalal-lokeṣu sarvadā |",
  "GR14hbhvil_u:10722": "yan-nāmāmbhodhara-cchāyāṃ praviṣṭo naiva dahyate // Hbhv_11.364 //",
  "GR14hbhvil_u:10723": "kali-badhapaharitvam",
  "GR14hbhvil_u:10724": "skānde-",
  "GR14hbhvil_u:10725": "kali-kala-ku-sarpasya tīkṣṇa-daṃṣṭrasya mā bhayam |",
  "GR14hbhvil_u:10726": "govinda-nāma-dāvena dagdho yāsyati bhasmatām // Hbhv_11.365 //",
  "GR14hbhvil_u:10727": "bṛhan-nāradīye kali-dharma-prasaṅge-",
  "GR14hbhvil_u:10728": "hari-nāma-parā ye ca ghore kali-yuge narāḥ |",
  "GR14hbhvil_u:10729": "ta eva kṛta-kṛtyāś ca na kalir bādhate hi tān // Hbhv_11.366 //",
  "GR14hbhvil_u:10730": "hare keśava govinda vāsudeva jagan-maya |",
  "GR14hbhvil_u:10731": "itīrayanti te nityaṃ na hi tān bādhate kaliḥ // Hbhv_11.367 //",
  "GR14hbhvil_u:10732": "viṣṇu-dharmottare-",
  "GR14hbhvil_u:10733": "ye'har-niśaṃ jagad-dhātur vāsudevasya kīrtanam |",
  "GR14hbhvil_u:10734": "kurvanti tān nara-vyāghra na kalir bādhate narān // Hbhv_11.368 //",
  "GR14hbhvil_u:10735": "nāraky-uddhārakatvam",
  "GR14hbhvil_u:10736": "nārasiṃhe-",
  "GR14hbhvil_u:10737": "yathā yathā harer nāma kīrtayanti sma nārakāḥ |",
  "GR14hbhvil_u:10738": "tathā tathā harau bhaktim udvahanto divaṃ yayuḥ // Hbhv_11.369 //",
  "GR14hbhvil_u:10739": "itihāsottame-",
  "GR14hbhvil_u:10740": "narake pacyamānānāṃ narāṇāṃ pāpa-karmaṇām |",
  "GR14hbhvil_u:10741": "muktiḥ sañjāyate tasmān nāma-saṅkīrtanād dhareḥ // Hbhv_11.370 //",
  "GR14hbhvil_u:10742": "prārabdha-vināśitvam",
  "GR14hbhvil_u:10743": "ṣaṣṭha-skandhe (6.2.46)-",
  "GR14hbhvil_u:10744": "nātaḥ paraṃ karma-nibandha-kṛntanaṃ",
  "GR14hbhvil_u:10745": "mumukṣatāṃ tīrtha-padānukīrtanāt |",
  "GR14hbhvil_u:10746": "na yat punaḥ karmasu sajjate mano",
  "GR14hbhvil_u:10747": "rajas-tamobhyāṃ kalilaṃ tato 'nyathā // Hbhv_11.371 //",
  "GR14hbhvil_u:10748": "dvādaśe (12.3.44) ca-",
  "GR14hbhvil_u:10749": "yan-nāma-dheyaṃ mriyamāṇa āturaḥ",
  "GR14hbhvil_u:10750": "patan skhalan vā vivaśo gṛṇan pumān |",
  "GR14hbhvil_u:10751": "vimukta-karmārgala uttamāṃ gatiṃ",
  "GR14hbhvil_u:10752": "prāpnoti yakṣyanti na taṃ kalau janāḥ // Hbhv_11.372 //",
  "GR14hbhvil_u:10753": "uktya karma-nibandheti tathā karmārgaleti ca |",
  "GR14hbhvil_u:10754": "avaśya-bhogyatāpatteḥ prārabdhe paryavasyati // Hbhv_11.373 //",
  "GR14hbhvil_u:10755": "ata eva bṛhan-nāradīye-",
  "GR14hbhvil_u:10756": "govindeti japan jantuḥ praty-ahaṃ niyatendriyaḥ |",
  "GR14hbhvil_u:10757": "sarva-pāpa-vinirmuktaḥ suravad bhāsate naraḥ // Hbhv_11.374 //",
  "GR14hbhvil_u:10758": "sarvapārādha-bhajanatvam",
  "GR14hbhvil_u:10759": "viṣṇu-yāmale śrī-bhagavad-uktau-",
  "GR14hbhvil_u:10760": "mama nāmāni loke'smin śraddhayā yas tu kīrtayet |",
  "GR14hbhvil_u:10761": "tasyāparādha-koṭis tu kṣamāmy eva na saṃśayaḥ // Hbhv_11.375 //",
  "GR14hbhvil_u:10762": "sarva-sampūrti-kāritvam",
  "GR14hbhvil_u:10763": "aṣṭama-skandhe (8.23.16) śrī-bhagavantaṃ prati śrī-śukroktau-",
  "GR14hbhvil_u:10764": "mantratas tantrataś chidraṃ deśa-kālārha-vastutaḥ |",
  "GR14hbhvil_u:10765": "sarvaṃ karoti niśchidram anusaṅkīrtanaṃ tava // Hbhv_11.376 //",
  "GR14hbhvil_u:10766": "skānde ca-",
  "GR14hbhvil_u:10767": "yasya smṛtyā ca nāmoktyā tapo-yajña-kriyādiṣu |",
  "GR14hbhvil_u:10768": "nyūnaṃ sampūrṇatām eti sadyo vande tam acyutam // Hbhv_11.377 //",
  "GR14hbhvil_u:10769": "sarva-vedādhikatvam",
  "GR14hbhvil_u:10770": "viṣṇu-dharmottare śrī-prahlādoktau-",
  "GR14hbhvil_u:10771": "rg-vedo hi yajur-vedaḥ sāma-vedo 'py atharvaṇaḥ |",
  "GR14hbhvil_u:10772": "adhītas tena yenoktaṃ harir ity akṣara-dvayam // Hbhv_11.378 //",
  "GR14hbhvil_u:10773": "skānde śrī-parvaty-uktau-",
  "GR14hbhvil_u:10774": "mā ṛco mā yajus tāta mā sāma paṭha kiṃcana |",
  "GR14hbhvil_u:10775": "govindeti harer nāma geyaṃ gāyasva nityaśaḥ // Hbhv_11.379 //",
  "GR14hbhvil_u:10776": "pādme ca śrī-rāmāṣṭottara-śata-nāma-stotre-",
  "GR14hbhvil_u:10777": "viṣṇor ekaika-nāmāpi sarva-vedādhikaṃ matam |",
  "GR14hbhvil_u:10778": "tadṛṅ-nāma-sahasreṇa rāma-nāma samaṃ smṛtam // Hbhv_11.380 //",
  "GR14hbhvil_u:10779": "sarva-tīrthādhikatvam",
  "GR14hbhvil_u:10780": "skānde-",
  "GR14hbhvil_u:10781": "kurukṣetreṇa kiṃ tasya kiṃ kasya puskareṇa vā |",
  "GR14hbhvil_u:10782": "jihvāgre vasate yasya harir ity akṣara-dvayam // Hbhv_11.381 //",
  "GR14hbhvil_u:10783": "vāmane-",
  "GR14hbhvil_u:10784": "tīrtha-koṭi-sahasrāṇi tīrtha-koṭi-śatāni ca |",
  "GR14hbhvil_u:10785": "tani sarvāṇy avāpnoti viṣṇor nāmānukīrtanāt // Hbhv_11.382 //",
  "GR14hbhvil_u:10786": "viśvāmitra-saṃhitāyām-",
  "GR14hbhvil_u:10787": "viśrutāṇi bahūny eva tīrthāni bahudhāni ca |",
  "GR14hbhvil_u:10788": "koty-aṃśenāpi tulyāni nāma-kīrtanato hareḥ // Hbhv_11.383 //",
  "GR14hbhvil_u:10789": "laghu-bhāgavate-",
  "GR14hbhvil_u:10790": "kiṃ tata vedāgama-śāstra-vistarais",
  "GR14hbhvil_u:10791": "tīrthair anekair api kiṃ prayojanam |",
  "GR14hbhvil_u:10792": "yady ātmano vāñchasi mukti-kāraṇaṃ",
  "GR14hbhvil_u:10793": "govinda govinda iti sphutaṃ raṭa // Hbhv_11.384 //",
  "GR14hbhvil_u:10794": "sarva-sat-karmādhikatvam",
  "GR14hbhvil_u:10795": "go-koṭi-dānaṃ grahaṇe khagasya",
  "GR14hbhvil_u:10796": "prayāga-gaṅgodaka-kalpa-vāsaḥ |",
  "GR14hbhvil_u:10797": "yajñāyutaṃ meru-suvarṇa-dānaṃ",
  "GR14hbhvil_u:10798": "govinda-kīrter na samaṃ śatāṃśaiḥ // Hbhv_11.385 //",
  "GR14hbhvil_u:10799": "baudhayana-saṃhitāyām-",
  "GR14hbhvil_u:10800": "iṣṭa-pūrtāni karmāṇi su-bahūni kṛtāny api |",
  "GR14hbhvil_u:10801": "bhava-hetūni tāny eva harer nāma tu muktidam // Hbhv_11.386 //",
  "GR14hbhvil_u:10802": "gāruḍe śrī-śaunakāmbarīṣa-saṃvāde-",
  "GR14hbhvil_u:10803": "vājapeya-sahasrāṇāṃ nityaṃ phalam abhīpsasi |",
  "GR14hbhvil_u:10804": "prātar utthāya bhūpāla kuru govinda-kīrtanam // Hbhv_11.387 //",
  "GR14hbhvil_u:10805": "kiṃ kariṣyati sāṅkhyena kiṃ yogair nara-nāyaka |",
  "GR14hbhvil_u:10806": "muktim icchasi rājendra kuru govinda-kīrtanam // Hbhv_11.388 //",
  "GR14hbhvil_u:10807": "tṛtīya-skandhe (3.33.7) śrī-kapila-devaṃ prati devahūty-uktau-",
  "GR14hbhvil_u:10808": "aho bata śvapaco 'to garīyān",
  "GR14hbhvil_u:10809": "yaj-jihvāgre vartate nāma tubhyam |",
  "GR14hbhvil_u:10810": "tepus tapas te juhuvur sasnur aryā",
  "GR14hbhvil_u:10811": "brahmānūcur nāma gṛhṇanti ye te // Hbhv_11.389 //",
  "GR14hbhvil_u:10812": "sarva-tīrtha-pradatvaṃ",
  "GR14hbhvil_u:10813": "skānde brahma-nārada-saṃvāde caturmāsya-māhātmye-",
  "GR14hbhvil_u:10814": "etat sad-varga-haraṇaṃ ripu-nigrahaṇaṃ param |",
  "GR14hbhvil_u:10815": "adhyātma-mūlam etad dhi viṣṇor nāmānukīrtanam // Hbhv_11.390 //",
  "GR14hbhvil_u:10816": "viṣṇu-dharmottare --",
  "GR14hbhvil_u:10817": "hṛdi kṛtvā tathā kāmam abhīṣṭaṃ dvija-puṅgavaḥ |",
  "GR14hbhvil_u:10818": "ekaṃ nāma japed yas tu śataṃ kāmān avāpnuyāt // Hbhv_11.391 //",
  "GR14hbhvil_u:10819": "tatraiva śrī-kṛṣṇāmṛta-stotre-",
  "GR14hbhvil_u:10820": "sarva-maṅgala-maṅgalyam āyuṣyaṃ vyādhi-nāśanam |",
  "GR14hbhvil_u:10821": "bhukti-mukti-pradaṃ divyaṃ vāsudevasya kīrtanam // Hbhv_11.392 //",
  "GR14hbhvil_u:10822": "śrī-nārāyaṇa-vyūha-stave-",
  "GR14hbhvil_u:10823": "parihāsopahāsādyair viṣṇor gṛhṇanti nāma te |",
  "GR14hbhvil_u:10824": "kṛtārthās te'pi manujās tebhyo 'pīha namo namaḥ // Hbhv_11.393 //",
  "GR14hbhvil_u:10825": "vārāhe ca-",
  "GR14hbhvil_u:10826": "te dhanyās te kṛtārthāś ca tair eva sukṛtaṃ kṛtam |",
  "GR14hbhvil_u:10827": "tair āptaṃ janmanaḥ prāpyaṃ ye kāle kīrtayanti mām // Hbhv_11.394 //",
  "GR14hbhvil_u:10828": "viśeṣataḥ kalau-",
  "GR14hbhvil_u:10829": "sakṛd uccārayanty etad durlabhaṃ cākṛtātmanām |",
  "GR14hbhvil_u:10830": "kalau yuge harer nāma te kṛtārthā na saṃśayaḥ // Hbhv_11.395 //",
  "GR14hbhvil_u:10831": "ekādaśa-skandhe (11.5.36) ca-",
  "GR14hbhvil_u:10832": "kaliṃ sabhājayanty āryā guṇa-jāḥ sāra-bhāginaḥ |",
  "GR14hbhvil_u:10833": "yatra saṅkīrtanenaiva sarvaḥ svartho 'bhilabhyate // Hbhv_11.396 //",
  "GR14hbhvil_u:10834": "skānde tatraiva-",
  "GR14hbhvil_u:10835": "tathā caivottamaṃ loke tapaḥ śrī-hari-kīrtanam |",
  "GR14hbhvil_u:10836": "kalau yuge viśeṣeṇa viṣṇu-prītyai samācaret // Hbhv_11.397 //",
  "GR14hbhvil_u:10837": "sarva-śaktimattvam",
  "GR14hbhvil_u:10838": "yathā skānde-",
  "GR14hbhvil_u:10839": "dāna-vrata-tapas-tīrtha-yātrādīnāṃ ca yāḥ sthitāḥ |",
  "GR14hbhvil_u:10840": "śaktayo deva-mahatāṃ sarva-pāpa-harāḥ śubhāḥ // Hbhv_11.398 //",
  "GR14hbhvil_u:10841": "rāja-sūyāśvamedhānāṃ jñānasyādhyātma-vastunaḥ |",
  "GR14hbhvil_u:10842": "ākṛṣya hariṇā sarvāḥ sthāpitāḥ sveṣu nāmasu // Hbhv_11.399 //",
  "GR14hbhvil_u:10843": "vāto 'py ato harer nāmna ugrāṇām api duḥsahaḥ |",
  "GR14hbhvil_u:10844": "sarveṣāṃ pāpa-rāśīnāṃ yathaiva tamasāṃ raviḥ // Hbhv_11.400 //",
  "GR14hbhvil_u:10845": "ataiva brahmāṇḍe-",
  "GR14hbhvil_u:10846": "sarvārtha-śakti-yuktasya devadevasya cakriṇaḥ |",
  "GR14hbhvil_u:10847": "yac cābhirucitaṃ nāma tat sarvārtheṣu yojayet // Hbhv_11.401 //",
  "GR14hbhvil_u:10848": "jagad-ānandakatvam",
  "GR14hbhvil_u:10849": "śrīmad-bhagavad-gītāsu [11.36]-",
  "GR14hbhvil_u:10850": "sthāne hṛṣīkeśa tava prakīrtyā",
  "GR14hbhvil_u:10851": "jagat prahṛṣyaty anurajyate ca |",
  "GR14hbhvil_u:10852": "rakṣāṃsi bhītāni diśo dravanti",
  "GR14hbhvil_u:10853": "sarve namasyanti ca siddhasaṃghāḥ // Hbhv_11.402 //",
  "GR14hbhvil_u:10854": "jagad-vandyatāpādakatvam",
  "GR14hbhvil_u:10855": "bṛhan-nāradīye-",
  "GR14hbhvil_u:10856": "nārāyaṇa jagannātha vāsudeva janārdana |",
  "GR14hbhvil_u:10857": "itīrayanti ye nityaṃ te vai sarvatra vanditāḥ // Hbhv_11.403 //",
  "GR14hbhvil_u:10858": "śrī-sūtenoktaṃ tatraiva yajñadhvajopākhyānānte-",
  "GR14hbhvil_u:10859": "svapan bhuñjan vrajaṃs tiṣṭhaṃś ca vadaṃs tathā |",
  "GR14hbhvil_u:10860": "ye vadanti harer nāma tebhyo nityaṃ namo namaḥ // Hbhv_11.404 //",
  "GR14hbhvil_u:10861": "śrī-nārāyaṇa-vyūha-stave-",
  "GR14hbhvil_u:10862": "strī śūdraḥ pukkaśo vāpi ye cānye pāpa-yonayaḥ |",
  "GR14hbhvil_u:10863": "kīrtayanti hariṃ bhaktyā tebhyo 'pīha namo namaḥ // Hbhv_11.405 //",
  "GR14hbhvil_u:10864": "agaty-eka-gatitvam",
  "GR14hbhvil_u:10865": "pādme bṛhat-sahasra-nāma-kathanārambhe-",
  "GR14hbhvil_u:10866": "ananya-gatayo martyā bhogino 'pi parantapāḥ |",
  "GR14hbhvil_u:10867": "jñāna-vairāgya-rahitā brahmacaryādi-varjitāḥ // Hbhv_11.406 //",
  "GR14hbhvil_u:10868": "sarva-dharmojjhitā viṣṇor nāma-mātraika-jalpakāḥ |",
  "GR14hbhvil_u:10869": "sukhena yāṃ gatiṃ yānti na tāṃ sarve'pi dhārmikāḥ // Hbhv_11.407 //",
  "GR14hbhvil_u:10870": "sadā sarvatra sevyatvam",
  "GR14hbhvil_u:10871": "viṣṇu-dharme kṣatra-bandhūpākhyāne-",
  "GR14hbhvil_u:10872": "na deśa-niyamas tasmin na kāla-niyamas tathā |",
  "GR14hbhvil_u:10873": "nocchiṣṭhādau niṣedho 'sti śrī-harer nāmni lubdhaka // Hbhv_11.408 //",
  "GR14hbhvil_u:10874": "skānde, pādme vaiśākha-māhātmye, viṣṇu-dharmottare ca-",
  "GR14hbhvil_u:10875": "cakrāyudhasya nāmāni sadā sarvatra kīrtayet |",
  "GR14hbhvil_u:10876": "nāśaucaṃ kīrtane tasya sa pavitra-karo yataḥ // Hbhv_11.409 //",
  "GR14hbhvil_u:10877": "punaḥ skandhe-",
  "GR14hbhvil_u:10878": "na deśa-kālāvasthāsu śuddhy-ādikam apekṣate |",
  "GR14hbhvil_u:10879": "kintu svatantram evaitan nāma kāmita-kāmadam // Hbhv_11.410 //",
  "GR14hbhvil_u:10880": "vaiśvānara-saṃhitāyām-",
  "GR14hbhvil_u:10881": "na deśa-kāla-niyamo na śaucāśauca-nirṇayaḥ |",
  "GR14hbhvil_u:10882": "paraṃ saṅkīrtanād eva rāma rāmeti mucyate // Hbhv_11.411 //",
  "GR14hbhvil_u:10883": "vaiṣṇava-cintāmaṇau śrī-yudhiṣṭhiraṃ prati śrī-nārada-vākyaṃ-",
  "GR14hbhvil_u:10884": "na deśa-niyamo rājan na kāla-niyamas tathā |",
  "GR14hbhvil_u:10885": "vidyate nātra sandeho viṣṇor nāmānukīrtane // Hbhv_11.412 //",
  "GR14hbhvil_u:10886": "kālo 'sti dāne yajñe ca sthāne kālo 'sti saj-jape |",
  "GR14hbhvil_u:10887": "viṣṇu-saṅkīrtane kālo nāsty atra pṛthivī-tale // Hbhv_11.413 //",
  "GR14hbhvil_u:10888": "dvitīya-skandhe [BhP 2.1.11]-",
  "GR14hbhvil_u:10889": "etan nirvidyamānānām icchatām akuto-bhayam |",
  "GR14hbhvil_u:10890": "yogināṃ nṛpa nirṇītaṃ harer nāmānukīrtanam // Hbhv_11.414 //",
  "GR14hbhvil_u:10891": "mukti-pradatvam",
  "GR14hbhvil_u:10892": "vārāhe-",
  "GR14hbhvil_u:10893": "nārāyaṇācyutānanta vāsudeveti yo naraḥ |",
  "GR14hbhvil_u:10894": "satataṃ kīrtayed bhūmi yāti mallayatāṃ sa hi // Hbhv_11.415 //",
  "GR14hbhvil_u:10895": "gāruḍe-",
  "GR14hbhvil_u:10896": "kiṃ kariṣyati sāṅkhyena kiṃ yogair nara-nāyaka |",
  "GR14hbhvil_u:10897": "muktim icchasi rājendra kuru govinda-kīrtanam // Hbhv_11.416 //",
  "GR14hbhvil_u:10898": "yathā, padma-purāṇe uttara-khaṇḍe--",
  "GR14hbhvil_u:10899": "sakṛd uccāritaṃ yena harir ity akṣara-dvayam |",
  "GR14hbhvil_u:10900": "baddhaḥ parikaras tena mokṣāya gamanaṃ prati // Hbhv_11.417 //",
  "GR14hbhvil_u:10901": "brahma-purāṇe-",
  "GR14hbhvil_u:10902": "apy anya-citto 'śuddho vā yaḥ sadā kīrtayed dharim |",
  "GR14hbhvil_u:10903": "so 'pi doṣa-kṣayān muktiṃ labhec cedi-patir yathā // Hbhv_11.418 //",
  "GR14hbhvil_u:10904": "pādme devahūti-stutau-",
  "GR14hbhvil_u:10905": "sakṛd uccārayed yas tu nārāyaṇam atandritaḥ |",
  "GR14hbhvil_u:10906": "śuddhāntaḥkaraṇo bhūtvā virvāṇam adhigacchati // Hbhv_11.419 //",
  "GR14hbhvil_u:10907": "mātsye-",
  "GR14hbhvil_u:10908": "para-dāra-rato vāpi parāpakṛti-kārakaḥ |",
  "GR14hbhvil_u:10909": "sa śuddho muktim āpnoti harer nāmānukīrtanāt // Hbhv_11.420 //",
  "GR14hbhvil_u:10910": "vaiśampāyana-saṃhitāyām-",
  "GR14hbhvil_u:10911": "sarva-dharma-bahir-bhūtaḥ sarva-pāpa-ratas tathā |",
  "GR14hbhvil_u:10912": "mucyate nātra sandeho viṣṇor nāmānukīrtanāt // Hbhv_11.421 //",
  "GR14hbhvil_u:10913": "bṛhan-nāradīye [1.2.49]-",
  "GR14hbhvil_u:10914": "yathā kathañcit yan nāsti kīrtite vā śrute'pi vā |",
  "GR14hbhvil_u:10915": "pāpino 'pi viśuddhāḥ syuḥ śuddhā mokṣam avāpnuyuḥ // Hbhv_11.422 //",
  "GR14hbhvil_u:10916": "bhārata-vibhāge-",
  "GR14hbhvil_u:10917": "prāṇa-prayāṇa-pātheyaṃ saṃsāra-vyādhi-bheṣajam |",
  "GR14hbhvil_u:10918": "duḥkha-śoka-paritrāṇaṃ harir ity akṣara-dvayam // Hbhv_11.423 //",
  "GR14hbhvil_u:10919": "nāradīye-",
  "GR14hbhvil_u:10920": "navyaṃ navyaṃ nāma-dheyaṃ murārer",
  "GR14hbhvil_u:10921": "yad yac caitad geya-pīyūṣa-puṣṭam |",
  "GR14hbhvil_u:10922": "ye gāyanti tyakta-lajjāḥ sa-harṣaṃ",
  "GR14hbhvil_u:10923": "jīvan-muktāḥ saṃśayo nāsti tatra // Hbhv_11.424 //",
  "GR14hbhvil_u:10924": "prathama-skandhe [BhP 1.1.14]-",
  "GR14hbhvil_u:10925": "āpannaḥ saṃsṛtiṃ ghorāṃ yan-nāma vivaśo gṛṇan |",
  "GR14hbhvil_u:10926": "tataḥ sadyo vimucyeta yad bibheti svayaṃ bhayam // Hbhv_11.425 //",
  "GR14hbhvil_u:10927": "tṛtīye [BhP 3.9.15] brahma-stutau-",
  "GR14hbhvil_u:10928": "yasyāvatāra-guṇa-karma-viḍambanāni",
  "GR14hbhvil_u:10929": "nāmāni ye'su-vigame vivaśā gṛṇanti |",
  "GR14hbhvil_u:10930": "te'naika-janma-śamalaṃ sahasaiva hitvā",
  "GR14hbhvil_u:10931": "saṃyānty apāvṛtāmṛtaṃ tam ajaṃ prapadye // Hbhv_11.426 //",
  "GR14hbhvil_u:10932": "ṣaṣṭhe [BhP 6.3.24]-",
  "GR14hbhvil_u:10933": "etāvatālam agha-nirharaṇāya puṃsāṃ",
  "GR14hbhvil_u:10934": "saṅkīrtanaṃ bhagavato guṇa-karma-nāmnām |",
  "GR14hbhvil_u:10935": "vikruśya putram aghavān yad ajāmilo 'pi",
  "GR14hbhvil_u:10936": "nārāyaṇeti mriyamāṇa iyāya muktim // Hbhv_11.427 //",
  "GR14hbhvil_u:10937": "śrī-vaikuṇṭha-loka-prāpakatvam",
  "GR14hbhvil_u:10938": "uktaṃ ca laiṅge śrī-nāradaṃ prati śrī-śivena-",
  "GR14hbhvil_u:10939": "vrajaṃs tiṣṭhan svapann aśnan śvasan vākya-prapūraṇe |",
  "GR14hbhvil_u:10940": "nāma-saṅkīrtanaṃ viṣṇor helayā kali-mardanam |",
  "GR14hbhvil_u:10941": "kṛtvā svarūpatāṃ yāti bhakti-yuktaṃ paraṃ vrajet // Hbhv_11.428 //",
  "GR14hbhvil_u:10942": "nāradīye śrī-brahmaṇā-",
  "GR14hbhvil_u:10943": "brāhmaṇaḥ śvapacīṃ bhuñjan viśeṣeṇa rajasvalām |",
  "GR14hbhvil_u:10944": "aśnāti surayā pakvaṃ maraṇe harim uccaran // Hbhv_11.429 //",
  "GR14hbhvil_u:10945": "abhakṣyāgamyayor jātaṃ vihāyāghaugha-sañcayam |",
  "GR14hbhvil_u:10946": "prayāti viṣṇu-sālokyaṃ vimukto bhava-bandhanaiḥ // Hbhv_11.430 //",
  "GR14hbhvil_u:10947": "bṛhan-nāradīye [1.11.101] śukraṃ prati śrī-balinā-",
  "GR14hbhvil_u:10948": "jihvāgre vartate yasya harir ity akṣara-dvayam |",
  "GR14hbhvil_u:10949": "viṣṇor lokam avāpnoti punar āvṛtti-durlabham // Hbhv_11.431 //",
  "GR14hbhvil_u:10950": "pādme-",
  "GR14hbhvil_u:10951": "yatra tatra sthito vāpi kṛṣṇa kṛṣṇeti kīrtayet |",
  "GR14hbhvil_u:10952": "sarva-pāpa-viśuddhātmā sa gacchet paramāṃ gatim // Hbhv_11.432 //",
  "GR14hbhvil_u:10953": "tatraiva vaiśākha-māhātmye ambarīṣaṃ prati nāradena-",
  "GR14hbhvil_u:10954": "tad eva puṇyaṃ paramaṃ pavitraṃ",
  "GR14hbhvil_u:10955": "govinda-gehe gamanāya patram |",
  "GR14hbhvil_u:10956": "tad eva loke sukṛtaika-satraṃ",
  "GR14hbhvil_u:10957": "yad ucyate keśava-nāma-mātram // Hbhv_11.433 //",
  "GR14hbhvil_u:10958": "brahma-vaivarte-",
  "GR14hbhvil_u:10959": "evaṃ saṅgrahaṇī-putrābhidhāna-vyājato harim |",
  "GR14hbhvil_u:10960": "samuccāryānta-kāle'gād dhāma tat paramaṃ hareḥ // Hbhv_11.434 //",
  "GR14hbhvil_u:10961": "nārāyaṇam iti vyājād uccārya kaluṣāśrayaḥ |",
  "GR14hbhvil_u:10962": "ajāmilo 'py agād dhāma kim uta śraddhayā gṛṇan // Hbhv_11.435 //",
  "GR14hbhvil_u:10963": "ṣaṣṭha-skandhe [BhP 6.2.49]-",
  "GR14hbhvil_u:10964": "mriyamāṇo harer nāma gṛṇan putropacāritam |",
  "GR14hbhvil_u:10965": "ajāmilo 'py agād dhāma kim uta śraddhayā gṛṇan // Hbhv_11.436 //",
  "GR14hbhvil_u:10966": "vāmane -",
  "GR14hbhvil_u:10967": "ye kīrtayanti varadaṃ vara-padmanābhaṃ",
  "GR14hbhvil_u:10968": "śaṅkhābja-cakra-śara-cāpa-gadāsi-hastam |",
  "GR14hbhvil_u:10969": "padmālayā-vadana-paṅkaja-ṣaṭ-padākṣaṃ",
  "GR14hbhvil_u:10970": "nūnaṃ prayānti sadanaṃ madhu-ghātinas te // Hbhv_11.437 //",
  "GR14hbhvil_u:10971": "āṅgirasa-purāṇe-",
  "GR14hbhvil_u:10972": "vāsudeveti manuja uccārya bhava-bhītitaḥ |",
  "GR14hbhvil_u:10973": "tan-muktaḥ padam āpnoti viṣṇor eva na saṃśayaḥ // Hbhv_11.438 //",
  "GR14hbhvil_u:10974": "nandi-purāṇe-",
  "GR14hbhvil_u:10975": "sarvadā sarva-kāleṣu ye'pi kurvanti pātakam |",
  "GR14hbhvil_u:10976": "nāma-saṅkīrtanaṃ kṛtvā yānti viṣṇoḥ paraṃ padam // Hbhv_11.439 //",
  "GR14hbhvil_u:10977": "viśeṣataḥ kalau, dvādaśa-skandhe [BhP 12.3.51]-",
  "GR14hbhvil_u:10978": "kaler doṣa-nidhe rājann asti hy eko mahān guṇaḥ |",
  "GR14hbhvil_u:10979": "kīrtanād eva kṛṣṇasya mukta-saṅgaḥ paraṃ vrajet // Hbhv_11.440 //",
  "GR14hbhvil_u:10980": "yathā gāruḍe-",
  "GR14hbhvil_u:10981": "yad icchasi paraṃ jñānaṃ jñānād yat paramaṃ padam |",
  "GR14hbhvil_u:10982": "tad-ādareṇa rājendra kuru govinda-kīrtanam // Hbhv_11.441 //",
  "GR14hbhvil_u:10983": "śrī-bhagavat-prīṇanatvam",
  "GR14hbhvil_u:10984": "vārāhe-",
  "GR14hbhvil_u:10985": "vāsudevasya saṅkīrtyā surāpo vyādhito 'pi vā |",
  "GR14hbhvil_u:10986": "mukto jāyeta niyataṃ mahā-viṣṇuḥ prasīdati // Hbhv_11.442 //",
  "GR14hbhvil_u:10987": "bṛhan-nāradīye [1.34.23]-",
  "GR14hbhvil_u:10988": "nāma-saṅkīrtanaṃ viṣṇoḥ kṣut-tṛṭ-praskhalitādiṣu |",
  "GR14hbhvil_u:10989": "karoti satataṃ viprās tasya prīto hy adhokṣajaḥ // Hbhv_11.443 //",
  "GR14hbhvil_u:10990": "viṣṇu-dharmottare-",
  "GR14hbhvil_u:10991": "nāma-saṅkīrtanaṃ viṣṇoḥ kṣut-tṛṭ-praskhalitādiṣu |",
  "GR14hbhvil_u:10992": "yaḥ karoti mahābhāga tasya tuṣyati keśavaḥ // Hbhv_11.444 //",
  "GR14hbhvil_u:10993": "atha śrī-bhagavad-vaśīkāritvam",
  "GR14hbhvil_u:10994": "viṣṇu-rahasye -",
  "GR14hbhvil_u:10995": "yad abhyarcya hariṃ bhaktyā kṛte kratu-śatair api |",
  "GR14hbhvil_u:10996": "phalaṃ prāpnoty avikalaṃ kalau govinda-kīrtanāt // Hbhv_11.445 //",
  "GR14hbhvil_u:10997": "ādi-purāṇe-",
  "GR14hbhvil_u:10998": "gītvā ca mama nāmāni vicaren mama sannidhau |",
  "GR14hbhvil_u:10999": "idaṃ bravīmi te satyaṃ krīto 'haṃ tasya cārjuna // Hbhv_11.446 //",
  "GR14hbhvil_u:11000": "gītvā ca mama nāmāni vicaren mama sannidhau |",
  "GR14hbhvil_u:11001": "iti bravīmi te satyaṃ krīto 'haṃ tasya cārjuna // Hbhv_11.447 //",
  "GR14hbhvil_u:11002": "iti |",
  "GR14hbhvil_u:11003": "evaṃ ca śrutvā ca mama nāmāni ity ādi // Hbhv_11.448 //",
  "GR14hbhvil_u:11004": "viṣṇu-dharme prahlādena-",
  "GR14hbhvil_u:11005": "jitaṃ tena jitaṃ tena jitaṃ teneti niścitam |",
  "GR14hbhvil_u:11006": "jihvāgre vartate yasya harir ity akṣara-dvayam // Hbhv_11.449 //",
  "GR14hbhvil_u:11007": "svataḥ parama-puruṣārthatvam",
  "GR14hbhvil_u:11008": "skānde kāśī-khaṇḍe, pādme ca vaiśākha-māhātmye-",
  "GR14hbhvil_u:11009": "idam eva hi māṅgalyam etad eva dhanārjanam |",
  "GR14hbhvil_u:11010": "jīvitasya phalaṃ caitad yad dāmodara-kīrtanam // Hbhv_11.450 //",
  "GR14hbhvil_u:11011": "prabhāsa-khaṇḍe-",
  "GR14hbhvil_u:11012": "madhura-madhuram etan maṅgalaṃ maṅgalānāṃ",
  "GR14hbhvil_u:11013": "sakala-nigama-vallī-sat-phalaṃ cit-svarūpam |",
  "GR14hbhvil_u:11014": "sakṛd api parigītaṃ śraddhayā helayā vā",
  "GR14hbhvil_u:11015": "bhṛgu-vara nara-mātraṃ tārayet kṛṣṇa-nāma // Hbhv_11.451 //",
  "GR14hbhvil_u:11016": "viṣṇu-rahasye-",
  "GR14hbhvil_u:11017": "etad eva paraṃ jñānam etad eva paraṃ tapaḥ |",
  "GR14hbhvil_u:11018": "etad eva paraṃ tattvaṃ vāsudevasya kīrtanam // Hbhv_11.452 //",
  "GR14hbhvil_u:11019": "vaiṣṇava-cintāmaṇau śrī-śivomā-saṃvāde-",
  "GR14hbhvil_u:11020": "aghacchit-smaraṇaṃ viṣṇor bahv-āyāsena sādhyate |",
  "GR14hbhvil_u:11021": "oṣṭha-spandana-mātreṇa kīrtanaṃ tu tato varam // Hbhv_11.453 //",
  "GR14hbhvil_u:11022": "anyatra ca-",
  "GR14hbhvil_u:11023": "yena janma-śataiḥ pūrvaṃ vāsudevaḥ samarcitaḥ |",
  "GR14hbhvil_u:11024": "tan-mukhe hari-nāmāni sadā tiṣṭhanti bhārata // Hbhv_11.454 //",
  "GR14hbhvil_u:11025": "viśeṣataḥ kalau, rahasye-",
  "GR14hbhvil_u:11026": "yad abhyarcya hariṃ bhaktyā kṛte kratu-śatair api |",
  "GR14hbhvil_u:11027": "phalaṃ prāpnoty avikalaṃ kalau govinda-kīrtanāt // Hbhv_11.455 //",
  "GR14hbhvil_u:11028": "viṣṇu-purāṇe [ViP 6.2.17]-",
  "GR14hbhvil_u:11029": "dhyāyan kṛte yajan yajñais tretāyāṃ dvāpare'rcayan |",
  "GR14hbhvil_u:11030": "yad āpnoti tad āpnoti kalau saṅkīrtya keśavam // Hbhv_11.456 //",
  "GR14hbhvil_u:11031": "dvādaśa-skandhe [BhP 12.3.52]",
  "GR14hbhvil_u:11032": "kṛte yad dhyāyato viṣṇuṃ tretāyāṃ yajato makhaiḥ |",
  "GR14hbhvil_u:11033": "dvāpare paricaryāyāṃ kalau tad dhari-kīrtanāt // Hbhv_11.457 //",
  "GR14hbhvil_u:11034": "ekādaśe [BhP 11.5.32]-",
  "GR14hbhvil_u:11035": "kṛṣṇa-varṇaṃ tviṣākṛṣṇaṃ sāṅgopāṅgāstra-pārṣadam |",
  "GR14hbhvil_u:11036": "yajñaiḥ saṅkīrtana-prāyair yajanti hi su-medhasaḥ // Hbhv_11.458 //",
  "GR14hbhvil_u:11037": "skānde ca-",
  "GR14hbhvil_u:11038": "mahā-bhāgavatā nityaṃ kalau kurvanti kīrtanam // Hbhv_11.459 //",
  "GR14hbhvil_u:11039": "bṛhan-nāradīye [1.40.115] nāradoktaṃ -",
  "GR14hbhvil_u:11040": "harer nāmaiva nāmaiva nāmaiva mama jīvanam |",
  "GR14hbhvil_u:11041": "kalau nāsty eva nāsty eva nāsty eva gatir anyathā // Hbhv_11.460 //",
  "GR14hbhvil_u:11042": "ataivoktam-",
  "GR14hbhvil_u:11043": "sakṛd uccārayanty eva harer nāma cid-ātmakam |",
  "GR14hbhvil_u:11044": "phalaṃ nāsya kṣamo vaktuṃ sahasra-vadano vidhiḥ // Hbhv_11.461 //",
  "GR14hbhvil_u:11045": "pādmottara-khaṇḍe śrī-rāmāṣṭottara-śata-nāma-stotre śrī-śivena-",
  "GR14hbhvil_u:11046": "ra-kārādīni nāmāni śṛṇvato devi jāyate |",
  "GR14hbhvil_u:11047": "prītir me manaso nityaṃ rāma-nāma-viśaṅkayā // Hbhv_11.462 //",
  "GR14hbhvil_u:11048": "vaiṣṇava-cintāmaṇau-",
  "GR14hbhvil_u:11049": "īśo 'haṃ sarva-jagatāṃ nāmnāṃ viṣṇor hi jāpakaḥ |",
  "GR14hbhvil_u:11050": "satyaṃ satyaṃ vadāmy eṣa harer nāma gatir nṝṇām // Hbhv_11.463 //",
  "GR14hbhvil_u:11051": "ādi-purāṇe ca śrī-kṛṣṇārjuna-saṃvāde-",
  "GR14hbhvil_u:11052": "śraddhayā helayā nāma raṭanti mama jantavaḥ |",
  "GR14hbhvil_u:11053": "teṣāṃ nāma sadā pārtha vartate hṛdaye mama // Hbhv_11.464 //",
  "GR14hbhvil_u:11054": "na nāma sadṛśaṃ jñānaṃ na nāma sadṛśaṃ vratam |",
  "GR14hbhvil_u:11055": "na nāma sadṛśaṃ dhyānaṃ na nāma sadṛśaṃ phalam // Hbhv_11.465 //",
  "GR14hbhvil_u:11056": "na nāma sadṛśas tyāgo na nāma sadṛśaḥ śamaḥ |",
  "GR14hbhvil_u:11057": "na nāma sadṛśaṃ puṇyaṃ na nāma sadṛśī gatiḥ // Hbhv_11.466 //",
  "GR14hbhvil_u:11058": "kiṃ ca-",
  "GR14hbhvil_u:11059": "nāmaiva paramā muktir nāmaiva paramā gatiḥ |",
  "GR14hbhvil_u:11060": "nāmaiva paramā śāntir nāmaiva paramā sthitiḥ // Hbhv_11.467 //",
  "GR14hbhvil_u:11061": "nāmaiva paramā bhaktir nāmaiva paramā matiḥ |",
  "GR14hbhvil_u:11062": "nāmaiva paramā prītir nāmaiva paramā smṛtiḥ // Hbhv_11.468 //",
  "GR14hbhvil_u:11063": "nāmaiva kāraṇaṃ jantor nāmaiva prabhur eva ca |",
  "GR14hbhvil_u:11064": "nāmaiva paramārādhyo nāmaiva paramo guruḥ // Hbhv_11.469 //",
  "GR14hbhvil_u:11065": "kiṃ ca-",
  "GR14hbhvil_u:11066": "nāma-yuktān janān dṛṣṭvā snigdho bhavati yo naraḥ |",
  "GR14hbhvil_u:11067": "sa yāti paramaṃ sthānaṃ viṣṇunā saha modate // Hbhv_11.470 //",
  "GR14hbhvil_u:11068": "tasmān nāmāni kaunteya bhajasva dṛḍha-mānasaḥ |",
  "GR14hbhvil_u:11069": "nāma-yuktaḥ priyo 'smākaṃ nāma-yukto bhavārjuna // Hbhv_11.471 //",
  "GR14hbhvil_u:11070": "atha śrī-bhagavan-nāma-japasya smaraṇasya ca |",
  "GR14hbhvil_u:11071": "śravaṇasyāpi māhātmyam īṣad bhedād vilikhyate // Hbhv_11.472 //",
  "GR14hbhvil_u:11072": "atha śrīman-nāma-japa-māhātmyam",
  "GR14hbhvil_u:11073": "viṣṇu-rahasye śrī-bhagavad-uktau-",
  "GR14hbhvil_u:11074": "satyaṃ bravīmi manujāḥ svayam ūrdva-bāhur",
  "GR14hbhvil_u:11075": "yo māṃ mukunda narasiṃha janārdaneti |",
  "GR14hbhvil_u:11076": "jīvan japaty anudinaṃ maraṇe ṛṇīva",
  "GR14hbhvil_u:11077": "pāṣāṇa-kāṣṭha-sadṛśāya dadāmy abhīṣṭam // Hbhv_11.473 //",
  "GR14hbhvil_u:11078": "kāśī-kāṇḍe agni-bindu-stutau-",
  "GR14hbhvil_u:11079": "nārāyaṇeti narakārṇavatāraṇeti",
  "GR14hbhvil_u:11080": "dāmodareti madhuheti caturbhujeti |",
  "GR14hbhvil_u:11081": "viśvambhareti virajeti janārdaneti",
  "GR14hbhvil_u:11082": "kvāstīha janma japatāṃ kva kṛtānta-bhītiḥ // Hbhv_11.474 //",
  "GR14hbhvil_u:11083": "pādme vaiśākha-māhātmye [5.96.83] yama-brāhmaṇa-saṃvāde-",
  "GR14hbhvil_u:11084": "vāsudeva-japāsaktān api pāpa-kṛto janān |",
  "GR14hbhvil_u:11085": "nopasarpanti tān vipra yamadūtāś ca dāruṇāḥ // Hbhv_11.475 //",
  "GR14hbhvil_u:11086": "bṛhad-viṣṇu-purāṇe-",
  "GR14hbhvil_u:11087": "kva nāka-pṛṣṭha-gamanaṃ punar-āvṛtti-lakṣaṇam |",
  "GR14hbhvil_u:11088": "kva japo vāsudeveti mukti-bījam anuttamam // Hbhv_11.476 //",
  "GR14hbhvil_u:11089": "śrīman-nāma-smaraṇa-māhātmyam",
  "GR14hbhvil_u:11090": "itihāsottame-",
  "GR14hbhvil_u:11091": "svapne'pi nāma-smṛtir ādi-puṃsaḥ",
  "GR14hbhvil_u:11092": "kṣayaṃ karoty āhita-pāpa-rāśeḥ |",
  "GR14hbhvil_u:11093": "prayatnataḥ kiṃ punar ādi-puṃsaḥ",
  "GR14hbhvil_u:11094": "prakīrtite nāgnir janārdanasya // Hbhv_11.477 //",
  "GR14hbhvil_u:11095": "laghu-bhāgavate-",
  "GR14hbhvil_u:11096": "te sa-bhāgyā manuṣyeṣu kṛtārthā nṛpa niścitam |",
  "GR14hbhvil_u:11097": "smaranti ye smārayanti harer nāma kalau yuge // Hbhv_11.478 //",
  "GR14hbhvil_u:11098": "pādme devahūti-stutau-",
  "GR14hbhvil_u:11099": "prayāṇe cāprayāṇe ca yan-nāma-smaraṇān nṝṇām |",
  "GR14hbhvil_u:11100": "sadyo naśyati pāpaugho namas tasmai cid-ātmane // Hbhv_11.479 //",
  "GR14hbhvil_u:11101": "tatraivottara-khaṇḍe-",
  "GR14hbhvil_u:11102": "yan-nāma-smaraṇād eva pāpinām api satvaram |",
  "GR14hbhvil_u:11103": "muktir bhavati jātūnāṃ brahmādīnāṃ sudurlabhā // Hbhv_11.480 //",
  "GR14hbhvil_u:11104": "brahma-vaivarte-",
  "GR14hbhvil_u:11105": "yad-anudhyānadāvāgni-dagdha-karma-tṛṇaḥ pumān |",
  "GR14hbhvil_u:11106": "viśuddhaḥ paśyati vyaktam avyaktam api keśavam // Hbhv_11.481 //",
  "GR14hbhvil_u:11107": "tad asya nāma jīvasya patitasya bhavāmbudhau |",
  "GR14hbhvil_u:11108": "hastāvalamba-dānāya pravīṇo nāparo hareḥ // Hbhv_11.482 //",
  "GR14hbhvil_u:11109": "jāvāli-saṃhitāyām-",
  "GR14hbhvil_u:11110": "harer nāma paraṃ japyaṃ dhyeyaṃ geyaṃ nirantaram |",
  "GR14hbhvil_u:11111": "kīrtanīyaṃ ca bahudhā nirvṛtīr bahudhecchatā // Hbhv_11.483 //",
  "GR14hbhvil_u:11112": "atha śrī-bhagavan-nāma-māhātmyam",
  "GR14hbhvil_u:11113": "bṛhan-nāradīye śrī-nāradoktau-",
  "GR14hbhvil_u:11114": "yan-nāma-śravaṇenāpi mahā-pātakino 'pi ye |",
  "GR14hbhvil_u:11115": "pāvanatvaṃ prapadyante kathaṃ stoṣyāmi khinna-dhīḥ // Hbhv_11.484 //",
  "GR14hbhvil_u:11116": "itihāsottame-",
  "GR14hbhvil_u:11117": "śrutaṃ saṅkīrtitaṃ vāpi harer āścarya-karmaṇaḥ |",
  "GR14hbhvil_u:11118": "dahaty enāṃsi sarvāṇi prasaṅgāt kim u bhaktitaḥ // Hbhv_11.485 //",
  "GR14hbhvil_u:11119": "ṣaṣṭha-skandhe [BhP 6.16.44] citraketūktau -",
  "GR14hbhvil_u:11120": "na hi bhagavann aghaṭitam idaṃ",
  "GR14hbhvil_u:11121": "tvad-darśanān nṛṇām akhila-pāpa-kṣayaḥ |",
  "GR14hbhvil_u:11122": "yan-nāma sakṛc chravaṇāt",
  "GR14hbhvil_u:11123": "pukkaśo 'pi vimucyate saṃsārāt // Hbhv_11.486 //",
  "GR14hbhvil_u:11124": "iti |",
  "GR14hbhvil_u:11125": "śrīman-nāmnāṃ ca sarveṣāṃ māhātmyeṣu sameṣv api |",
  "GR14hbhvil_u:11126": "kṛṣṇasyaivāvatāreṣu viśeṣaḥ ko 'pi kasyacit // Hbhv_11.487 //",
  "GR14hbhvil_u:11127": "atha viśeṣataḥ śrī-kṛṣṇāvatāra-māhātmyam",
  "GR14hbhvil_u:11128": "brahmāṇḍa-purāṇe śrī-kṛṣṇāṣṭottara-śata-nāma-māhātmye-",
  "GR14hbhvil_u:11129": "sahasra-nāmnāṃ puṇyānāṃ trir-āvṛttyā tu yat phalam |",
  "GR14hbhvil_u:11130": "ekāvṛttyā tu kṛṣṇasya nāmaikaṃ tat prayacchati // Hbhv_11.488 //",
  "GR14hbhvil_u:11131": "idaṃ kirīṭī saṃjapya jayī pāśupatāstra-bhāk |",
  "GR14hbhvil_u:11132": "kṛṣṇasya prāṇa-bhūtaḥ san kṛṣṇaṃ sārathim āptavān // Hbhv_11.489 //",
  "GR14hbhvil_u:11133": "kim idaṃ bahunā śaṃsan mānuṣānanda-nirbharaḥ |",
  "GR14hbhvil_u:11134": "brahmānandam avāpyānte kṛṣṇa-sāyujyam āpnuyāt // Hbhv_11.490 //",
  "GR14hbhvil_u:11135": "vārāhe ca śrī-māthura-māhātmye-",
  "GR14hbhvil_u:11136": "tatra guhyāni nāmāni bhaviṣyanti mama priye |",
  "GR14hbhvil_u:11137": "puṇyāni ca pavitrāṇi saṃsāra-cchedanāni ca // Hbhv_11.491 //",
  "GR14hbhvil_u:11138": "tatraiva viśeṣataḥ śrī-kṛṣṇeti nāma-māhātmyam",
  "GR14hbhvil_u:11139": "dvārakā-māhātmye prahlāda-bali-saṃvāde-",
  "GR14hbhvil_u:11140": "atītāḥ puruṣāḥ sapta bhaviṣāś ca caturdaśa |",
  "GR14hbhvil_u:11141": "naras tārayate sarvān kalau kṛṣṇeti kīrtanāt // Hbhv_11.492 //",
  "GR14hbhvil_u:11142": "kṛṣṇa kṛṣṇeti kṛṣṇeti svapan jāgrad vrajaṃs tathā |",
  "GR14hbhvil_u:11143": "yo jalpati kalau nityaṃ kṛṣṇa-rūpī bhaved dhi saḥ // Hbhv_11.493 //",
  "GR14hbhvil_u:11144": "brahma-vaivarte-",
  "GR14hbhvil_u:11145": "hanan brāhmaṇam atyantaṃ kāmato vā surāṃ piban |",
  "GR14hbhvil_u:11146": "kṛṣṇa kṛṣṇety aho-rātraṃ saṅkīrtya śucitām iyāt // Hbhv_11.494 //",
  "GR14hbhvil_u:11147": "viṣṇu-dharme-",
  "GR14hbhvil_u:11148": "kṛṣṇeti maṅgalaṃ nāma yasya vāci pravartate |",
  "GR14hbhvil_u:11149": "bhasmībhavanti rājendra mahā-pātaka-koṭayaḥ // Hbhv_11.495 //",
  "GR14hbhvil_u:11150": "nārasiṃhe śrī-bhagavad-uktau-",
  "GR14hbhvil_u:11151": "kṛṣṇa kṛṣṇeti kṛṣṇeti yo māṃ smarati nityaśaḥ |",
  "GR14hbhvil_u:11152": "jalaṃ bhittvā yathā padmaṃ narakād uddharāmy aham // Hbhv_11.496 //",
  "GR14hbhvil_u:11153": "gāruḍe pādme ca-",
  "GR14hbhvil_u:11154": "saṃsāra-sarpa-saṃdaṣṭaṃ naṣṭa-ceṣṭaika-bheṣajam |",
  "GR14hbhvil_u:11155": "kṛṣṇeti vaiṣṇavaṃ mantraṃ śrutvā mukto bhaven naraḥ // Hbhv_11.497 //",
  "GR14hbhvil_u:11156": "prabhāsa-purāṇe-",
  "GR14hbhvil_u:11157": "nāmnāṃ mukhyataraṃ nāma kṛṣṇākhyaṃ me parantapa |",
  "GR14hbhvil_u:11158": "prāyaścittam aśeṣāṇāṃ pāpānāṃ mocakaṃ param // Hbhv_11.498 //",
  "GR14hbhvil_u:11159": "pādme-",
  "GR14hbhvil_u:11160": "yatra yatra sthito vāpi kṛṣṇa-kṛṣṇeti kīrtayet |",
  "GR14hbhvil_u:11161": "sarva-pāpa-viśuddhātmā sa gacchet paramāṃ gatim // Hbhv_11.499 //",
  "GR14hbhvil_u:11162": "viṣṇu-dharmottare śrī-kṛṣṇa-sahasra-nāma-stotre-",
  "GR14hbhvil_u:11163": "ballavī-kānta kiṃ tais tair upāyaiḥ kṛṣṇa-nāma te |",
  "GR14hbhvil_u:11164": "kintu jihvāgragaṃ jāgran nirundhe hi mahā-bhayam // Hbhv_11.500 //",
  "GR14hbhvil_u:11165": "tatraivānyatra-",
  "GR14hbhvil_u:11166": "satyaṃ bravīmi te śambho gopanīyam idaṃ mama |",
  "GR14hbhvil_u:11167": "mṛtyu-saṃjīvanīṃ nāma kṛṣṇākhyām avadhāraya // Hbhv_11.501 //",
  "GR14hbhvil_u:11168": "bhārata-vibhāge-",
  "GR14hbhvil_u:11169": "kṛṣṇaḥ kṛṣṇaḥ kṛṣṇa ity anta-kāle",
  "GR14hbhvil_u:11170": "jalpan jantur jīvitaṃ yo jahāti |",
  "GR14hbhvil_u:11171": "ādyaḥ śabdaḥ kalpate tasya muktyai",
  "GR14hbhvil_u:11172": "vrīḍā-namrau tiṣṭhato 'nyāvṛṇasthau // Hbhv_11.502 //",
  "GR14hbhvil_u:11173": "anyatrāpi--",
  "GR14hbhvil_u:11174": "nāma cintāmaṇiḥ kṛṣṇaś caitanya-rasa-vigrahaḥ |",
  "GR14hbhvil_u:11175": "pūrṇaḥ śuddho nitya-mukto bhinnatvān nāma-nāminoḥ // Hbhv_11.503 //",
  "GR14hbhvil_u:11176": "ataivoktam-",
  "GR14hbhvil_u:11177": "tebhyo namo 'stu bhava-vāridhi-jīrṇa-paṅka-",
  "GR14hbhvil_u:11178": "saṃmagna-mokṣaṇa-vicakṣaṇa-pādukebhyaḥ |",
  "GR14hbhvil_u:11179": "kṛṣṇeti varṇa-yugalaṃ śravaṇena yeṣāṃ",
  "GR14hbhvil_u:11180": "ānandathūrbhavati nartita-roma-vṛndaḥ // Hbhv_11.504 //",
  "GR14hbhvil_u:11181": "kiṃ ca dvitīya-skandhe [BhP 2.3.24] -",
  "GR14hbhvil_u:11182": "tad aśma-sāraṃ hṛdayaṃ batedaṃ",
  "GR14hbhvil_u:11183": "yad gṛhyamāṇair hari-nāma-dheyaiḥ |",
  "GR14hbhvil_u:11184": "na vikriyetātha yadā vikāro",
  "GR14hbhvil_u:11185": "netre jalaṃ gātra-ruheṣu harṣaḥ // Hbhv_11.505 //",
  "GR14hbhvil_u:11186": "itihāsottame ca-",
  "GR14hbhvil_u:11187": "nāmni saṅkīrtite viṣṇor yasya puṃso na jāyate |",
  "GR14hbhvil_u:11188": "saroma-pulakaṃ gātraṃ sa bhavet kuliśopamaḥ // Hbhv_11.506 //",
  "GR14hbhvil_u:11189": "kātyāyana-saṃhitāyām-",
  "GR14hbhvil_u:11190": "nāma-saṅkīrtanāj jātaṃ puṇyaṃ nopacayanti ye |",
  "GR14hbhvil_u:11191": "nānā-vyādhi-samāyuktāḥ śata-janmasu te narāḥ // Hbhv_11.507 //",
  "GR14hbhvil_u:11192": "sā hānis tan mahac chidraṃ sa mohaḥ sa ca vibhramaḥ |",
  "GR14hbhvil_u:11193": "yan-muhūrtaṃ kṣaṇaṃ vāpi vāsudevo na cintyate // Hbhv_11.508 //",
  "GR14hbhvil_u:11194": "pādme vaiśākha-māhātmye yama-brāhmaṇa-saṃvāde-",
  "GR14hbhvil_u:11195": "avamatya ca ye yānti bhagavat-kīrtanaṃ narāḥ |",
  "GR14hbhvil_u:11196": "te yānti narakaṃ ghoraṃ tena pāpena karmaṇā // Hbhv_11.509 //",
  "GR14hbhvil_u:11197": "śrutayaḥ-",
  "GR14hbhvil_u:11198": "om āsya jānanto nāma cid viviktan",
  "GR14hbhvil_u:11199": "mahas te viṣṇo sumatiṃ bhajāmahe // Hbhv_11.510 //",
  "GR14hbhvil_u:11200": "oṃ tat sat oṃ padaṃ devasya namasā",
  "GR14hbhvil_u:11201": "vyantaḥ śravasy avaśrava āpannaṃ ṛktam |",
  "GR14hbhvil_u:11202": "nāmāni cid dadhire yajñiyanti",
  "GR14hbhvil_u:11203": "bhadrāyānte raṇayantaḥ sandṛṣṭau // Hbhv_11.511 //",
  "GR14hbhvil_u:11204": "oṃ tam u stotāraḥ pūrvaṃ yathāvida",
  "GR14hbhvil_u:11205": "ṛtasya garbhaṃ januṣā pipartana |",
  "GR14hbhvil_u:11206": "āsya jānanto nāma cid viviktan",
  "GR14hbhvil_u:11207": "mahas te viṣṇo sumatiṃ bhajāmahe // Hbhv_11.512 //",
  "GR14hbhvil_u:11208": "ity ādyā iti |",
  "GR14hbhvil_u:11209": "īdṛśe nāma-māhātmye śruti-smṛti-viniścite |",
  "GR14hbhvil_u:11210": "kalpayanty artha-vādaṃ ye yānti ghora-yātanām // Hbhv_11.513 //",
  "GR14hbhvil_u:11211": "atha śrī-bhagavan-nāmārtha-vāda-kalpanā-dūṣaṇam",
  "GR14hbhvil_u:11212": "śrī-kātyāyana-saṃhitāyām-",
  "GR14hbhvil_u:11213": "artha-vādaṃ harer nāmni sambhāvayati yo naraḥ |",
  "GR14hbhvil_u:11214": "sa pāpiṣṭho manuṣyāṇāṃ niraye patanti sphuṭam // Hbhv_11.514 //",
  "GR14hbhvil_u:11215": "brahma-saṃhitāyāṃ baudhāyanaṃ prati śrī-bhagavad-uktau-",
  "GR14hbhvil_u:11216": "yan-nāma-kīrtana-phalaṃ vividhaṃ niśamya",
  "GR14hbhvil_u:11217": "na śraddadhāti manute yad utārtha-vādam |",
  "GR14hbhvil_u:11218": "yo mānuṣas tam iha duḥkha-caye kṣipāmi",
  "GR14hbhvil_u:11219": "saṃsāra-ghora-vividhārti-nipīḍitāṅgam // Hbhv_11.515 //",
  "GR14hbhvil_u:11220": "jaimini-saṃhitāyāṃ ca-",
  "GR14hbhvil_u:11221": "śruti-smṛti-purāṇeṣu nāma-māhātmya-vāciṣu |",
  "GR14hbhvil_u:11222": "ye'rthavāda iti brūyur na teṣāṃ niraya-kṣayaḥ // Hbhv_11.516 //",
  "GR14hbhvil_u:11223": "tasmiṃś ca bhagavan-nāmni jagad-ekopakāriṇi |",
  "GR14hbhvil_u:11224": "viśvaika-sevye matimān aparādhān vivarjayet // Hbhv_11.517 //",
  "GR14hbhvil_u:11225": "yata uktaṃ pādme śrī-nāradaṃ prati sanat-kumāreṇa -",
  "GR14hbhvil_u:11226": "sarvāparādha-kṛd api mucyate hari-saṃśrayāt // Hbhv_11.518 //",
  "GR14hbhvil_u:11227": "harer apy aparādhān yaḥ kuryād dvipada-pāṃsavaḥ |",
  "GR14hbhvil_u:11228": "nāmāśrayaḥ kadācit syāt taraty eva sa nāmataḥ // Hbhv_11.519 //",
  "GR14hbhvil_u:11229": "nāmno 'pi sarva-suhṛdo hy aparādhāt pataty adhaḥ // Hbhv_11.520 //",
  "GR14hbhvil_u:11230": "atha nāmāparādhāḥ",
  "GR14hbhvil_u:11231": "taṃ prati tenaivoktāḥ --",
  "GR14hbhvil_u:11232": "satāṃ nindā nāmnaḥ paramam aparādhaṃ vitanute",
  "GR14hbhvil_u:11233": "yataḥ khyātiṃ yātaṃ katham u sahate tad-vigarhām |",
  "GR14hbhvil_u:11234": "śivasya śrī-viṣṇor ya iha guṇa-nāmādi-sakalaṃ",
  "GR14hbhvil_u:11235": "dhiyā bhinnaṃ paśyet sa khalu hari-nāmāhita-karaḥ // Hbhv_11.521 //",
  "GR14hbhvil_u:11236": "guror avajñā śruti-śāstra-nindanaṃ",
  "GR14hbhvil_u:11237": "tathārtha-vādo hari-nāmni kalpanam |",
  "GR14hbhvil_u:11238": "nāmno balād yasya hi pāpa-buddhir",
  "GR14hbhvil_u:11239": "na vidyate tasya yamair hi śuddhiḥ // Hbhv_11.522 //",
  "GR14hbhvil_u:11240": "dharma-vrata-tyāga-hutādi-sarva-",
  "GR14hbhvil_u:11241": "śubha-kriyā-sāmyam api pramādaḥ |",
  "GR14hbhvil_u:11242": "aśraddadhāne vimukhe'py aśṛṇvati",
  "GR14hbhvil_u:11243": "yaś copadeśaḥ śiva-nāmāparādhaḥ // Hbhv_11.523 //",
  "GR14hbhvil_u:11244": "śrute'pi nāma-māhātmye yaḥ prīti-rahito 'dhamaḥ |",
  "GR14hbhvil_u:11245": "ahaṃ-mamādi-paramo nāmni so 'py aparādha-kṛt // Hbhv_11.524 //",
  "GR14hbhvil_u:11246": "jāte nāmāparādhe'pi pramādena kathañcana |",
  "GR14hbhvil_u:11247": "sadā saṅkīrtayan nāma tad-eka-śaraṇo bhavet // Hbhv_11.525 //",
  "GR14hbhvil_u:11248": "aparādha-bhañjanaṃ",
  "GR14hbhvil_u:11249": "uktaṃ ca tenaiva tatra -",
  "GR14hbhvil_u:11250": "nāmāparādha-yuktānāṃ nāmāny eva haranty agham |",
  "GR14hbhvil_u:11251": "aviśrānta-prayuktāni tāny evārtha-karāṇi ca // Hbhv_11.526 //",
  "GR14hbhvil_u:11252": "nāmaikaṃ yasya vāci smaraṇa-patha-gataṃ śrotra-mūlaṃ gataṃ vā",
  "GR14hbhvil_u:11253": "śuddhaṃ vāśuddha-varṇaṃ vyavahita-rahitaṃ tārayaty eva satyam |",
  "GR14hbhvil_u:11254": "tac ced deha-draviṇa-janatā-lobha-pāṣaṇḍa-madhye",
  "GR14hbhvil_u:11255": "nikṣiptaṃ syān na phala-janakaṃ śīghram evātra vipra // Hbhv_11.527 //",
  "GR14hbhvil_u:11256": "ataivoktaṃ śrī-nāradena bṛhan-nāradīye -",
  "GR14hbhvil_u:11257": "mahminām api yan-nāmnaḥ pāraṃ gantum anīśvaraḥ |",
  "GR14hbhvil_u:11258": "manavo 'pi munīdrāś ca kathaṃ kṣuṇṇa-dhīr bhaje // Hbhv_11.528 //",
  "GR14hbhvil_u:11259": "iti |",
  "GR14hbhvil_u:11260": "itthaṃ śrī-kṛṣṇa-pādābje bhaktiḥ kāryā sadā budhaiḥ |",
  "GR14hbhvil_u:11261": "sā ca tasya prasādena mahā-puṇyāt prajāyate // Hbhv_11.529 //",
  "GR14hbhvil_u:11262": "atha śrīmad-bhakter durlabhatvam",
  "GR14hbhvil_u:11263": "skānde śrī-parāśaroktau-",
  "GR14hbhvil_u:11264": "na hy apuṇyavatāṃ loke mūḍhānāṃ kuṭilātmanām |",
  "GR14hbhvil_u:11265": "bhaktir bhavati govinde smaraṇaṃ kīrtanaṃ tathā // Hbhv_11.530 //",
  "GR14hbhvil_u:11266": "tatraiva śrī-brahmoktau-",
  "GR14hbhvil_u:11267": "nimiṣaṃ nimiṣārdhaṃ vā martyānām iha nārada |",
  "GR14hbhvil_u:11268": "nādagdhāśeṣa-pāpānāṃ bhaktir bhavati keśave // Hbhv_11.531 //",
  "GR14hbhvil_u:11269": "yoga-vāśiṣṭhe-",
  "GR14hbhvil_u:11270": "janmāntara-sahasreṣu tapo-jñāna-samādhibhiḥ |",
  "GR14hbhvil_u:11271": "narāṇāṃ kṣīṇa-pāpānāṃ kṛṣṇe bhaktiḥ prajāyate // Hbhv_11.532 //",
  "GR14hbhvil_u:11272": "ādi-vārāhe-",
  "GR14hbhvil_u:11273": "janmāntara-sahasreṣu samārādhya vṛṣa-dhvajam |",
  "GR14hbhvil_u:11274": "vaiṣṇavatvaṃ labhed dhīmān sarva-pāpa-kṣaye sati // Hbhv_11.533 //",
  "GR14hbhvil_u:11275": "bṛhan-nāradīye [1.39.51-52] yajña-dhvaja-nṛpopākhyānānte-",
  "GR14hbhvil_u:11276": "janma-koṭi-sahasreṣu puṇyaṃ yaiḥ samupārjitam |",
  "GR14hbhvil_u:11277": "teṣāṃ bhaktir bhavec chuddhā deva-deve janārdane // Hbhv_11.534 //",
  "GR14hbhvil_u:11278": "sulabhaṃ jāhnavī-snānaṃ tathaivātithi-pūjanam |",
  "GR14hbhvil_u:11279": "sulabhāḥ sarva-yajñāś ca viṣṇu-bhaktiḥ sudurlabhā // Hbhv_11.535 //",
  "GR14hbhvil_u:11280": "itihāsa-samuccaye śiloñcha-vṛtti-vākye-",
  "GR14hbhvil_u:11281": "gaṅgāyāṃ maraṇaṃ caiva dṛḍhā bhaktiś ca keśave |",
  "GR14hbhvil_u:11282": "brahma-vidyā-prabodhaś ca nālpasya tapasaḥ phalam // Hbhv_11.536 //",
  "GR14hbhvil_u:11283": "agastya-saṃhitāyām-",
  "GR14hbhvil_u:11284": "vratopavāsa-niyamair janma-koṭyāpy aniṣṭhiteḥ |",
  "GR14hbhvil_u:11285": "yajñaiś ca vividhaiḥ samyag bhaktir bhavati keśave // Hbhv_11.537 //",
  "GR14hbhvil_u:11286": "viṣṇu-dharmottare-",
  "GR14hbhvil_u:11287": "divasaṃ divasārdhaṃ vā muhūrtaṃ caikam eva vā |",
  "GR14hbhvil_u:11288": "nāśāc cāśeṣa-pāpasya bhaktir bhavati keśave // Hbhv_11.538 //",
  "GR14hbhvil_u:11289": "aneka-janma-sāhasrair nānā-yony-antareṣu ca |",
  "GR14hbhvil_u:11290": "jantoḥ kaluṣa-hīnasya bhaktir bhavati keśave // Hbhv_11.539 //",
  "GR14hbhvil_u:11291": "daśama-skandhe gopīḥ prati uddhavoktau [BhP 10.47.24]-",
  "GR14hbhvil_u:11292": "dāna-vrāta-tapo-homa- japa-svādhyāya-saṃyamaiḥ |",
  "GR14hbhvil_u:11293": "śreyobhir vividhaiś cānyaiḥ kṛṣṇe bhaktir hi sādhyate // Hbhv_11.540 //",
  "GR14hbhvil_u:11294": "śrī-bhagavad-gītāsu [7.28]-",
  "GR14hbhvil_u:11295": "yeṣāṃ tv anta-gataṃ pāpaṃ janānāṃ puṇya-karmaṇām |",
  "GR14hbhvil_u:11296": "te dvandva-moha-nirmuktā bhajante māṃ dṛḍhavratāḥ // Hbhv_11.541 //",
  "GR14hbhvil_u:11297": "pañcama-skandhe parīkṣitaṃ prati śrī-bādarāyaṇinā [BhP 5.6.18]-",
  "GR14hbhvil_u:11298": "rājan patir gurur alaṃ bhavatāṃ yadūnāṃ",
  "GR14hbhvil_u:11299": "daivaṃ priyaḥ kula-patiḥ kva ca kiṅkaro vaḥ |",
  "GR14hbhvil_u:11300": "astv evam aṅga bhagavān bhajatāṃ mukundo",
  "GR14hbhvil_u:11301": "muktiṃ dadāti karhicit sma na bhakti-yogam // Hbhv_11.542 //",
  "GR14hbhvil_u:11302": "ṣaṣṭha-skandhe vṛtropākhyānānte [BhP 6.14.2]--",
  "GR14hbhvil_u:11303": "devānāṃ śuddha-sattvānāṃ ṛṣīṇāṃ cāmalātmanām |",
  "GR14hbhvil_u:11304": "bhaktir mukunda-caraṇe na prāyeṇopajāyate // Hbhv_11.545 //",
  "GR14hbhvil_u:11305": "śrīmad-bhaktyai namas tasyai yasyā māthāmtya-mandaram |",
  "GR14hbhvil_u:11306": "yat-prabhāveṇa lolo 'yaṃ kīṭo 'py uddhartum icchati // Hbhv_11.546 //",
  "GR14hbhvil_u:11307": "atha śrī-bhagavad-bhakti-māhātmyaṃ",
  "GR14hbhvil_u:11308": "tatrādau bhaktimataḥ kathañcid āpatite'pi pāpe prāyaścittāntara-nirasanatvam |",
  "GR14hbhvil_u:11309": "pādme vaiśākha-māhātmye nāradāmbarīṣa-saṃvāde [PadmaP 5.85.31]-",
  "GR14hbhvil_u:11310": "yathāgniḥ su-samṛddhārciḥ karoty edhāṃsi bhasmasāt |",
  "GR14hbhvil_u:11311": "pāpāni bhagavad-bhaktis tathā dahati tat-kṣaṇāt // Hbhv_11.547 //",
  "GR14hbhvil_u:11312": "ṣaṣṭhe ajāmilopākhyānārambhe [BhP 6.1.15]-",
  "GR14hbhvil_u:11313": "kecit kevalayā bhaktyā vāsudeva-parāyaṇāḥ |",
  "GR14hbhvil_u:11314": "aghaṃ dhunvanti kārtsnyena nīhāram iva bhāskaraḥ // Hbhv_11.548 //",
  "GR14hbhvil_u:11315": "ekādaśe ca śrī-bhagavad-uddhava-saṃvāde [BhP 11.14.19]-",
  "GR14hbhvil_u:11316": "yathāgniḥ su-samṛddhārciḥ karoty edhāṃsi bhasmasāt |",
  "GR14hbhvil_u:11317": "tathā mad-viṣayā bhaktir uddhavaināṃsi kṛtsnaśaḥ // Hbhv_11.549 //",
  "GR14hbhvil_u:11318": "ataivoktaṃ tatraiva śrī-karabhājanena [BhP 11.5.42] -",
  "GR14hbhvil_u:11319": "sva-pāda-mūlaṃ bhajataḥ priyasya",
  "GR14hbhvil_u:11320": "tyaktānya-bhāvasya hariḥ pareśaḥ |",
  "GR14hbhvil_u:11321": "vikarma yac cotpatitaṃ kathañcid",
  "GR14hbhvil_u:11322": "dhunoti sarvaṃ hṛdi sanniviṣṭaḥ // Hbhv_11.550 //",
  "GR14hbhvil_u:11323": "dvārakā-māhātmye candra-śarmāṇaṃ prati śrī-bhagavatā-",
  "GR14hbhvil_u:11324": "mad-bhaktiṃ vahatāṃ puṃsām iha loke pare'pi vā |",
  "GR14hbhvil_u:11325": "nāśubhaṃ vidyate kiñcit kula-koṭiṃ nayed ditam // Hbhv_11.551 //",
  "GR14hbhvil_u:11326": "viṣaya-bhoge'pi tad-doṣa-nirākaratvam",
  "GR14hbhvil_u:11327": "ekādaśa-skandhe tatraiva [BhP 11.14.28]-",
  "GR14hbhvil_u:11328": "bādhyamāno 'pi mad-bhakto viṣayair ajitendriyaḥ |",
  "GR14hbhvil_u:11329": "prāyaḥ pragalbhayā bhaktyā viṣayair nābhibhūyate // Hbhv_11.552 //",
  "GR14hbhvil_u:11330": "karmādhikāra-nirasanatvaṃ",
  "GR14hbhvil_u:11331": "tatraiva [BhP 11.20.9]-",
  "GR14hbhvil_u:11332": "tāvat karmāṇi kurvīta na nirvidyeta yāvatā |",
  "GR14hbhvil_u:11333": "mat-kathā-śravaṇādau vā śraddhā yāvan na jāyate // Hbhv_11.553 //",
  "GR14hbhvil_u:11334": "ataivoktaṃ prathama-skandhe [BhP 1.5.17]-",
  "GR14hbhvil_u:11335": "tyaktvā sva-dharmaṃ caraṇāmbujaṃ harer",
  "GR14hbhvil_u:11336": "bhajann apakvo 'tha patet tato yadi |",
  "GR14hbhvil_u:11337": "yatra kva vābhadram abhūd amuṣya kiṃ",
  "GR14hbhvil_u:11338": "ko vārtha āpto 'bhajatāṃ sva-dharmataḥ // Hbhv_11.554 //",
  "GR14hbhvil_u:11339": "ekānti-lakṣaṇe yac ca likhitaṃ śaraṇāgatau |",
  "GR14hbhvil_u:11340": "lekhyaṃ ca tat-tad-vacanair etat sudṛḍhatām iyāt // Hbhv_11.555 //",
  "GR14hbhvil_u:11341": "manaḥ-prasādakatvam",
  "GR14hbhvil_u:11342": "prathama-skandhe [BhP 1.2.6]-",
  "GR14hbhvil_u:11343": "sa vai puṃsāṃ paro dharmo yato bhaktir adhokṣaje |",
  "GR14hbhvil_u:11344": "ahaituky apratihatā yayātmā suprasīdati // Hbhv_11.556 //",
  "GR14hbhvil_u:11345": "ataivoktam ekādaśe [BhP 11.14.22]-",
  "GR14hbhvil_u:11346": "dharmaḥ satya-dayopeto vidyā vā tapasānvitā |",
  "GR14hbhvil_u:11347": "mad-bhaktyāpetam ātmānaṃ na samyak prapunāti hi // Hbhv_11.557 //",
  "GR14hbhvil_u:11348": "tatraiva [BhP 11.14.21]-",
  "GR14hbhvil_u:11349": "bhaktiḥ punāti man-niṣṭhā śvapākān api sambhavāt // Hbhv_11.558 //",
  "GR14hbhvil_u:11350": "ṣaṣṭhe [BhP 6.3.22]-",
  "GR14hbhvil_u:11351": "etāvān eva loke'smin puṃsāṃ dharmaḥ paraḥ smṛtaḥ |",
  "GR14hbhvil_u:11352": "bhakti-yogo bhagavati tan-nāma-grahaṇādibhiḥ // Hbhv_11.559 //",
  "GR14hbhvil_u:11353": "ataivoktaṃ pādme-",
  "GR14hbhvil_u:11354": "kiṃ tasya bahubhiḥ mantraiḥ śāstraiḥ kiṃ bahu-vistaraiḥ |",
  "GR14hbhvil_u:11355": "vājapeya-sahasraiḥ kiṃ bhaktir yasya janārdane // Hbhv_11.560 //",
  "GR14hbhvil_u:11356": "sarva-guṇādi-sevyatā-kāritvam",
  "GR14hbhvil_u:11357": "pañcama-skandhe prahlādoktau [BhP 5.18.12]-",
  "GR14hbhvil_u:11358": "yasyāsti bhaktir bhagavaty akiñcanā",
  "GR14hbhvil_u:11359": "sarvair guṇais tatra samāsate surāḥ |",
  "GR14hbhvil_u:11360": "harāv abhaktasya kuto mahad-guṇā",
  "GR14hbhvil_u:11361": "manorathenāsati dhāvato bahiḥ // Hbhv_11.561 //",
  "GR14hbhvil_u:11362": "caturthe śrī-dhruvaṃ prati manūtkau [BhP 4.11.30]-",
  "GR14hbhvil_u:11363": "tvaṃ pratyag-ātmani tadā bhagavaty ananta",
  "GR14hbhvil_u:11364": "ānanda-mātra upapanna-samasta-śaktau |",
  "GR14hbhvil_u:11365": "bhaktiṃ vidhāya paramāṃ śanakair avidyā-",
  "GR14hbhvil_u:11366": "granthiṃ vibhetsyasi mamāham iti prarūḍham // Hbhv_11.562 //",
  "GR14hbhvil_u:11367": "śrī-pṛthuṃ prati śrī-sanakādibhiḥ [BhP 4.22.39]-",
  "GR14hbhvil_u:11368": "yat-pāda-paṅkaja-palāśa-vilāsa-bhaktyā",
  "GR14hbhvil_u:11369": "karmāśayaṃ grathitam udgrathayanti santaḥ |",
  "GR14hbhvil_u:11370": "tadvan na rikta-matayo yatayo 'pi ruddha-",
  "GR14hbhvil_u:11371": "sroto-gaṇās tam araṇaṃ bhaja vāsudevam // Hbhv_11.563 //",
  "GR14hbhvil_u:11372": "sarva-mārgādhikatvam",
  "GR14hbhvil_u:11373": "tṛtīye śrī-kāpileye [BhP 3.25.19]-",
  "GR14hbhvil_u:11374": "na yujyamānayā bhaktyā bhagavaty akhilātmani |",
  "GR14hbhvil_u:11375": "sadṛśo 'sti śivaḥ panthā yogināṃ brahma-siddhaye // Hbhv_11.564 //",
  "GR14hbhvil_u:11376": "ṣaṣṭhe ca [BhP 6.1.17]-",
  "GR14hbhvil_u:11377": "sadhrīcīno hy ayaṃ loke panthāḥ kṣemo 'kuto-bhayaḥ |",
  "GR14hbhvil_u:11378": "suśīlāḥ sādhavo yatra nārāyaṇa-parāyaṇāḥ // Hbhv_11.565 //",
  "GR14hbhvil_u:11379": "ataivoktaṃ dvitīye śrī-bādarāyaṇinā [BhP 2.2.33-34]-",
  "GR14hbhvil_u:11380": "na hy ato 'nyaḥ śivaḥ panthā viśataḥ saṃsṛtāv iha |",
  "GR14hbhvil_u:11381": "vāsudeve bhagavati bhakti-yogo yato bhavet // Hbhv_11.566 //",
  "GR14hbhvil_u:11382": "bhagavān brahma kārtsnyena trir anvīkṣya manīṣayā |",
  "GR14hbhvil_u:11383": "tad adhyavasyat kūṭa-stho ratir ātmany ato bhavet // Hbhv_11.567 //",
  "GR14hbhvil_u:11384": "bṛhan-nāradīye śrī-nāradoktaṃ (1.4.4, 30)-",
  "GR14hbhvil_u:11385": "yathā samasta-lokānāṃ jīvanaṃ salilaṃ smṛtam |",
  "GR14hbhvil_u:11386": "tathā samasta-siddhīnāṃ jīvanaṃ bhaktir iṣyate // Hbhv_11.568 //",
  "GR14hbhvil_u:11387": "jīvanti jantavaḥ sarve yathā mātaramāśritāḥ |",
  "GR14hbhvil_u:11388": "tathā bhaktiṃ samāśritya sarve jīvanti dhārmikāḥ // Hbhv_11.569 //",
  "GR14hbhvil_u:11389": "dhvajāropaṇa-māhātmye śrī-viṣṇu-dūtoktau-",
  "GR14hbhvil_u:11390": "mahā-pātaka-yukto vā yukto vā sarva-pātakaiḥ |",
  "GR14hbhvil_u:11391": "īpsitāṃ bhagavad-bhaktyā labhate paramāṃ gatim // Hbhv_11.570 //",
  "GR14hbhvil_u:11392": "pādme vaiśākha-māhātmye yama-brāhmaṇa-saṃvāde-",
  "GR14hbhvil_u:11393": "apatyaṃ draviṇaṃ dārā hārā harmyaṃ hayā gajāḥ |",
  "GR14hbhvil_u:11394": "sukhāni svarga-mokṣau ca na dūre hari-bhaktitaḥ // Hbhv_11.571 //",
  "GR14hbhvil_u:11395": "prathama-skandhe [BhP 1.2.7]-",
  "GR14hbhvil_u:11396": "vāsudeve bhagavati bhakti-yogaḥ prayojitaḥ |",
  "GR14hbhvil_u:11397": "janayaty āśu vairāgyaṃ jñānaṃ ca yad ahaitukam // Hbhv_11.572 //",
  "GR14hbhvil_u:11398": "ekādaśe ca [BhP 11.20.32-33]-",
  "GR14hbhvil_u:11399": "yat karmabhir yat tapasā jñāna-vairāgyataś ca yat |",
  "GR14hbhvil_u:11400": "yogena dāma-dharmeṇa śreyobhir itarair api // Hbhv_11.573 //",
  "GR14hbhvil_u:11401": "sarvaṃ mad-bhakti-yogena mad-bhakto labhate'ñjasā |",
  "GR14hbhvil_u:11402": "svargāpavargaṃ mad-dhāma kathañcid yadi vāñchati // Hbhv_11.574 //",
  "GR14hbhvil_u:11403": "ataivoktaṃ dvitīye [BhP 2.3.10]-",
  "GR14hbhvil_u:11404": "akāmaḥ sarva-kāmo vā mokṣa-kāma udāra-dhīḥ |",
  "GR14hbhvil_u:11405": "tīvreṇa bhakti-yogena yajeta puruṣaṃ param // Hbhv_11.575 //",
  "GR14hbhvil_u:11406": "mokṣādhikatvam",
  "GR14hbhvil_u:11407": "tṛtīye kāpileye [BhP 3.25.32]-",
  "GR14hbhvil_u:11408": "animittā bhāgavatī bhaktiḥ siddher garīyasī |",
  "GR14hbhvil_u:11409": "jarayaty āśu yā koṣaṃ nigīrṇam analo yathā // Hbhv_11.576 //",
  "GR14hbhvil_u:11410": "pañcame śrī-ṛṣabhadeva-caritānte [BhP 5.6.17]-",
  "GR14hbhvil_u:11411_0": "yasyām eva kavaya ātmānam avirataṃ vividha-vṛjina-saṃsāra-paritāpopatapyamānam anusavanaṃ",
  "GR14hbhvil_u:11411_1": "snāpayantas tayaiva parayā nirvṛtyā hy apavargam ātyantikaṃ parama-puruṣārtham api",
  "GR14hbhvil_u:11411_2": "svayam āsāditaṃ no evādriyante bhagavadīyatvenaiva parisamāpta-sarvārthāḥ // Hbhv_11.577 //",
  "GR14hbhvil_u:11412": "dvādaśe ca śrī-mārkaṇḍeyam uddiśya śrī-śivoktau [BhP 12.10.6]-",
  "GR14hbhvil_u:11413": "naivecchaty āśiṣaḥ kvāpi brahmarṣir mokṣam apy uta |",
  "GR14hbhvil_u:11414": "bhaktiṃ parāṃ bhagavati labdhavān puruṣe'vyaye // Hbhv_11.578 //",
  "GR14hbhvil_u:11415": "ataivoktaṃ pañcame śrī-bhagavantam uddiśya bādarāyaṇinā [BhP 5.14.43]-",
  "GR14hbhvil_u:11416": "yo dustyajān kṣiti-suta-svajanārtha-dārān",
  "GR14hbhvil_u:11417": "prārthyāṃ śriyaṃ sura-varaiḥ sadayāvalokām |",
  "GR14hbhvil_u:11418": "naicchan nṛpas tad-ucitaṃ mahatāṃ madhudviṭ-",
  "GR14hbhvil_u:11419": "sevānurakta-manasām abhavo 'pi phalguḥ // Hbhv_11.579 //",
  "GR14hbhvil_u:11420": "ekādaśe ca bhagavatā [BhP 11.14.14]---",
  "GR14hbhvil_u:11421": "na pārameṣṭhyaṃ na mahendra-dhiṣṇyaṃ",
  "GR14hbhvil_u:11422": "na sārvabhaumaṃ na rasādhipatyam |",
  "GR14hbhvil_u:11423": "na yoga-siddhīr apunar-bhavaṃ vā",
  "GR14hbhvil_u:11424": "mayy arpitātmecchati mad vinānyat // Hbhv_11.580 //",
  "GR14hbhvil_u:11425": "ataivoktaṃ ṣaṣṭhe śrī-rudreṇa [BhP 6.17.32]----",
  "GR14hbhvil_u:11426": "vāsudeve bhagavati bhaktim udvahatāṃ nṝṇām |",
  "GR14hbhvil_u:11427": "jñāna-vairāgya-vīryāṇāṃ neha kaścid vyapāśrayaḥ // Hbhv_11.581 //",
  "GR14hbhvil_u:11428": "viṣṇu-purāṇe ca śrī-prahlādena [ViP 1.20.27]",
  "GR14hbhvil_u:11429": "dharmārtha-kāmaiḥ kiṃ tasya muktis tasya kare sthitā |",
  "GR14hbhvil_u:11430": "samasta-jagatāṃ mūle yasya bhaktiḥ sthitā tvayi // Hbhv_11.582 //",
  "GR14hbhvil_u:11431": "ataivoktaṃ nārasiṃhe-",
  "GR14hbhvil_u:11432": "patreṣu puṣpeṣu phaleṣu toyesv",
  "GR14hbhvil_u:11433": "akrīta-labhyeṣu sadaiva satsu |",
  "GR14hbhvil_u:11434": "bhaktyā sulabhye puruṣe purāṇe",
  "GR14hbhvil_u:11435": "muktau kim arthaṃ kriyate prayatnaḥ // Hbhv_11.583 //",
  "GR14hbhvil_u:11436": "ataivoktaṃ prathama-skandhe [BhP 1.7.10]-",
  "GR14hbhvil_u:11437": "ātmārāmāś ca munayo nirgranthā apy urukrame |",
  "GR14hbhvil_u:11438": "kurvanty ahaitukīṃ bhaktim itthambhūta-guṇo hariḥ // Hbhv_11.584 //",
  "GR14hbhvil_u:11439": "śrī-vaikuṇṭha-loka-prāpakatvam",
  "GR14hbhvil_u:11440": "vāmane-",
  "GR14hbhvil_u:11441": "yeṣāṃ cakra-gadā-pāṇau bhaktir avyabhicāriṇī |",
  "GR14hbhvil_u:11442": "te yānti niyataṃ sthānaṃ yatra yogeśvaro hariḥ // Hbhv_11.585 //",
  "GR14hbhvil_u:11443": "skānde-",
  "GR14hbhvil_u:11444": "munir jāpyaparo nityaṃ dṛḍha-bhaktir jitendriyaḥ |",
  "GR14hbhvil_u:11445": "sva-gṛhe'pi vasan yāti tad viṣṇoḥ paramaṃ padam // Hbhv_11.586 //",
  "GR14hbhvil_u:11446": "tṛtīya-skandhe śrī-vaikuṇṭha-varṇane [BhP 3.15.25]-",
  "GR14hbhvil_u:11447": "yac ca vrajanty animiṣāṃ ṛṣabhānuvṛttyā",
  "GR14hbhvil_u:11448": "dūre yamā hy upari naḥ spṛhaṇīya-śīlāḥ |",
  "GR14hbhvil_u:11449": "bhartur mithaḥ suyaśasaḥ kathanānurāga-",
  "GR14hbhvil_u:11450": "vaiklavya-bāṣpa-kalayā pulakī-kṛtāṅgāḥ // Hbhv_11.587 //",
  "GR14hbhvil_u:11451": "daśame ca śrī-brahma-stutau [BhP 10.14.5]--",
  "GR14hbhvil_u:11452": "pureha bhūman bahavo 'pi yoginas",
  "GR14hbhvil_u:11453": "tvad-arpitehā nija-karma-labdhayā |",
  "GR14hbhvil_u:11454": "vibudhya bhaktyaiva kathopanītayā",
  "GR14hbhvil_u:11455": "prapedire'ñjo 'cyuta te gatiṃ parām // Hbhv_11.588 //",
  "GR14hbhvil_u:11456": "bṛhan-nāradīye bhagavat-toṣa-praśnottare [1.1.50]-",
  "GR14hbhvil_u:11457": "sarva-deva-mayo viṣṇuḥ śaraṇārti-pranāśanaḥ |",
  "GR14hbhvil_u:11458": "sva-bhakta-vatsalo devo bhaktyā tuṣyati nānyathā // Hbhv_11.589 //",
  "GR14hbhvil_u:11459": "saptama-skandhe śrī-prahlādasya bālopadeśe [BhP 7.7.51-52]-",
  "GR14hbhvil_u:11460": "nālaṃ dvijatvaṃ devatvaṃ ṛṣitvaṃ vāsurātmajāḥ |",
  "GR14hbhvil_u:11461": "prīṇanāya mukundasya na vṛttaṃ na bahu-jñatā // Hbhv_11.590 //",
  "GR14hbhvil_u:11462": "na dānaṃ na tapo nejyā na śaucaṃ na vratāni ca |",
  "GR14hbhvil_u:11463": "prīyate'malayā bhaktyā harir anyad viḍambanam // Hbhv_11.591 //",
  "GR14hbhvil_u:11464": "śrī-nṛsiṃha-stutau ca [BhP 7.9.9]-",
  "GR14hbhvil_u:11465": "manye dhanābhijana-rūpa-tapaḥ-śrutaujas-",
  "GR14hbhvil_u:11466": "tejaḥ-prabhāva-bala-pauruṣa-buddhi-yogāḥ |",
  "GR14hbhvil_u:11467": "nārādhanāya hi bhavanti parasya puṃso",
  "GR14hbhvil_u:11468": "bhaktyā tutoṣa bhagavān gaja-yūthapāya // Hbhv_11.592 //",
  "GR14hbhvil_u:11469": "anyatrāpi [Padyāvalī 8]-",
  "GR14hbhvil_u:11470": "vyādhasyācaraṇaṃ dhruvasya ca vayo vidyā gajendrasya kā",
  "GR14hbhvil_u:11471": "kubjāyāḥ kim u nāma rūpam adhikaṃ kiṃ tat sudāmno dhanam |",
  "GR14hbhvil_u:11472": "vaṃśaḥ ko vidurasya yādavapater ugrasya kiṃ pauruṣaṃ",
  "GR14hbhvil_u:11473": "bhaktyā tuṣyati kevalaṃ na ca guṇair bhakti-priyo mādhavaḥ // Hbhv_11.593 //",
  "GR14hbhvil_u:11474": "ataivoktaṃ śrī-bhagavatā [Gītā 9.26]-",
  "GR14hbhvil_u:11475": "patraṃ puṣpaṃ phalaṃ toyaṃ yo me bhaktyā prayacchati |",
  "GR14hbhvil_u:11476": "tad ahaṃ bhaktyupahṛtam aśnāmi prayatātmanaḥ // Hbhv_11.594 //",
  "GR14hbhvil_u:11477": "prathama-skandhe* śrī-hanumatoktam-",
  "GR14hbhvil_u:11478": "na janma nūnaṃ mahato na saubhagaṃ",
  "GR14hbhvil_u:11479": "na vāṅ na buddhir nākṛtis toṣa-hetuḥ |",
  "GR14hbhvil_u:11480": "tair yad visṛṣṭān api no vanaukasaś",
  "GR14hbhvil_u:11481": "cakāra sakhe bata lakṣmaṇāgrajaḥ // Hbhv_11.595 //",
  "GR14hbhvil_u:11482": "śrī-bhagavat-saṅgamakatvam",
  "GR14hbhvil_u:11483": "śrī-bhagavad-gītāsu [11.15]-",
  "GR14hbhvil_u:11484": "bhaktyā tv ananyayā śakya aham evaṃvidho 'rjuna |",
  "GR14hbhvil_u:11485": "jñātuṃ draṣṭuṃ ca tattvena praveṣṭuṃ ca paraṃtapa // Hbhv_11.596 //",
  "GR14hbhvil_u:11486": "ekādaśa-skandhe ca śrī-bhagavad-uddhava-saṃvāde [BhP 11.14.25]-",
  "GR14hbhvil_u:11487": "yathāgninā hema-malaṃ jahāti",
  "GR14hbhvil_u:11488": "dhmātaṃ punaḥ svaṃ bhajate ca rūpam |",
  "GR14hbhvil_u:11489": "ātmā ca karmānuśayaṃ vidhūya",
  "GR14hbhvil_u:11490": "mad-bhakti-yogena bhajaty atho mām // Hbhv_11.597 //",
  "GR14hbhvil_u:11491": "kiṃ ca [BhP 11.18.45]-",
  "GR14hbhvil_u:11492": "bhaktyoddhavānapāyinyā sarva-loka-maheśvaram |",
  "GR14hbhvil_u:11493": "sarvotpatty-apyayaṃ brahma kāraṇaṃ mopayāti saḥ // Hbhv_11.598 //",
  "GR14hbhvil_u:11494": "śrī-bhagavad-vaśīkāratvam",
  "GR14hbhvil_u:11495": "pādme kārttika-māhātmye śrī-nārada-śaunaka-saṃvāde-",
  "GR14hbhvil_u:11496": "bhuktiṃ muktiṃ harir dadyāt arcito 'nyatra sevinām |",
  "GR14hbhvil_u:11497": "bhaktiṃ ca dadāty eṣa yato vaśya-karī hareḥ // Hbhv_11.599 //",
  "GR14hbhvil_u:11498": "tatraiva vaiśākha-māhātmye (5.85.39) śrī-nāradāmbarīṣa-saṃvāde-",
  "GR14hbhvil_u:11499": "māyājāniramāyo 'sau bhaktyā rājan na māyayā |",
  "GR14hbhvil_u:11500": "sādhyate sādhu-puruṣaiḥ svayaṃ jānāti tad bhavān // Hbhv_11.600 //",
  "GR14hbhvil_u:11501": "ekādaśa-skandhe ca tatraiva [BhP 11.14.20-21]-",
  "GR14hbhvil_u:11502": "na sādhayati māṃ yogo na sāṅkhyaṃ dharma uddhava |",
  "GR14hbhvil_u:11503": "na svādhyāyas tapas tyāgo yathā bhaktir mamorjitā // Hbhv_11.601 //",
  "GR14hbhvil_u:11504": "dharmaḥ satya-dayopeto vidyā vā tapasānvitā |",
  "GR14hbhvil_u:11505": "mad-bhaktyāpetam ātmānaṃ na samyak prapunāti hi // Hbhv_11.602 //",
  "GR14hbhvil_u:11506": "svataḥ parama-puruṣārthatā",
  "GR14hbhvil_u:11507": "tṛtīya-skandhe śrī-kāpileye [BhP 3.29.13]-",
  "GR14hbhvil_u:11508": "sālokya-sārṣṭi-sāmīpya- sārūpyaikatvam apy uta |",
  "GR14hbhvil_u:11509": "dīyamānaṃ na gṛhṇanti vinā mat-sevanaṃ janāḥ // Hbhv_11.603 //",
  "GR14hbhvil_u:11510": "navama-skandhe cāmbarīṣopākhyāne śrī-bhagavad-uktau [BhP 9.4.67]-",
  "GR14hbhvil_u:11511": "mat-sevayā pratītaṃ te sālokyādi-catuṣṭayam |",
  "GR14hbhvil_u:11512": "necchanti sevayā pūrṇāḥ kuto 'nyat kāla-viplutam // Hbhv_11.604 //",
  "GR14hbhvil_u:11513": "iti |",
  "GR14hbhvil_u:11514": "māhātmyaṃ yac ca bhagavad-bhaktānāṃ likhitaṃ purā |",
  "GR14hbhvil_u:11515": "tad-bhakter api vijñeyaṃ teṣāṃ bhaktyaiva tattvataḥ // Hbhv_11.605 //",
  "GR14hbhvil_u:11516": "tathā pūjā tad-aṅgānāṃ śrīman-nāmno 'parasya ca |",
  "GR14hbhvil_u:11517": "draṣṭavyam iha māhātmyaṃ teṣāṃ bhakty-aṅgatā yataḥ // Hbhv_11.606 //",
  "GR14hbhvil_u:11518": "atha śrīmad-bhagavad-bhakti-nityatā",
  "GR14hbhvil_u:11519": "yāvaj jano bhajati no bhuvi viṣṇu-bhakti-",
  "GR14hbhvil_u:11520": "vārtā-sudhā-rasa-viśeṣa-rasaika-sāram |",
  "GR14hbhvil_u:11521": "tāvaj jarā-maraṇa-janma-śatābhighāta-",
  "GR14hbhvil_u:11522": "duḥkhāni tāni labhate bahu-dehajāni // Hbhv_11.607 //",
  "GR14hbhvil_u:11523": "daśame brahma-stutau [BhP 10.14.4]-",
  "GR14hbhvil_u:11524": "śreyaḥ-sṛtiṃ bhaktim udasya te vibho",
  "GR14hbhvil_u:11525": "kliśyanti ye kevela-bodha-labdhaye |",
  "GR14hbhvil_u:11526": "teṣām asau kleśala eva śiṣyate",
  "GR14hbhvil_u:11527": "nānyad yathā sthūla-tuṣāvaghātinām // Hbhv_11.608 //",
  "GR14hbhvil_u:11528": "ekādaśe [BhP 11.5.2-3]-",
  "GR14hbhvil_u:11529": "mukha-bāhūru-pādebhyaḥ puruṣasyāśramaiḥ saha |",
  "GR14hbhvil_u:11530": "catvāro jajñire varṇā guṇair viprādayaḥ pṛthak // Hbhv_11.609 //",
  "GR14hbhvil_u:11531": "ya evaṃ puruṣaṃ sākṣād ātma-prabhavam īśvaram |",
  "GR14hbhvil_u:11532": "na bhajanty avajānanti sthānād bhraṣṭāḥ patanty adhaḥ // Hbhv_11.610 //",
  "GR14hbhvil_u:11533": "ataivoktaṃ śrī-bhagavatā [Gītā 7.15] -",
  "GR14hbhvil_u:11534": "na māṃ duṣkṛtino mūḍhāḥ prapadyante narādhamāḥ |",
  "GR14hbhvil_u:11535": "māyayāpahṛta-jñānā āsuraṃ bhāvam āśritāḥ // Hbhv_11.611 //",
  "GR14hbhvil_u:11536": "nityatvaṃ yad yad aṅgānāṃ bhakter vilikhitaṃ purā |",
  "GR14hbhvil_u:11537": "tena tenaiva nityatvam asyāṃ saṃsādhitaṃ param // Hbhv_11.612 //",
  "GR14hbhvil_u:11538": "lakṣaṇāni ca tad-bhakteḥ śrīmad-bhāgavatādiṣu |",
  "GR14hbhvil_u:11539": "khyātāni śravaṇādīni likhyante'thāpi kānicit // Hbhv_11.613 //",
  "GR14hbhvil_u:11540": "atha śrīmad-bhakti-lakṣaṇāni",
  "GR14hbhvil_u:11541": "tatra sāmānya-lakṣaṇam",
  "GR14hbhvil_u:11542": "tṛtīya-skandhe śrī-kāpileye [BhP 3.25.32] -",
  "GR14hbhvil_u:11543": "devānāṃ guṇa-liṅgānām ānuśravika-karmaṇām |",
  "GR14hbhvil_u:11544": "sattva evaika-manaso vṛttiḥ svābhāvikī tu yā |",
  "GR14hbhvil_u:11545": "animittā bhāgavatī bhaktiḥ siddher garīyasī // Hbhv_11.614 //",
  "GR14hbhvil_u:11546": "atha viśeṣa-sādhana-bhakti-lakṣaṇāni",
  "GR14hbhvil_u:11547": "gautamīya-tantre -",
  "GR14hbhvil_u:11548": "devatāyāṃ ca mantre ca tathā mantra-prade gurau |",
  "GR14hbhvil_u:11549": "bhaktir aṣṭa-vidhā yasya tasya kṛṣṇaḥ prasīdati // Hbhv_11.615 //",
  "GR14hbhvil_u:11550": "tad-bhakta-jana-vātsalyaṃ pūjāyāṃ cānumodanam |",
  "GR14hbhvil_u:11551": "sumanā arcayen nityaṃ tad-arthe dambha-varjanam // Hbhv_11.616 //",
  "GR14hbhvil_u:11552": "tat-kathā-śravaṇe rāgas tad-arthe cāṅga-vikriyā |",
  "GR14hbhvil_u:11553": "tad-anusmaraṇaṃ nityaṃ yas tan-nāmopajīvati // Hbhv_11.617 //",
  "GR14hbhvil_u:11554": "bhaktir aṣṭa-vidhā hy eṣā yasmin mlecche'pi vartate |",
  "GR14hbhvil_u:11555": "sa muniḥ satya-vādī ca kīrtimān sa bhaven naraḥ // Hbhv_11.618 //",
  "GR14hbhvil_u:11556": "bhaktir aṣṭa-vidhā hy eṣā yasmin mlecche'pi vartate |",
  "GR14hbhvil_u:11557": "sa muniḥ satyavādī ca kīrtimān sa bhaven naraḥ // Hbhv_11.619 //",
  "GR14hbhvil_u:11558": "saptama-skandhe prahlādoktau [BhP 7.5.23-24] -",
  "GR14hbhvil_u:11559": "śravaṇaṃ kīrtanaṃ viṣṇoḥ smaraṇaṃ pāda-sevanam |",
  "GR14hbhvil_u:11560": "arcanaṃ vandanaṃ dāsyaṃ sakhyam ātma-nivedanam // Hbhv_11.620 //",
  "GR14hbhvil_u:11561": "iti puṃsārpitā viṣṇau bhaktiś cen nava-lakṣaṇā |",
  "GR14hbhvil_u:11562": "kriyeta bhagavaty addhā tan manye'dhītam uttamam // Hbhv_11.621 //",
  "GR14hbhvil_u:11563": "tatraiva śrī-nārada-yudhiṣṭhira-saṃvāde [BhP 7.11.11] -",
  "GR14hbhvil_u:11564": "śravaṇaṃ kīrtanaṃ cāsya smaraṇaṃ mahatāṃ gateḥ |",
  "GR14hbhvil_u:11565": "sevejyāvanatir dāsyaṃ sakhyam ātma-samarpaṇam // Hbhv_11.622 //",
  "GR14hbhvil_u:11566": "pādme kārttika-māhātmye śrī-yama-dhūmra-ketu-saṃvāde -",
  "GR14hbhvil_u:11567": "śravaṇaṃ kīrtanaṃ pūjā sarva-karmārpaṇaṃ smṛtiḥ |",
  "GR14hbhvil_u:11568": "paricaryā namaskāraḥ prema svātmārpaṇaṃ harau // Hbhv_11.622 //",
  "GR14hbhvil_u:11569": "tatraivottara-khaṇḍe śrī-śiva-pārvatī-saṃvāde [PadmaP 6.224.23-27]",
  "GR14hbhvil_u:11570": "ādyaṃ tu vaiṣṇavaṃ proktaṃ śaṅkha-cakrāṅkanaṃ hareḥ |",
  "GR14hbhvil_u:11571": "dhāraṇaṃ cordhvarpuṇḍrāṇāntanmantrāṇāṃ parigrahaḥ // Hbhv_11.623 //",
  "GR14hbhvil_u:11572": "arcanaṃ ca japo dhyānaṃ tan-nāma-smaraṇaṃ tathā |",
  "GR14hbhvil_u:11573": "kīrtanaṃ śravaṇaṃ caiva vandanaṃ pāda-sevanam // Hbhv_11.624 //",
  "GR14hbhvil_u:11574": "tat-pādodaka-sevā ca tan-nivedita-bhojanam |",
  "GR14hbhvil_u:11575": "tadīyānāṃ ca sevāṃ ca dvādaśī-vrata-niṣṭhitam // Hbhv_11.625 //",
  "GR14hbhvil_u:11576": "tulasī-ropaṇaṃ viṣṇor deva-devasya śārṅgiṇaḥ |",
  "GR14hbhvil_u:11577": "bhaktiḥ ṣoḍaśadhā proktā bhava-bandha-vimuktaye // Hbhv_11.626 //",
  "GR14hbhvil_u:11578": "iti |",
  "GR14hbhvil_u:11579": "kiṃ ca -",
  "GR14hbhvil_u:11580": "darśanaṃ bhagavan-mūrteḥ sparśanaṃ kṣetra-sevanam |",
  "GR14hbhvil_u:11581": "āghrāṇaṃ dhūpa-śeṣāder nirmālyasya ca dhāraṇam // Hbhv_11.627 //",
  "GR14hbhvil_u:11582": "nṛtyaṃ bhagavad-agre ca tathā vīṇādi-vādanam |",
  "GR14hbhvil_u:11583": "kṛṣṇa-līlādy-abhinayaḥ śrī-bhāgavata-sevanam // Hbhv_11.628 //",
  "GR14hbhvil_u:11584": "padmākṣa-mālā-vidhṛtir ekādaśyādi-jāgaraḥ |",
  "GR14hbhvil_u:11585": "prāsāda-racanādy-anyaj jñeyaṃ śāstrānusārataḥ // Hbhv_11.629 //",
  "GR14hbhvil_u:11586": "likhitā bhagavad-dharmā bhaktānāṃ lakṣaṇāni ca |",
  "GR14hbhvil_u:11587": "tāni jñeyāni sarvāṇi bhakter vai lakṣaṇāṃ na hi // Hbhv_11.630 //",
  "GR14hbhvil_u:11588": "teṣu jñeyāni gauṇāni mukhyāni ca vivekibhiḥ |",
  "GR14hbhvil_u:11589": "bahiraṅgāntaraṅgāṇi prema-siddhau ca tāni yat // Hbhv_11.631 //",
  "GR14hbhvil_u:11590": "bhedās tu vividhā bhakter bhakta-bhāvādi-bhedataḥ |",
  "GR14hbhvil_u:11591": "muktā-phalādi-granthebhyo jñeyās tal likhanair alam // Hbhv_11.632 //",
  "GR14hbhvil_u:11592": "prema-bhaktau ca siddhāyāṃ sarve'rthāḥ sevakāḥ svayam |",
  "GR14hbhvil_u:11593": "bhagavāṃś cātivaśyaḥ syāl likhyate'syāḥ sulakṣaṇam // Hbhv_11.633 //",
  "GR14hbhvil_u:11594": "atha prema-bhakti-lakṣaṇam",
  "GR14hbhvil_u:11595": "nārada-pañcarātre-",
  "GR14hbhvil_u:11596": "ananya-mamatā viṣṇau mamatā prema-samplutā |",
  "GR14hbhvil_u:11597": "bhaktir ity ucyate bhīṣma-prahlādoddhava-nāradaiḥ // Hbhv_11.634 //",
  "GR14hbhvil_u:11598": "iti |",
  "GR14hbhvil_u:11599": "atha śrīmad-bhakter durlabhatvam",
  "GR14hbhvil_u:11600": "prema-bhakteś ca māhātmyaṃ bhakter māhātmyataḥ param |",
  "GR14hbhvil_u:11601": "siddham eva yato bhakteḥ phalaṃ premaiva niścitam // Hbhv_11.635 //",
  "GR14hbhvil_u:11602": "cihnāni prema-sampatter bāhyāny abhyantarāṇi ca |",
  "GR14hbhvil_u:11603": "kiyanty ullikhatā tasyā mahimaiva vilikhyate // Hbhv_11.636 //",
  "GR14hbhvil_u:11604": "saptama-skandhe śrī-prahlādasya prahlādasya bālānuśāsane [BhP 7.7.34-36]-",
  "GR14hbhvil_u:11605": "niśamya karmāṇi guṇān atulyān",
  "GR14hbhvil_u:11606": "vīryāṇi līlā-tanubhiḥ kṛtāni |",
  "GR14hbhvil_u:11607": "yadātiharṣotpulakāśru-gadgadaṃ",
  "GR14hbhvil_u:11608": "protkaṇṭha udgāyati rauti nṛtyati // Hbhv_11.637 //",
  "GR14hbhvil_u:11609": "yadā graha-grasta iva kvacid dhasaty",
  "GR14hbhvil_u:11610": "ākrandate dhyāyati vandate janam |",
  "GR14hbhvil_u:11611": "muhuḥ śvasan vakti hare jagat-pate",
  "GR14hbhvil_u:11612": "nārāyaṇety ātma-matir gata-trapaḥ // Hbhv_11.638 //",
  "GR14hbhvil_u:11613": "tadā pumān mukta-samasta-bandhanas",
  "GR14hbhvil_u:11614": "tad-bhāva-bhāvānukṛtāśayākṛtiḥ |",
  "GR14hbhvil_u:11615": "nirdagdha-bījānuśayo mahīyasā",
  "GR14hbhvil_u:11616": "bhakti-prayogeṇa samety adhokṣajam // Hbhv_11.639 //",
  "GR14hbhvil_u:11617": "ekādaśe ca śrī-kavi-yogeśvarottare [BhP 11.2.39-40]-",
  "GR14hbhvil_u:11618": "śṛṇvan subhadrāṇi rathāṅga-pāṇer",
  "GR14hbhvil_u:11619": "janmāni karmāṇi ca yāni loke |",
  "GR14hbhvil_u:11620": "gītāni nāmāni tad-arthakāni",
  "GR14hbhvil_u:11621": "gāyan vilajjo vicared asaṅgaḥ // Hbhv_11.640 //",
  "GR14hbhvil_u:11622": "evaṃ-vrataḥ sva-priya-nāma-kīrtyā",
  "GR14hbhvil_u:11623": "jātānurāgo druta-citta uccaiḥ |",
  "GR14hbhvil_u:11624": "hasaty atho roditi rauti gāyaty",
  "GR14hbhvil_u:11625": "unmāda-van nṛtyati loka-bāhyaḥ // Hbhv_11.641 //",
  "GR14hbhvil_u:11626": "tatraiva śrī-prabuddha-yogeśvarottare [BhP 11.3.31-32]-",
  "GR14hbhvil_u:11627": "smarantaḥ smārayantaś ca mitho 'ghaugha-haraṃ harim |",
  "GR14hbhvil_u:11628": "bhaktyā sañjātayā bhaktyā bibhraty utpulakāṃ tanum // Hbhv_11.642 //",
  "GR14hbhvil_u:11629": "kvacid rudanty acyuta-cintayā kvacid",
  "GR14hbhvil_u:11630": "dhasanti nandanti vadanty alaukikāḥ |",
  "GR14hbhvil_u:11631": "nṛtyanti gāyanty anuśīlayanty ajaṃ",
  "GR14hbhvil_u:11632": "bhavanti tūṣṇīṃ param etya nirvṛtāḥ // Hbhv_11.643 //",
  "GR14hbhvil_u:11633": "śrī-bhagavad-uddhava-saṃvāde ca [BhP 11.14.23-24]-",
  "GR14hbhvil_u:11634": "kathaṃ vinā roma-harṣaṃ dravatā cetasā vinā",
  "GR14hbhvil_u:11635": "vinānandāśru-kalayā śudhyed bhaktyā vināśayaḥ // Hbhv_11.644 //",
  "GR14hbhvil_u:11636": "vāg gadgadā dravate yasya cittaṃ",
  "GR14hbhvil_u:11637": "rudaty abhīkṣṇaṃ hasati kvacic ca |",
  "GR14hbhvil_u:11638": "vilajja udgāyati nṛtyate ca",
  "GR14hbhvil_u:11639": "mad-bhakti-yukto bhuvanaṃ punāti // Hbhv_11.645 //",
  "GR14hbhvil_u:11640": "yathokta-bhakty-aśaktau tu bhagavac-caraṇāmbujam |",
  "GR14hbhvil_u:11641": "śaraṇāgata-bhāvena kṛtsna-bhīti-ghnam āśrayet // Hbhv_11.646 //",
  "GR14hbhvil_u:11642": "atha śaraṇāpattiḥ",
  "GR14hbhvil_u:11643": "śrīmad-bhagavad-gītāsu [18.66]",
  "GR14hbhvil_u:11644": "sarva-dharmān parityajya mām ekaṃ śaraṇaṃ vraja |",
  "GR14hbhvil_u:11645": "ahaṃ tvā sarvapāpebhyo mokṣayiṣyāmi mā śucaḥ // Hbhv_11.647 //",
  "GR14hbhvil_u:11646": "ekādaśa-skandhe ca śrī-bhagavad-uddhava-saṃvāde [BhP 11.12.14-15]-",
  "GR14hbhvil_u:11647": "tasmāt tvam uddhavotsṛjya codanāṃ praticodanām |",
  "GR14hbhvil_u:11648": "pravṛttiṃ ca nivṛttiṃ ca śrotavyaṃ śrutam eva ca // Hbhv_11.648 //",
  "GR14hbhvil_u:11649": "mām ekam eva śaraṇam ātmānaṃ sarva-dehinām |",
  "GR14hbhvil_u:11650": "yāhi sarvātma-bhāvena mayā syā hy akuto-bhayaḥ // Hbhv_11.649 //",
  "GR14hbhvil_u:11651": "tan-nityatā ca",
  "GR14hbhvil_u:11652": "brahma-vaivarte---",
  "GR14hbhvil_u:11653": "prāpyāpi durlabhataraṃ mānuṣyaṃ vibudhepsitam |",
  "GR14hbhvil_u:11654": "yair āśrito na govindas tair ātmā vañcitaś ciram // Hbhv_11.650 //",
  "GR14hbhvil_u:11655": "aśīti-caturaś caiva lakṣāṃs tān jīva-jātiṣu |",
  "GR14hbhvil_u:11656": "bhramadbhiḥ puruṣaiḥ prāpya mānuṣyaṃ janma-paryayāt // Hbhv_11.651 //",
  "GR14hbhvil_u:11657": "tad apy aphalatāṃ jātaṃ teṣām ātmābhimāninām |",
  "GR14hbhvil_u:11658": "varākānām anāśritya govinda-caraṇa-dvayam // Hbhv_11.652 //",
  "GR14hbhvil_u:11659": "atha śaraṇāpatti-māhātmyam",
  "GR14hbhvil_u:11660": "uktaṃ ca rāmāyaṇe śrī-raghunāthena vibhīṣaṇa-gamana-prasaṅge-",
  "GR14hbhvil_u:11661": "sakṛd eva prapanno yas tavāsmīti ca yācate |",
  "GR14hbhvil_u:11662": "abhayaṃ sarvadā tasmai dadāmy etad vrataṃ hareḥ // Hbhv_11.653 //",
  "GR14hbhvil_u:11663": "nārasiṃhe vaikuṇṭha-nāthena-",
  "GR14hbhvil_u:11664": "tvāṃ prapanno 'smi śaraṇaṃ deva-devaṃ janārdanam |",
  "GR14hbhvil_u:11665": "iti yaḥ śaraṇaṃ prāptas taṃ kleśād uddharāmy aham // Hbhv_11.654 //",
  "GR14hbhvil_u:11666": "nāmāparādha-prasaṅge pādme śrī-nāradaṃ prati śrī-sanat-kumāreṇa-",
  "GR14hbhvil_u:11667": "sarvācāra-vivarjitāḥ śaṭha-dhiyo vrātyā jagad-vañcakā",
  "GR14hbhvil_u:11668": "dambhāhaṅkṛti-pāna-paiśuna-parāḥ pāpāntyajā niṣṭhurā |",
  "GR14hbhvil_u:11669": "ye cānye dhana-dāra-putra-niratāḥ sarvādhamās te'pi hi",
  "GR14hbhvil_u:11670": "śrī-govinda-padāravinda-śaraṇā muktā bhavanti dvija // Hbhv_11.655 //",
  "GR14hbhvil_u:11671": "brahma-vaivarte-",
  "GR14hbhvil_u:11672": "na hi nārāyaṇaṃ nāma narāḥ saṃśritya śaunaka |",
  "GR14hbhvil_u:11673": "prāpnuvanty aśubhaa satyam idam uktaṃ punaḥ punaḥ // Hbhv_11.656 //",
  "GR14hbhvil_u:11674": "bṛhan-nāradīye kali-prasaṅge-",
  "GR14hbhvil_u:11675": "paramārtham aśeṣasya jagatām ādi-kāraṇam |",
  "GR14hbhvil_u:11676": "śaraṇyaṃ śaraṇaṃ yāto govindaḥ nāvasīdati // Hbhv_11.657 //",
  "GR14hbhvil_u:11677": "śānti-parvaṇi [MBh 12.111.26-27] rāja-dharme bhīṣma-yudhiṣṭhira-saṃvāde-",
  "GR14hbhvil_u:11678": "sthitaḥ priyahite jiṣṇoḥ sa eva puruṣarṣabha |",
  "GR14hbhvil_u:11679": "rājaṃs tava ca durdharṣo vaikuṇṭhaḥ puruṣottamaḥ // Hbhv_11.658 //",
  "GR14hbhvil_u:11680": "ya enaṃ saṃśrayantīha bhaktyā nārāyaṇaṃ harim |",
  "GR14hbhvil_u:11681": "te tarantīha durgāṇi na me'trāsti vicāraṇā // Hbhv_11.659 //",
  "GR14hbhvil_u:11682": "tṛtīya-skandhe vidura-maitreya-saṃvāde [BhP 3.22.37]-",
  "GR14hbhvil_u:11683": "śārīrā mānasā divyā vaiyāse ye ca mānuṣāḥ |",
  "GR14hbhvil_u:11684": "bhautikāś ca kathaṃ kleśā bādhante hari-saṃśrayam // Hbhv_11.660 //",
  "GR14hbhvil_u:11685": "vāmane śrī-prahlāda-bali-saṃvāde-",
  "GR14hbhvil_u:11686": "ye saṃśritā harim anantam anādi-madhyaṃ",
  "GR14hbhvil_u:11687": "nārāyaṇaṃ sura-guruṃ śubhadaṃ vareṇyam |",
  "GR14hbhvil_u:11688": "śuddhaṃ khagendra-gamanaṃ kamalālayeśaṃ",
  "GR14hbhvil_u:11689": "te dharma-rāja-karaṇaṃ na viśanti dhīrāḥ // Hbhv_11.661 //",
  "GR14hbhvil_u:11690": "ye śaṅkha-cakrābja-karaṃ sa-śārṅgiṇaṃ",
  "GR14hbhvil_u:11691": "khagendra-ketuṃ varadaṃ śriyaḥ patim |",
  "GR14hbhvil_u:11692": "samāśrayante bhava-bhīti-nāśaṃ",
  "GR14hbhvil_u:11693": "teṣāṃ bhayaṃ nāsti vimukti-bhājām // Hbhv_11.662 //",
  "GR14hbhvil_u:11694": "bṛhan-nāradīye prāyaścitta-prakaraṇānte-",
  "GR14hbhvil_u:11695": "saṃsāre'smin mahā-ghore moha-nidrā-samākule |",
  "GR14hbhvil_u:11696": "ye hariṃ śaraṇaṃ yānti te kṛtārthā na saṃśayaḥ // Hbhv_11.663 //",
  "GR14hbhvil_u:11697": "brahma-purāṇe-",
  "GR14hbhvil_u:11698": "karmaṇā manasā vācā ye'cyutaṃ śaraṇaṃ gatāḥ |",
  "GR14hbhvil_u:11699": "na samartho yamas teṣāṃ te mukti-phala-bhāginaḥ // Hbhv_11.664 //",
  "GR14hbhvil_u:11700": "daśama-skandhe [BhP 10.14.58]-",
  "GR14hbhvil_u:11701": "samāśritā ye pada-pallava-plavaṃ",
  "GR14hbhvil_u:11702": "mahat-padaṃ puṇya-yaśo murāreḥ |",
  "GR14hbhvil_u:11703": "bhavāmbudhir vatsa-padaṃ paraṃ padaṃ",
  "GR14hbhvil_u:11704": "padaṃ padaṃ yad vipadāṃ na teṣām // Hbhv_11.665 //",
  "GR14hbhvil_u:11705": "prathame [BhP 1.1.15]-",
  "GR14hbhvil_u:11706": "yat-pāda-saṃśrayāḥ sūta munayaḥ praśamāyanāḥ |",
  "GR14hbhvil_u:11707": "sadyaḥ punanty upaspṛṣṭāḥ svardhuny-āpo 'nusevayā // Hbhv_11.666 //",
  "GR14hbhvil_u:11708": "dvitīye śrī-śukoktau [BhP 2.4.18]-",
  "GR14hbhvil_u:11709": "kirāta-hūṇāndhra-pulinda-pulkaśā",
  "GR14hbhvil_u:11710": "ābhīra-śumbhā yavanāḥ khasādayaḥ |",
  "GR14hbhvil_u:11711": "ye'nye ca pāpā yad-apāśrayāśrayāḥ",
  "GR14hbhvil_u:11712": "śudhyanti tasmai prabhaviṣṇave namaḥ // Hbhv_11.667 //",
  "GR14hbhvil_u:11713": "tṛtīye maitreyoktau [BhP 3.23.42]-",
  "GR14hbhvil_u:11714": "kiṃ durāpādanaṃ teṣāṃ puṃsām uddāma-cetasām |",
  "GR14hbhvil_u:11715": "yair āśritas tīrtha-padaś caraṇo vyasanātyayaḥ // Hbhv_11.668 //",
  "GR14hbhvil_u:11716": "daśame nāgapatnī-stutau [BhP 10.16.37]-",
  "GR14hbhvil_u:11717": "na nāka-pṛṣṭhaṃ na ca pārameṣṭhyaṃ",
  "GR14hbhvil_u:11718": "na sārva-bhaumaṃ na rasādhipatyam |",
  "GR14hbhvil_u:11719": "na yoga-siddhīr apunar-bhavaṃ vā",
  "GR14hbhvil_u:11720": "samañjasa tvā virahayya kāṅkṣe // Hbhv_11.669 //",
  "GR14hbhvil_u:11721": "ekādaśe ca śrī-karabhājana-yogeśvarottare [BhP 11.5.41]--",
  "GR14hbhvil_u:11722": "devarṣi-bhūtāpta-nṝṇāṃ pitṝṇāṃ",
  "GR14hbhvil_u:11723": "nāyaṃ kiṅkaro nāyaṃ ṛṇī ca rājan |",
  "GR14hbhvil_u:11724": "sarvātmanā yaḥ śaraṇaṃ śaraṇyaṃ",
  "GR14hbhvil_u:11725": "gato mukundaṃ parihṛtya kartam // Hbhv_11.670 //",
  "GR14hbhvil_u:11726": "ataivoktaṃ śrī-bhagavantaṃ prati uddhavena [BhP 11.19.9]-",
  "GR14hbhvil_u:11727": "tāpa-trayeṇābhihatasya ghore",
  "GR14hbhvil_u:11728": "santapyamānasya bhavādhvanīśa |",
  "GR14hbhvil_u:11729": "paśyāmi nānyac charaṇaṃ tavāṅghri-",
  "GR14hbhvil_u:11730": "dvandvātapatrād amṛtābhivarṣāt // Hbhv_11.671 //",
  "GR14hbhvil_u:11731": "itthaṃ ca bodhyaṃ vidvadbhiḥ śaraṇāpatti-lakṣaṇam |",
  "GR14hbhvil_u:11732": "vācā hṛdā ca tanvāpi kṛṣṇaikāśrayaṇaṃ hi yat // Hbhv_11.672 //",
  "GR14hbhvil_u:11733": "atha śaraṇāpatti-lakṣaṇam",
  "GR14hbhvil_u:11734": "skandhe-",
  "GR14hbhvil_u:11735": "govindaṃ paramānandaṃ mukundaṃ madhusūdanam |",
  "GR14hbhvil_u:11736": "tyaktvānyaṃ vai na jānāmi na bhajāmi smarāmi na // Hbhv_11.673 //",
  "GR14hbhvil_u:11737": "na namāmi na ca staumi na paśyāmi sva-cakṣuṣā |",
  "GR14hbhvil_u:11738": "na spṛhāmi na gāyāmi na vā yāmi hariṃ vinā // Hbhv_11.674 //",
  "GR14hbhvil_u:11739": "iti |",
  "GR14hbhvil_u:11740": "kecid āhuś ca śaraṇāgatatvaṃ ṣaṭ-prakārakam |",
  "GR14hbhvil_u:11741": "prāyaḥ sakhya-prakāre tat paryavasyed vicārataḥ // Hbhv_11.675 //",
  "GR14hbhvil_u:11742": "tac coktaṃ vaiṣṇava-tantre-",
  "GR14hbhvil_u:11743": "ānukūlyasya saṅkalpaḥ prātikūlya-vivarjanam |",
  "GR14hbhvil_u:11744": "rakṣiṣyatīti viśvāso goptṛtve varaṇaṃ tathā |",
  "GR14hbhvil_u:11745": "ātma-nikṣepa-kārpaṇye ṣaḍ-vidhā śaraṇāgatiḥ // Hbhv_11.676 //",
  "GR14hbhvil_u:11746": "iti |",
  "GR14hbhvil_u:11747": "tavāsmīti vadan vācā tathaiva manasā vidan |",
  "GR14hbhvil_u:11748": "tat-sthānam āśritas tanvā modate śaraṇāgataḥ // Hbhv_11.677 //",
  "GR14hbhvil_u:11749": "ataivoktaṃ daśame śrī-bhagavantaṃ prati akrūreṇa [BhP 10.48.26]-",
  "GR14hbhvil_u:11750": "kaḥ paṇḍitas tvad aparaṃ śaraṇaṃ samīyād",
  "GR14hbhvil_u:11751": "bhakta-priyād ṛta-giraḥ suhṛdaḥ kṛta-jñāt |",
  "GR14hbhvil_u:11752": "sarvān dadāti suhṛdo bhajato 'bhikāmān",
  "GR14hbhvil_u:11753": "ātmanam apy upacayāpacayau na yasya // Hbhv_11.678 //",
  "GR14hbhvil_u:11754": "tṛtīye śrī-uddhavena [BhP 3.2.23]-",
  "GR14hbhvil_u:11755": "aho bakī yaṃ stana-kāla-kūṭaṃ",
  "GR14hbhvil_u:11756": "jighāṃsayāpāyayad apy asādhvī |",
  "GR14hbhvil_u:11757": "lebhe gatiṃ dhātry-ucitāṃ tato 'nyaṃ",
  "GR14hbhvil_u:11758": "kaṃ vā dayāluṃ śaraṇaṃ vrajema // Hbhv_11.679 //",
  "GR14hbhvil_u:11759": "iti |",
  "GR14hbhvil_u:11760": "athācārā bahu-vidhāḥ śiṣṭācārānusārataḥ |",
  "GR14hbhvil_u:11761": "śrī-vaiṣṇavānāṃ kartavyā likhyante'tra samāsataḥ // Hbhv_11.680 //",
  "GR14hbhvil_u:11762": "athācārāḥ",
  "GR14hbhvil_u:11763": "śrī-viṣṇu-purāṇe aurva-sagara-saṃvāde gṛhasthācāra-kathanārambhe [ViP 3.12.1-20]-",
  "GR14hbhvil_u:11764": "deva-go-brāhmaṇān siddhān vṛddhācāryāṃs tathārcayet |",
  "GR14hbhvil_u:11765": "dvikālaṃ ca namet sandhyām agnīn upacaret tathā // Hbhv_11.681 //",
  "GR14hbhvil_u:11766": "sadānupahate vastre praśastāṃ ca tathauṣadhīḥ |",
  "GR14hbhvil_u:11767": "gāruḍāni ca ratnāni vibhṛyāt prayato naraḥ // Hbhv_11.682 //",
  "GR14hbhvil_u:11768": "prasnigdhāmala-keśaś ca sugandhaś cāru-veśa-dhṛk |",
  "GR14hbhvil_u:11769": "kiṃcit parasvaṃ na haret nālpam apy apriyaṃ vadet // Hbhv_11.683 //",
  "GR14hbhvil_u:11770": "priyaṃ ca nānṛtaṃ brūyān nānya-doṣān udīrayet",
  "GR14hbhvil_u:11771": "nānya-striyaṃ tathā vairaṃ rocayet puruṣarṣabha // Hbhv_11.684 //",
  "GR14hbhvil_u:11772": "na duṣṭaṃ yānam ārohet kula-cchāyāṃ na saṃśrayet // Hbhv_11.685 //",
  "GR14hbhvil_u:11773": "vidviṣṭa-patitonmatta-bahu-vairādi-kīṭakaiḥ |",
  "GR14hbhvil_u:11774": "bandhakī bandhakī-bhartuḥ kṣudrānṛta-kathaiḥ saha // Hbhv_11.686 //",
  "GR14hbhvil_u:11775": "tathātivyaya-śīlaiś ca parivāda-rataiḥ śaṭhaiḥ |",
  "GR14hbhvil_u:11776": "budho maitrīṃ na kurvīta naikaḥ panthānam āśrayet // Hbhv_11.687 //",
  "GR14hbhvil_u:11777": "nāvagāhej jalaughasya vegam agre nareśvara |",
  "GR14hbhvil_u:11778": "pradīptaṃ veśma na viśen nārohec chikharaṃ taroḥ // Hbhv_11.688 //",
  "GR14hbhvil_u:11779": "na kuryād danta-saṅgharṣaṃ kuṣṇīyāc ca na nāsikām |",
  "GR14hbhvil_u:11780": "nāsaṃvṛta-mukho jṛmbhec chvāsakāsau visarjayet // Hbhv_11.689 //",
  "GR14hbhvil_u:11781": "noccair haset sa-śabdaṃ ca na muñcet pavanaṃ budhaḥ |",
  "GR14hbhvil_u:11782": "nakhān na khādayec chindyān na tṛṇaṃ na mahīṃ likhet // Hbhv_11.690 //",
  "GR14hbhvil_u:11783": "na śmaśru bhakṣayel loṣṭaṃ na mūdnīyād vicakṣaṇaḥ // Hbhv_11.691 //",
  "GR14hbhvil_u:11784": "jyotīṃṣy amedhya-śastāni nābhivīkṣeta ca prabho // Hbhv_11.692 //",
  "GR14hbhvil_u:11785": "na huṅkuryāc chavaṃ gandhaṃ śava-gandho hi somajaḥ // Hbhv_11.693 //",
  "GR14hbhvil_u:11786": "catuṣpathaṃ ciatya-taruṃ śmaśānopavanāni ca |",
  "GR14hbhvil_u:11787": "duṣṭa-strī-sannikarṣaṃ ca varjayen niśi sarvadā |",
  "GR14hbhvil_u:11788": "pūjya-deva-dvija-jyotiś-chāyāṃ nātikramed budhaḥ // Hbhv_11.694 //",
  "GR14hbhvil_u:11789": "naikaḥ śūnyāṭavīṃ gacchet tathā śūnya-gṛhe vaset // Hbhv_11.695 //",
  "GR14hbhvil_u:11790": "keśāsthi-kaṇṭakāmedhya-bali-bhasma-tuṣāṃs tathā |",
  "GR14hbhvil_u:11791": "snānārdra-dharaṇīṃ caiva dūrataḥ parivarjayet // Hbhv_11.696 //",
  "GR14hbhvil_u:11792": "nānārthānāśrayet kāṃścin na jihmaṃ rocayed budhaḥ // Hbhv_11.697 //",
  "GR14hbhvil_u:11793": "upasarpen na vai vyālaṃ ciraṃ tiṣṭhen na cotthitaḥ |",
  "GR14hbhvil_u:11794": "yatheṣṭa-bhojakāṃś caiva tathā deva-parāṅmukhān |",
  "GR14hbhvil_u:11795": "varṇāśrama-kriyātītān dūrataḥ parivarjayet // Hbhv_11.698 //",
  "GR14hbhvil_u:11796": "atīva jāgara-svapnau tadvat sthānāsane budhaḥ |",
  "GR14hbhvil_u:11797": "na seveta tathā śayyāṃ vyāyāmaṃ ca nareśvara // Hbhv_11.699 //",
  "GR14hbhvil_u:11798": "daṃṣṭriṇaḥ śṛṅgiṇaś caiva prājño dūreṇa varjayet // Hbhv_11.700 //",
  "GR14hbhvil_u:11799": "avaśyāyaṃ ca rājendra puro vātātapau tathā |",
  "GR14hbhvil_u:11800": "na snāyān na svapen nagno na caivopaspṛśed budhaḥ // Hbhv_11.701 //",
  "GR14hbhvil_u:11801": "mukta-kacchaś ca nācāmed devādy-arcāṃ ca varjayet |",
  "GR14hbhvil_u:11802": "naika-vastraḥ pravartetaa dvija-vācanike jape // Hbhv_11.702 //",
  "GR14hbhvil_u:11803": "kiṃ ca [ViP 3.12.24-31, 36, 38-9]-",
  "GR14hbhvil_u:11804": "na ca nirdhūnayet keśān nācāmec caiva cotthitaḥ |",
  "GR14hbhvil_u:11805": "pādena nākramet pādaṃ na pūjyābhimukhaṃ nayet // Hbhv_11.703 //",
  "GR14hbhvil_u:11806": "apasavyaṃ na gacchec ca devāgāra-catuṣpathān |",
  "GR14hbhvil_u:11807": "maṅgalya-pūjyāṃś ca tathā viparītān na dakṣiṇām // Hbhv_11.704 //",
  "GR14hbhvil_u:11808": "somārkāgny-ambu-vāyūnāṃ pūjyānāṃ ca na sammukham |",
  "GR14hbhvil_u:11809": "kuryān niṣṭhīva-viṇ-mūtra-samutsargaṃ ca paṇḍitaḥ // Hbhv_11.705 //",
  "GR14hbhvil_u:11810": "tiṣṭhan na mūtrayet tadvat pathiṣv api na mūtrayet |",
  "GR14hbhvil_u:11811": "śleṣma-viṇ-mūtra-raktāni sarvadaiva na laṅghayet // Hbhv_11.706 //",
  "GR14hbhvil_u:11812": "śleṣma-ṣṭīvanakotsargo nānna-kāle praśasyate |",
  "GR14hbhvil_u:11813": "bali-maṅgala-japyādau na home na mahājane // Hbhv_11.707 //",
  "GR14hbhvil_u:11814": "yoṣito nāvamanyeta na cāsāṃ viśvased budhaḥ |",
  "GR14hbhvil_u:11815": "na caiverṣyur bhavet tāsu nādhikuryāt kadācana // Hbhv_11.708 //",
  "GR14hbhvil_u:11816": "maṅgalya-puṣpa-ratnājya-pūjyānanabhivādya ca |",
  "GR14hbhvil_u:11817": "na niṣkrāmed gṛhāt prājñaḥ sadācāra-paro naraḥ // Hbhv_11.709 //",
  "GR14hbhvil_u:11818": "akāla-garjitādau tu parvasvaśaucakādiṣu |",
  "GR14hbhvil_u:11819": "anadhyāyaṃ budhaḥ kuryād uparāgādike tathā // Hbhv_11.710 //",
  "GR14hbhvil_u:11820": "varṣātapādike chatrī daṇḍī rātry-aṭavīṣu ca |",
  "GR14hbhvil_u:11821": "śarīra-trāṇa-kāmo vai sopānatkaḥ sadā vrajet // Hbhv_11.711 //",
  "GR14hbhvil_u:11822": "nordhvaṃ na tiryag-dūraṃ vā nirīkṣan paryaṭed budhaḥ |",
  "GR14hbhvil_u:11823": "yuga-mātraṃ mahī-pṛṣṭhaṃ naro gacched vilokayan // Hbhv_11.712 //",
  "GR14hbhvil_u:11824": "kiṃ ca [ViP 3.12.44-45]-",
  "GR14hbhvil_u:11825": "priyam uktaṃ hitaṃ naitad iti matvā na tad vadet |",
  "GR14hbhvil_u:11826": "śreyas tad-rahitaṃ vācyaṃ yadyapy atyanta-vipriyam // Hbhv_11.713 //",
  "GR14hbhvil_u:11827": "prāṇinām upakārāya yad eveha paratra ca |",
  "GR14hbhvil_u:11828": "karmaṇā manasā vācā tad eva matimān bhajet // Hbhv_11.714 //",
  "GR14hbhvil_u:11829": "bṛhan-nāradīye sad-ācāra-prasaṅge- [1.25.35-43]",
  "GR14hbhvil_u:11830": "asāv aham iti brūyād dvijo vai hy abhivādane |",
  "GR14hbhvil_u:11831": "śrāddhaṃ vrataṃ tathā dānaṃ devatābhyarcanaṃ tathā |",
  "GR14hbhvil_u:11832": "yajñaṃ ca tarpaṇaṃ caiva kurvantaṃ nābhivādayet // Hbhv_11.715 //",
  "GR14hbhvil_u:11833": "tathā snānaṃ prakurvantaṃ dhāvantam aśuciṃ tathā |",
  "GR14hbhvil_u:11834": "bhuñjānaṃ ca abhyakta-śirasaṃ tathā // Hbhv_11.716 //",
  "GR14hbhvil_u:11835": "bhikṣānna-dhāriṇaṃ caiva ramantaṃ jala-madhya-gam |",
  "GR14hbhvil_u:11836": "kṛte'bhivādane yas tu na kuryāt prativādanam |",
  "GR14hbhvil_u:11837": "nābhivādyaḥ sa vijñeyo yathā śūdras tathaiva saḥ // Hbhv_11.717 //",
  "GR14hbhvil_u:11838": "mārkaṇḍeya-purāṇemadrāla-sālarka-saṃvāde-",
  "GR14hbhvil_u:11839": "mārkaṇḍeya-purāṇemadrāla-sālarka-saṃvāde-",
  "GR14hbhvil_u:11840": "asat-pralāpam anṛtaṃ vk-pāruṣyaṃ ca varjayet |",
  "GR14hbhvil_u:11841": "asac-chāstram asad-vādam asat-sevāṃ ca putraka // Hbhv_11.718 //",
  "GR14hbhvil_u:11842": "keśa-prasādhanādarśa-darśanaṃ danta-dhāvanam |",
  "GR14hbhvil_u:11843": "pūrvāhna eva kāryāṇi devatānāṃ ca tarpaṇam // Hbhv_11.719 //",
  "GR14hbhvil_u:11844": "udakyā darśanaṃ sparśaṃ varjeta sambhāṣaṇaṃ tathā // Hbhv_11.720 //",
  "GR14hbhvil_u:11845": "na cābhīkṣṇaṃ śiraḥ-snānaṃ kuryān niṣkāraṇaṃ naraḥ |",
  "GR14hbhvil_u:11846": "śiraḥ-snātaś ca tailena nāṅgaṃ kiṃcid api spṛśet // Hbhv_11.721 //",
  "GR14hbhvil_u:11847": "panthā deyo brāhmaṇānāṃ rājo duḥkhāturasya ca |",
  "GR14hbhvil_u:11848": "vidyādhikasya gurviṇyā bhārārtasya mahīyasaḥ // Hbhv_11.722 //",
  "GR14hbhvil_u:11849": "mūkāndha-vadhirāṇāṃ ca mattasyonmattakasya ca |",
  "GR14hbhvil_u:11850": "puṃścalyāḥ kṛta-vairasya bālasya patitasya ca // Hbhv_11.723 //",
  "GR14hbhvil_u:11851": "upānad-vastra-mālyāni dhṛtāny anyair na dhārayet |",
  "GR14hbhvil_u:11852": "upavītam alaṅkāraṃ kavalaṃ caiva varjayet // Hbhv_11.724 //",
  "GR14hbhvil_u:11853": "na kṣipta-bāhu-jaṅghaś ca prājñas tiṣṭhet kadācana |",
  "GR14hbhvil_u:11854": "na cāpi vikṣipet pādau vāsasā na ca dhūnayet // Hbhv_11.725 //",
  "GR14hbhvil_u:11855": "mūrkhonmatta-vyasanino virūpān māyinas tathā |",
  "GR14hbhvil_u:11856": "nyūnāṅgānadhamāṃś caiva nopahāsen na dūṣayet // Hbhv_11.726 //",
  "GR14hbhvil_u:11857": "parasya daṇḍaṃ nodyacchet śikṣārthaṃ putra-śiṣyayoḥ |",
  "GR14hbhvil_u:11858": "nānulepanam ādadyād asnātaḥ snātakī kvacit // Hbhv_11.727 //",
  "GR14hbhvil_u:11859": "na cāpi rakta-vāsāḥ syāc citra-vāsa-dharo 'pi vā |",
  "GR14hbhvil_u:11860": "kṣura-karmaṇi cānte ca strī-sambhoge ca putraka |",
  "GR14hbhvil_u:11861": "snāyīta celavān prājñaḥ kaṭa-bhūmim upetya ca // Hbhv_11.728 //",
  "GR14hbhvil_u:11862": "yugapaj jalam agniṃ ca bibhṛyān na vicakṣaṇaḥ |",
  "GR14hbhvil_u:11863": "nācakṣīta dhayantīṃ gāṃ jalaṃ nāñjalinā pibet // Hbhv_11.729 //",
  "GR14hbhvil_u:11864": "śauca-kāleṣu sarveṣu guruṣv alpeṣu vā punaḥ |",
  "GR14hbhvil_u:11865": "na vilambeta śaucārthaṃ na mukhenānalaṃ dhamet // Hbhv_11.730 //",
  "GR14hbhvil_u:11866": "vipurṣo makṣikādyāś ca hasta-saṅgād adoṣiṇaḥ |",
  "GR14hbhvil_u:11867": "ajāśvau muhato medhyau na gor vatsasya cānanam // Hbhv_11.731 //",
  "GR14hbhvil_u:11868": "mātuḥ prasnavane medhyaṃ śakuniḥ phala-pātane |",
  "GR14hbhvil_u:11869": "udakyāśaucinagnāṃś ca sūtikāntyācasāyinaḥ |",
  "GR14hbhvil_u:11870": "spṛṣṭvā snāyīta śaucārthaṃ tathaiva mṛta-hāriṇaḥ // Hbhv_11.732 //",
  "GR14hbhvil_u:11871": "nāraṃ spṛṣṭvāsthi sa-snehaṃ snātaḥ śudhyati mānavaḥ |",
  "GR14hbhvil_u:11872": "ācamyaiva tu nisnehaṃ gām ālabhyārkam īkṣya vā // Hbhv_11.733 //",
  "GR14hbhvil_u:11873": "na cālapej janaṃ dviṣṭaṃ vīra-hīnāṃ tathā striyam |",
  "GR14hbhvil_u:11874": "devatātithi-sac-chāstra-yajña-siddhādi-nindakaiḥ // Hbhv_11.734 //",
  "GR14hbhvil_u:11875": "kṛtvā tu sparśatālāpaṃ śudhyed arkāvalokanāt |",
  "GR14hbhvil_u:11876": "avalokya tathodakyām antyajān patitaṃ śaṭham |",
  "GR14hbhvil_u:11877": "vidharmi-sūtikā-ṣaṇḍa-vivastrānyāvasāyinaḥ // Hbhv_11.735 //",
  "GR14hbhvil_u:11878": "mṛta-niryātakāś caiva para-dāra-ratāś ca ye |",
  "GR14hbhvil_u:11879": "etad eva hi kartavyaṃ prājñaiḥ śodhanam ātmanaḥ // Hbhv_11.736 //",
  "GR14hbhvil_u:11880": "kiṃ ca-",
  "GR14hbhvil_u:11881": "yac cāpi kurvato nātmā jugupsām eti putraka |",
  "GR14hbhvil_u:11882": "tat kartavyam aśaṅkena yan na gopyaṃ mahājane // Hbhv_11.737 //",
  "GR14hbhvil_u:11883": "bhaviṣyottare śrī-kṛṣṇa-yudhiṣṭhira-saṃvāde-",
  "GR14hbhvil_u:11884": "upāsate na ye pūrvāṃ dvijāḥ sandhyāṃ na paścimām |",
  "GR14hbhvil_u:11885": "sarvāms tān dhārmiko rājā śūdra-karmaṇi yojayet // Hbhv_11.738 //",
  "GR14hbhvil_u:11886": "dūrād āvasathān mūtraṃ dūrāt pādāvasecanam |",
  "GR14hbhvil_u:11887": "ucchiṣṭotsarjanaṃ bhūpa sadā kāryā hitaiṣiṇā // Hbhv_11.739 //",
  "GR14hbhvil_u:11888": "ucchiṣṭau na spṛśec chīrṣaṃ sarve prāṇās tad-āśrayāḥ |",
  "GR14hbhvil_u:11889": "keśa-grāhān prahārāṃś ca śirasy etāni varjayet |",
  "GR14hbhvil_u:11890": "na pāṇibhyām ubhābhyāṃ tu kaṇḍūyāj jātu vai śiraḥ // Hbhv_11.740 //",
  "GR14hbhvil_u:11891": "kiṃ ca-",
  "GR14hbhvil_u:11892": "suvāsinīr gurviṇīś ca vṛddhaṃ bālāturau tathā |",
  "GR14hbhvil_u:11893": "bhojayet saṃskṛtānn eva prathamaṃ caramaṃ gṛhī // Hbhv_11.741 //",
  "GR14hbhvil_u:11894": "aghaṃ sa kevalaṃ bhuṅkte vṛddhe go-vāhanādike |",
  "GR14hbhvil_u:11895": "yo bhuṅkte pāṇḍava-śreṣṭha prekṣatām apradāya ca // Hbhv_11.742 //",
  "GR14hbhvil_u:11896": "varjayed dadhi-śaktuṃ ca rātrau dhānāś ca vāsare // Hbhv_11.743 //",
  "GR14hbhvil_u:11897": "kiṃ ca-",
  "GR14hbhvil_u:11898": "srajaś ca nāvakarṣeta na bahir dhārayeta ca |",
  "GR14hbhvil_u:11899": "gṛhe pārāvatā dhanyāḥ śukāś ca saha-sārikāḥ // Hbhv_11.744 //",
  "GR14hbhvil_u:11900": "kaurme vyāsa-gītāyām-",
  "GR14hbhvil_u:11901": "tṛṇaṃ vā yadi vā śākaṃ mūlaṃ vā jalam eva vā |",
  "GR14hbhvil_u:11902": "parasyāpaharan jantur narakaṃ pratipadyate // Hbhv_11.745 //",
  "GR14hbhvil_u:11903": "na rājñaḥ pratigṛhṇīyān na śūdrāt patitād api |",
  "GR14hbhvil_u:11904": "nānyasmād yācakatvaṃ ca ninditād varjayed budhaḥ // Hbhv_11.746 //",
  "GR14hbhvil_u:11905": "nityaṃ yācanako na syāt punas tatraiva yācayet |",
  "GR14hbhvil_u:11906": "prāṇān apaharaty eṣa yācakas tasya durmatiḥ // Hbhv_11.747 //",
  "GR14hbhvil_u:11907": "na deva-dravya-hārī syād viśeṣeṇa dvijottamāḥ |",
  "GR14hbhvil_u:11908": "brahmasvaṃ ca nāpahared āpady api kadācana // Hbhv_11.748 //",
  "GR14hbhvil_u:11909": "na viṣaṃ viṣam ity āhur brahmasvaṃ viṣam ucyate |",
  "GR14hbhvil_u:11910": "devasvaṃ vāpi yatnena sadā pariharet tataḥ // Hbhv_11.749 //",
  "GR14hbhvil_u:11911": "na dharmasyāpadeśena pāpaṃ kṛtvā vrataṃ caret |",
  "GR14hbhvil_u:11912": "vratena pāpaṃ pracchādya kurvan strī-śūdra-dambhanam |",
  "GR14hbhvil_u:11913": "pretyeha cedṛśo vipro garhyeta brahma-vādibhiḥ // Hbhv_11.750 //",
  "GR14hbhvil_u:11914": "deva-drohād guru-drohaḥ koṭi-koṭi-guṇādhikaḥ |",
  "GR14hbhvil_u:11915": "jñānāpavāo nāstikyaṃ tasmād koṭi-guṇādhikam // Hbhv_11.751 //",
  "GR14hbhvil_u:11916": "kiṃ ca-",
  "GR14hbhvil_u:11917": "himavad-vindhyayor madhye pūrva-paścimayoḥ śubham |",
  "GR14hbhvil_u:11918": "muktvā samudrayor deśaṃ nānyatra nivased dvijaḥ // Hbhv_11.752 //",
  "GR14hbhvil_u:11919": "kṛṣṇo vā yatra carati mṛgo nityaṃ svabhāvataḥ |",
  "GR14hbhvil_u:11920": "puṇyāś ca viśrutā nadyas tatra vā nivased dvijaḥ |",
  "GR14hbhvil_u:11921": "ardha-krośān nadī-kulaṃ varjayitvā dvijottamāḥ // Hbhv_11.753 //",
  "GR14hbhvil_u:11922": "kiṃ ca-",
  "GR14hbhvil_u:11923": "agninā bhasmanā caiva salilena viśeṣataḥ |",
  "GR14hbhvil_u:11924": "dvāreṇa stambha-mārgeṇa padbhiḥ paṅktir vibhidyate |",
  "GR14hbhvil_u:11925": "para-kṣetre carantīṃ gāṃ na cācakṣīta kasyacit // Hbhv_11.754 //",
  "GR14hbhvil_u:11926": "naṣurya-pariveśaṃ vā nendracāpaṃ na cāgnikam |",
  "GR14hbhvil_u:11927": "parasmai kathayed vidvān śaśinaṃ vā kathaṃcana |",
  "GR14hbhvil_u:11928": "tithiṃ pakṣasya na brūyān nakṣatrāṇi vinirdiśet // Hbhv_11.755 //",
  "GR14hbhvil_u:11929": "na deva-guru-viprāṇāṃ dīyamānaṃ tu vārayet |",
  "GR14hbhvil_u:11930": "nindayed yo gurūn devān vedaṃ vā sopabṛṃhitam |",
  "GR14hbhvil_u:11931": "kalpa-koṭi-śataṃ sāgraṃ raurave pacyate naraḥ // Hbhv_11.756 //",
  "GR14hbhvil_u:11932": "tūṣṇīm āsīta nindāyāṃ na brūyāt kiṃcid uttaram |",
  "GR14hbhvil_u:11933": "karṇau pidhāya gantavyaṃ na cainam avalokayet // Hbhv_11.757 //",
  "GR14hbhvil_u:11934": "varjayed rahasyaṃ ca pareṣāṃ gūhayed budhaḥ |",
  "GR14hbhvil_u:11935": "vivādaṃ svajanaiḥ sārdhaṃ na kuryād vai kadācana // Hbhv_11.758 //",
  "GR14hbhvil_u:11936": "na pāpaṃ pāpinaṃ brūyād apāpaṃ vā dvijottamāḥ // Hbhv_11.759 //",
  "GR14hbhvil_u:11937": "nekṣetodyantam ādityaṃ śaśinaṃ vā nimittataḥ // Hbhv_11.760 //",
  "GR14hbhvil_u:11938": "āstaṃ yāntaṃ na vāristhaṃ nopasṛṣṭaṃ na madhyagam |",
  "GR14hbhvil_u:11939": "tirohitaṃ vāsasā vā na darśāntara-gāminam // Hbhv_11.761 //",
  "GR14hbhvil_u:11940": "nagnāṃ striyaṃ pumāṃsaṃ vā purīṣaṃ mūtram eva vā |",
  "GR14hbhvil_u:11941": "patita-vyaṅga-cāṇḍālān ucchiṣṭānucchiṣṭān nāvalokayet // Hbhv_11.762 //",
  "GR14hbhvil_u:11942": "na mukta-bandhanāṃ gāṃ vā nonmattaṃ mattam eva vā |",
  "GR14hbhvil_u:11943": "spṛśen na bhojane patnīṃ nainām īkṣeta mehatīm // Hbhv_11.763 //",
  "GR14hbhvil_u:11944": "kṣubantīṃ jṛmbhamāṇāṃ vā nāsanasthāṃ yathā sukham |",
  "GR14hbhvil_u:11945": "nodake cātmano rūpaṃ nakulaṃ śvabhram eva vā // Hbhv_11.764 //",
  "GR14hbhvil_u:11946": "na śūdrāya matiṃ dadyāt kṛṣaraṃ pāyasaṃ dadhi |",
  "GR14hbhvil_u:11947": "nocchiṣṭaṃ vā ghṛta-madhu na ca kṛṣṇājinaṃ haviḥ // Hbhv_11.765 //",
  "GR14hbhvil_u:11948": "na kuryāt kasyacit pīḍāṃ sutaṃ śiṣyaṃ ca tāḍayet |",
  "GR14hbhvil_u:11949": "nātmānam avamanyeta dainyaṃ yatnena varjayet |",
  "GR14hbhvil_u:11950": "na ca śiṣyānnaṃ satkuryān nātmānaṃ śaṃsayed budhaḥ // Hbhv_11.766 //",
  "GR14hbhvil_u:11951": "na nadīṃ ca nadīṃ brūyāt parvateṣu na parvatam |",
  "GR14hbhvil_u:11952": "āvaset tena naivāpi yas tyajet sahavāsinam // Hbhv_11.767 //",
  "GR14hbhvil_u:11953": "śiro 'bhyaṅgāvaśiṣṭena talenāṅgaṃ na lepayet |",
  "GR14hbhvil_u:11954": "romāṇi ca rahasyāni svāni khāni na ca spṛśet // Hbhv_11.768 //",
  "GR14hbhvil_u:11955": "na pāṇi-pāda-vāṅ-netra-cāpalāni samāśrayet |",
  "GR14hbhvil_u:11956": "nābhihanyāj jalaṃ padbhyāṃ pāṇinā na kadācana // Hbhv_11.769 //",
  "GR14hbhvil_u:11957": "na ghātayed iṣṭakābhiḥ phalāni na phalena ca |",
  "GR14hbhvil_u:11958": "na mleccha-bhāṣaṇaṃ śikṣen na karṣec ca padāsanam // Hbhv_11.770 //",
  "GR14hbhvil_u:11959": "notsaṅge bhakṣayed bhakṣyān gāṃ ca saṃveśayen na hi |",
  "GR14hbhvil_u:11960": "nākṣaiḥ krīḍen na dhāveta strībhir vādaṃ ca cācaret // Hbhv_11.771 //",
  "GR14hbhvil_u:11961": "na dantair nakha-lomāni chindyāt suptaṃ na bodhayet |",
  "GR14hbhvil_u:11962": "na bālātapam āsevet preta-dhūmaṃ vivarjayet // Hbhv_11.772 //",
  "GR14hbhvil_u:11963": "naikaḥ supyāt śūnya-gṛhe svayaṃ nopānahau haret |",
  "GR14hbhvil_u:11964": "nākāraṇād vā niṣṭhīven na bāhubhyāṃ nadīṃ taret // Hbhv_11.773 //",
  "GR14hbhvil_u:11965": "na pāda-kṣālanaṃ kuryāt pādenaiva kadācana |",
  "GR14hbhvil_u:11966": "nāgnau pratāpayet pādau na kāṃsye dhārayed budhaḥ // Hbhv_11.774 //",
  "GR14hbhvil_u:11967": "nābhipratārayed devān brāhmaṇān gām athāpi vā |",
  "GR14hbhvil_u:11968": "na spṛśet pāninocchiṣṭo viprā go-brāhmaṇānalān |",
  "GR14hbhvil_u:11969": "na caivānnaṃ padā vāpi na deva-pratimāṃ spṛśet // Hbhv_11.775 //",
  "GR14hbhvil_u:11970": "nottared anupaspṛśya sravantīṃ no vyatikramet |",
  "GR14hbhvil_u:11971": "caityaṃ bṛhmaṃ naiva chindyān nāpsu ṣṭhīvanam utsṛjet |",
  "GR14hbhvil_u:11972": "na cāgniṃ laṅghayed dhīmān nopadadhyād adhaḥ kvacit // Hbhv_11.776 //",
  "GR14hbhvil_u:11973": "na cainaṃ pādataḥ kuryāt tila-baddhaṃ niśi tyajet |",
  "GR14hbhvil_u:11974": "na kūpam avaroheta nācakṣītāśuciḥ kvacit // Hbhv_11.777 //",
  "GR14hbhvil_u:11975": "agnau na prakṣiped agniṃ nādbhiḥ praśamayet tathā |",
  "GR14hbhvil_u:11976": "suhṛn-maraṇam ārtiṃ vā na svayaṃ śrāvayet parān |",
  "GR14hbhvil_u:11977": "apaṇyam atha paṇyaṃ vā vikrayaṃ na prayojayet // Hbhv_11.778 //",
  "GR14hbhvil_u:11978": "puṇya-sthānodaka-sthāne sīmāntaṃ vā kṛṣen na tu |",
  "GR14hbhvil_u:11979": "bhindyāt pūrva-samayaṃ satryopetaṃ kadācana // Hbhv_11.779 //",
  "GR14hbhvil_u:11980": "parasparaṃ paśūn vyālān pakṣiṇo na ca yodhayet |",
  "GR14hbhvil_u:11981": "kārayitvā sva-karmāṇi kārūn vidvān na vañcayet // Hbhv_11.780 //",
  "GR14hbhvil_u:11982": "bahir gandhaṃ ca kudvāra-praveśaṃ ca vivarjayet |",
  "GR14hbhvil_u:11983": "naikaś caret sabhāṃ vipraḥ samavāyaṃ ca varjayet // Hbhv_11.781 //",
  "GR14hbhvil_u:11984": "na vījayed vā vastreṇa na devāyatane svapet |",
  "GR14hbhvil_u:11985": "nāgni-go-brāhmaṇādīnām antareṇa vrajet kvacit // Hbhv_11.782 //",
  "GR14hbhvil_u:11986": "nākrāmet kāmataś chāyāṃ brāhmaṇānāṃ gavām api |",
  "GR14hbhvil_u:11987": "svāntu nākrāmayec chāyaṃ patitādyair na rogibhiḥ // Hbhv_11.783 //",
  "GR14hbhvil_u:11988": "nāśnīyāt payasā takraṃ na bījāny upabījayet |",
  "GR14hbhvil_u:11989": "vivatsāyāś ca goḥ kṣīram auṣṭraṃ vā nirdaśasya ca |",
  "GR14hbhvil_u:11990": "āvikaṃ sandhinī-kṣīram apeyaṃ manur abravīt // Hbhv_11.784 //",
  "GR14hbhvil_u:11991": "hanta-kāram athāgryaṃ vā bhikṣāṃ vā śaktito dvijaḥ |",
  "GR14hbhvil_u:11992": "dadyād atithaye nityaṃ budhyeta parameśvaram // Hbhv_11.785 //",
  "GR14hbhvil_u:11993": "bhikṣām āhur grāsa-mātram agryaṃ tasmāc caturguṇam |",
  "GR14hbhvil_u:11994": "puṣkalaṃ hanta-kāraṃ tu tac caturguṇam iṣyate // Hbhv_11.786 //",
  "GR14hbhvil_u:11995": "mārkaṇḍeye-",
  "GR14hbhvil_u:11996": "bhojanaṃ hanta-kāraṃ vā agryaṃ bhikṣām athāpi vā |",
  "GR14hbhvil_u:11997": "adattvā tu na bhoktavyaṃ yathā-vibhavam ātmanaḥ // Hbhv_11.787 //",
  "GR14hbhvil_u:11998": "kāśī-khaṇḍe-",
  "GR14hbhvil_u:11999": "naivotkaṭāsane'śnīyān nāgnau vastv aśuci kṣipet |",
  "GR14hbhvil_u:12000": "śrāddhaṃ kṛtvā para-śrāddhe yo 'śnīyāj jñāna-varjitaḥ |",
  "GR14hbhvil_u:12001": "dātuḥ śrāddha-phalaṃ nāsti bhoktā kilbiṣa-bhug bhavet // Hbhv_11.788 //",
  "GR14hbhvil_u:12002": "notpāṭayel loma-nakhaṃ daśanena kadācana |",
  "GR14hbhvil_u:12003": "karajaiḥ karaja-cchedaṃ kareṇaiva vivarjayet // Hbhv_11.789 //",
  "GR14hbhvil_u:12004": "apadvāre na gantavyaṃ sva-veśma-para-veśmanoḥ |",
  "GR14hbhvil_u:12005": "utkoca-dyuta-dautyārtha-dravyaṃ dūrāt parityajet // Hbhv_11.790 //",
  "GR14hbhvil_u:12006": "niṣṭhīvanaṃ ca śleṣmāṇaṃ gṛhād dūre vinikṣipet |",
  "GR14hbhvil_u:12007": "uddhṛtya pañca mṛt-piṇḍān snāyāt para-jalāśaye |",
  "GR14hbhvil_u:12008": "anuddhṛtya ca tat-kartur enasaḥ syāt turīya-bhāk // Hbhv_11.791 //",
  "GR14hbhvil_u:12009": "brāhme-",
  "GR14hbhvil_u:12010": "yas tu pāṇi-tale bhuṅkte yas tu phutkāra-saṃyutam |",
  "GR14hbhvil_u:12011": "prasṛtāṅgulibhir yas tu tasya go-māṃsavac ca tat // Hbhv_11.792 //",
  "GR14hbhvil_u:12012": "atri-smṛtau-",
  "GR14hbhvil_u:12013": "nyūnādhika-stanī yā gaur yāthavābhakṣya-cāriṇī |",
  "GR14hbhvil_u:12014": "tayor dugdhaṃ na hotavyaṃ na pātavyaṃ kadācana // Hbhv_11.793 //",
  "GR14hbhvil_u:12015": "ajā gāvo mahiṣyaś ca yāmedhyam api bhakṣayet |",
  "GR14hbhvil_u:12016": "havye kavye ca tad-dugdhaṃ gomayaṃ ca vivarjayet // Hbhv_11.794 //",
  "GR14hbhvil_u:12017": "aṅgulyā danta-kāṣṭhaṃ ca pratyakṣa-lavaṇaṃ tathā |",
  "GR14hbhvil_u:12018": "mṛttikā-prāśanaṃ caiva tulyaṃ gomāṃsa-bhakṣaṇaiḥ // Hbhv_11.795 //",
  "GR14hbhvil_u:12019": "atrāpavādo manu-smṛtau-",
  "GR14hbhvil_u:12020": "sāmudraṃ saindhavaṃ caiva lavaṇe paramādbhute |",
  "GR14hbhvil_u:12021": "pratyakṣe api te grāhye niṣedhas tv anya-gocaraḥ // Hbhv_11.796 //",
  "GR14hbhvil_u:12022": "atri-smṛtau-",
  "GR14hbhvil_u:12023": "divā kapittha-cchāyā ca niśāyāṃ dadhi-bhojanam |",
  "GR14hbhvil_u:12024": "kārpāsaṃ danta-kāṣṭhaṃ ca śakrād api haret śriyam // Hbhv_11.797 //",
  "GR14hbhvil_u:12025": "viṣṇu-smṛtau ca-",
  "GR14hbhvil_u:12026": "kapilāyāḥ payaḥ pītvā śūdras tu narakaṃ vrajet |",
  "GR14hbhvil_u:12027": "homa-śeṣaṃ pibed vipro vipraḥ syād anyathā paśuḥ // Hbhv_11.798 //",
  "GR14hbhvil_u:12028": "parihartuṃ punar lekhaṃ tat-tat-śāstroktam anyathā |",
  "GR14hbhvil_u:12029": "yad atra likhitaṃ kiñcit tat kṣantavyaṃ mahātmabhiḥ // Hbhv_11.799 //",
  "GR14hbhvil_u:12030": "ācārāś cedṛśāḥ santi pare'pi bahulāḥ satām |",
  "GR14hbhvil_u:12031": "te loka-śāstrato jñeyā apekṣyā yadi vaiṣṇavaiḥ // Hbhv_11.800 //",
  "GR14hbhvil_u:12032": "nityatvam eṣāṃ māhātmyam apy atra likhitāt purā |",
  "GR14hbhvil_u:12033": "sad-ācārasya nityatvān māhātmyāc ca susidhyati // Hbhv_11.801 //",
  "GR14hbhvil_u:12034": "iti śrī-gopāla-bhaṭṭa-vilikhite śrī-bhagavad-bhakti-vilāse",
  "GR14hbhvil_u:12035": "nitya-kṛtya-samāpano nāma",
  "GR14hbhvil_u:12036": "ekādaśo vilāsaḥ",
  "GR14hbhvil_u:12037": "*************************************************************************"
}