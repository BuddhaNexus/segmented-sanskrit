{
    "SA05namekvsu:0_0": "Ekaviṃśatistotra",
    "SA05namekvsu:1_0": "namas tāre ture vīre kṣaṇadyutinibhekṣaṇe /",
    "SA05namekvsu:1_1": "trailokyanāthavaktrābjavikasatkesarodbhave // Nevs_1",
    "SA05namekvsu:1_2": "namas śāntasaraccandrasaṃpūrṇapaṭalānane /",
    "SA05namekvsu:1_3": "tāre sahasravikalpaprahasatkiraṇojjvale // Nevs_2",
    "SA05namekvsu:1_4": "namaḥ kanakanīlābjapāṇipadmavibhūṣite /",
    "SA05namekvsu:1_5": "dānavīryatapaḥkṣāntititikṣādhyānagocare // Nevs_3",
    "SA05namekvsu:1_6": "namas tathāgatoṣṇīṣavijayānantacāriṇi /",
    "SA05namekvsu:1_7": "aśeṣapāramitāprāptajinaputraniṣevite // Nevs_4",
    "SA05namekvsu:1_8": "namas tuttārahūṃkārapūritāśādigantare /",
    "SA05namekvsu:1_9": "saptalokakramākrāntā aśeṣākarṣaṇakṣaṇe // Nevs_5",
    "SA05namekvsu:1_10": "namaḥ śakranarabrahmamarudviśveśvarārcite /",
    "SA05namekvsu:1_11": "bhūtavetālagandharvagaṇapuraskṛte // Nevs_6",
    "SA05namekvsu:1_12": "namas tratritriphaṭkāre paramantrapramardani /",
    "SA05namekvsu:1_13": "pratyālīḍhapādanyāse śikhijvālākulojjvale // Nevs_7",
    "SA05namekvsu:1_14": "namas ture mahāghore māravīravināśani /",
    "SA05namekvsu:1_15": "bhṛkuṭīkṛtavaktrābjasarvaduṣṭanisūdani // Nevs_8",
    "SA05namekvsu:1_16": "namas triratnamudrāṅke hṛdyāṅgulivibhūṣite /",
    "SA05namekvsu:1_17": "bhūṣitāśeṣadikcakranikare sukulākule // Nevs_9",
    "SA05namekvsu:1_18": "namaḥ pramuditāṭopamukuṭākṣiptasāriṇi /",
    "SA05namekvsu:1_19": "hasatprahasattuttāre māralokabhayaṃkari // Nevs_10",
    "SA05namekvsu:1_20": "namaḥ samantabhūpālāpātālākarṣaṇakṣaṇe /",
    "SA05namekvsu:1_21": "bhṛkuṭikṛtahūṃkāre sarvāpadavimocani // Nevs_11",
    "SA05namekvsu:1_22": "namaḥ śikhaṇḍakhaṇḍendumukuṭābharaṇojjvale /",
    "SA05namekvsu:1_23": "amitābhatathābhāre bhāsvare kiraṇadhruve // Nevs_12",
    "SA05namekvsu:1_24": "namaḥ karatalāghātacaraṇāhatabhūtale /",
    "SA05namekvsu:1_25": "bhṛkuṭikṛtahūṃkārasaptapātālanāśini // Nevs_13",
    "SA05namekvsu:1_26": "namaḥ kalpāntahutabhugjvālāmālāntare sthite /",
    "SA05namekvsu:1_27": "ālīḍhamuditābaddharipucakravināśini // Nevs_14",
    "SA05namekvsu:1_28": "namaḥ śive śubhe śānte śāntanirvāṇagocare /",
    "SA05namekvsu:1_29": "svāhā praṇamya saṃyukte mahāpātakanāśini // Nevs_15",
    "SA05namekvsu:1_30": "namaḥ pramuditābaddharipugātraprabhedani /",
    "SA05namekvsu:1_31": "daśākṣarapādanyāse vidyāhuṃkāradīpite // Nevs_16",
    "SA05namekvsu:1_32": "namas ture pādāghāte huṃkārakārajīvite /",
    "SA05namekvsu:1_33": "merumaṇḍalakailāśabhūvanatrayacāraṇi // Nevs_17",
    "SA05namekvsu:1_34": "namaḥ surāsarākārahariṇīkakare sthite /",
    "SA05namekvsu:1_35": "haradviruktaphaṭkāra aśeṣaviśanāśini // Nevs_18",
    "SA05namekvsu:1_36": "namaḥ suragaṇayakṣāsurakinnarasevite /",
    "SA05namekvsu:1_37": "ābaddhamuditābhogakari duḥsvapnanāśini // Nevs_19",
    "SA05namekvsu:1_38": "namaś candrārkasaṃpūrṇa nayanadyutisvabhāsvare /",
    "SA05namekvsu:1_39": "tāra dviruktottāre viṣamajvalanāśini // Nevs_20",
    "SA05namekvsu:1_40": "namas tritalavinyāse śivaśaktisamanvite /",
    "SA05namekvsu:1_41": "grahavetālayakṣādyanāśani pravare ture // Nevs_21",
    "SA05namekvsu:2_0": "mantramūlam idaṃ stotraṃ namaskāraikaviṃśati /",
    "SA05namekvsu:2_1": "yaḥ paṭhet prāyaśo dhīmān devyā bhaktisamanvitaḥ // 1",
    "SA05namekvsu:2_2": "so 'yaṃ vā prātar utthāya smaret sarvābhayapradaṃ /",
    "SA05namekvsu:2_3": "sarvapāpapraśamanaṃ sarvadurgatināśanam // 2",
    "SA05namekvsu:2_4": "abhiṣiktobhaya tūrṇaṃ asmin mahattām āsādya /",
    "SA05namekvsu:2_5": "viṣaṃ tasya mahāghoraṃ smaraṇāt pralayaṃ yānti // 3",
    "SA05namekvsu:2_6": "grahajvalaviṣārtānām anyeṣāṃ caiva satvānām /",
    "SA05namekvsu:2_7": "putrakāmo labhet putraṃ sarvakāmān avāpnoti // 4",
    "SA05namekvsu:2_8": "saptābhir jinakoṭibhiḥ so 'nte bauddhapadaṃ vrajet /",
    "SA05namekvsu:2_9": "sthāvaraṃ vātha jaṅgamaṃ sāḍ idaṃ pīḍam eva ca // 5",
    "SA05namekvsu:2_10": "paramārtivināśanaṃ dvitrisaptābhivartinām /",
    "SA05namekvsu:2_11": "dhanakāmo labhed dhanaṃ na vighnaiḥ pratihanyate // 6",
    "SA05namekvsu:3_0": "iti śrīsaṃyaksaṃbuddhavairocanabhāṣitaṃ bhagavatyāryatāradevyā namaskāraikaviṃśatistotraṃ saṃpūrṇaṃ samāptaṃ /"
}