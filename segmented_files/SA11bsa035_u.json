{
    "SA11bsa035_u:0_0": "Bodhisattvādikarmika-mārgāvatāra-deśanā",
    "SA11bsa035_u:1_0": "paramagurave namaḥ /",
    "SA11bsa035_u:2_0": "saṃsāre durgatighnaṃ ca niryāṇābhyudayapradam /",
    "SA11bsa035_u:2_1": "daśadiksarvaratnaṃ ca gurupādaṃ namāmi ca // 1 //",
    "SA11bsa035_u:3_0": "iha yaḥ svabhāvato mahākaruṇāprajñāvān mahāyānagotrīyaḥ,",
    "SA11bsa035_u:3_1": "yaśca pūrvajanmasu mahāyānabhāvukaḥ puruṣaḥ saṃsārasunirviṇṇacittaḥ maraṇānusmṛtikaśca samastabāhyādhyātmika-vastusvalpābhiniveśaḥ,",
    "SA11bsa035_u:3_2_0": "'ekasatkalyāṇamitrata ekāviparyastamārgaśravaṇe kiṃ na syāt? ahamekaṃ santaṃ anveṣyāmi' - evaṃ cintayan saḥ kalyāṇamitrānurupaṃ",
    "SA11bsa035_u:3_2_1": "gurumanviṣya anyatra nirdiṣṭavat triśaraṇagamanaviśiṣṭaḥ,",
    "SA11bsa035_u:3_3": "anantagatīḥ viṣayīkṛtya, sadāśayaḥ, anuttaramahābodhāvasādhāraṇacittotpādaḥ,",
    "SA11bsa035_u:3_4": "sadadhyāśayaḥ, māyāśāṭhyarahitabodhiprasthānamahācittoḥ bodhisattvaśīlasya triśikṣāṃ suṣṭhu gṛhṇīyāt /",
    "SA11bsa035_u:3_5": "tataḥ śvaśvapacadāsasaṃjñakasya māyāśāṭhyarahitasya tasya bodhisattvasya saṃbhāramārgīyatvād ahorātraṃ kāya-vāk-cittasamastakarmāṇi na vyarthāni bhavanti /",
    "SA11bsa035_u:4_0": "evaṃ tena cittena bhojanamātrājñānam,",
    "SA11bsa035_u:4_1": "indriyadvārasaṃvaraṇam, aṇumātre 'pyavadye bhayadarśanam,",
    "SA11bsa035_u:4_2": "aharniśaṃ yogañca āpādayet / tataḥ śvāsapraśvāsamapi parārtham abhilaṣitukāmaḥ saḥ pañcamaprahara utthāya,",
    "SA11bsa035_u:4_3": "uccāraprasrāvatyāgādicaryā sunirvartya madhyadeśapratyantajanapadaviśeṣe snātvā,",
    "SA11bsa035_u:4_4": "samastagatīḥ avalambya caturapramāṇairbodhau cittamutpādya,",
    "SA11bsa035_u:4_5": "triratnapratimāsamakṣaṃ sulipya sugandhapuṣpaprakaraṃ suvikīrya tadagrato bhūmau jānunī saṃsthāpya,",
    "SA11bsa035_u:4_6": "kṛtāñjaliḥ daśadiglokadhāta-samastabuddha-samastadharmamahāyānasaṃghasamakṣaṃ ca asaṃkhyānirvācyakāyavyūhān nirmāya teṣāñcaikaikam caraṇayoḥ supraṇamet /",
    "SA11bsa035_u:4_7": "tān aparimitavipulāprameyāmiṣapūjayā pūjayet /",
    "SA11bsa035_u:4_8": "tataḥ pratikāyaṃ anirvacanīyamukhāni pratimukhaṃ cānirvacanīyajihvā nirmāya,",
    "SA11bsa035_u:4_9": "svaparapāpān aśeṣān diśet / svaparapuṇyāni cānumodayet / aciram abhisambodhiprāptān buddhān bhagavato dharmacakrapravartanāya adhyeṣayet /",
    "SA11bsa035_u:4_10": "ye dharmacakraṃ pravartya āyuḥ saṃskārān parijihīrṣante,",
    "SA11bsa035_u:4_11": "(tān) āsaṃsāram aparinirvāṇāya prārthayeta /",
    "SA11bsa035_u:4_12": "teṣāṃ samastakuśalānām anuttarasamyaksambodhau pariṇāmanāṃ kuryāt /",
    "SA11bsa035_u:4_13": "yathā sūtre āgatāni tathā pratyaṅgapadāni savistaraṃ paṭhet /",
    "SA11bsa035_u:5_0": "tataḥ saptapūjānantaraṃ sarvasattvān avalambya triśaraṇagamanapadāni triḥ paṭhet /",
    "SA11bsa035_u:5_1": "tataḥ bodhicittamutpādayet, yathā vidhau prāpyate tathā ca kuryāt /",
    "SA11bsa035_u:5_2": "buddhaṃ ca dharmañca gaṇottamaṃ ca",
    "SA11bsa035_u:5_3": "yāvaddhi bodhiṃ śaraṇaṃ gato 'smi /",
    "SA11bsa035_u:5_4": "dānādi-kṛtyaiśca kṛtairmayaibhiḥ",
    "SA11bsa035_u:5_5": "buddho bhaveyaṃ jagato hitāya //",
    "SA11bsa035_u:6_0": "iti triḥ paṭhet /",
    "SA11bsa035_u:7_0": "tataḥ svakāyārpaṇaṃ, tataḥ mahāpuruṣāṇāṃ dharmanaye mahārathināṃ ca mārge avasthānāya pratijānīyāt /",
    "SA11bsa035_u:7_1": "tataḥ svaśayyāyāṃ paryaṅkamābhujya gurubhaṭṭāraka-śrī-bodhibhadrakṛta-samādhi-(sambhāra) parivarttoktāninavāṅgāni jñātvā śamathavipaśyanāyogaṃ bhāvayet /",
    "SA11bsa035_u:7_2": "so 'pi layauddhatyādisamastadoṣān prahāya bhāvanīyaḥ /",
    "SA11bsa035_u:8_0": "tataḥ cakṣurunmīlya, niḥśvasya, bāhyābhyantaravastudarśane- 'aho! āścaryam,",
    "SA11bsa035_u:8_1": "aho! āścaryam / ākāśopamānutpādataḥ pratītyasamutpādabalena nānābhāseyamavasthitiḥ ayam' aho! āścaryam' iti vicintya aṣṭamāyopamarupeṇa jānīyāt /",
    "SA11bsa035_u:8_2": "tato mahākaruṇacittena samastādṛśyasattvebhyo dharmadeśanārtha yathābodhi mahāyāna-sūtrapāṭhaṃ kuryāt /",
    "SA11bsa035_u:8_3": "tataḥ bhojanāvasare- 'ṣaṭtriṃśadaśuciparipūrṇena asāreṇa nāśaparyavasitena kāyenānena tadbuddhadharmakāya-sāramanveṣayāmi' iti vicintya na puṣṭyartha,",
    "SA11bsa035_u:8_4": "nāpi rasāsaktayā yānadhiyā bhoktavyam /",
    "SA11bsa035_u:9_0": "annena kukṣerdvāvaṃśau pānenaikaṃ prapūrayet /",
    "SA11bsa035_u:9_1": "āśrayaṃ pavanādīnāṃ caturthamavaśeṣayet // 3 // iti /",
    "SA11bsa035_u:10_0": "tadbhojanaṃ caturbhāgeṣu vibhājyam /",
    "SA11bsa035_u:10_1": "prathamo bhāgastriratnebhyo gurave cārpaṇīyaḥ /",
    "SA11bsa035_u:10_2": "ekaṃ bhāgaṃ svayameva bhuñjīt /",
    "SA11bsa035_u:10_3": "eko bhāgo bālebhyo 'nāthebhyaśca deyaḥ /",
    "SA11bsa035_u:10_4": "ekaśca bhāgaḥ kukkurakākāditiryagbhyo deyaḥ /",
    "SA11bsa035_u:10_5": "kaiściccaryāsaṅgraho 'nyathāpi kathitaḥ /",
    "SA11bsa035_u:10_6": "anyo nayastu caryāsaṅgrahapradīpoktavat /",
    "SA11bsa035_u:11_0": "tataḥ pūrvāhṇayāmeṣvapi pañcamaprahare yathoktavat sarvaṃ kāryam /",
    "SA11bsa035_u:11_1": "madhyāhne sandhyāyāṃ rātreḥ prathame madhye ca yāme sarvathā yathoktāḥ sarve vidhayaḥ pūrayitavyāḥ /",
    "SA11bsa035_u:11_2": "'tādṛgyoginastasya nidrāśayanakālaniyamo nāsti' evaṃ guravo vadanti /",
    "SA11bsa035_u:11_3": "tādṛgyoginaḥ sambhāramārgīyāḥ,",
    "SA11bsa035_u:11_4": "mokṣamārgīyakuśalamūlotpādakāmaādikārmikā ahorātraṃ vyarthamanavasthitāḥ,",
    "SA11bsa035_u:11_5": "tādṛgbhya āpattidoṣaḥ kathaṃ bhavet /",
    "SA11bsa035_u:11_6": "yadi durvāsanābalād āpattirbhavet,",
    "SA11bsa035_u:12_0": "evaṃ teṣāṃ ṣaḍyāmānām aṣṭādaśadhā vibhāge kṛte sati catuḥpañcāśatkṣaṇā bhaviṣyanti /",
    "SA11bsa035_u:12_1": "bodhisattvā api uttamamadhyamā ('dhamāḥ) nava syuḥ / gurupadeśataḥ",
    "SA11bsa035_u:12_2": "pratipattyupāyān jānīyāt /",
    "SA11bsa035_u:13_0": "śreṣṭhaiḥ samākhyātatamaṃ sumārga bodhiprabhādyaiḥ kalitaśca śiṣyaiḥ /",
    "SA11bsa035_u:13_1": "gattvā mahāyānakulābhijātaiḥ prāpyaṃ padaṃ tad dvipadendrakasya // 4 //",
    "SA11bsa035_u:14_0": "gururhi bhaṭṭārakabodhisattvaḥ bodhiprabhairbhikṣuvaraiḥ praṇunnaḥ /",
    "SA11bsa035_u:14_1": "anūditā śīlajayena bhikṣuṇā caren mahāyānapathānuyāyī // 5 //",
    "SA11bsa035_u:15_0": "'bodhisattvādikarmikamārgāvatāradeśanā' ācāryadīpaṅkaraśrījñānaviracitā samāptā //",
    "SA11bsa035_u:16_0": "tenaiva paṇḍitena lokacakṣuṣā ca jayaśīlena anūditā //"
}