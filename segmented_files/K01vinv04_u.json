{
    "K01vinv04_u:0": " Var-v § 0 -",
    "K01vinv04_u:1": " Var-v § 1 -",
    "K01vinv04_u:2": " Var-v § 1.1.a buddho bhagavāṃ śrāvastyāṃ varṣā upagato jetavane 'nāthapiṇḍadasyārāme.",
    "K01vinv04_u:3": " Var-v § 1.1.b -",
    "K01vinv04_u:4": " Var-v § 1.1.c bhagavān āha. tasmād anujānāmi bhikṣuṇā varṣā upagantavyaṃ.",
    "K01vinv04_u:5": " Var-v § 1.2 uktaṃ bhagavatā bhikṣuṇā varṣā upagantavyam iti. bhikṣavo na jānate kathaṃ varṣā upagantavyam iti.",
    "K01vinv04_u:6": " Var-v § 1.2.1 bhagavān āha ...",
    "K01vinv04_u:7": " Var-v § 1.2.2 tataḥ paścāt śayanāsanagrāhako bhikṣuḥ saṃmantavyaḥ.",
    "K01vinv04_u:8": " Var-v § 1.2.2.a pañcabhir dharmaiḥ samanvāgataḥ śayanāsanagrāhako bhikṣur asaṃmato na saṃmantavyaḥ,",
    "K01vinv04_u:9": " saṃmataś cāvakāśayitavyaḥ. katamaiḥ pañcabhiḥ. chandād gacchati,",
    "K01vinv04_u:10": " dveṣān mohād bhayād gacchati,",
    "K01vinv04_u:11": " grāhitāgrāhitaṃ ca śayanāsanaṃ na jānāti. ebhiḥ pañcabhir dharmaiḥ samanvāgataḥ śayanāsanagrāhako bhikṣur asaṃmato na saṃmantavyaḥ,",
    "K01vinv04_u:12": " saṃmataś cāvakāśayitavyaḥ.",
    "K01vinv04_u:13": " Var-v § 1.2.2.b pañcabhir dharmaiḥ samanvāgataḥ śayanāsanagrāhako bhikṣur asaṃmataḥ saṃmantavyaḥ. saṃmataś ca nāvakāśayitavyaḥ. katamaiḥ pañcabhiḥ. na chandād gacchati,",
    "K01vinv04_u:14": " na dveṣān na mohān na bhayād gacchati,",
    "K01vinv04_u:15": " grāhitāgrāhitaṃ ca śayanāsanaṃ jānāti. ebhiḥ pañcabhir dharmaiḥ samanvāgataḥ śayanāsanagrāhako bhikṣur asaṃmataḥ saṃmantavyaḥ,",
    "K01vinv04_u:16": " saṃmataś ca nāvakāśayitavyaḥ.",
    "K01vinv04_u:17": " Var-v § 1.2.3 evaṃ ca punaḥ saṃmantavyaḥ. śayanāsanaprajñaptiṃ kṛtvā gaṇḍīm",
    "K01vinv04_u:18": " ākoṭya pṛṣṭavācikayā bhikṣūn samanuyujya sarvasaṃghe saṃniṣaṇṇe saṃnipatite pūrvaṃ",
    "K01vinv04_u:19": " tāvad utsāhayitavyaḥ.",
    "K01vinv04_u:20": " utsahase tvam evaṃnāmā saṃghasya vārṣikaṃ śayanāsanaṃ grāhayitum iti.",
    "K01vinv04_u:21": " tena vaktavyam. utsahe iti.",
    "K01vinv04_u:22": " Var-v § 1.2.4 tataḥ paścād ekena bhikṣuṇā jñaptiṃ kṛtvā karma kartavyaṃ.",
    "K01vinv04_u:23": " śṛṇotu bhadantāḥ saṃghaḥ. ayam evaṃnāmā śayanāsanagrāhako bhikṣuḥ utsahate saṃghasya vārśikaṃ śayanāsanaṃ grāhayituṃ.",
    "K01vinv04_u:24": " sacet saṃghasya prāptakālaṃ kṣametānujānīyāt saṃgho yat saṃgha evaṃnāmānaṃ śayanāsanagrāhako",
    "K01vinv04_u:25": " saṃmanyeta. evaṃnāmā śayanāsanagrāhako bhikṣuḥ saṃghasya vārṣikaṃ śayanāsanaṃ grāhayiṣyati. eṣā jñaptiḥ.",
    "K01vinv04_u:26": " Var-v § 1.2.5 evaṃ ca karma kartavyaṃ.",
    "K01vinv04_u:27": " śṛṇotu bhadantāḥ saṃghaḥ. evaṃnāmā śayanāsanagrāhako bhikṣur utsahate saṃghasya vārṣikaṃ",
    "K01vinv04_u:28": " śayanāsanaṃ grāhayituṃ. tat saṃgha evaṃnāmānaṃ śayanāsanagrāhakaṃ bhikṣuṃ saṃmanyeta.",
    "K01vinv04_u:29": " ayam evaṃnāmā śayanāsanagrāhako bhikṣuḥ saṃghasya vārṣikaṃ śayanāsanaṃ grāhayiṣyati.",
    "K01vinv04_u:30": " yeṣām āyuṣmatāṃ kṣamate evaṃnāmānaṃ śayanāsanagrāhakaṃ bhikṣuṃ saṃmantuṃ,",
    "K01vinv04_u:31": " te tūṣṇīṃ. na kṣamate bhāṣantāṃ.",
    "K01vinv04_u:32": " saṃmataḥ saṃghena evaṃnāmā śayanāsanagrāhako bhikṣuḥ. saṃghasya vārṣikaṃ śayanāsanaṃ grāhayiṣyati. kṣāntam anujñātaṃ saṃghena,",
    "K01vinv04_u:33": " yasmāt tūṣṇīm,",
    "K01vinv04_u:34": " evam etad dhārayāmi.",
    "K01vinv04_u:35": " Var-v § 1.2.6 śayanāsanagrāhakasyāhaṃ bhikṣor āsamudācārikān dharmān prajñapayiṣyāmi.",
    "K01vinv04_u:36": " Var-v § 1.2.6.1 -",
    "K01vinv04_u:37": " Var-v § 1.2.6.2-",
    "K01vinv04_u:38": " Var-v § 1.2.6.3 (75r = GBM 732) tataḥ paścāt kriyākāra ārocayitavyaḥ. śṛṇotu",
    "K01vinv04_u:39": " bhadantāḥ saṃghaḥ. asminn āvase ayaṃ cāyaṃ kriyākāraḥ. yo yuṣmākam utsahate anena",
    "K01vinv04_u:40": " cānena ca kriyākāreṇa varṣā upagantuṃ sa śalākāṃ gṛhṇātu. na ca vaḥ kenacid bhikṣuṇā",
    "K01vinv04_u:41": " varṣe + + + + + + + + + + + + + + yo vaḥ kasyacit kiṃcij jānīte sa idānīṃ vadatu.",
    "K01vinv04_u:42": " mā paścād antavarṣe raṇam utpādayiṣyati. yo vo antavarṣe raṇam utpādayiṣyati tasya",
    "K01vinv04_u:43": " saṃgha uttare upaparīkṣitavyaṃ maṃsyate.",
    "K01vinv04_u:44": " Var-v § 1.2.6.4 tataḥ paścāt* śayanāsanagrāhakeṇa bhikṣuṇā śalākāś cārayitavyāḥ.",
    "K01vinv04_u:45": " + + + śāstuḥ śalakā grāhayitavyāḥ. tataḥ paścāt saṃghasthavireṇārdham āsanaṃ muktvā",
    "K01vinv04_u:46": " śalākā gṛhya śanaiḥ sthāpayitavyāḥ. evaṃ yāvat saṃghanavakena. śrāmaṇerāṇām ācāryopapādhyāyaiḥ",
    "K01vinv04_u:47": " śalākā grāhayitavyāḥ. tataḥ paścād gaṇayitavyaṃ. asminn āvāse iyadbhir bhikṣubhiḥ śalākā gṛhīteti.",
    "K01vinv04_u:48": " Var-v § 1.2.6.5.a tataḥ paścāt* śayanāsanagrāhakena bhikṣuṇā tāḍakaṃ kuṃcikāṃ",
    "K01vinv04_u:49": " ca gṛhītvā saṃghasthavirasya purataḥ sthitvā vaktavyaṃ. sthavira amuko vihāraḥ salābhaḥ",
    "K01vinv04_u:50": " sacīvarikaḥ. gṛhāṇa. saced gṛhṇāti yat saṃghasthavirasya vihāraḥ sa dvitīyasthavirāya",
    "K01vinv04_u:51": " dātavyaḥ. + + + + + + + + + + + + +",
    "K01vinv04_u:52": " Var-v § 1.2.6.5.b sacet saṃghasthaviro na gṛhṇāti dvitīyasthavirāya dātavyaḥ.",
    "K01vinv04_u:53": " dvitīyasthaviro na gṛhṇāti tṛtīyasthavirāya dātavyaḥ. sacet tṛtīyasthavireṇa gṛhīto",
    "K01vinv04_u:54": " bhavati saṃghasthaviro yācate,",
    "K01vinv04_u:55": " prathamāyāṃ vāci na dātavyaḥ. dvitīyāyāṃ vāci na dātavyaḥ. tṛtīyāyāṃ dātavyaḥ. saṃghasthaviraś",
    "K01vinv04_u:56": " ca vinayātisāriṇīṃ duṣkṛtām āpattiṃ deśāpayitavyaḥ. evaṃ yāvat saṃghanavakena gṛhītaḥ,",
    "K01vinv04_u:57": " sacet saṃghatṛtīyanavako yācate,",
    "K01vinv04_u:58": " prathamāyāṃ vāci na dātavyaḥ. dvitīyāyāṃ na dātavyaḥ. trtīyāyāṃ dātavyaḥ. saṃghatṛtīyanavakaś ca vinayātisāriṇīṃ duṣkṛtām āpattiṃ deśayitavyaḥ.",
    "K01vinv04_u:59": " Var-v § 1.3.1 bhikṣavaḥ sarvān vihārān uddiśanti. āgantukā bhikṣavaḥ vihanyante. bhagavān āha. āgantukānāṃ bhikṣūṇām sārthāya anuddiṣṭaṃ vastuṃ",
    "K01vinv04_u:60": " Var-v § 1.3.2 bhikṣavaḥ dvārakoṣṭhake apy uddiśanti /",
    "K01vinv04_u:61": " bhagavān āha. dvārakoṣṭhake noddeṣṭavyam*.",
    "K01vinv04_u:62": " bhikṣavaḥ prāsāde vastum uddiśanti. bhagavān āha /",
    "K01vinv04_u:63": " prāsāde noddeṣṭavyam iti.",
    "K01vinv04_u:64": " Var-v § 1.4 nirāvāseṣu prāsādeṣu kākacaṭakapārāvatāḥ vāsaṃ kurvanti. bhagavān āha //",
    "K01vinv04_u:65": " peḍavāriko bhikṣur uddeṣṭavyaḥ. tena pratyavekṣitavyaḥ. saced aṇḍāny amuktāni bhavanti,",
    "K01vinv04_u:66": " śātayitavyaḥ. āhosvin muktāni,",
    "K01vinv04_u:67": " sthāpayitavyaḥ. tryaṃbukatrailāṭāḥ vāsaṃ kurvanti. bhagavān āha /",
    "K01vinv04_u:68": " pratyavekṣitavyaṃ. aṇḍāny amuktāni bhavanti /",
    "K01vinv04_u:69": " śātayitavyaḥ. ahosvin muktāni,",
    "K01vinv04_u:70": " sūtrakaṃ bandhitavyaṃ vṛddhiṃ na gamiṣyantīti /",
    "K01vinv04_u:71": " Var-v § 1.5 tataḥ paścāc chayanāsanaṃ dātavyaṃ /",
    "K01vinv04_u:72": " yadi tāvad alpāni vastūni bhavanti,",
    "K01vinv04_u:73": " ekaikaṃ dātavyaṃ. āhosvin bahūni bhavanti,",
    "K01vinv04_u:74": " dvayaṃdvayaṃ trayaṃtrayaṃ vā dātavyam* /",
    "K01vinv04_u:75": " aparāṇi mahānti vastūni bhavanti /",
    "K01vinv04_u:76": " vṛddhavṛddhā bhikṣavaḥ klāmyante parikarmaṇā:",
    "K01vinv04_u:77": " bhagavān āha /",
    "K01vinv04_u:78": " tāni niśṛtānāṃ dātavyāni.",
    "K01vinv04_u:79": " Var-v § 1.6.1 tataḥ paścāc chayanāsanagrāhakena bhikṣuṇā kriyākāra ārocayitavyaḥ. na kenacid bhikṣuṇā sāṃghikaṃ śayanāsanaṃ vinā pratyāstaraṇena paribhoktavyaṃ (75v = GBM 733)",
    "K01vinv04_u:80": " na kalpapratyāstaraṇena na plotikena ghanena vā ekapuṭena pailoṭikena vā dvipuṭena. yāvat sāṃghikaṃ śayanāsanaṃ aparibhogena paribhuṃjīta,",
    "K01vinv04_u:81": " tasya saṃgha uttare upaparīkṣitavyaṃ maṃsyate.",
    "K01vinv04_u:82": " Var-v § 1.6.2 śayanāsanagrāhakeṇa bhikṣuṇā anvardhamāsaṃ śayanāsanaṃ pratyavekṣitavyaṃ yadi tāvad vṛddhaṃ paśyaty aparibhogena śayanāsanaṃ paribhuṃjānaṃ,",
    "K01vinv04_u:83": " saṃghena ārocayitvā ākṣeptavyaṃ. āhosvin navakam ācāryopādhyāyānām ārocayitvā ākṣeptavyaṃ.",
    "K01vinv04_u:84": " Var-v § 1.7.1 tataḥ paścāt sāmagryām ārocayitavyaṃ. amukena gocaragrāmeṇa śvaḥ saṃgho varṣā upagamiṣyatīti.",
    "K01vinv04_u:85": " Var-v § 1.7.2 tataḥ paścād bhikṣubhir āvāsaṃ gocaraṃ cāvalokayitvā channe praviśya varṣā upagantavyaṃ.",
    "K01vinv04_u:86": " Var-v § 1.7.2.a katham āvāso 'valokayitavyaḥ. kiṃ nu bhaviṣyanti me 'smin sthāne",
    "K01vinv04_u:87": " vijñāḥ sabrahmacāriṇo ye 'nutpannaṃ duḥkhaṃ daurmanasyaṃ notpādayiṣyanti utpannaṃ",
    "K01vinv04_u:88": " ca kṣipram eva prativinodayiṣyanti,",
    "K01vinv04_u:89": " ye cānutpannaṃ sukhaṃ saumanasyam utpādayiṣyanti utpannaṃ ca sādhu ca suṣṭhu cānurakṣitavyaṃ (MSV IV.136) maṃsyante /",
    "K01vinv04_u:90": " glānasya vā glānopasthāyakaḥ,",
    "K01vinv04_u:91": " evam āvāso 'valokayitavyaḥ.",
    "K01vinv04_u:92": " Var-v § 1.7.2.b kathaṃ gocaro 'valokayitavyaḥ. kiṃ nu bhaviṣyanti me 'smiṃ grāmopavicāragrāme piṇḍakasya dātāro glānasya vā + + + bhaiṣajyasya ca dātāra iti,",
    "K01vinv04_u:93": " evaṃ gocaro 'valokayitavyaḥ.",
    "K01vinv04_u:94": " Var-v § 1.7.3 tataḥ paścāc channe praviśya bhikṣor yathāvṛddhikayā sāmīcīṃ kṛtvā utkuṭukena sthitvā aṃjaliṃ pragṛhya idaṃ syād vacanīyaṃ.",
    "K01vinv04_u:95": " samanvāhara āyuṣmaṃ. adya saṃghasya varṣopanyakāṣāḍhī + + + + + + + + + + so 'ham",
    "K01vinv04_u:96": " evaṃnāmā asminn āvāse antaḥsīme pūrvikāṃ traimāsīṃ varṣā upagacchāmi amukena vaiyyāpṛtyakareṇa",
    "K01vinv04_u:97": " amukena gocaragrāmeṇa yāvad evāsyāvāsasya khaṇḍaphuṭtapratisaṃskaraṇārthaṃ. iha me",
    "K01vinv04_u:98": " varṣā iha me varṣāvāsaḥ. evaṃ dvir api,",
    "K01vinv04_u:99": " evaṃ trir api.",
    "K01vinv04_u:100": " Var-v § 1.8 bhikṣavaḥ varṣā upagantavyā:",
    "K01vinv04_u:101": " na ca punar varṣoṣitena bhikṣuṇā bahiḥsīmāṃ gantavyaṃ //",
    "K01vinv04_u:102": " saced gacchati na tatra vastavyaṃ.",
    "K01vinv04_u:103": " Var-v § 1.8.1.a uktaṃ bhagavatā na bhikṣuṇā varṣoṣitena bahiḥsīmāṃ gantavyam*. saced gacchati na tatra vastavyam iti /",
    "K01vinv04_u:104": " Var-v § 1.8.1.b hastibālagrāmake udayano nāma gṛhapatiḥ prativasati. tasya gṛhakaḍatraṃ",
    "K01vinv04_u:105": " pratyupasthitam ātmano veṣṭanaṃ. tena tatra prabhūto vastralābhaḥ āmiṣalābhaś ca",
    "K01vinv04_u:106": " samudānītaḥ. tena bhikṣūṇāṃ dūto 'nupreṣitaḥ. āgacchantv āryāḥ paribhokṣyante iti.",
    "K01vinv04_u:107": " bhikṣavaḥ pṛcchitum ārabdhāḥ. kiyad dūre hastibālagrāmakaḥ. sātirekais tribhir yojanaiḥ śakṣyāmo vayam adyaiva gatvā āgantuṃ na śakṣyāmaḥ. te saṃlakṣayanti /",
    "K01vinv04_u:108": " uktaṃ bhagavatā na bhikṣuṇā varṣopagatena bahiḥsīmāṃ gantavyaṃ. saced gacchati na tatra vastavyam iti. te na gatāḥ.",
    "K01vinv04_u:109": " tatra ye bhikṣavaḥ hastibālagrāmakasyopavicāre varṣopagatās teṣāṃ prabhūto vastralābha āmiṣalābhaś cānupradattaḥ.",
    "K01vinv04_u:110": " Var-v § 1.8.1.c te trayāṇāṃ vārṣikāṇāṃ māsānām atyayāt kṛtacīvarā niṣṭhitacīvarāḥ",
    "K01vinv04_u:111": " samādāya pātracīvaraṃ yena śrāvastī tena cārikāṃ prakrāntāḥ. anupūrveṇa cārikāṃ carantaḥ",
    "K01vinv04_u:112": " śrāvastīm anuprāptāḥ. te bhikṣubhir dūrata eva dṛṣṭvābhihitāḥ. (76r = GBM 734)",
    "K01vinv04_u:113": " svāgataṃsvāgatam āyuṣmantaḥ. viśrāmitāḥ uktāḥ. kuto yūyam āyuṣmantaḥ etarhy āgacchata,",
    "K01vinv04_u:114": " kutra vā stha varṣā upagatā. hastibālagrāmakād vayam āyuṣmanta etarhy āgacchāma:",
    "K01vinv04_u:115": " hastibālagrāmake vā sma varṣā upagatāḥ. kaccid yūyam āyuṣmantaḥ hastibālagrāmake sukhaṃ sparśaṃ varṣā uṣitāḥ,",
    "K01vinv04_u:116": " na vā stha klāntāḥ piṇḍakena. tathyaṃ vayam āyuṣmantaḥ hastibālagrāmake sukhaṃ sparśaṃ varṣā upagatā,",
    "K01vinv04_u:117": " na vā sma klāntāḥ piṇḍakena.",
    "K01vinv04_u:118": " yathākatham āyuṣmantaḥ hastibālagrāmake sukhaṃ sparśaṃ varṣā upagatāḥ,",
    "K01vinv04_u:119": " na vā stha klāntāḥ piṇḍakena. tatra hastibālagrāmake udayano nāma gṛhapatiḥ prativasati.",
    "K01vinv04_u:120": " tasya gṛhakaḍatraṃ pratyupasthitaṃ ātmano veṣṭanaṃ. tenāsmākaṃ prabhūto vastralābhaḥ",
    "K01vinv04_u:121": " āmiṣalābhaś cānupradatta. evaṃ vayam āyuṣmanto hastibālagrāmake sukhaṃ sparśaṃ varṣā",
    "K01vinv04_u:122": " uṣitāḥ. na vā sma klāntāḥ piṇḍakena.",
    "K01vinv04_u:123": " te kathayanty. āyuṣmanto 'smākam api tena gṛhapatinā dūto 'nupreṣita. āgacchantv",
    "K01vinv04_u:124": " āryāḥ paribhokṣyanta iti. tair asmābhiḥ pṛṣṭaḥ. kiyad dūre hastibālagrāmakaḥ. sātirekais",
    "K01vinv04_u:125": " tribhir yojanaiḥ. teṣām asmākaṃ buddhir utpannāḥ. uktaṃ bhagavatā na bhikṣuṇā varṣopagatena",
    "K01vinv04_u:126": " bahiḥsīmāṃ gantavyaṃ. saced gacchati na tatra vastavyam iti. vayaṃ na gatāḥ. etat",
    "K01vinv04_u:127": " prakaraṇaṃ bhikṣavo bhagavata ārocayanti.",
    "K01vinv04_u:128": " Var-v § 1.8.1.d bhagavān saṃlakṣayaty. ākāṃkṣanti bata me śrāvakāḥ vastralābham",
    "K01vinv04_u:129": " āmiṣalābhañ ca. yanv ahaṃ bhikṣūṇāṃ sukhasparśavihārārthaṃ datṝṇāṃ ca deyadharmaparibhogārthaṃ",
    "K01vinv04_u:130": " saptāham anujānīyāṃ. tasmād anujānāmi saptāham adhiṣṭhāya gantavyaṃ karaṇīyena.",
    "K01vinv04_u:131": " Var-v § 1.8.2 uktaṃ bhagavatā saptāham adhiṣṭhāya gantavyaṃ karaṇīyeneti. bhikṣavo na jānate kasya karaṇīyaṃ. etat prakaraṇaṃ bhikṣavo bhagavata",
    "K01vinv04_u:132": " bhagavān āha /",
    "K01vinv04_u:133": " upāsakasya karaṇīyena upāsikāyāḥ karaṇīyena bhikṣoḥ karaṇīyena bhikṣuṇyāḥ śikṣamāṇāyāḥ śrāmaṇerakasya śrāmaṇerikāyāḥ karaṇīyena.",
    "K01vinv04_u:134": " Var-v § 1.8.2.1.1 kim upāsakasya karaṇīyaṃ. yathāpi tad upāsakasya gṛhakaḍatraṃ",
    "K01vinv04_u:135": " pratyupasthitaṃ bhavaty ātmano veṣṭanaṃ. tena tatra prabhūto vastralābha āmiṣalābhaś",
    "K01vinv04_u:136": " ca samudānītaḥ. sa bhikṣūṇāṃ dūtam anupreṣayati. āgacchantv āryāḥ paribhokṣyante.",
    "K01vinv04_u:137": " gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
    "K01vinv04_u:138": " Var-v § 1.8.2.1.2 aparam apy upāsakasya karaṇīyaṃ. yathāpi tad upāsakaś cāturdiśe",
    "K01vinv04_u:139": " bhikṣusaṃghe vihāraṃ pratiṣṭhāpayitukāmo bhavati. tena tatra prabhūto vastralābhaḥ",
    "K01vinv04_u:140": " āmiṣalābhaś ca samudānītaḥ. sa bhikṣūṇāṃ dūtam anupreṣayaty. āgacchantv āryāḥ paribhokṣyante.",
    "K01vinv04_u:141": " gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
    "K01vinv04_u:142": " Var-v § 1.8.2.1.3 aparam apy upāsakasya karaṇīyaṃ yathāpi tad upāsakas tasminn",
    "K01vinv04_u:143": " eva vihāre śayanāsanam anupradātukāmo bhavati. tena tatra prabhūto vastralābhaḥ āmiṣalābhaś",
    "K01vinv04_u:144": " ca samudānīto bhavati. sa bhikṣūṇāṃ dūtam anupreṣayati. āgacchantv āryāḥ paribhokṣyante. (76v = GBM 735)",
    "K01vinv04_u:145": " gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
    "K01vinv04_u:146": " Var-v § 1.8.2.1.4 aparam apy upāsakasya karaṇīyaṃ. yathāpi tad upāsakas tasminn",
    "K01vinv04_u:147": " eva vihāre dhruvabhikṣāṃ prajñapayitukāmo bhavaty anukūlayajñaṃ. tena tatra prabhūto",
    "K01vinv04_u:148": " vastralābhaḥ āmiṣalābhaś ca samudānīto bhavati. sa bhikṣūṇāṃ dūtam anupreṣayaty.",
    "K01vinv04_u:149": " āgacchantv āryāḥ paribhokṣyante. gantavyaṃ bhikṣuṇā saptāham adhiṣṭhāya upāsakasya",
    "K01vinv04_u:150": " karaṇīyena. idam upāsakasya karaṇīyaṃ.",
    "K01vinv04_u:151": " Var-v § 1.8.2.1.5 aparam apy upāsakasya karaṇīyaṃ. yathāpi tad upāsakas tasminn eva vihāre tathāgatasya śarīraṃ stūpaṃ pratiṣṭhāpayitukāmo bhavati",
    "K01vinv04_u:152": " sa bhikṣūṇāṃ dūtam anupreṣayati. āgacchantv āryā dharmasakhāyo bhaviṣyanti. gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
    "K01vinv04_u:153": " Var-v § 1.8.2.1.6 aparam apy upāsakasya karaṇīyaṃ. yathāpi tad upāsakas tasminn eva stūpe yaṣṭyāropaṇaṃ chatrāropaṇaṃ dhvajāropaṇaṃ patākāropaṇam*",
    "K01vinv04_u:154": " alaṃsekaṃ candanasekaṃ kuṃkumasekam anupradātukāmo bhavati. sa bhikṣūṇāṃ dūtam anupreṣayaty.",
    "K01vinv04_u:155": " āgacchantv āryā dharmasakhāyaḥ me bhaviṣyanti. gantavyaṃ bhikṣuṇā upāsakasya karaṇīyena",
    "K01vinv04_u:156": " saptāham adhiṣṭhāya. idam upāsakasya karaṇīyaṃ.",
    "K01vinv04_u:157": " Var-v § 1.8.2.1.7 aparam apy upāsakasya karaṇīyaṃ. yathāpi tad upāsakasya karaṇīyaṃ",
    "K01vinv04_u:158": " caturṇāṃ sūtranikāyānāṃ anyatamānyatamaṃ sūtranikāyaṃ vistareṇoddiṣṭaṃ bhavati pravṛttaṃ",
    "K01vinv04_u:159": " ca. tena tatra prabhūto vastralābha āmiṣalābhaś ca samudānīto bhavati. sa bhikṣūṇāṃ",
    "K01vinv04_u:160": " dūtam anupreṣayati. āgacchantv āryāḥ paribhokṣyante. gantavyaṃ bhikṣuṇā saptāham",
    "K01vinv04_u:161": " adhiṣṭhāya upāsakasya karaṇīyena. idam upāsakasya karaṇīyaṃ.",
    "K01vinv04_u:162": " Var-v § 1.8.2.1.8 aparam apy upāsakasya karaṇīyaṃ. yathāpi tad upāsakasya kaukṛtyam",
    "K01vinv04_u:163": " utpannaṃ bhavati. sa bhikṣūṇāṃ dūtam anupreṣayaty. āgacchantv āryāḥ utpannaṃ kaukṛtyaṃ",
    "K01vinv04_u:164": " prativinodayiṣyanti. gantavyaṃ bhikṣuṇā saptāham adhiṣṭhāya upāsakasya karaṇīyena.",
    "K01vinv04_u:165": " idam upāsakasya karaṇīyaṃ.",
    "K01vinv04_u:166": " Var-v § 1.8.2.1.9 aparam apy upāsakasya karaṇīyaṃ. yathāpi tad upāsakasya pāpakaṃ",
    "K01vinv04_u:167": " dṛṣṭigatam utpannaṃ bhavati. sa bhikṣūṇāṃ dūtam anupreṣayaty. āgacchantv āryā utpannaṃ",
    "K01vinv04_u:168": " pāpakaṃ dṛṣṭigataṃ pratiniḥsṛjāpayiṣyanti. gantavyaṃ bhikṣuṇā saptāham adhiṣṭhāya",
    "K01vinv04_u:169": " upāsakasya karaṇīyena. idam upāsakasya karaṇīyaṃ.",
    "K01vinv04_u:170": " Var-v § 1.8.2.1.10 aparam apy upāsakasya karaṇīyaṃ. yathāpi tat saṃgha upāsakasya saṃghena pātraṃ nikubjayitukāmo bhavati /",
    "K01vinv04_u:171": " sa bhikṣūṇāṃ dūtam anupreṣayati /",
    "K01vinv04_u:172": " āgacchantv āryā dharmeṇa pakṣaṃ bhajiṣyanti. gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
    "K01vinv04_u:173": " Var-v § 1.8.2.1.11 aparam apy upāsakasya karaṇīyaṃ. yathāpi tad upāsakasya saṃghena",
    "K01vinv04_u:174": " pātraṃ nikubjitaṃ bhavati. sa bhikṣūṇāṃ dūtam anupreṣayati. āgacchantv āryāḥ pāttraṃ",
    "K01vinv04_u:175": " nikubjam unmajjāpayiṣyatha :",
    "K01vinv04_u:176": " gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
    "K01vinv04_u:177": " Var-v § 1.8.2.1.12 aparam apy upāsakasya karaṇīyaṃ. yathāpi tad upāsakasya ābādhiko (77r = GBM 736)",
    "K01vinv04_u:178": " duḥkhito bāḍhaglānaḥ. sa bhikṣūṇāṃ dūtam anupreṣayati. āgacchantv āryā vācaṃ dāsyanti. gantavyaṃ bhikṣuṇā saptāham adhiṣṭhāya upāsakasya karaṇīyena. idam upāsakasya karaṇīyaṃ.",
    "K01vinv04_u:179": " Var-v § 1.8.2.2 kim upāsikāyāḥ karaṇīyaṃ sthāpayitvā gṛhakaḍatram ātmano veṣṭanaṃ.",
    "K01vinv04_u:180": " Var-v § 1.8.2.3.1 kiṃ bhikṣoḥ karaṇīyaṃ. yathāpi tad bhikṣuḥ cāturdiśe bhikṣusaṃghe",
    "K01vinv04_u:181": " ārāmaṃ niryātayitukāmo bhavati. tena tatra prabhūto vastralābhaḥ āmiṣalābhaś ca samudānīto",
    "K01vinv04_u:182": " bhavati. sa bhikṣūṇāṃ dūtam anupreṣayaty. āgacchantv āyuṣmantaḥ paribhokṣyante /",
    "K01vinv04_u:183": " gantavyaṃ bhikṣuṇā saptāham adhiṣṭhāya bhikṣoḥ karaṇīyena. idaṃ bhikṣoḥ karaṇīyaṃ.",
    "K01vinv04_u:184": " Var-v § 1.8.2.3.2 aparam api bhikṣoḥ karaṇīyaṃ. yathāpi tad bhikṣus tasminn",
    "K01vinv04_u:185": " evārāme vihāraṃ śayanāsanaṃ dhruvabhikṣāṃ tathāgatasya śarīraṃ stūpaṃ. alaṃsekaṃ",
    "K01vinv04_u:186": " candanasekaṃ yaṣṭyāropaṇaṃ dhvajāropaṇaṃ sūtranikāyānām anyatamānyatamaṃ sūtranikāyaṃ",
    "K01vinv04_u:187": " kaukṛtyaṃ pāpakaṃ dṛṣṭigatam utpannaṃ bhavati. sa bhikṣūṇāṃ dūtam anupreṣayati. āgacchantv",
    "K01vinv04_u:188": " āyuṣmantaḥ utpannaṃ pāpakaṃ dṛṣṭigataṃ pratiniḥsṛjāpayiṣyanti. gantavyaṃ bhikṣuṇā",
    "K01vinv04_u:189": " saptāham adhiṣṭhāya bhikṣoḥ karaṇīyena. idaṃ bhikṣoḥ karaṇīyaṃ. pūrvavat sarvaṃ vistareṇa vācyaṃ //",
    "K01vinv04_u:190": " Var-v § 1.8.2.3.3 aparam api bhikṣoḥ karaṇīyaṃ. yathāpi tat saṃghaḥ bhikṣor",
    "K01vinv04_u:191": " imāny evaṃrūpāṇi praṇidhikarmāṇi kartukāmo bhavati. tadyathā tarjanīyaṃ karma nigarhaṇīyaṃ",
    "K01vinv04_u:192": " pravāsanīyaṃ pratisaṃharaṇīyam adarśanāyotkṣepaṇīyam apratikarmaṇāyotkṣepaṇīyaṃ apratiniḥsṛṣṭe",
    "K01vinv04_u:193": " pāpake dṛṣṭigate utkṣepaṇīyaṃ karma. sa bhikṣūṇāṃ dūtam anupreṣayati. āgacchantv",
    "K01vinv04_u:194": " āyuṣmanto dharmeṇa pakṣaṃ bhajiṣyanti. gantavyaṃ bhikṣuṇā saptāham adhiṣṭhāya bhikṣoḥ",
    "K01vinv04_u:195": " karaṇīyena. idaṃ bhikṣoḥ karaṇīyaṃ.",
    "K01vinv04_u:196": " Var-v § 1.8.2.3.4 aparam api bhikṣoḥ karaṇīyaṃ. yathāpi tat saṃghena bhikṣor",
    "K01vinv04_u:197": " imāny evaṃrūpāṇi praṇidhikarmāṇi kṛtāni bhavanti. tadyathā tarjanīyaṃ karma nigarhaṇīyaṃ",
    "K01vinv04_u:198": " karma pravāsanīyaṃ pratisaṃharaṇīyaṃ adarśanāyotkṣepaṇīyam apratikarmaṇāyotkṣepaṇīyam",
    "K01vinv04_u:199": " apratiniḥsṛṣṭe pāpake dṛṣṭigate utkṣepaṇīyaṃ karma. sa bhikṣūṇāṃ dūtam anupreṣayaty.",
    "K01vinv04_u:200": " āgacchantv āyuṣmantaḥ osārayiṣyanti. gantavyaṃ bhikṣuṇā saptāham adhiṣṭhāya bhikṣoḥ",
    "K01vinv04_u:201": " karaṇīyena. idaṃ bhikṣoḥ karaṇīyaṃ.",
    "K01vinv04_u:202": " Var-v § 1.8.2.3.5 -",
    "K01vinv04_u:203": " Var-v § 1.8.2.3.6 -",
    "K01vinv04_u:204": " Var-v § 1.8.2.3.7 -",
    "K01vinv04_u:205": " Var-v § 1.8.2.3.8 aparam api bhikṣoḥ karaṇīyaṃ. yathāpi tad bhikṣur ābādhiko duḥkhito bāḍhaglāno bhavati /",
    "K01vinv04_u:206": " sa bhikṣūṇāṃ dūtam anupreṣayaty āgacchantv āyuṣmanto vācaṃ bhāṣiṣyanti. gantavyaṃ bhikṣuṇā saptāham adhiṣṭhāya bhikṣoḥ karaṇīyena. idaṃ bhikṣoḥ",
    "K01vinv04_u:207": " Var-v § 1.8.2.4.1 kiṃ bhikṣuṇyāḥ karaṇīyaṃ. sthāpayitvā praṇidhikarmāṇi //",
    "K01vinv04_u:208": " Var-v § 1.8.2.4.2 -",
    "K01vinv04_u:209": " Var-v § 1.8.2.5.1 kiṃ śikṣamāṇāyāḥ karaṇīyaṃ. etad eva sarvaṃ śikṣamāṇāyāḥ karaṇīyaṃ.",
    "K01vinv04_u:210": " Var-v § 1.8.2.5.2 aparam api śikṣamāṇāyāḥ karaṇīyaṃ. yathāpi tac chikṣamāṇā",
    "K01vinv04_u:211": " dve varṣe ṣaṭsu dharmeṣu ṣaṭsv anudharmeṣu śikṣitaśikṣā bhavati. sa bhikṣūṇāṃ dūtam",
    "K01vinv04_u:212": " anupreṣayati. āgacchantv āryā upasaṃpādayiṣyanti. gantavyaṃ (77v = GBM 737)",
    "K01vinv04_u:213": " bhikṣuṇā saptāham adhiṣṭhāya śikṣamāṇāyāḥ karaṇīyena. idaṃ śikṣamāṇāyāḥ karaṇīyaṃ.",
    "K01vinv04_u:214": " Var-v § 1.8.2.6.1 kiṃ śrāmaṇerakasya karaṇīyaṃ. etad eva sarvaṃ śrāmaṇerakasya karaṇīyaṃ.",
    "K01vinv04_u:215": " Var-v § 1.8.2.6.2 aparam api śrāmaṇerakasya karaṇīyaṃ. yathāpi tac chrāmaṇerakaḥ saparipūrṇaviṃśativarṣo bhavati. sa bhikṣūṇāṃ dūtam anupreṣayati",
    "K01vinv04_u:216": " āgacchantv āyuṣmantaḥ upasaṃpādayiṣyanti. gantavyaṃ bhikṣuṇā saptāham adhiṣṭhāya śrāmaṇerakasya karaṇīyena. idaṃ śrāmaṇerakasya karaṇīyaṃ /",
    "K01vinv04_u:217": " Var-v § 1.8.2.7.1 kiṃ śrāmaṇerikāyāḥ karaṇīyaṃ. etad eva sarvaṃ śrāmaṇerikāyāḥ karaṇīyaṃ.",
    "K01vinv04_u:218": " Var-v § 1.8.2.7.2 aparam api śrāmaṇerikāyāḥ karaṇīyaṃ /",
    "K01vinv04_u:219": " yathāpi tac chrāmaṇerikā gṛhavustā dvādaśavarṣā bhavati,",
    "K01vinv04_u:220": " kumārikābhūtā vā aṣṭādaśavarṣā. sā bhikṣūṇāṃ dūtam anupreṣayati /",
    "K01vinv04_u:221": " āgacchantv āryā dve varṣe ṣaṭsu dharmeṣu ṣaṭsv anudharmeṣu śikṣāṃ dāsyanti. gantavyaṃ bhikṣuṇā saptāham adhiṣṭhāya śrāmaṇerikāyāḥ karaṇīyena. idaṃ śrāmaṇerikāyāḥ karaṇīyaṃ //",
    "K01vinv04_u:222": " Var-v § 2 uddānam* //",
    "K01vinv04_u:223": " bhaiṣajyam upasthāyaka strīpuruṣapaṇḍakaḥ",
    "K01vinv04_u:224": " nimittaṃ nidhayo jñātaya antarāyeṇa prakramet* // //",
    "K01vinv04_u:225": " Var-v § 2.1.1 yathāpi tad varṣopagatasya bhikṣor evaṃ bhavati /",
    "K01vinv04_u:226": " aham asminn āvāse varṣā upagataḥ. na ca me 'sti kaścit piṇḍakasya dātā. so 'haṃ piṇḍakam alabhamānaḥ klameyaṃ kālaṃ vā kuryāṃ. sa me syād antarāyaḥ aprāptasya prāptaye,",
    "K01vinv04_u:227": " anadhigatasyādhigamāya /",
    "K01vinv04_u:228": " asākṣātkṛtasya sākṣātkriyāyai /",
    "K01vinv04_u:229": " yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede //",
    "K01vinv04_u:230": " Var-v § 2.1.2 yathāpi tad varṣopagatasya bhikṣor evaṃ bhavati. aham asminn āvāse",
    "K01vinv04_u:231": " varṣā upagataḥ. na ca me kaścid glānasya glānabhaiṣajyasya dātā. so 'haṃ bhaiṣajyam",
    "K01vinv04_u:232": " alabhamānaḥ klameyaṃ kālaṃ vā kuryāṃ. sa me syād antarāyaḥ aprāptasya prāptaye,",
    "K01vinv04_u:233": " anadhigatasyādhigamāya,",
    "K01vinv04_u:234": " asākṣātkṛtasya sākṣātkriyāyai /",
    "K01vinv04_u:235": " yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede //",
    "K01vinv04_u:236": " Var-v § 2.1.3 yathāpi tad varṣopagatasya bhikṣor evaṃ bhavaty. aham asminn āvāse",
    "K01vinv04_u:237": " varṣā upagataḥ. na ca me kaścid glānasya glānopasthāyakaḥ. so 'ham upasthāyakavirahāt*",
    "K01vinv04_u:238": " klameyaṃ kālaṃ vā kuryāṃ. sa me syād antarāyaḥ aprāptasya prāptaye,",
    "K01vinv04_u:239": " anadhigatasyādhigamāya /",
    "K01vinv04_u:240": " asākṣātkṛtasya sākṣātkriyāyai /",
    "K01vinv04_u:241": " yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede //",
    "K01vinv04_u:242": " Var-v § 2.1.4 yathāpi tad varṣopagataṃ bhikṣuṃ strī upasaṃkramyāpratirūpayā",
    "K01vinv04_u:243": " upanimantraṇayā upanimantrayati. vasa ārya rama ārya. ahaṃ te upasthāsyāmi. duhitaraṃ",
    "K01vinv04_u:244": " te dāsyāmi snuṣāṃ te dāsīṃ te karmakarīṃ te dāsyāmi /",
    "K01vinv04_u:245": " tatra varṣopagatasya bhikṣor evaṃ bhavati /",
    "K01vinv04_u:246": " aham asminn āvāse varṣā upagata. iyaṃ ca me strī upasaṃkramyāpratirūpayā upanimantraṇayā",
    "K01vinv04_u:247": " upanimantrayati. vasa ārya rama ārya. ahaṃ te upasthāsyāmi duhitaraṃ te dāsyāmi snuṣāṃ",
    "K01vinv04_u:248": " te dāsīṃ te karmakarīṃ te dāsyāmi. ahaṃ ced asminn āvāse varṣā vaseyaṃ syān me atonidānaṃ",
    "K01vinv04_u:249": " jīvitāntarāyaḥ śrāmaṇyāntarāyo brahmacaryāntarāyaḥ. yanv aham asmād āvāsāt prakrāmeyaṃ.",
    "K01vinv04_u:250": " sa tasmād (78r = GBM 738)",
    "K01vinv04_u:251": " āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:252": " Var-v § 2.1.5 yathāpi tad varṣopagataṃ bhikṣuṃ puruṣa upasaṃkramyāpratirūpayā upanimantraṇayā upanimantrayati /",
    "K01vinv04_u:253": " vasa ārya rama ārya. duhitaraṃ te dāsyāmi snuṣāṃ te dāsīṃ te karmakarīṃ te dāsyāmi.",
    "K01vinv04_u:254": " tatra varṣopagatasya bhikṣor evaṃ bhavaty. aham asminn āvāse varṣā upagataḥ. ayaṃ",
    "K01vinv04_u:255": " ca me puruṣa upasaṃkramyāpratirūpayā upanimantraṇayā upanimantrayati. vasa ārya rama",
    "K01vinv04_u:256": " ārya. duhitaraṃ te dāsyāmi snuṣāṃ te dāsīṃ te karmakarīṃ te dāsyāmy. ahaṃ ced asminn",
    "K01vinv04_u:257": " āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ.",
    "K01vinv04_u:258": " yanv aham asmād āvāsāt prakrāmeyaṃ. sa tasmād āvāsāt prakramaty. etad eva pratyayaṃ",
    "K01vinv04_u:259": " kṛtvā anāpattir varṣācchede //",
    "K01vinv04_u:260": " Var-v § 2.1.6 yathāpi tad varṣopagataṃ bhikṣuṃ paṇḍaka upasaṃkramyāpratirūpayā upanimantraṇayā upanimantrayati /",
    "K01vinv04_u:261": " vasa ārya rama ārya. ahaṃ te upasthāsyāmi. dāsīṃ te karmakarīṃ te dāsyāmi /",
    "K01vinv04_u:262": " tatra varṣopagatasya bhikṣor evaṃ bhavati. aham asminn āvāse varṣā upagataḥ. ayaṃ",
    "K01vinv04_u:263": " ca me paṇḍaka upasaṃkramyāpratirūpayā upanimantraṇayā upanimantrayati. vasa ārya",
    "K01vinv04_u:264": " rama ārya. ahaṃ te upasthāsyāmi. dāsīṃ te karmakarīṃ te dāsyāmi. ahaṃ ced asminn",
    "K01vinv04_u:265": " āvāse varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
    "K01vinv04_u:266": " yanv aham asmād āvāsāt prakrāmeyaṃ. sa tasmād āvāsāt prakramaty. etad eva pratyayaṃ",
    "K01vinv04_u:267": " kṛtvā anāpattir varṣācchede //",
    "K01vinv04_u:268": " Var-v § 2.1.7 yathāpi tad varṣopagatena bhikṣuṇā anyatmānyatamaṃ śiśum udāravarṇaṃ raṃjanīyaṃ mātṛgrāmaṃ dṛṣṭvā ayoniśo nimittam udgṛhītaṃ bhavati",
    "K01vinv04_u:269": " tatra varṣopagatasya bhikṣor evaṃ bhavaty. aham asminn āvāse varṣā upagataḥ. mayā",
    "K01vinv04_u:270": " cānyatmānyatamaṃ śiśum udāravarṇaṃ raṃjanīyaṃ mātṛgrāmaṃ dṛṣṭvā ayoniśo nimittam",
    "K01vinv04_u:271": " udgṛhītaṃ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
    "K01vinv04_u:272": " śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṃ. sa tasmād",
    "K01vinv04_u:273": " āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:274": " Var-v § 2.1.8 yathāpi tad varṣopagatasya bhikṣor nidhānam upadarśayanti. tatra",
    "K01vinv04_u:275": " varṣopagatasya bhikṣor evaṃ bhavaty. aham asminn āvāse varṣā upagata. idam eva nidhaya",
    "K01vinv04_u:276": " upadarśayanti. ahaṃ ced asminn āvāse varṣāṃ vaseyaṃ syān me atonidānaṃ jīvitāntarāyaḥ",
    "K01vinv04_u:277": " śrāmaṇyāntarāyo brahmacaryāntarāyaḥ. yanv aham asmād āvāsāt prakrameyaṃ. sa tasmād",
    "K01vinv04_u:278": " āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:279": " Var-v § 2.1.9 yathāpi tad varṣopagataṃ bhikṣuṃ jñātaya upasaṃkramyāpratirūpayā upanimantraṇayā upanimantrayati /",
    "K01vinv04_u:280": " kasmāt tvam ārya muṇḍaḥ pātrapāṇir anuveśmānuveśma kulāny upasaṃkramasi. imāni ca",
    "K01vinv04_u:281": " te śītalāni kāṣāyāṇi vastrāṇi kāyaṃ paritāpayanti. ehi tvam ārya. niṣadya kāmāṃś",
    "K01vinv04_u:282": " ca paribhuṃkṣva dānāni ca dehi puṇyāni ca kuru. tatra varṣopagatasya bhikṣor evaṃ",
    "K01vinv04_u:283": " bhavaty. (78v = GBM 739)",
    "K01vinv04_u:284": " aham asminn āvāse varṣā upagata. ime ca me jñātaya upasaṃkramyāpratirūpayā upanimantraṇayā upanimantrayanti /",
    "K01vinv04_u:285": " kasmāt tvam ārya muṇḍaḥ pātrapāṇir anuveśmānuveśma kulāny upasaṃkramasi. imāni ca",
    "K01vinv04_u:286": " te śītalāni kāṣāyāṇi vastrāṇi kāyaṃ paritāpayanti. ehi tvam ārya. niṣadya kāmāṃś",
    "K01vinv04_u:287": " ca paribhuṃkṣva dānāni ca dehi puṇyāni ca kuru. ahaṃ ced asminn āvāse varṣā vaseyaṃ",
    "K01vinv04_u:288": " syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ. yanv aham",
    "K01vinv04_u:289": " asmād āvāsāt prakrāmeyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede //",
    "K01vinv04_u:290": " Var-v § 2.2.0.2 - (Chinese only)",
    "K01vinv04_u:291": " Var-v § 2.2.0.3 - (Chinese only)",
    "K01vinv04_u:292": " Var-v § 2.2.0.4 - (Chinese only)",
    "K01vinv04_u:293": " Var-v § 2.2.0.5 - (Chinese only)",
    "K01vinv04_u:294": " Var-v § 2.2.0.6 - (Chinese only)",
    "K01vinv04_u:295": " Var-v § 2.2.1.a yathāpi tad rājā caturaṅgaṃ balakāyaṃ sannāhya hastikāyaṃ aśvakāyaṃ",
    "K01vinv04_u:296": " rathakāyaṃ pattikāyaṃ yāvad ārāmadvāram āgatya yathā gṛhītikaṃ ghoṣayati. gṛhṇantu",
    "K01vinv04_u:297": " bhavantaḥ śramaṇāṃ śākyaputrīyāṃ pūrvavad yāvad yathā pravāraṇāvastuni evaṃ vistareṇa",
    "K01vinv04_u:298": " vācyaṃ. tatra varṣopagatasya bhikṣor evaṃ bhavaty. aham asminn āvāse varṣā upagataḥ.",
    "K01vinv04_u:299": " ayaṃ ca rājā caturaṅgaṃ balakāyaṃ sannāhya pūrvavad yāvat saced ahaṃ asminn āvāse",
    "K01vinv04_u:300": " varṣā vaseyaṃ syān me atonidānaṃ jīvitāntarāyaḥ śrāmaṇyāntarāyo brahmacaryāntarāyaḥ.",
    "K01vinv04_u:301": " yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ",
    "K01vinv04_u:302": " kṛtvā anāpattir varṣācchede //",
    "K01vinv04_u:303": " Var-v § 2.2.1.b yathāpi tad bhikṣur yaṃ strīpuruṣapaṇḍakam upaniśritya varṣā upagato bhavati,",
    "K01vinv04_u:304": " sa rājñā gṛhīto bhavati baddho vā ghātito vā. santaḥsvāpateyaṃ vāsyāpahṛtaṃ,",
    "K01vinv04_u:305": " rājabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:306": " ucchidya vā kālagataḥ. tatra varṣopagatasya bhikṣor evaṃ bhavati. aham asminn āvāse yaṃ strīpuruṣapaṇḍakam upaniśritya varṣā upagataḥ,",
    "K01vinv04_u:307": " sa rājñā gṛhīto baddho vā ghātito vā,",
    "K01vinv04_u:308": " santaḥsvāpateyaṃ vāsyāpahṛtaṃ,",
    "K01vinv04_u:309": " rājabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:310": " ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
    "K01vinv04_u:311": " śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṃ. sa tasmād",
    "K01vinv04_u:312": " āvāsāt prakramaty. etad eva pratyayaṃ kṛtvā anāpattir varṣācchede //",
    "K01vinv04_u:313": " Var-v § 2.2.2.a yathāpi tac corāḥ grāmaghātaṃ vā nagaraghātaṃ vā janapadaghātaṃ",
    "K01vinv04_u:314": " vā kṛtvā ārāmadvāram āgatya gāṃ vā hatvā mahiṣīṃ vā chagalikāṃ vā rudhirāṃgakāni",
    "K01vinv04_u:315": " rudhiravilekhanāni kṛtvā bhikṣūṇāṃ dūtam anupreṣayanti /",
    "K01vinv04_u:316": " nirgacchantv āryāḥ,",
    "K01vinv04_u:317": " vayam atra vatsyāmaḥ. tatra varṣopagatasya bhikṣor evaṃ bhavati. aham asminn āvāse",
    "K01vinv04_u:318": " varṣā upagataḥ. ime ca corā grāmaghātaṃ kṛtvā pūrvavad yāvat sa tasmād āvāsāt prakramaty.",
    "K01vinv04_u:319": " etad eva pratyayaṃ kṛtvā anāpattir varṣācchede //",
    "K01vinv04_u:320": " Var-v § 2.2.2.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
    "K01vinv04_u:321": " sa corair gṛhīto bhavati baddho vā ghātito vā,",
    "K01vinv04_u:322": " santasvāpateyaṃ vāsyāpahṛtaṃ bhavati,",
    "K01vinv04_u:323": " corabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:324": " ucchidya vā kālagatas. tatra varṣoṣitasya bhikṣor evaṃ bhavati aham asminn āvāse yaṃ strīpuruṣapaṇḍakam upaniśritya varṣā upagataḥ. sa corair gṛhīto baddho vā ghātito vā,",
    "K01vinv04_u:325": " santasvāpateyaṃ vāsyāpahṛtaṃ,",
    "K01vinv04_u:326": " corabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:327": " ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
    "K01vinv04_u:328": " śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrāmeyaṃ. sa tasmād āvāsāt prakrāmaty /",
    "K01vinv04_u:329": " etad eva pratyayaṃ kṛtvā (79r = GBM 741)",
    "K01vinv04_u:330": " anāpattir varṣācchede //",
    "K01vinv04_u:331": " Var-v § 2.2.3.a yathāpi tad anyatamena mahallena bālena mūḍhenāvyaktenākuśalena",
    "K01vinv04_u:332": " gocare vā gocaramārge vā kulastrī vā kulakumārī vā ākruṣṭā vā bhavaty ābhāṣṭā vā",
    "K01vinv04_u:333": " parāmṛṣṭā vā. manuṣyāḥ prakupitā ārāmadvāram āgatya yathā gṛhītikām udghoṣayanti.",
    "K01vinv04_u:334": " pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:335": " Var-v § 2.2.3.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
    "K01vinv04_u:336": " sa manuṣyair gṛhīto bhavati baddho vā ghātito vā,",
    "K01vinv04_u:337": " santasvāpateyaṃ vāsyāpahṛtaṃ,",
    "K01vinv04_u:338": " manuṣyabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:339": " ucchidya vā kālagataḥ. tatra varṣoṣitasya bhikṣor evaṃ bhavati. aham asminn āvāse yaṃ strīpuruṣapaṇḍakam upaniśṛtya varṣā upagataḥ,",
    "K01vinv04_u:340": " sa manuṣyair gṛhīto baddho vā ghātito vā santasvāpateyaṃ vāsyāpahṛtaṃ,",
    "K01vinv04_u:341": " manuṣyabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:342": " ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
    "K01vinv04_u:343": " śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṃ. sa tasmād",
    "K01vinv04_u:344": " āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:345": " Var-v § 2.2.4.a yathāpi tad vihāraḥ amanuṣyādhyuṣite pradeśe pratiṣṭhāpito bhavati.",
    "K01vinv04_u:346": " anyatamena ca mahallena bālena mūḍhenāvyaktenākuśalenāpratirūpe pradeśe uccāraprasrāvaṃ",
    "K01vinv04_u:347": " pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:348": " Var-v § 2.2.4.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
    "K01vinv04_u:349": " so 'manuṣyair gṛhīto vā baddho vā ghātito vā santasvāpateyaṃ vāsyāpahṛtaṃ,",
    "K01vinv04_u:350": " amanuṣyabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:351": " ucchidya vā kālagataḥ. tatra varṣopagatasya bhikṣor evaṃ bhavaty. aham asminn āvāse yaṃ strīpuruṣapaṇḍakam upaniśritya varṣā upagataḥ,",
    "K01vinv04_u:352": " so 'manuṣyair gṛhīto baddho vā ghātito vā,",
    "K01vinv04_u:353": " santasvāpateyaṃ vāsyāpahṛtam,",
    "K01vinv04_u:354": " amanuṣyabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:355": " ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
    "K01vinv04_u:356": " śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṃ. sa tasmād",
    "K01vinv04_u:357": " āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:358": " Var-v § 2.2.5.a yathāpi tad vihāro vyāḍādhyuṣite pradeśe pratiṣṭhāpito bhavati.",
    "K01vinv04_u:359": " anyatamena ca mahallena bālena mūḍhenāvyaktenākuśalena apratirūpe pradeśe uccāraprasrāvaṃ",
    "K01vinv04_u:360": " kheṭaṃ śiṅghāṇakaṃ vāntaṃ viriktaṃ choritam,",
    "K01vinv04_u:361": " aśucimrakṣitaṃ vā śayanāsanaṃ pravikṣiptaṃ. vyāḍāḥ prakupitāḥ gocare 'pi tiṣṭhanti gocaramārge 'pi caṃkrame 'pi meḍhyām api dvārakoṣṭhake 'pi,",
    "K01vinv04_u:362": " bhikṣūn apyāviśanti. tatra varṣopagatasya bhikṣor evaṃ bhavati. pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:363": " Var-v § 2.2.5.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
    "K01vinv04_u:364": " sa vyāḍair gṛhīto bhavati baddho vā ghātito vā,",
    "K01vinv04_u:365": " vyāḍabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:366": " ucchidya vā kālagataḥ. tatra varṣopagatasya bhikṣor evaṃ bhavaty. aham asminn āvāse",
    "K01vinv04_u:367": " yaṃ strīpuruṣapaṇḍakam upaniśṛtya varṣā upagataḥ. sa vyāḍair baddho vā gṛhīto vā",
    "K01vinv04_u:368": " santasvāpateyaṃ vāsyāpahṛtaṃ,",
    "K01vinv04_u:369": " vyāḍabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:370": " ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ (79v = GBM 740)",
    "K01vinv04_u:371": " śrāmaṇyāntarāyaḥ brahmacaryāntarāyaḥ. yanv aham asmād āvāsāt prakrameyaṃ. sa tasmād āvāsāt prakramaty. etad eva pratyayaṃ kṛtvā anāpattir varṣācchede.",
    "K01vinv04_u:372": " Var-v § 2.2.6.a yathāpi tad vihāro nāgādhyuṣite pradeśe pratiṣṭhāpito bhavati. pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:373": " Var-v § 2.2.6.b yathāpi tad bhikṣur yaṃ strīpuruṣapaṇḍakam upaniśritya varṣā upagataḥ,",
    "K01vinv04_u:374": " sa nāgair gṛhīto bhavati baddho vā ghātito vā,",
    "K01vinv04_u:375": " santasvāpateyaṃ vāsyāpahṛtaṃ,",
    "K01vinv04_u:376": " nāgabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:377": " ucchidya vā kālagataḥ. tatra varṣopagatasya bhikṣor evaṃ bhavati /",
    "K01vinv04_u:378": " aham asminn āvāse yaṃ strīpuruṣapaṇḍakam upaniśritya varṣā upagataḥ,",
    "K01vinv04_u:379": " sa nāgair gṛhīto vā baddho vā ghātito vā santasvāpateyaṃ vāsyāpahṛtaṃ,",
    "K01vinv04_u:380": " nāgabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:381": " ucchidya vā kālagataḥ. ahaṃ ced asminn āvāse varṣā vaseyaṃ,",
    "K01vinv04_u:382": " syān me atonidānaṃ jīvitāntarāyaḥ śrāmaṇyāntarāyaḥ brahmacaryāntarāyaḥ. yanv aham",
    "K01vinv04_u:383": " asmād āvāsāt prakrameyaṃ. sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:384": " Var-v § 2.2.7.a yathāpi tad vihāraḥ dāvamadhye pratiṣṭhāpito bhavati. pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:385": " Var-v § 2.2.7.b yathāpi tad bhikṣur yaṃ strīpuruṣapaṇḍakam upaniśṛtya varṣā upagato bhavati,",
    "K01vinv04_u:386": " so 'gninā dagdhaḥ,",
    "K01vinv04_u:387": " santasvāpateyaṃ vāsyāgninā dagdhaṃ,",
    "K01vinv04_u:388": " agnibhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:389": " ucchidya vā kālagataḥ. tatra varṣopagatasya bhikṣor evaṃ bhavati /",
    "K01vinv04_u:390": " aham asminn āvāse yaṃ strīpuruṣapaṇḍakam upaniśṛtya varṣā upagataḥ,",
    "K01vinv04_u:391": " so 'gninā dagdhaḥ,",
    "K01vinv04_u:392": " santasvāpateyaṃ vāsyāgninā dagdhaṃ,",
    "K01vinv04_u:393": " agnibhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:394": " ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyo śrāmaṇyāntarāyo brahmacaryāntarāyaḥ /",
    "K01vinv04_u:395": " yanv aham asmād āvāsāt prakrameyaṃ. sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:396": " Var-v § 2.2.8.a yathāpi tad vihāro 'nūpamadhye pratiṣṭāpito bhavati. pūrvavad yāvat sa tasmād āvāsāt prakrāmaty. etad eva pratyayaṃ kṛtvā anāpattir varṣācchede //",
    "K01vinv04_u:397": " Var-v § 2.2.8.b yathāpi tad bhikṣur yaṃ strīpuruṣapaṇḍakam upaniśritya varṣā upagataḥ. sa udakenoḍhaḥ,",
    "K01vinv04_u:398": " santasvāpateyaṃ vāsya udakenoḍhaṃ bhavati /",
    "K01vinv04_u:399": " udakabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:400": " ucchidya vā kālagataḥ. tatra varṣopagatasya bhikṣor evaṃ bhavati. aham asminn āvāse yaṃ strīpuruṣapaṇḍakam upaniśritya varṣā upagataḥ,",
    "K01vinv04_u:401": " sa udakenoḍhaḥ santasvāpateyaṃ vāsyodakeṇodhaṃ udakabhayena vā pararāṣṭraṃ paraviṣayaṃ niṣpalānaḥ,",
    "K01vinv04_u:402": " ucchidya vā kālagataḥ. ahaṃ ced asminn āvāse varṣā vaseyaṃ syān me atonidānaṃ jīvitāntarāyaḥ",
    "K01vinv04_u:403": " śrāmaṇyāntarāyo brahmacaryāntarāyaḥ. yanv aham asmād āvāsāt prakrameyaṃ. sa tasmād",
    "K01vinv04_u:404": " āvāsāt (80r = GBM 743)",
    "K01vinv04_u:405": " prakrāmaty. etad eva pratyayaṃ kṛtvā anāpattir varṣācchede // //",
    "K01vinv04_u:406": " Var-v § 3",
    "K01vinv04_u:407": " uddānam* //",
    "K01vinv04_u:408": " anāpattiḥ saṃvāsena pratiśrutena + + + + + + + + + + + + + + + + + + +",
    "K01vinv04_u:409": " \u0001Dutt pūrvaṃ dvādaśa paścimaṃ ca dvādaśa //",
    "K01vinv04_u:410": " Var-v § 3.1.1 yathāpi tad varṣopagato bhikṣuḥ paśyati. bhikṣur bhikṣuṃ tathātathājñāpayati",
    "K01vinv04_u:411": " saṃjñāpayati śikṣayati grāhayati saṃghabhedāya parākrāmati. sthānam etad vidyate",
    "K01vinv04_u:412": " yat tasminn āvāse tasminn evāntarvarṣe saṃgho bhidyate /",
    "K01vinv04_u:413": " tatra varṣopagatasya bhikṣor evaṃ bhavati. aham asminn āvāse varṣā upagataḥ. ayaṃ",
    "K01vinv04_u:414": " ca bikṣur bhikṣuṃ tathātathājñāpayati saṃjñāpayati śikṣayati grāhayati saṃghabhedāya",
    "K01vinv04_u:415": " parākrāmate. sthānam etad vidyate yad asminn āvāse 'sminn evāntarvarṣe saṃgho bhidyate.",
    "K01vinv04_u:416": " ahaṃ ced asminn āvāse varṣā vaseyaṃ, // /",
    "K01vinv04_u:417": " . sthānam etad vidyate yad sa me syād antarāyaḥ aprāptasya prāptaye,",
    "K01vinv04_u:418": " 'nadhigatasyādhigamāya,",
    "K01vinv04_u:419": " asākṣātkṛtasya sākṣātkriyāyai. yanv aham asmād āvāsāt prakrameyaṃ. sa tasmād āvāsāt prakramaty etad eva pratyayaṃ kṛtvā anāpattir varṣācchede.",
    "K01vinv04_u:420": " Var-v § 3.1.2 yathāpi tad varṣopagato bhikṣuḥ śṛṇoti. amuṣminn āvāse bhikṣur",
    "K01vinv04_u:421": " bhikṣuṃ tathātathājñāpayati saṃjñapayati śikṣayati grāhayati saṃghasya bhedāya parākramati.",
    "K01vinv04_u:422": " sthānam etad vidyate yat tasminn āvāse 'ntarvarṣe saṃgho bhidyate. asau me bhikṣur",
    "K01vinv04_u:423": " ālaptakaḥ saṃlaptakaḥ saṃstutakaḥ sapremakaḥ. ahaṃ cet tatra gaccheyaṃ, ///",
    "K01vinv04_u:424": " yathā tasminn āvāse asminn evāntarvarṣe saṃgho na bhidyate /",
    "K01vinv04_u:425": " gantavyaṃ bhikṣuṇā saptāham adhiṣṭhāya saṃghasya karaṇīyena. sacet tatra gacchatīty evaṃ kuśalaṃ,",
    "K01vinv04_u:426": " no ced gacchati sātisāro bhavati. sacet tatra gatasya saptāho 'tikrāntaḥ anāpattir varṣācchede //",
    "K01vinv04_u:427": " Var-v § 3.1.3 yathāpi tad varṣopagato bhikṣuḥ śṛṇoti. amuṣminn āvāse bhikṣur",
    "K01vinv04_u:428": " bhikṣuṃ tathātathājñāpayati saṃjñapayati śikṣayati saṃghasya bhedāya parākrāmati.",
    "K01vinv04_u:429": " sthānam etad vidyate yat tasminn āvāse 'ntarvarṣe saṃgho bhidyate. nāsau me bhikṣur",
    "K01vinv04_u:430": " ālaptakaḥ saṃlaptakaḥ saṃstutakaḥ sapremakaḥ. api tu yasyāsau bhikṣur ālaptakaḥ saṃlaptakaḥ",
    "K01vinv04_u:431": " saṃstutakaḥ sapremakaḥ,",
    "K01vinv04_u:432": " sa me bhikṣur ālaptakaḥ saṃlaptakaḥ saṃstutakaḥ sapremakaḥ. ahaṃ cet tatra gaccheyaṃ, ///",
    "K01vinv04_u:433": " yathā tasminn āvāse asminn evāntarvarṣe saṃgho na bhidyate. gantavyaṃ bhikṣuṇā saptāham adhiṣṭhāya saṃghasya karaṇīyena. saced gacchatīty evaṃ",
    "K01vinv04_u:434": " no ced gacchati sātisāro bhavati /",
    "K01vinv04_u:435": " sacet tatra gatasya saptāho 'tikrāntaḥ,",
    "K01vinv04_u:436": " anāpattir varṣācchede //",
    "K01vinv04_u:437": " Var-v § 3.2.1 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ vatsye tayor āvāsayor ekalābhau hirukpoṣadho. tasyaivaṃ bhavati ihāpi me vasataḥ sa eva,",
    "K01vinv04_u:438": " tatrāpi me vasataḥ sa eva. sa pratiśrutya na gacchati. tasya tasminn āvāse pūrvikāṃ traimāsīṃ na prajñāyate,",
    "K01vinv04_u:439": " pratiśraveṇa ca duṣkṛtā.",
    "K01vinv04_u:440": " Var-v § 3.2.2 yathāpi tad bhikṣuḥ pratiśṛṇoty. amuṣminn āvāse pūrvikāṃ (80v = GBM 742)",
    "K01vinv04_u:441": " traimāsīṃ vatsye. sa pratiśrutya gacchati. gatvā śalākādīn na pratigṛhṇāti. tasya tasminn āvāse pūrvikāṃ traimāsīṃ na prajñāyate,",
    "K01vinv04_u:442": " pratiśraveṇa ca duṣkṛtā.",
    "K01vinv04_u:443": " Var-v § 3.2.3 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ",
    "K01vinv04_u:444": " vatsye. sa pratiśrutya gacchati. gatvā śalākādīn pratigṛhṇāti. śayanāsanaṃ na pratigṛhṇāti.",
    "K01vinv04_u:445": " gacchati karaṇīyena. tasya tasminn āvāse pūrvikāṃ traimāsīṃ na prajñāyate,",
    "K01vinv04_u:446": " pratiśraveṇa ca duṣkṛtā //",
    "K01vinv04_u:447": " Var-v § 3.2.4 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ",
    "K01vinv04_u:448": " vatsye. sa pratiśrutya gacchati. gatvā śalākādīn pratigṛhṇāti śayanāsanaṃ pratigṛhṇāti.",
    "K01vinv04_u:449": " varṣā upagamya gacchati karaṇīyena. tasya tasminn āvāse pūrvikāṃ traimāsīṃ na prajñāyate /",
    "K01vinv04_u:450": " pratiśraveṇa ca duṣkṛtā //",
    "K01vinv04_u:451": " Var-v § 3.2.5 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ",
    "K01vinv04_u:452": " vatsye. sa pratiśrutya gacchati. gatvā śalākādīn pratigṛhṇāti. śayanāsanaṃ pratigṛhṇāti.",
    "K01vinv04_u:453": " varṣā upagamya saptāham anadhiṣṭhāya bahiḥsīmāṃ gacchati karaṇīyena. tasya tasminn",
    "K01vinv04_u:454": " āvāse pūrvikāṃ traimāsīṃ na prajñāyate,",
    "K01vinv04_u:455": " pratiśraveṇa ca duṣkṛtā //",
    "K01vinv04_u:456": " Var-v § 3.2.6 yathāpi tad bhikṣuḥ pratiśṛṇoty. amuṣminn āvāse pūrvikāṃ traimāsīṃ",
    "K01vinv04_u:457": " vatsye. sa pratiśrutya gacchati. gatvā śalākādīn pratigṛhṇāti. śayanāsanaṃ pratigṛhṇāti.",
    "K01vinv04_u:458": " varṣā upagamya saptāham anadhiṣṭhāya bahiḥsīmāṃ gacchati karaṇīyena. tasya tasminn",
    "K01vinv04_u:459": " āvāse pūrvikāṃ traimāsīṃ na prajñāyate. pratiśraveṇa ca duṣkṛtā. sacet tatra kṛtyakaraṇīyena",
    "K01vinv04_u:460": " saptāho 'tikrāntaḥ anāpattir varṣācchede /",
    "K01vinv04_u:461": " ṣaṭkarma evaṃ kartavyam* /",
    "K01vinv04_u:462": " yathā pūrvikāṃ traimāsīṃ tathāpi paścimikāṃ ///",
    "K01vinv04_u:463": " traimāsī //",
    "K01vinv04_u:464": " varṣāvastu samaptam* // //"
}