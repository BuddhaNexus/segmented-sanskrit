{
  "SA01mkarmviu:0": "oṃ namo bhagavate mañjuśriye kumārabhūtāya",
  "SA01mkarmviu:1_0": "śaṅkhakṣīrendukundasphaṭikahimadalakṣaumaśubhrābhragauraiś cañcatspaṣṭāṭṭahāsair",
  "SA01mkarmviu:1_1": "gaganatalagataiś chattrapaṅkty [ātapatraiḥ] stavyair bhūr bhāti yasya tridaśanaragarutsiddhagandharvājuṣṭaiḥ",
  "SA01mkarmviu:1_2": "prahvās taṃ sarva eva praṇamata satataṃ buddham ādityabandhum.",
  "SA01mkarmviu:2": "divyaiś candanacūrṇamiśranikarair mandānilodbhāsitair",
  "SA01mkarmviu:3": "vīṇāveṇumṛdaṅgadundubhiravair gandharvagītisvaraiḥ",
  "SA01mkarmviu:4": "yo jātaḥ kṣitipālakaḥ pracalayan kṛtsnaṃ trilokālayaṃ",
  "SA01mkarmviu:5": "sarvajñāya niruddhasarvagataye buddhāya tasmai namaḥ.",
  "SA01mkarmviu:6": "bhagavatā sūtraṃ bhāṣitam.",
  "SA01mkarmviu:7_0": "evaṃ mayā śrutam ekasmin samaye bhagavān śrāvastyāṃ viharati sma. jetavane anāthapiṇḍadasyārāme.",
  "SA01mkarmviu:7_1": "atha bhagavān pūrvāhṇe nivāsya pātracīvaram ādāya śrāvastyāṃ piṇḍāya prāvikṣat. sāvadānaṃ",
  "SA01mkarmviu:7_2": "śrāvastyāṃ piṇḍopacaraṇam. yena śukasya māṇavasya taudeyaputrasya [MKV_22] niveśanaṃ",
  "SA01mkarmviu:7_3": "tenopasaṃkrāntaḥ. tena khalu punaḥ samayena śukasya māṇavasya taudeyaputrasya niveśane",
  "SA01mkarmviu:7_4": "śaṅkhakuñjaro gonikāstṛte paryaṅke niṣaṇṇaḥ. aśmantakopadhānāyāṃ kāṃsyapātryāṃ śālimāṃsodanaṃ",
  "SA01mkarmviu:7_5": "bhuṅkte. bhagavān adrākṣīt śaṅkhakuñjaraṃ goṇikāstṛte paryaṅke niṣaṇṇam aśmantakopādhānāyāṃ",
  "SA01mkarmviu:7_6": "kāṃsyapātryāṃ paribhuñjānam. adrākṣīt śaṅkhakuñjaro bhagavantaṃ dvāramūle gatvā ca",
  "SA01mkarmviu:7_7": "punar bukkati. atha bhagavān śaṅkhakuñjaram etad avocat. etad api te śaṅkha [cittaṃ]",
  "SA01mkarmviu:7_8": "na damayati yad asi bhokārād bukkāram āgataḥ. evam ukte śaṅkhakuñjaro 'tiśayitaroṣaś",
  "SA01mkarmviu:7_9": "caṇḍībhūto 'nāttamanā goṇikāstṛtāt paryaṅkād avatīryādhastāt paryaṅkasya dārusyandanikāyāṃ",
  "SA01mkarmviu:7_10": "niṣaṇṇaḥ. tena khalu punaḥ samayena śuko māṇavas [MKV_23] taudeyaputro bahir gato",
  "SA01mkarmviu:7_11": "'bhūt kenacid eva karaṇīyena. athāgacchac chuko māṇavas taudeyaputraḥ. adrākṣīt śuko",
  "SA01mkarmviu:7_12": "māṇavas taudeyaputraś [MKV_24] śaṅkhakuñjaram adhastād dārusyandanikāyāṃ prapatitam.",
  "SA01mkarmviu:7_13": "dṛṣṭvā ḥ janam āmantrayate. kena vo yuṣmākaṃ śaṇkhakuñjaraḥ [MKV_25] kiṃcid uktaḥ.",
  "SA01mkarmviu:7_14": "ko 'smākaṃ madhye madīyaputraṃ śaṅkhakuñjaraṃ kiṃcid vakṣyati. api tv āgato 'bhūt",
  "SA01mkarmviu:7_15": "śramaṇo gautamaḥ. dvāramūle [MKV_26] 'vasthitaṃ tam itthaṃ bukkati. tam enaṃ śramaṇo",
  "SA01mkarmviu:7_16": "gautama evam āha. etad api te śaṅkha na damayati yad asi bhokārād bukkāram āgataḥ.",
  "SA01mkarmviu:7_17": "evam ukte śaṇkhakuñjaro 'tiśayitakupitaś caṇḍībhūto 'nāttamanā goṇikāstṛtāt paryaṅkād",
  "SA01mkarmviu:7_18": "avatīryādhastāt paryaṅkasya dārusyandanikāyāṃ niṣaṇṇaḥ. atha śukaḥ (kro)",
  "SA01mkarmviu:8_0": "dhābhiṣaktaḥ kupitas caṇḍībhūto 'nāttamanā goṇikān niṣkramya yena jetavanam anāthapiṇḍadasyārāmas",
  "SA01mkarmviu:8_1": "tenopasaṃkrāntaḥ. tena khalu punaḥ samayena bhagavān anekaśatāyāṃ bhikṣuparṣadi purastān",
  "SA01mkarmviu:8_2": "niṣaṇṇo dharmaṃ deśayati. adrākṣīd bhagavān śukaṃ māṇavakaṃ taudeyaputraṃ dūrād evāgacchantam.",
  "SA01mkarmviu:8_3": "dṛṣṭvā ca punar bhikṣūn āmantrayate sma. paśyata yūyaṃ bhikṣavaḥ śukaṃ māṇavaṃ taudeyaputram",
  "SA01mkarmviu:8_4": "ita evāgacchantam. evaṃ bhadanta. sacec chuko māṇavas taudeyaputro 'smin samaye kālaṃ",
  "SA01mkarmviu:8_5": "kuryāt. yathā bhallo nikṣiptaḥ evaṃ kāyasya bhedāt paraṃ maraṇād apāyadurgativinipāte",
  "SA01mkarmviu:8_6": "'vicau narakeṣūpapadyeta. tathā hy anena mamāntike cittaṃ pradūṣitam. cittapradūṣanād",
  "SA01mkarmviu:8_7": "dhetor evam iha [ke] satvāḥ kāyasya bhedāt paraṃ maraṇād apāyadurgatyavīcau narakeṣūpapadyante.",
  "SA01mkarmviu:8_8": "athānyatamo bhikṣus tasyāṃ velāyāṃ gāthāṃ bhāṣate sma.",
  "SA01mkarmviu:9": "praduṣṭacittaṃ dṛṣṭvaiva ekatyam iha pudgalam",
  "SA01mkarmviu:10": "etam arthaṃ vyākārṣīc chāstā bhikṣugaṇāntike.",
  "SA01mkarmviu:11": "idānīṃ batāvikṣepaṃ kālaṃ kurvīta māṇavaḥ",
  "SA01mkarmviu:12": "narakeṣūpapadyeta cittaṃ hy etena dūṣitam.",
  "SA01mkarmviu:13": "yathā hy ucitaṃ nikṣiptam evam eva tathāgate",
  "SA01mkarmviu:14": "cittapradūṣaṇād dhetoḥ satvā gacchanti durgatim.",
  "SA01mkarmviu:15_0": "adhikṣepya māṇavas taudeyaputro yena bhagavān tenopasaṃkrāntaḥ. [MKV_27] upasaṃkramya",
  "SA01mkarmviu:15_1": "bhagavatā sārdhaṃ sukhasaṃbhāvanāyāṃ saṃrajanīyāṃ vividhāṃ kathāṃ vyatisāryaikānte",
  "SA01mkarmviu:15_2": "niṣaṇṇaḥ śuko māṇavas taudeyaputro bhagavantam idam evāvocat. āgato bhagavān gautamo",
  "SA01mkarmviu:15_3": "'smākaṃ niveśanam. āgamane bhagavatā gautamena śaṅkhakuñjaraḥ kiṃcid uktaḥ. ihāhaṃ",
  "SA01mkarmviu:15_4": "māṇava pūrvāhṇe nivāsya pātracīvaram ādāya śrāvastyāṃ piṇḍāya prāvikṣat. sāvadānaṃ",
  "SA01mkarmviu:15_5": "śrāvastyāṃ piṇḍopacaraṇam. yena bhavato 'tra niveśanaṃ tenopasaṃkrāntaḥ. upasaṃkramya",
  "SA01mkarmviu:15_6": "dvāramūle 'vasthitaḥ. tena khalu punaḥ samayena śaṅkhakuñjaro goṇikāstṛtamañcake",
  "SA01mkarmviu:15_7": "'dhirūḍho 'śmantakopadhānāyāṃ kāṃsyapātryāṃ śālimāṃsodanaṃ paribhuṅkte. adrākṣīt",
  "SA01mkarmviu:15_8": "śaṅkhakuñjaro māṃ dvāramūle 'vasthitaṃ dṛṣṭvā ca punar bukkati. tam enam evaṃ vadā[mi.",
  "SA01mkarmviu:15_9": "etad api te] śaṅkha na damayati yad asi bhokārād bukkāram āgataḥ. evam ukte śaṅkhakuñjaro",
  "SA01mkarmviu:15_10": "'bhiṣaktaḥ kupitaś caṇḍībhūto 'nāttamanā goṇikāstṛtāt paryaṅkād avatīryādhastāt paryaṅkasya",
  "SA01mkarmviu:15_11": "dārusyandanikāyāṃ niṣaṇṇaḥ. kiṃ punar bhagavān gautamaḥ śaṅkhakuñjarasyāsmākaṃ pūrvasyāṃ",
  "SA01mkarmviu:15_12": "jātaṃ jānīte. alaṃ māṇava tiṣṭha mā etam arthaṃ pariprākṣīt. mā te bhaviṣyati āghātaś",
  "SA01mkarmviu:15_13": "cākṣāntiś ca cetaso daurmanasyam. dvir api trir api śuko māṇavas taudeyaputro bhagavantam",
  "SA01mkarmviu:15_14": "etad avocat. kiṃ punar bhagavān gautamo 'smākaṃ śaṅkhakuñjaraṃ pūrvikāyāṃ jātaṃ saṃjānīte.",
  "SA01mkarmviu:15_15": "alaṃ māṇava tiṣṭha mā mām etam arthaṃ pariprākṣīt. mā ihaiva ca te bhaviṣyaty āghātaś",
  "SA01mkarmviu:15_16": "cākṣāntiś ca cetaso daurmanasyam. anātha tvaṃ māṇava yāvad dvir api trir apy eta",
  "SA01mkarmviu:15_17": "marthaṃ nā ...... māṇava śṛṇu sādhu ca suṣṭhu ca manasi kuru. bhāṣiṣye. yas te māṇava",
  "SA01mkarmviu:15_18": "pitā taudeyaḥ sa eṣa kāyasya bhedād dhīnāyāṃ śvayonāv upapannaḥ. tad bho gautama",
  "SA01mkarmviu:15_19": "evaṃ bhaviṣyati. asmākaṃ pitā ya iṣṭayajña āhitāgnir ucchritayūpaḥ sannīyate kāyasya",
  "SA01mkarmviu:15_20": "bhedāt śubhre brahmaloke upapanno bhaviṣyaty. anenaiva te māṇava mānābhimānena pitā",
  "SA01mkarmviu:15_21": "taudeyo mahādānapatiḥ śvayonāv upapannaḥ. pitur māṇava yadi me bhāṣitaṃ na [MKV_28]",
  "SA01mkarmviu:15_22": "śraddadhāsi tena hi tvaṃ māṇava yena te niveśanaṃ tenopasaṃkrama. upasaṃkramya śaṅkhakuñjaram",
  "SA01mkarmviu:15_23": "evaṃ vada. saced bhavāñ chaṅkhakuñjaro 'smākaṃ pūrvikāyāṃ jātaḥ pitābhūt taudeyo",
  "SA01mkarmviu:15_24": "'dhiroha goṇikāstṛtaṃ paryaṅkam. adhirokṣyati. adhirūḍhaṃ caivaṃ vada. saced bhavāñ",
  "SA01mkarmviu:15_25": "chaṅkhakuñjaro 'smākaṃ pūrvikāyāṃ jātaḥ pitābhūt taudeyaḥ paribhuñjīta bhavān. aśmantakopadhānāyāṃ",
  "SA01mkarmviu:15_26": "kāṃsyapātryāṃ śālimāṃsodanaṃ paribhokṣyate. bhuktavantam enaṃ vada. saced bhavāñ",
  "SA01mkarmviu:15_27": "chaṅkhakuñjaro 'smākaṃ pūrvikāyāṃ jātaḥ pitābhūt taudeyaḥ yat te 'smākaṃ maraṇasamaye",
  "SA01mkarmviu:15_28": "mama santaṃ svāpateyaṃ nopadarśitaṃ tad upadarśaya. upadarśayiṣyati.",
  "SA01mkarmviu:16_0": "atha śuko māṇavas taudeyaputro bhagavatā bhāṣitam udgṛhya paryavāpya yena svakaṃ",
  "SA01mkarmviu:16_1": "niveśanaṃ tenopasaṃkrāntaḥ. upasaṃkramya śaṅkhakuñjaram etad avocat. saced bhavāñ",
  "SA01mkarmviu:16_2": "chaṅkhakuñjaro 'smākaṃ pūrvikāyāṃ jātaḥ pitābhūt taudeyaḥ adhiroha. goṇikāstṛtaparyaṅke",
  "SA01mkarmviu:16_3": "'dhirūḍhaṃ cainam evam āha. saced bhavāñ chaṅkhakuñjaro 'smākaṃ pūrvikāyāṃ jātaḥ",
  "SA01mkarmviu:16_4": "pitābhūt taudeyaḥ paribhuñjīta bhavān aśmantakopadhānāyāṃ kāṃsyapātryāṃ śālimāṃsodanam.",
  "SA01mkarmviu:16_5": "paribhuktavān. bhuktavantaṃ cainam evam āha. saced bhavāñ chaṅkhakuñjaro 'smākaṃ",
  "SA01mkarmviu:16_6": "pūrvikāyāṃ jātaḥ pitābhūt taudeyaḥ yat te 'smākaṃ maraṇasamaye mama santaṃ svāpateyaṃ",
  "SA01mkarmviu:16_7": "nopadarśitaṃ tad upadarśaya. atha śaṅkhakuñjaro goṇikāstṛtaparyaṅkād avatīrya yenānyatamapurāṇavāsagṛhaṃ",
  "SA01mkarmviu:16_8": "tenopasaṃkrāntaḥ. upasaṃkramya caturaḥ paryaṅkapādukān pādanakharikābhir avalikhitamadhyaṃ",
  "SA01mkarmviu:16_9": "ca mukhatuṇḍakenopajighrati. yataḥ sa śuko māṇavas taudeyaputraḥ kṛtākṛtasya hiraṇyasuvarṇasya",
  "SA01mkarmviu:16_10": "caturo lohasaṃghāṭān adhigatavān madhyāc ca sauvarṇakamaṇḍalum.",
  "SA01mkarmviu:17_0": "atha śuko māṇavas taudeyaputras tat suvarṇaṃ gopayitvā hṛṣṭatuṣṭodagraprītisaumanasyajātaḥ",
  "SA01mkarmviu:17_1": "śrāvastyā niṣkramya yena bhagavāṃs tenopasaṃkrāntaḥ. tena khalu punaḥ samayena bhagavān",
  "SA01mkarmviu:17_2": "anekaśatāyāṃ bhikṣuparṣadi purastān niṣaṇṇo dharmaṃ deśayati. adrākṣīd [MKV_29] bhagavāñ",
  "SA01mkarmviu:17_3": "chukaṃ māṇavaṃ taudeyaputraṃ dūrata evāgacchantaṃ dṛṣṭvā ca punar bhikṣūn āmantrayate",
  "SA01mkarmviu:17_4": "sma. paśyatha yūyaṃ bhikṣavaḥ śukaṃ māṇavaṃ taudeyaputraṃ dūrata evāgacchantam. evaṃ",
  "SA01mkarmviu:17_5": "bhadanta. sacec chuko māṇavas taudeyaputro 'smin samaye kālaṃ kuryād yathā bhallo",
  "SA01mkarmviu:17_6": "nikṣiptaḥ evaṃ kāyasya bhedāt sugatau svargalokeṣūpapadyeta. tathā hy anena mamāntike",
  "SA01mkarmviu:17_7": "cittaṃ prasāditam. cittaprasādanahetor bhikṣavaḥ evam ihaike satvā kāyasya bhedāt",
  "SA01mkarmviu:17_8": "sugatau svargalokeṣūpapadyante. athānyatamo bhikṣus tasyāṃ velāyāṃ gāthāṃ bhāṣate.",
  "SA01mkarmviu:18": "prasannacittaṃ dṛṣṭvaiva ekatyam iha pudgalam",
  "SA01mkarmviu:19": "etam arthaṃ vyākārṣīc chāstā bhikṣugaṇāntike.",
  "SA01mkarmviu:20": "idānīṃ gatadoṣo 'yaṃ kālaṃ kurvīta mānavaḥ",
  "SA01mkarmviu:21": "upapadyeta deveṣu cittam asya prasāditam.",
  "SA01mkarmviu:22": "yathā duritaṃ nikṣiptam evam eva tathāgate",
  "SA01mkarmviu:23": "cittaprasādanād dhetoḥ satvā gacchanti sadgatim.",
  "SA01mkarmviu:24_0": "atha śuko māṇavas taudeyaputro yena bhagavān tenopasaṃkrāntaḥ. upasaṃkramya bhagavatā",
  "SA01mkarmviu:24_1": "sārdhaṃ saṃmukhaṃ saṃmodanīṃ saṃrañjanīṃ vividhāṃ kathāṃ vyatisāryaikānte niṣaṇṇaḥ.",
  "SA01mkarmviu:24_2": "evaṃ niṣaṇṇaṃ śukaṃ māṇavaṃ taudeyaputraṃ bhagavān idam avocat. kaccin māṇava tathaiva",
  "SA01mkarmviu:24_3": "yathā mayā śaṅkhakuñjaro vyākṛtaḥ. bho gautama tat tathaiva yathā bhagavatā gautamena",
  "SA01mkarmviu:24_4": "śaṅkhakunjaro vyākṛtaḥ. anyad api tāvad vayaṃ bhagavantaṃ gautamaṃ pṛcchema kaṃcid",
  "SA01mkarmviu:24_5": "eva pradeśaṃ saced avakāśaṃ kuryāt praśnavyākaraṇāya. pṛccha māṇava yady evaṃ kāṅkṣasi.",
  "SA01mkarmviu:24_6": "ko bho gautama hetuḥ kaḥ pratyayaḥ yenehaike satvā alpāyuṣo 'pi dīrghāyuṣo 'pi bahvābādhā",
  "SA01mkarmviu:24_7": "api alpābādhā api durvarṇā api suvarṇā api alpeśākhyā api maheśākhyā api nīcakulīnā",
  "SA01mkarmviu:24_8": "api uccakulīnā api anādeyavākyā api ādeyavākyā api alpabhogā api mahābhogā api duṣprajñā",
  "SA01mkarmviu:24_9": "api mahāprajñā api. kasya nu bho gautama karmaṇo vipākenedaṃ satvānāṃ nānātvaṃ prajnāyate.",
  "SA01mkarmviu:25_0": "tatra bhagavāñ chukaṃ māṇavakaṃ taudeyaputram idam avocat. karmavibhaṅgaṃ te māṇavaka",
  "SA01mkarmviu:25_1": "dharmaparyāyaṃ deśayiṣyami. tenahi [MKV_30] śṛṇu sādhu suṣṭhu ca manasi kuru. bhāṣiṣye.",
  "SA01mkarmviu:25_2": "evaṃ bhagavann iti śuko māṇavakas taudeyaputro bhagavataḥ pratyaśrauṣīt. bhagavān",
  "SA01mkarmviu:25_3": "idam avocat. karmasvakān ahaṃ māṇava satvān vadāmi karmadāyādān karmayonīn karmapratiśaraṇān.",
  "SA01mkarmviu:25_4": "karma māṇava satvān vibhajati. yad idaṃ hīnotkṛṣṭamadhyamatāyām. tadyathā. asti karma",
  "SA01mkarmviu:25_5": "alpāyuḥsaṃvartanīyam. asti karma dīrghāyuḥsaṃvartanīyam. asti karma bahvābādhāsaṃvartanīyam.",
  "SA01mkarmviu:25_6": "asti karma alpābādhāsaṃŚ. a. k. durvarṇas. a. k. prāsādikas. a. k. alpeśākhyas. a.",
  "SA01mkarmviu:25_7": "k. maheśākhyas. a. k. nīcākulopapattis. a. k. uccakulopapattis. a. k. alpabhogas.",
  "SA01mkarmviu:25_8": "a. k. mahābhogas. a. k. duṣprajnas. a. k. mahāprajñas. a. k. narakopapattis. a. k.",
  "SA01mkarmviu:25_9": "tiryagyonyupapattis. a. k. pretalokopapattis. a. k. asuralokopapattis. a. k. manuṣyalokopapattis.",
  "SA01mkarmviu:25_10": "a. k. kāmāvacaradevopapattis. a. k. rūpāvacaradevopapattis. a. k. ārūpyāvacaradevopapattis.",
  "SA01mkarmviu:25_11": "a. k. kṛtaṃ nopacitam. a. k. upacitaṃ na kṛtam. a. k. kṛtam upacitaṃ ca. a. k. naiva",
  "SA01mkarmviu:25_12": "kṛtaṃ nopacitam. a. k. yena samanvāgataḥ pudgalo narakeṣūpapannaḥ paripūrṇaṃ nairayikam",
  "SA01mkarmviu:25_13": "āyuḥ kṣapayitvā cyavati. a. k. yena samanvāgataḥ pudgalo narakeṣūpapannaḥ sārdhanairayikam",
  "SA01mkarmviu:25_14": "āyuḥ kṣapayitvā cyavati. a. k. y. s. p. narakeṣūpapannamātra eva cyavati. a. k. niyatopapattis.",
  "SA01mkarmviu:25_15": "a. k. aniyatopapattis. a. k. deśāntaravipakṣam. a. k. y. s. p. pūrvaṃ sukhito bhūtvā",
  "SA01mkarmviu:25_16": "paścād duḥkhito bhavati. a. k. y. s. p. pūrvaṃ duḥkhito bhūtvā paścād api sukhito",
  "SA01mkarmviu:25_17": "bhavati. a. k. y. s. p. pūrvaṃ sukhito bhūtvā paścāt sukhito bhavati. a. k. y. s.",
  "SA01mkarmviu:25_18": "p. pūrvaṃ duḥkhito bhūtvā paścād api duḥkhito bhavati. a. k. [MKV_31] y. s. p. āḍhyo",
  "SA01mkarmviu:25_19": "bhavati matsarī. a. k. y. s. p. daridro bhavati tyāgavān. a. k. y. s. p. āḍhyo bhavati",
  "SA01mkarmviu:25_20": "tyāgavān. a. k. y. s. p. [sic] asti pudgalo yasya karma kṣīṇaṃ bhavati nāyuḥ. asti",
  "SA01mkarmviu:25_21": "pudgalo yasyāyuḥ kṣīṇaṃ na karma. a. p. y. āyuḥ karmāṇi ca kṣīṇāni. a. p. y. āyuḥ",
  "SA01mkarmviu:25_22": "kṣīṇaṃ puṇyāni ca. a. p. yasya nāyuḥ kṣīṇaṃ bhavati na karma. api tu kleśāḥ kṣīṇāḥ.",
  "SA01mkarmviu:25_23": "a. p. kāyena sukhī na cittena. a. p. cittena sukhī na kāyena. a. p. kāyena ca sukhī",
  "SA01mkarmviu:25_24": "cittena ca. a. p. naiva kāyena sukhī na cittena. a. k. y. s. pudgalo 'pāyeṣūpapanno",
  "SA01mkarmviu:25_25": "'bhirūpo bhavati snigdhakāyaḥ snigdhacchavir nayanābhirāmo darśanīyaḥ. a. k. y. s.",
  "SA01mkarmviu:25_26": "pudgalo 'pāyeṣūpapanno durvarṇo bhavati rūkṣakāyo ghoradarśanaḥ pratikūladarśanaḥ.",
  "SA01mkarmviu:25_27": "a. k. y. s. p. apāyeṣūpapanno durgandho bhavati jihmendriyo bhavaty avyaktendriyaḥ.",
  "SA01mkarmviu:25_28": "daśānām akuśalānāṃ karmapathānāṃ vipākena daśānāṃ bāhyānāṃ bhāvānām abhivṛddhiḥ prajñāyate.",
  "SA01mkarmviu:25_29": "daśānāṃ kuśalānāṃ karmapathānāṃ vipākena daśānāṃ bāhyānāṃ bhāvānāṃ vipattiḥ prajñāyate.",
  "SA01mkarmviu:25_30": "daśānuśaṃsās tathāgatacaityāñjalikarmaṇaḥ. daśānuśaṃsās tathāgatacaityavandanāyāḥ.",
  "SA01mkarmviu:25_31": "daśānuśaṃsāś chattrapradānasya. daśānuśaṃsā ghaṇṭāpradānasya. daśānuśaṃsā vastrapradānasya.",
  "SA01mkarmviu:25_32": "daśānuśaṃsā āsanapradānasya. daśānuśaṃśā bhājanapradānasya. daśānuśaṃsā bhojanapradānasya.",
  "SA01mkarmviu:25_33": "daśānūśaṃsā yānapradāne. dasānuśaṃsāḥ pratiśrayapradānasya. daśānuśaṃsāḥ pānakapradāne.",
  "SA01mkarmviu:25_34": "daśānuśaṃsāḥ phalapradāne. daśānuśaṃsā mālāpradānasya. daśānusaṃsā muktapuṣpapradānasya.",
  "SA01mkarmviu:25_35": "daśānuśaṃsāḥ pradīpapradānasya. daśānuśaṃsā gandhapradānasya. [MKV_32] daśānuśaṃsāḥ",
  "SA01mkarmviu:25_36": "pravrajyāyāḥ. daśānnśaṃsā araṇyavāse. dasānuśaṃsāḥ paiṇḍapātikatve. daśa vaiśāradyāni.",
  "SA01mkarmviu:26": "uddeśaḥ karmavibhaṅgasya dharmaparyāyasya.",
  "SA01mkarmviu:27": "I. tatra katamat karma alpāyuḥsaṃvartanīyam?",
  "SA01mkarmviu:28_0": "ucyate. prāṇātipātaḥ. prāṇātipātasya anumodanam. prāṇātipātasya varṇavāditā. amitramaraṇābhinandanam.",
  "SA01mkarmviu:28_1": "amitramaraṇasya samādāpanam. amitramaraṇasya varṇavāditā. garbhaśātanam. garbhaśātanasya",
  "SA01mkarmviu:28_2": "varṇavāditā. sthaṇḍilapratiṣṭhāpanaṃ yatra bahavaḥ prāṇino ghātyante mahiṣapaśuśūkarakukkuṭādayaḥ",
  "SA01mkarmviu:28_3": "tasya yajñapravartakasya putrāḥ pautrāś cānye ca janāḥ phalārthino bhayabhītāś cānuvṛttiṃ",
  "SA01mkarmviu:28_4": "kurvāṇāḥ sattvān nirghātayanti.",
  "SA01mkarmviu:29": "a)",
  "SA01mkarmviu:30_0": "yathā kāśmīrāyāṃ mahānagaryāṃ bhikṣuḥ kilārhann anyatarasmin gṛhadvāre tiṣṭhati.",
  "SA01mkarmviu:30_1": "tasya gṛhasya pārśvena rājapathas tena paśū ravamāṇo nīyate. sa bhikṣus taṃ dṛṣṭvā",
  "SA01mkarmviu:30_2": "hāhā dhik kaṣṭam iti vadati. puruṣās taṃ pṛcchanti. ārya kim ayaṃ hādhikkaṣṭam iti",
  "SA01mkarmviu:30_3": "śabdaḥ. sa āha. na vaktavyam etad aśrāddhānām. kāryārthaṃ tu bravīmi. ya eṣa paśū",
  "SA01mkarmviu:30_4": "ravamāṇo nīyate. anena purā vaṇigīśvareṇa bhūtvā sthaṇḍilaṃ pratiṣṭhāpitam. sāṃvatsarikaś",
  "SA01mkarmviu:30_5": "ca paśuyajñaḥ pravartitaḥ. tatrānena bahavaḥ paśavo ghātitāḥ. maraṇakāle ca putrān",
  "SA01mkarmviu:30_6": "āhūya prāha. putrāḥ. yady asti mayi sneho ya eṣa mayā sāṃvatsarikaḥ paśuyajñaḥ pravartitaḥ.",
  "SA01mkarmviu:30_7": "eṣa mayi kālagate 'nupravartayitavya iti. putrais tathāstv iti pratiśrutam. sa kālagatas",
  "SA01mkarmviu:30_8": "tena mohajena prāṇātipātena [MKV_33] samanvāgataḥ svagṛhe paśuḥ pratyājātaḥ. sa tatra",
  "SA01mkarmviu:30_9": "jātau jātau ghātyate. adhunā ekaṣaṣṭitamaṃ vāraṃ nīyate. atha sa bhikṣus taṃ paśuṃ",
  "SA01mkarmviu:30_10": "karuṇāyamāṇa āha. svayam eva te sthaṇḍilaṃ kṛtaṃ svayam eva yajñaḥ pravartitaḥ bahavaḥ",
  "SA01mkarmviu:30_11": "paśavaś ca ghātitāḥ. kiṃ ravase. sarvam idaṃ nirarthakam.",
  "SA01mkarmviu:31": "b)",
  "SA01mkarmviu:32": "yathaivaṃvidhaṃ sthaṇḍilapratiṣṭhāpanam. tathā yuddhadarśanam. yatra bahavaḥ sattvā ghātyante hastyaśvamanuṣyādayaḥ. yuddhapratibaddhānāṃ ca śastrāṇām abhinandanam.",
  "SA01mkarmviu:33": "c)",
  "SA01mkarmviu:34_0": "yathā coktaṃ bhagavatā vaiśālyāṃ kālikasūtre. prāṇātipāta ānanda sevito bahulīkṛto",
  "SA01mkarmviu:34_1": "niraya saṃvartanīyo bhavati. tiryagyonisaṃvartanīyo 'pi bhavati. pretaviṣayasaṃvartanīyo",
  "SA01mkarmviu:34_2": "'pi bhavati. yasmād alpaprāṇātipātasya vipāko manuṣyabhūtasya sato alpāyuḥsaṃvartanīyo 'pi bhavati.",
  "SA01mkarmviu:35": "d) tathā daśādīnavā nandikasūtra uktāḥ prāṇātipātasya.",
  "SA01mkarmviu:36": "idaṃ karma alpāyuḥsaṃvartanīyam.",
  "SA01mkarmviu:37_0": "II. tatra katamat karma dīrghāyuḥsaṃvartanīyam. ucyate. prāṇātipātān nivṛttiḥ. prāṇātipātanivṛttau",
  "SA01mkarmviu:37_1": "varṇavāditā. tatra samādāpanam. tadvarṇavāditā. vadhyaprāptānāṃ manuṣyapaśusūkarakukkuṭādīnāṃ",
  "SA01mkarmviu:37_2": "parimocanam. bhītānāṃ sattvānām abhayapradānam [MKV_34] anāthānāṃ sattvānāṃ madhye",
  "SA01mkarmviu:37_3": "kāruṇyacittatā. glānānāṃ sattvānāṃ madhye maitracittatā. anyeṣāṃ ca bālavṛddhānām.",
  "SA01mkarmviu:37_4": "teṣām eva bhojanapradānam. pratigrāhakeṣu ca maitracittatā. yat pūrvoktaṃ kuśalapakṣeṇa",
  "SA01mkarmviu:37_5": "yuddhadarśanādi. tathā stūpacaityavihārāṇāṃ śīrṇānāṃ pratisaṃskaraṇam. ataevoktam.",
  "SA01mkarmviu:38": "akālamṛtyur na bhavet tasya",
  "SA01mkarmviu:39": "yo bhagnaśīrṇaṃ pratisaṃskaroti.",
  "SA01mkarmviu:40": "a)",
  "SA01mkarmviu:41_0": "tathā bakapratyekabrahmasūtraṃ varṇayanti sma. tena kila ṛṣibhūtena pañcābhijñena",
  "SA01mkarmviu:41_1": "tṛṣṇārtasya sārthasya pathabhraṣṭasya upari ṛddhyā varṣaṃ pātitam. tadarthaṃ ca bhagavatā gāthā bhāṣitā.",
  "SA01mkarmviu:42": "tat te purāṇaṃ vrataśīlavṛttaṃ",
  "SA01mkarmviu:43": "svapnād vibuddho 'ham iha smarāmi.",
  "SA01mkarmviu:44": "tatra ca sārthe bodhisattvaḥ sārthavāho 'bhūt.",
  "SA01mkarmviu:45": "ya eṇīkūlej anatāṃ gṛhītām.",
  "SA01mkarmviu:46_0": "eṇī nāma nadī yasyā anukūle rājā kaścid gṛhītaḥ pratyamitreṇa [MKV_35] himavantam",
  "SA01mkarmviu:46_1": "anupraviśya sa nīyamāna eva vadhyaṃ prāptaḥ sabalavāhanaḥ. tena ṛṣibhūtena ṛddhyā",
  "SA01mkarmviu:46_2": "vātavarṣaṃ muktam. sa copāyena pratyamitrajanakāyo vibhrāmitaḥ. sa rājā mokṣitaḥ.",
  "SA01mkarmviu:47": "tat te dvitīyaṃ vrataśīlavṛttaṃ",
  "SA01mkarmviu:48": "svapnād vibuddho 'nusmarāmi.",
  "SA01mkarmviu:49": "sa ca rājā bodhisattvo babhūva.",
  "SA01mkarmviu:50": "gaṅgāsrotasi nāvā gṛhītā",
  "SA01mkarmviu:51": "nāgena ghoreṇa ṛddhikena.",
  "SA01mkarmviu:52": "sa ca tadā ṛṣir gaṅgākūle maharddhikaḥ pañcābhijñaḥ pratiśarati. tena ca kāyaḥ krandamāno jīvitena nirāśas tato mokṣitaḥ.",
  "SA01mkarmviu:53": "tat te tṛtīyaṃ vrataśīlavṛttaṃ",
  "SA01mkarmviu:54": "svapnād vibuddho 'nusmarāmi.",
  "SA01mkarmviu:55": "tasyāṃ ca nāvāyāṃ nausvāmī bodhisattvas tena kālenābhūt. evaṃ vidhaṃ te trividhaṃ karma kṛtam,",
  "SA01mkarmviu:56": "tato 'tīva dīrghāyuḥ.",
  "SA01mkarmviu:57": "b)",
  "SA01mkarmviu:58_0": "yathā kecid ācāryāḥ kathayanti. bhagavān āha. bhūtapūrvaṃ bhikṣavo jambudvīpe sarvajanapadamārī",
  "SA01mkarmviu:58_1": "vartate sma. athānyatareṇa sattvenānyalokadhātau sthitena ṛddhimataḥ sakāśāc chrutam.",
  "SA01mkarmviu:58_2": "yathā jambudvīpe sarvamārī pātiteti. tena kṛtapuṇyena praṇidhānaṃ kṛtam. [MKV_36]",
  "SA01mkarmviu:58_3": "jambudvīpe upapadyāhaṃ sarvasattvānāṃ vyādhipraṇāśāya jāyeyeti. sa tatropapannaḥ.",
  "SA01mkarmviu:58_4": "ye ca sattvās tṛṣitās teṣāṃ pānīyena vyādhiṃ nāśayati. ye ca bubhukṣitās teṣāṃ bhaktena",
  "SA01mkarmviu:58_5": "vyādhiṃ nāśayati. evaṃ yena yasyārthas tenaiva tasya vyādhiṃ nāśayati. na nāma tasya",
  "SA01mkarmviu:58_6": "kiṃcid apy anauṣadhaṃ. yad yad eva gṛhya prayacchati tat tad evauṣadham. tasya jambudvīpakair",
  "SA01mkarmviu:58_7": "manuṣyaiḥ sarvauṣadhir ekanāma kṛtam. atha bhikṣavaḥ sarvauṣadhivaidyarājo bahūnāṃ",
  "SA01mkarmviu:58_8": "sattvasahasrāṇāṃ jīvitāni dattvā kālagataḥ. kālāntareṇa mithilāyāṃ rājakule upapannaḥ.",
  "SA01mkarmviu:58_9": "tato 'pi tena mahādevabhūtena aśītikṣatriyasahasrāṇi dharmadeśanayā pravrajitāni.",
  "SA01mkarmviu:58_10": "jambudvīpe 'śītivarṣasahasrāṇi manuṣyāṇām āyur na parikṣīṇam. tataś cyutaḥ kālāntareṇa",
  "SA01mkarmviu:58_11": "kuśīnagaryāṃ māndhātā saṃvṛttaḥ. bhūyaś ca saptasūryopadeśe [MKV_37] sunetro nāma",
  "SA01mkarmviu:58_12": "mānavo vijñeyaḥ. ahaṃ sa bhikṣavas tena kālena sarvauṣadhivaidyarājo 'bhūt. tasya",
  "SA01mkarmviu:58_13": "karmaṇo vipākena mahādevasyāyuḥpramāṇaṃ yojayitavyam. māndhātṛsunetrābhyām apy evāyuḥpramāṇaṃ",
  "SA01mkarmviu:58_14": "yojayitavyam. idaṃ karma dīrghāyuḥsaṃvartanīyam.",
  "SA01mkarmviu:59_0": "III. katamat karma bahvābādhāsaṃvartanīyam. ucyate. khaṭacapeṭapradānam. khaṭacapeṭapradānasyānumodanam.",
  "SA01mkarmviu:59_1": "khaṭacapeṭapradānasya varṇavāditā. teṣāṃ pradānena tuṣṭiḥ. mātāpitroś cittaśarīre",
  "SA01mkarmviu:59_2": "pīḍākaraṇaṃ tathānyeṣāṃ pravrajitānāṃ śīlavatāṃ cittasaṃkleśaḥ. amitravyādhinā tuṣṭiḥ.",
  "SA01mkarmviu:59_3": "amitravyādhivyutthānenātuṣṭiḥ. vyādditānām abhaiṣajyapradānam. tathāparijīrṇabhojanam.",
  "SA01mkarmviu:59_4": "idaṃ karma bahvābādhāsaṃvartanīyam.",
  "SA01mkarmviu:60_0": "IV. katamat karma alpābādhāsaṃvartanīyam. ucyate. khaṭacapeṭapradānān nivṛttiḥ. tatra",
  "SA01mkarmviu:60_1": "samādāpanam. tadvarṇavāditā. tadabhyanumodanam. glānānāṃ mātāpitṝṇām upasthānakaraṇam.",
  "SA01mkarmviu:60_2": "tad apy anyeṣāṃ gṛhasthapravrajitānām. amitravyādhinānāttamanaskatā. tasya vyutthānena",
  "SA01mkarmviu:60_3": "cāttamanaskatā. bhaiṣajyapradānam. parijīrṇabhojanaṃ ca. idaṃ karma alpābādhāsaṃvartanīyam.",
  "SA01mkarmviu:61_0": "V. katamat karma durvarṇasaṃvartanīyam. ucyate. krodhaḥ. upanāhaḥ mrakṣaḥ. pradāśaḥ.",
  "SA01mkarmviu:61_1": "mātāpitror avarṇavāditā. anyeṣāṃ ca [MKV_38] gṛhasthapravrajitānāṃ bālavṛddhānām.",
  "SA01mkarmviu:61_2": "stūpāṅgaṇacaityagṛhavihārāṇāṃ ca bhūmer aviśodhanam. stūpānāṃ pratimāṇāṃ ca dīpavyucchedaḥ.",
  "SA01mkarmviu:61_3": "durvarṇānāṃ sattvānām avahasanam. tathā caukṣasamudācāratā. idaṃ karma durvarṇasaṃvartanīyam.",
  "SA01mkarmviu:62_0": "VI. katamat karma prāsādikasaṃvartanīyam. ucyate. akrodhaḥ. anupanāhaḥ. amrakṣaḥ.",
  "SA01mkarmviu:62_1": "vastrapradānam. stūpacaityagṛheṣu ca sudhādānam. suvarṇapātra dānam. gandhalepapradānam.",
  "SA01mkarmviu:62_2": "alaṃkārapradānam. mātāpitror varṇavāditā. āryāṇāṃ śīlavatāṃ varṇavāditā stūpāṅgaṇavihārāṇāṃ",
  "SA01mkarmviu:62_3": "saṃmārjanam. satataṃ gṛhasaṃmārjanam. virūpāṇāṃ sattvānām anavahasanaṃ tathānyeṣāṃ",
  "SA01mkarmviu:62_4": "bālavṛddhānām. tathā caukṣasamudācāratā.",
  "SA01mkarmviu:63": "a)",
  "SA01mkarmviu:64_0": "yathā āryasundaranandena kila krakucchande samyaksaṃbuddhe bhikṣusaṃghe jentākasnānaṃ",
  "SA01mkarmviu:64_1": "kṛtam. tāṃś ca dṛṣṭvā cittaṃ prasāditam. bhūyaś ca suvarṇena haritālena pratyekabuddhastūpe",
  "SA01mkarmviu:64_2": "lepo dattaḥ. idam api dṛṣṭvā cittaṃ prasāditam. abhirūpatāyāṃ ca pariṇāmitam. bhūyaś",
  "SA01mkarmviu:64_3": "ca stūpe kriyamāṇe prathamaṃ chattraṃ kāritam. yathā paścimabhave sa eva vyākaroti.",
  "SA01mkarmviu:65": "jentākasya ca snānena haritālasya lepanena ca",
  "SA01mkarmviu:66": "ekacchattrapradānāc ca prāptā me suvarṇavarṇatā.",
  "SA01mkarmviu:67": "tathaivāyaṃ śobhitavān. idaṃ karma prāsādikasaṃvartaniyam.",
  "SA01mkarmviu:68": "[MKV_39]",
  "SA01mkarmviu:69_0": "VII. katamat karma alpeśākhyasaṃvartanīyam. ucyate. īrṣyā. mātsaryam. parasya lābhenātuṣṭiḥ.",
  "SA01mkarmviu:69_1": "parasya varṇavāditāyā atuṣṭiḥ. mātāpitroḥ paribhavaḥ. āryāṇāṃ śīlavatāṃ paribhavaḥ.",
  "SA01mkarmviu:69_2": "tathānyeṣāṃ vyādhitabālavṛddhānām. hīne dharmahīne 'kuśalamūle varṇavāditā. bodhicittotpādasya",
  "SA01mkarmviu:69_3": "nivāraṇam. tadabhyanumodanam. idaṃ karma alpeśākhyasaṃvartanīyam.",
  "SA01mkarmviu:70_0": "VIII. katamat karma maheśākhyasaṃvartanīyam. ucyate. anīrṣyā. amātsaryam. paralābhena",
  "SA01mkarmviu:70_1": "tuṣṭiḥ. parasya yaśovarṇaśabdaślokaśravaṇena tuṣṭiḥ. parasya varṇavāditāyā āttamanaskatā.",
  "SA01mkarmviu:70_2": "bhagavataś caityastūpakārāpaṇam. hīne dharmahīne 'kuśalamūle nivāraṇam. maheśākhyakuśalamūle",
  "SA01mkarmviu:70_3": "samādāpanam. bodhicittotpādanam. sarvamaheśākhyakuśalamūle bodhicittotpādanam.",
  "SA01mkarmviu:71": "a)",
  "SA01mkarmviu:72_0": "yathoktaṃ bhagavatā vārāṇasyāṃ pūrvāparāntake sūtre [MKV_40] 'jitasya bodhisattvasya",
  "SA01mkarmviu:72_1": "samuttejanaṃ kṛtam. mahate khalu te 'jita autsukyāya cittaṃ damayati. yad idaṃ saṃghaparihāpaṇāya. vakṣyatehi.",
  "SA01mkarmviu:73": "maitreyas tuṣitasurālayādhivāsī",
  "SA01mkarmviu:74": "prāptavyā divi bhuvi ceha yena pūjā",
  "SA01mkarmviu:75": "sa śrīmān daśabalatām avāpya śīghraṃ",
  "SA01mkarmviu:76": "lokānāṃ bhavatu śaśīva nityapūjyaḥ.",
  "SA01mkarmviu:77": "idaṃ karma maheśākhyasaṃvartanīyam.",
  "SA01mkarmviu:78_0": "IX. katamat karma nīcakulasaṃvartanīyam. ucyate. stabdhatā. abhimānitā ca. amātāpitṛjñatā.",
  "SA01mkarmviu:78_1": "aśrāmaṇyatā. abrāhmaṇyatā. akulajyeṣṭhāpacāyitā. mātāpitror apratyupasthānam. āryāṇāṃ",
  "SA01mkarmviu:78_2": "śīlavatām apratyupasthānam. anyeṣāṃ ca gurusthānīyānām ācāryopādhyāyānām apratyupasthānam.",
  "SA01mkarmviu:78_3": "nīcakulānāṃ satvānāṃ paribhavaḥ. idaṃ karma nīcakulasaṃvartanīyam.",
  "SA01mkarmviu:79_0": "X. katamat karma uccakulasaṃvartanīyam. ucyate. astabdhatā. anabhimānitā. mātāpitṛjñatā.",
  "SA01mkarmviu:79_1": "śrāmaṇyatā. brāhmaṇyatā. kulajyeṣṭhāpacāyitā. mātāpitroḥ pratyupasthānam. āryāṇāṃ",
  "SA01mkarmviu:79_2": "śīlavatāṃ pratyupasthānam. anyeṣāṃ ca gurusthānīyānām ācāryopādhyāyānāṃ pratyupasthānam.",
  "SA01mkarmviu:79_3": "nīcakulānāṃ satvānām aparibhavaḥ.",
  "SA01mkarmviu:80": "a)",
  "SA01mkarmviu:81_0": "yathā ca bhagavatā sūtra uktam. yato bhikṣavaḥ kuśalaśīlavanto brahmacārinaḥ kalyāṇadharmāṇaḥ",
  "SA01mkarmviu:81_1": "pravrajitā upasaṃkramanti pañca tasmin kule 'nuśaṃsāḥ pratyanuśaṃsitavyāḥ. katame",
  "SA01mkarmviu:81_2": "pañca. iha bhikṣavaḥ upasaṃkrānteṣu śīlavatsu cittāni prasādayanti svargasaṃvartanīyaṃ",
  "SA01mkarmviu:81_3": "[MKV_41] tad bhikṣavaḥ kulaṃ tasmin samaye pratipadaṃ pratipannaṃ bhavati. punar",
  "SA01mkarmviu:81_4": "aparaṃ bhikṣavaḥ upasaṃkrānteṣu śīlavatsu abhivādayanti pratyuttiṣṭhanti. uccakulasaṃvartanīyaṃ",
  "SA01mkarmviu:81_5": "bhikṣavaḥ. tasmin samaye pratipadaṃ pratipannaṃ bhavati. evaṃ sarvasūtraṃ yojyam.",
  "SA01mkarmviu:81_6": "idaṃ karma uccakulasaṃvartanīyam.",
  "SA01mkarmviu:82_0": "XI. katamat karma alpabhogasaṃvartanīyam. ucyate. adattādānam. adattādānasamādāpanam.",
  "SA01mkarmviu:82_1": "cauryavarṇavāditā. tadabhyanumodanam. mātāpitror vṛttyupacchedaḥ. tathānyeṣāṃ vyādhitabālavṛddhakṛpaṇānāṃ",
  "SA01mkarmviu:82_2": "vṛttyupacchedaḥ. parasya lābhenātuṣṭiḥ. paralābhāntarāyakriyā durbhikṣābhinandanaṃ",
  "SA01mkarmviu:82_3": "ca. idaṃ karma alpabhogasaṃvartanīyam.",
  "SA01mkarmviu:83_0": "XII. tatra katamat karma mahābhogasaṃvartanīyam. ucyate. adattādānān nivṛttiḥ pareṣāṃ",
  "SA01mkarmviu:83_1": "cādattādānān nivāraṇam. pareṣām adattādānanivṛttānāṃ samanumodanam. mātāpitror vṛttipradānam.",
  "SA01mkarmviu:83_2": "āryāṇāṃ ca śīlavatāṃ vṛttipradānam. tathānyeṣāṃ vyādhitabālavṛddhakṛpaṇānāṃ vṛttipradānam.",
  "SA01mkarmviu:83_3": "paralābhena tuṣṭiḥ. parasyālābhenātuṣdḥ. paralābhasamanumodanam. subhikṣābhinandanam.",
  "SA01mkarmviu:84": "a)",
  "SA01mkarmviu:85_0": "tad eva sūtraṃ yojyam. punar aparaṃ bhikṣavaḥ upasaṃkrānteṣu śīlavatsu dānāni dadanti",
  "SA01mkarmviu:85_1": "puṇyāni ca kurvanti. mahābhogasaṃvartanīyaṃ bhikṣavas tat kulaṃ tasmin samaye pratipadaṃ",
  "SA01mkarmviu:85_2": "pratipannaṃ bhavati. idaṃ karma mahābhogasaṃvartanīyam.",
  "SA01mkarmviu:86_0": "XIII. tatra katamat karma duṣprajñasaṃvartanīyam. ucyate. ihaikatyo na parān pṛcchati.",
  "SA01mkarmviu:86_1": "paṇḍitān. śramaṇān. brāhmaṇān. ko dharmaḥ kiṃ dharmaṃ kurvataḥ śreyaskaram iti. api",
  "SA01mkarmviu:86_2": "tu duṣprajñān sevati. paṇḍitān parivarjayati. asaddharmaṃ dīpayati. saddharmaṃ vigarhati.",
  "SA01mkarmviu:86_3": "saddharmabhāṇakānāṃ vaiśāradyopacchedaṃ karoti. saddharmabhāṇakānām abhiniveśena",
  "SA01mkarmviu:86_4": "na sādhukāraṃ dadāti. asaddharmabhāṇakānāṃ [MKV_42] sādhukāraṃ dadāti. mithyādṛṣṭiṃ",
  "SA01mkarmviu:86_5": "varṇayati. samyagdṛṣṭiṃ vigarhati. tathā pustakalekhakavācakānāṃ vṛttyupacchedaṃ karoti.",
  "SA01mkarmviu:87": "a)",
  "SA01mkarmviu:88_0": "sūtre coktam. unmattakasaṃvartanīyam ... karoti. saṃmūḍhakaś ca kālaṃ karoti. duṣprajñaś",
  "SA01mkarmviu:88_1": "ca bhavati. yathoktaṃ nandikasūtre. pañcatriṃśad ādīnavāḥ surāmaireyamadyapramādasthāne",
  "SA01mkarmviu:88_2": "yojayitavyāḥ. buddhe cāgauravo bhavati. dharme saṃghe cāgauravo bhavati. ataḥ śākyasūtraṃ",
  "SA01mkarmviu:88_3": "yojayitavyam. yadā ca bhagavān kapilavastum āgataḥ sa madyapānadoṣān na kadācid bhagavantam",
  "SA01mkarmviu:88_4": "upasaṃkrāntaḥ. caturbhiḥ sthavirair bhagavatā preṣitair gatvā vinītaḥ kālagataś ca.",
  "SA01mkarmviu:88_5": "śākyaḥ pṛcchati. bhagavan. tasya kā gatir iti. bhagavān āha. ime 'pi ca me śākya",
  "SA01mkarmviu:88_6": "bhāṣitasyārtham ājānīyur iti sūtraṃ [MKV_43] yojayitavyam. yathā cūḍā panthako nāma",
  "SA01mkarmviu:88_7": "bhikṣus tasya rājagṛhe prativasato bhagavatā gāthoddiṣṭā. sā ca varṣātyayena na śakitā",
  "SA01mkarmviu:88_8": "grahītum. bhikṣavo vismayaṃ prāptāḥ pṛcchanti. bhagavan kasyaiṣa karmaṇo vipākena",
  "SA01mkarmviu:88_9": "duṣprajñaḥ. bhagavān āha. kāśyape samyaksaṃbuddhe parinirvṛte eṣa āraṇyako bhikṣus",
  "SA01mkarmviu:88_10": "tripiṭakas tatkālam abhūt. bhikṣūṇāṃ ca buddhapūjām akurvatāṃ buddhavacanam antarhitam.",
  "SA01mkarmviu:88_11": "te bhikṣavas tasya samīpaṃ gatāḥ asmākaṃ buddhavacanam antarhitam. asmākam apy upadeśaṃ",
  "SA01mkarmviu:88_12": "kuruṣvety anena mātsaryadoṣāt teṣām upadeśo na kṛtaḥ. evaṃ tacchāsanam antarhitam.",
  "SA01mkarmviu:88_13": "tasya karmaṇo vipākenaiṣa duṣprajñaḥ. idaṃ karma duṣprajñasaṃvartanīyam.",
  "SA01mkarmviu:89_0": "XIV. tatra katamat karma mahāprajñasaṃvartanīyam. ucyate. [MKV_44] ihaikatyaḥ paripṛcchaka",
  "SA01mkarmviu:89_1": "jātīyo bhavati paṇḍitāñ chramaṇān brāhmaṇān sevate duṣprajñān parivarjayati. saddharmaṃ",
  "SA01mkarmviu:89_2": "dīpayati. asaddharmaṃ vigarhati dharmabhāṇakānāṃ vaiśāradyaṃ varṇayati. sahitabhāṣiṇāṃ",
  "SA01mkarmviu:89_3": "sādhukāraṃ dadāti. ahitabhāṣiṇaṃ pariharati. samyagdṛṣṭiṃ varṇayati. mithyādṛṣṭiṃ",
  "SA01mkarmviu:89_4": "vigarhati. masīpustakalekhanīpradānāni dadāti. na ca madyaṃ pibati. yathoktaṃ ca",
  "SA01mkarmviu:89_5": "nandikasūtre. pañcatriṃśad madyapānadoṣā akuśalapakṣeṇa yojayitavyāḥ. idaṃ karma",
  "SA01mkarmviu:89_6": "mahāprajñasaṃvartanīyam.",
  "SA01mkarmviu:90_0": "XV. tatra katamat karma narakopapattisaṃvartanīyam. ucyate. tīvraṃ praduṣṭacittasya",
  "SA01mkarmviu:90_1": "kāyavāṅmanoduścaritam. ucchedadṛṣṭiḥ. śāśvatadṛṣṭiḥ. nāstikadṛṣṭiḥ. akriyādṛṣṭiḥ.",
  "SA01mkarmviu:90_2": "matsarivādaḥ. akṛtajñatā. ānantaryam. āryāṇāṃ śīlavatām abhūtābhyākhyānadānam. idaṃ",
  "SA01mkarmviu:90_3": "karma narakopapattisaṃvartanīyam.",
  "SA01mkarmviu:91_0": "XVI. tatra katamat karma tiryagyonyupapattisaṃvartanīyam. ucyate. madhyamaṃ kāyavāṅmanoduścaritaṃ",
  "SA01mkarmviu:91_1": "vicitraṃ rāgasamutthitaṃ karma vicitraṃ dveṣasamutthitaṃ karma vicitraṃ mohasamutthitaṃ",
  "SA01mkarmviu:91_2": "karma. mātāpitroḥ pravrajitānāṃ cākalpikapradānam. tiryagyonigatānāṃ satvānām avahasanam.",
  "SA01mkarmviu:91_3": "tathā praṇidhānakarma yathā govratikakukkuravratikaprabhṛtīnāṃ praṇidhānam atropapadyeyam iti.",
  "SA01mkarmviu:92": "a)",
  "SA01mkarmviu:93_0": "yathā ca bodhisatvasya siṃha jātake 'vadānaṃ vaktavyam. yathā ca varṣākārasya brāhmaṇasya",
  "SA01mkarmviu:93_1": "markaṭopapattiḥ. tadyathā [MKV_45] varṣākāreṇa brāhmaṇena sthaviramahākāśyapo bhikṣū",
  "SA01mkarmviu:93_2": "rājagṛhasyoparimeṇa gṛdhrakūṭāt parvatād ṛṣigiripārśvaṃ vihāyasā gacchan dṛṣṭaḥ.",
  "SA01mkarmviu:93_3": "tena praduṣṭacittena devadattājātaśatrusaṃsargād vāgduścaritaṃ kṛtam. eṣa śramaṇo",
  "SA01mkarmviu:93_4": "vihāyasā gacchan parvatāt parvataṃ gacchati. tadyathā markaṭo vṛkṣād vṛkṣam eva.",
  "SA01mkarmviu:93_5": "bhagavataḥ kathitam. varṣākāreṇa brāhmaṇena krodhajātena vāgduścaritaṃ kṛtam. tasya",
  "SA01mkarmviu:93_6": "ko vipākaḥ. bhagavān āha. asya vāgduścaritasya vipākato varṣākāro brāhmaṇaḥ pañca",
  "SA01mkarmviu:93_7": "janmāntaraśatāni markaṭo bhaviṣyatīti. tatas tena varṣākāreṇa śrutaṃ bhagavatā nirdiṣṭatvaṃ",
  "SA01mkarmviu:93_8": "kila pañca janmāntaraśatāni markaṭo bhaviṣyatīti. sa saṃvignacittaṃ prasāditavān.",
  "SA01mkarmviu:93_9": "tena bhagavān parinirvāṇakāle pṛṣṭaḥ. tasya karmaṇaḥ kadā parikṣaya iti. bhagavān",
  "SA01mkarmviu:93_10": "āha. tāny eva pañca janmāntaraśatāni kiṃ tu rājagṛhe utpatsyase yathā jambvā jambudvīpe",
  "SA01mkarmviu:93_11": "jāyate. yatroṣṭrikāmātrāṇi phalāni. yathā kṣaudramadhv aneḍakam evamāsvādāni. [MKV_46]",
  "SA01mkarmviu:93_12": "tatropapattir bhaviṣyati. tato vyutthitasya te sugatir bhaviṣyati. yathā cittapradūṣaṇena",
  "SA01mkarmviu:93_13": "siṃheṣūpapannaḥ. tadarthaṃ ca bhagavatā gāthā bhāṣitā.",
  "SA01mkarmviu:94": "dīrghā jāgarato rātrir dīrghaṃ śrāntasya yojanam",
  "SA01mkarmviu:95": "dīrgho bālasya saṃsāraḥ saddharmam avijānataḥ.",
  "SA01mkarmviu:96": "idaṃ karma tiryagyonyupapattisaṃvartanīyam.",
  "SA01mkarmviu:97_0": "XVII. tatra katamat karma yamalokopapattisaṃvartanīyam. ucyate. kruddhasya pratihatacittasya",
  "SA01mkarmviu:97_1": "kāyavāṅmanoduścaritam. lobho viṣamalobho mithyājīvo jighāṃsitapipāsitasya kruddhasya",
  "SA01mkarmviu:97_2": "kālakriyā. vastuṣv abhiṣaktacittasya kālakriyā.",
  "SA01mkarmviu:98": "a)",
  "SA01mkarmviu:99_0": "yathā coktaṃ bhagavatā śatavarge āgame karmavibhaṅgasūtre. [MKV_47] tasya khalu punar",
  "SA01mkarmviu:99_1": "ānanda pudgalasyānyajātikṛtaṃ vā karma pratyupasthitaṃ bhavati. maraṇakāle vā mithyādṛṣṭiḥ.",
  "SA01mkarmviu:99_2": "idaṃ karma yamalokopapattisaṃvartanīyam.",
  "SA01mkarmviu:100_0": "XVIII. tatra katamat karmāsuralokopapattisaṃvartanīyam. ucyate. sarvamṛdukāyavāṅmanoduścaritam.",
  "SA01mkarmviu:100_1": "mānaḥ. abhimānaḥ adhimānaḥ. asmimānaḥ. mithyāmānaḥ. sukṛta kuśalāmūlam asuralokopapattipariṇāmitam.",
  "SA01mkarmviu:100_2": "sarvotkṛṣṭarāgasamutthitaṃ dauḥśīlyaṃ prajñāmukhena. idaṃ karmāsuralokopapattisaṃvartanīyam.",
  "SA01mkarmviu:101_0": "XIX. tatra katamat karma manuṣyalokopapattisaṃvartanīyam. ucyate. subhāvitā mandabhāvitāś",
  "SA01mkarmviu:101_1": "ca daśa kuśalāḥ karmapathāḥ. katame daśa. trividhaṃ kāyakarma. caturvidhaṃ vākkarma.",
  "SA01mkarmviu:101_2": "trividhaṃ manaḥkarma. idaṃ karma manuṣyalokopapattisaṃvartanīyam.",
  "SA01mkarmviu:102": "XX. tatra katamat karma kāmāvacaradevopapattisaṃvartanīyam. ucyate. susamāptā daśa kuśalāḥ karmapathāḥ. idaṃ karma kāmāvacaradevopapattisaṃvartanīyam.",
  "SA01mkarmviu:103_0": "XXI. tatra katamat karma rūpāvacaradevopapattisaṃvartanīyam. ucyate. susamāptāḥ susamāhitās",
  "SA01mkarmviu:103_1": "tato viśiṣṭatarāḥ paripūrṇā daśa kuśalāḥ karmapathāḥ. idaṃ karma rūpāvacaradevopapattisaṃvartanīyam.",
  "SA01mkarmviu:104_0": "XXII. tatra katamat karmārūpyāvacaradevopapattisaṃvartanīyam. ucyate. catasra ārūpyasamāpattayaḥ.",
  "SA01mkarmviu:104_1": "ākāśānantyāyatanam. vijñānānantyāyatanam. ākiṃcanyānantyāyatanam. naivasaṃjñānāsaṃjñāyatanam.",
  "SA01mkarmviu:104_2": "etāḥ samāpattayo bhāvitā bahulīkṛtāś ca bhavanti. idaṃ karmārūpyāvacaradevopapattisaṃvartanīyam.",
  "SA01mkarmviu:105_0": "XXIII. tatra katamat karma kṛtaṃ nopacitam. ucyate. yat kṛtvā karma āstīryati jihreti",
  "SA01mkarmviu:105_1": "vigarhati vijugupsati deśayati ācaṣṭe vyaktīkaroti. [MKV_48] āyatyāṃ saṃvaram āpadyate.",
  "SA01mkarmviu:105_2": "na punaḥ karoti. idaṃ karma kṛtaṃ nopacitam.",
  "SA01mkarmviu:106": "XXIV. tatra katamat karmopacitaṃ na kṛtam. ucyate. yat karma kāyena paripūrayitavyam. tatra praduṣṭacitto vācaṃ bhāṣate evaṃ te kariṣyāmīti. idaṃ karmopacitaṃ na kṛtam.",
  "SA01mkarmviu:107": "XXV. tatra katamat karma kṛtaṃ copacitaṃ ca. ucyate. yat karma sāṃcetanikam.",
  "SA01mkarmviu:108": "a) yathoktaṃ bhagavatā.",
  "SA01mkarmviu:109": "manaḥpūrvaṅgamā dharmā manaḥśreṣṭhā manojavāḥ",
  "SA01mkarmviu:110": "manasā cet praduṣṭena bhāṣate vā karoti vā",
  "SA01mkarmviu:111": "tatas taṃ duḥkham anveti cakraṃ vā vahataḥ padam",
  "SA01mkarmviu:112": "manaḥpūrvaṅgamā dharmā manaḥśreṣṭhā manojavāḥ",
  "SA01mkarmviu:113": "manasā cet prasannena bhāṣate vā karoti vā",
  "SA01mkarmviu:114": "tatas taṃ sukham anveti chāyā vā anuyāyinī.",
  "SA01mkarmviu:115": "idaṃ karma kṛtaṃ copacitaṃ ca.",
  "SA01mkarmviu:116": "XXVI. tatra katamat karma naiva kṛtaṃ naivopacitam. ucyate. yat karma sāṃcetanikaṃ svapnāntare kṛtaṃ kāritaṃ vā. idaṃ karma naiva kṛtaṃ naivopacitam.",
  "SA01mkarmviu:117_0": "XXVII. tatra katamat karma yena samanvāgataḥ pudgalo narakeṣūpapannaḥ paripūrṇaṃ",
  "SA01mkarmviu:117_1": "nairayikam āyuḥ kṣapayitvā cyavati. ucyate. [MKV_49] ihaikatyena narakīyaṃ karma",
  "SA01mkarmviu:117_2": "kṛtaṃ bhavaty upacitam. sa tat karma kṛtvā nāstīryati. na jihrīyati na vigarhati",
  "SA01mkarmviu:117_3": "na jugupsati na deśayati nācaṣṭe na vyaktīkaroti nāyatyāṃ saṃvaram āpadyate bhūyasyā",
  "SA01mkarmviu:117_4": "mātrayā hṛṣyati. prītim utpādayati. yathā devadattakokālikādayaḥ. idaṃ karma yena",
  "SA01mkarmviu:117_5": "samanvāgataḥ pudgalo narakeṣūpapannaḥ paripūrṇanairayikam āyuḥ kṣapayitvā cyavati.",
  "SA01mkarmviu:118_0": "XXVIII. tatra katamat karma yena samanvāgataḥ pudgalo narakeṣūpapanno 'rdhanairayikam",
  "SA01mkarmviu:118_1": "āyuḥ kṣapayitvā cyavati. ucyate. ihaikatyena nārakīyaṃ karma kṛtaṃ bhavaty upacitam.",
  "SA01mkarmviu:118_2": "sa tat kṛtvā nāstīryati na jihrīyati na vigarhati na jugupsate na deśayati nācaṣṭe",
  "SA01mkarmviu:118_3": "na vyaktīkaroti. nāyatyāṃ saṃvaram āpadyate. api tu na bhūyasyā mātrayā hṛṣyati.",
  "SA01mkarmviu:118_4": "na pritim utpādayati. idaṃ karma yena samanvāgataḥ pudgalo narakeṣūpapanno 'rdhanairayikam",
  "SA01mkarmviu:118_5": "āyuḥ kṣapayitvā cyavati.",
  "SA01mkarmviu:119_0": "XXIX. tatra katamat karma yena samanvāgataḥ pudgalo narakeṣūpapannamātra eva cyavati.",
  "SA01mkarmviu:119_1": "ucyate. ihaikatyena nārakīyaṃ karma kṛtaṃ bhavaty upacitaṃ ca. sa tat kṛtvāstīryati.",
  "SA01mkarmviu:119_2": "jihrīyati. vigarhati vijugupsati ācaṣṭe. deśayati. vyaktīkaroti. āyatyāṃ saṃvaram",
  "SA01mkarmviu:119_3": "āpadyate. na punaḥ kurute. sa cen narakeṣūpapadyate upapannamātra eva cyavati.",
  "SA01mkarmviu:120": "a)",
  "SA01mkarmviu:121_0": "yathā rājājātaśatruḥ. tena devadattasahāyenānantaryakarma kṛtam. pitṛvadhaḥ. saṃghabhedaḥ.",
  "SA01mkarmviu:121_1": "dhanapālamokṣaṇam. śilāyantramokṣaṇaṃ devadattasyādeśena. tasmād avīcinarakagamanaṃ",
  "SA01mkarmviu:121_2": "śrutvā tena saṃvignena bhagavati cittaṃ prasāditam. śrāmaṇyaphalasūtre 'tyayadeśanaṃ",
  "SA01mkarmviu:121_3": "kṛtam. pratisaṃdadhāti kuśalamūlāni. tena maraṇakāle cittaṃ prasāditam. asthibhir",
  "SA01mkarmviu:121_4": "api buddhaṃ bhagavantaṃ [MKV_50] śaraṇaṃ gacchāmi. sa upapannamātra eva cyavati.",
  "SA01mkarmviu:121_5": "idaṃ karma yena samanvāgataḥ pudgalo narakeṣūpapannamātra eva cyavati.",
  "SA01mkarmviu:122": "XXX. tatra katamat karma niyatopapattisaṃvartanīyam. ucyate. yat kṛtvā kvacid upapattau pariṇāmayati amutropapadyeyam iti. sa tatropapadyate.",
  "SA01mkarmviu:123": "yathā bhagavato jātake śyāmākajātakaprabhṛtiṣu praṇidhānavaśād upapattir varṇyate. idaṃ karma niyatopapattisaṃvartanīyam.",
  "SA01mkarmviu:124_0": "XXXI. tatra katamat karmāniyatopapattisaṃvartanīyam. ucyate. yat kṛtvā na kvacid",
  "SA01mkarmviu:124_1": "upapattau pariṇāmayati amutropapadyeyam iti. yathā satvāḥ karmavaśād upapadyante.",
  "SA01mkarmviu:124_2": "idaṃ karmāniyatopapattisaṃvartanīyam.",
  "SA01mkarmviu:125_0": "XXXII. tatra katamat karma deśāntaravipākam ucyate. yat karma tasminn eva janmāntare",
  "SA01mkarmviu:125_1": "vā deśāntaragatasya vipacyate śubham aśubhaṃ vā. tat karma deśāntaravipākam. yathā",
  "SA01mkarmviu:125_2": "bhagavān kathayati. bhūtapūrvaṃ bhikṣavo jambudvīpe manuṣyāṇam aparimāṇam āyur bhavati.",
  "SA01mkarmviu:125_3": "yathā rājño māndhātuḥ. athānyatarasmin nagare maitrāyajño nāma [MKV_51] sārthavāhaputro",
  "SA01mkarmviu:125_4": "babhūva. sa pañcaśatasahāyaparivṛta udyānaṃ gataḥ. taiś ca sahāyair uktaḥ. asmin",
  "SA01mkarmviu:125_5": "nagare baṇijas tava pitaraṃ pūrvaṅgamaṃ kṛtvā mahāsamudram avatīrya suvarṇabhūmiprabhṛtīni",
  "SA01mkarmviu:125_6": "deśāntarāṇi gatvā dvīpāntarāṇi ca paśyanti. dravyopārjanaṃ ca kurvanti. vayam api",
  "SA01mkarmviu:125_7": "tvāṃ pūrvaṅgamaṃ kṛtvā samudram avatīrya dravyopārjanaṃ kariṣyāmo dvīpāntarāṇi ca",
  "SA01mkarmviu:125_8": "drakṣyāmaḥ. tatas tena evam iti pratiśrutam. sa rātrau gatvā mātaram āpṛcchati. amba",
  "SA01mkarmviu:125_9": "suvarṇabhūmiṃ gamiṣyāmaḥ. tasya mātāha. aparimāṇaṃ putra dravyaṃ gṛhe tiṣṭhati. na",
  "SA01mkarmviu:125_10": "gantavyam iti. sa mātur vacanena nivṛttaḥ. sa bhūya udyānaṃ gataḥ sahāyair uktaḥ.",
  "SA01mkarmviu:125_11": "tam arthaṃ vijñāpayāmaḥ. tena tathāstv iti pratiśrutam. sa bhūyo mātaraṃ gatvāpṛcchati.",
  "SA01mkarmviu:125_12": "bhūyaś ca mātrā pādapatanān nivartitaḥ. evaṃ tṛtīyam api. sa kālāntareṇa bhūya [MKV_52]",
  "SA01mkarmviu:125_13": "udyānaṃ gatvā sahāyair uktaḥ. tava doṣād vayam api na gacchāmaḥ. pṛcchāmo vayam.",
  "SA01mkarmviu:125_14": "trayodaśyāṃ gamiṣyāma iti. tena mātur aviditam eva bahir bahu bhāṇḍaṃ nirgamitam.",
  "SA01mkarmviu:125_15": "tasya gamanakāle prasthitasya mātā dvāre pādapatanaṃ kṛtvā sthitvā. putra na gantavyam",
  "SA01mkarmviu:125_16": "iti. sa kruddho mātuḥ pādaṃ mastake dattvātikrāntaḥ samudrakūlaṃ ca gataḥ. tena sahāyā",
  "SA01mkarmviu:125_17": "uktāḥ. samudram avataratāṃ na jñāyate jīvitaṃ maraṇaṃ ca. vayaṃ sarva evāṣṭāṅgasamanvāgataṃ",
  "SA01mkarmviu:125_18": "poṣadhaṃ gṛhṇāmaḥ. tais tathāstv iti pratipannam. poṣadhaṃ ca gṛhītam. te samudram",
  "SA01mkarmviu:125_19": "avatīrṇāḥ. samudramadhyagatānāṃ ca teṣāṃ viṣamavātādyāhataḥ poto vinaṣṭas tena sarve",
  "SA01mkarmviu:125_20": "kālagatāḥ. maitrāyajñaś ca ma. praṭamukhyān avabaddhaṃ tāmraghataṃ ca gṛhya samudrakūla",
  "SA01mkarmviu:125_21": "uttīrṇaḥ sa paryaṭamānaḥ sauvarṇaprākāraṃ nagaraṃ paśyati. ārāmasaṃpannaṃ vanasaṃpannaṃ",
  "SA01mkarmviu:125_22": "puṣkariṇīsaṃpannam. dhūpitadhūpanaṃ muktapuṣpāvakīrṇam avasaktapaṭṭadāmakalāpam.",
  "SA01mkarmviu:125_23": "tataś catasro 'psaraso nirgatāḥ. sa tābhir gṛhya nagaraṃ praveśitaḥ. sa tābhiḥ sārdhaṃ",
  "SA01mkarmviu:125_24": "bahūni varṣāṇi krīḍitavān. bahūni varṣaśatāni. bahūni varṣasahasrāṇi bahūni varṣaśatasahasrāṇi",
  "SA01mkarmviu:125_25": "krīḍitavān. sa tābhir uktaḥ. āryaputra tavāyaṃ pṛthivīpradeśo 'pūrvaḥ. asmākam aviditaṃ",
  "SA01mkarmviu:125_26": "na nirgantavyam. yadi nirgacchasi sarvathottarābhimukhena na gantavyam. iti. sa tasmāt",
  "SA01mkarmviu:125_27": "kālāntareṇa nirgataḥ. sa bhūyo gacchan nagaraṃ paśyati. rūpyamayena prākāreṇa. ārāmasaṃpannaṃ",
  "SA01mkarmviu:125_28": "vanasaṃpannam. pūrvavad yāvat. tasmād apy aṣṭāv apsaraso nirgatāḥ. tābhir apy asau",
  "SA01mkarmviu:125_29": "gṛhya praveśitaḥ. sa tābhiḥ sārdhaṃ bahūni varṣāṇi krīḍitavān. bahūni varṣaśatāni.",
  "SA01mkarmviu:125_30": "bahūni varṣasahasrāṇi bahūni varṣaśatasahasrāṇi krīḍitavān. pūrvavat. tato 'pi kālāntareṇa",
  "SA01mkarmviu:125_31": "nirgataḥ. bhūyaś ca paryaṭan nagaraṃ paśyati. vaidūryamayena prākāreṇa ārāmasaṃpannaṃ",
  "SA01mkarmviu:125_32": "vanasaṃpannam. puṣkariṇīsaṃpannam. dhūpitadhūpanam. muktapuṣpāvakīrṇam avasaktapaṭṭadāmakalāpam.",
  "SA01mkarmviu:125_33": "tasmād api ṣoḍaśāpsaraso nirgatāḥ. tābhir api sārdhaṃ bahūni varṣāṇi krīḍitavān.",
  "SA01mkarmviu:125_34": "pūrvavat. sa tābhir uktaḥ. āryaputra tavāyaṃ pṛthivīpradeśo 'pūrvaḥ. asmād vihārāt",
  "SA01mkarmviu:125_35": "tena na nirgantavyam. atha nirgacchasi. sarvathottarāmukhena na gantavyam iti. sa",
  "SA01mkarmviu:125_36": "tasmāt kālāntareṇa nirgataḥ. bhūyāḥ paryaṭamānaḥ [MKV_53] sphaṭikaprākāreṇa nagaram.",
  "SA01mkarmviu:125_37": "tathaivārāmasaṃpannam. vanasaṃpannaṃ puṣkariṇīsaṃpannam. dhūpitadhūpanaṃ muktapuṣpāvakīrṇam",
  "SA01mkarmviu:125_38": "avasaktapaṭṭadāmakalāpam. tasmād api dvātriṃśad apsaraso nirgatāḥ. tābhir api sārdhaṃ",
  "SA01mkarmviu:125_39": "bahūni varṣāṇi bahūni varṣaśatāni bahūni varṣaśatasahasrāṇi krīḍitavān. sa tābhir",
  "SA01mkarmviu:125_40": "apy uktaḥ. āryaputra tavāyaṃ pṛthivīpradeśo 'pūrvaḥ. asmād vihārāt tena na nirgantavyam.",
  "SA01mkarmviu:125_41": "atha nirgacchasi. uttarāmukhena na gantavyam iti. sa tāsāṃ pramādād ratikhinno nirgataḥ.",
  "SA01mkarmviu:125_42": "uttarābhimukhena gacchan kaṇṭakāṭavīṃ prapannaḥ. atha kṛṣṇāyasena prākāreṇa nagaraṃ",
  "SA01mkarmviu:125_43": "paśyati. sa tatra praviṣṭaḥ. praviṣṭamātrasya ca nagaradvāraṃ pihitam. ūrdhvaṃ paśyati.",
  "SA01mkarmviu:125_44": "prākāro vardhate bhairavaṃ ca śabdaṃ śṛṇoti. tatrasthaś ca cintayati. kim etad iti.",
  "SA01mkarmviu:125_45": "sa tatra gataḥ. atha paśyati puruṣasyāsidharaṃ cakraṃ śiraś chinatti. sa bhītaḥ pṛcchati.",
  "SA01mkarmviu:125_46": "kim etad bho puruṣa. nairayikapuruṣaḥ prāha. eṣa pratyekanarakaḥ. maitrāyajña āha.",
  "SA01mkarmviu:125_47": "kiṃ tvayā pāpakarma kṛtam iti. sa kathayati. asmin jambudvīpe mahākośalī nāma nagaram.",
  "SA01mkarmviu:125_48": "tatrāhaṃ mahāsārthavāhaputro 'bhūvam. sa pañcabhiḥ sahāyaśataiḥ sahodyānaṃ gataḥ.",
  "SA01mkarmviu:125_49": "te kathayanti. tava pitā sārthavāho 'smākaṃ pūrvapuruṣo 'sti. pūrvaṅgamaṃ kṛtvā deśāntarāṇi",
  "SA01mkarmviu:125_50": "gatvā dravyopārjanāni kurvanti. suvarṇabhūmiṃ siṃhaladvīpaṃ ca prabhṛtīni ca dvīpāntarāṇi paśyanti. vayam",
  "SA01mkarmviu:126_0": "api tvayā pūrvaṅgamena deśāntaraṃ paśyāma iti. vayam api gacchāma iti pratiśrutam.",
  "SA01mkarmviu:126_1": "so 'haṃ gṛhaṃ gatvā mātaram āpṛṣṭavān. aham evaṃ deśāntaraṃ gamiṣyāmīti. mātā ma",
  "SA01mkarmviu:126_2": "āha. putra tava pitā samudram avatīrṇo deśāntaraṃ gata eva kālagataḥ. tvam ekaputrakaḥ.",
  "SA01mkarmviu:126_3": "prabhūtaṃ gṛhe dravyaṃ tiṣṭhati. na gantavyam. iti. mayā na gacchāmīti pratiśrutam.",
  "SA01mkarmviu:126_4": "evaṃ dvitīyaṃ tṛtīyaṃ caturtham apy āpādapatanaṃ nivartitaḥ. kālāntareṇāhaṃ bhūyo",
  "SA01mkarmviu:126_5": "'py udyānaṃ gataḥ sahāyair uktaḥ. avaśyaṃ gantavyam iti. gamiṣyāmīti mayā pratiśrutam.",
  "SA01mkarmviu:126_6": "atha mama prasthitasya mātā dvāre pādapatanaṃ kṛtvā sthitā. putra nārhasi māṃ parityaktum",
  "SA01mkarmviu:126_7": "iti. tasyāhaṃ mastake pādaṃ dattvā prakrāntaḥ. so 'haṃ pañcabhiḥ sahāyaśataiḥ sārdhaṃ",
  "SA01mkarmviu:126_8": "samudrakūlaṃ gataḥ. aṣṭāṅgasamanvāgataṃ poṣadhaṃ gṛhya samudram avatīrṇaḥ. suvarṇabhūmiprasthitānām",
  "SA01mkarmviu:126_9": "asmākaṃ viṣamavātādyāhataḥ poto vinaṣṭaḥ. te sarve kālagatāḥ. ahaṃ tu bahubhir divasaiḥ",
  "SA01mkarmviu:126_10": "kathaṃcana samudrād uttīrṇo 'tha prapīḍyamānaḥ sauvarṇena prākāreṇa nagaram. ārāmasaṃpannam.",
  "SA01mkarmviu:126_11": "vanasaṃpannam. puṣkariṇīsaṃpannam. dhūpitadhūpanam. muktapuṣpāvakīrṇam. avasaktapaṭṭadāmakalāpam.",
  "SA01mkarmviu:126_12": "tasmāc catasro 'psaraso nirgatāḥ. tābhiḥ praveśito 'smi. yāvat. [MKV_54] tābhir api",
  "SA01mkarmviu:126_13": "sārdhaṃ bahūni varṣāṇi. bahūni varṣaśatāni. bahūni varṣaśatasahasrāṇi krīḍitam. tataḥ",
  "SA01mkarmviu:126_14": "kālāntareṇa nirgacchan pa ... pūrvavat. tasmād apsaraso nirgatāḥ. tābhiḥ praveśito",
  "SA01mkarmviu:126_15": "'smi. yāvat. tābhir api sārdhaṃ bahūni varṣāṇi bahūni varṣaśatāni bahūni varṣaśatasahasrāṇi",
  "SA01mkarmviu:126_16": "krīḍitam. evaṃ vaidūryamayam. tasmād api ṣoḍaśāpsaraso nirgatāḥ .... tasmād api nirgatah.",
  "SA01mkarmviu:126_17": "sphaṭikamayaṃ nagaraṃ paśyāmi. pūrvavat. tasmād dvātriṃśad apsaraso nirgatāḥ. tābhir",
  "SA01mkarmviu:126_18": "api saha tathaiva krīḍitam ...... kaṇṭakāṭavīṃ prapannaḥ. yāvad. āyasanagaraṃ paśyāmi.",
  "SA01mkarmviu:126_19": "so 'ham atra praviṣṭaḥ. praviṣṭasya me dvāraṃ pihitam. atra ca pūrvavat ....... asidharaṃ",
  "SA01mkarmviu:126_20": "cakraṃ śirasi parivartamānaṃ paśyāmi. tatra ca mamāvasthitasya śirasi asidharaṃ cakraṃ",
  "SA01mkarmviu:126_21": "saṃkrāntam. yad ahaṃ mātu ... nivṛttaḥ. aṣṭāṅgasamanvāgataṃ ca poṣadhaṃ gṛhītam.",
  "SA01mkarmviu:126_22": "tasya karmaṇo vipākena caturṣu mahānagareṣu pratyekasvargasva .... mātuḥ śirasi pādaṃ",
  "SA01mkarmviu:126_23": "dattvā gataḥ. tasya karmaṇo vipākena mamāsidharaṃ cakraṃ śiraś chinatti. maitrāyajñaś",
  "SA01mkarmviu:126_24": "cintayati. mayāpy etad eva karma kṛtam. upasthito mamāpi karmavipāka iti. nairayikapurusaḥ",
  "SA01mkarmviu:126_25": "prāha. kutas tvam. maitrāyajñaḥ kathayati. asti jambudvīpe tāmaliptaṃ nāma mahānagaram.",
  "SA01mkarmviu:126_26": "tato 'ham. mayāpi caitat sarvam anuṣṭheyam. nairayikapuruṣaḥ prāha. asti mayādyāntarikṣe",
  "SA01mkarmviu:126_27": "ghoṣaḥ śrutaḥ. kṣīṇas tava karmavipākaḥ. maitrāyajño nāma sārthavāhaputraḥ adyāgamiṣyati.",
  "SA01mkarmviu:126_28": "etad eva karma kṛtveti. maitrāyajña āha. kiṃ bhojanam. sa āha. ata eva mastakāc chidyamānād",
  "SA01mkarmviu:126_29": "yat pūyaśoṇitaṃ sravati. evam uktvā sa puruṣaḥ kālagataḥ patitaḥ. maitrāyajño bhītaḥ",
  "SA01mkarmviu:126_30": "saṃvignaḥ. sarveṇa bhāvena mātāpitroḥ praṇipātaṃ kṛtvāha.",
  "SA01mkarmviu:127": "ūrdhvaṃ bhavāgravitatān adharād avīciṃ",
  "SA01mkarmviu:128": "tiryakprathān agaṇitān api lokadhātūn",
  "SA01mkarmviu:129": "ātmansva surāsuranaroragabhūtakāye",
  "SA01mkarmviu:130": "satvāni yāni upagatāni sukhino bhavantu",
  "SA01mkarmviu:131": "[MKV_55]",
  "SA01mkarmviu:132_0": "evaṃ cintayitvā sarveṇa bhāvena mātāpitror namaskāraṃ kṛtvā praṇipātaṃ ca praṇidhānaṃ",
  "SA01mkarmviu:132_1": "ca kṛtavān. yatra yatropapadyāmi mātāpitroḥ śuśrūṣāṃ kuryām aham iti. ye ca kecana",
  "SA01mkarmviu:132_2": "satvā pratyekanarake upapadyante teṣāṃ sarveṣām arthāyāham atrāvasthitaḥ. ye ca kecana",
  "SA01mkarmviu:132_3": "loke yuktāś ca muktāś ca teṣāṃ namaḥ. te māṃ pālayantu. idam uktvā tasmin nairayikapuruṣaḥ",
  "SA01mkarmviu:132_4": "kāle sthitaḥ. punaś ca praṇidhānaṃ kṛtvā punar apy āha.",
  "SA01mkarmviu:133": "kṛtvādau narakam avīcim ābhavāgrād",
  "SA01mkarmviu:134": "ye satvāś cyutigatibandhanāvabaddhāḥ",
  "SA01mkarmviu:135": "te sarve sukham atināpya dharmayuktaṃ",
  "SA01mkarmviu:136": "nirvāṇaṃ yad ajaram acyutaṃ spṛśantu.",
  "SA01mkarmviu:137_0": "atha tac cakram aspṛśamānaṃ śirasi nityakālam evopari vihāyasi sthitam. nityaṃ ca",
  "SA01mkarmviu:137_1": "kila tasya mātāśiṣaṃ prayuṅkte. yady asti mama kiṃcit puṇyaphalaṃ pradānena vā śīlena",
  "SA01mkarmviu:137_2": "vā brahmacaryeṇa vā pativratatvena vā tena puṇyaphalena mama putrasya yatra tatra",
  "SA01mkarmviu:137_3": "sthitasya mā kiṃcit pāpaṃ bhavatu. tena ca tasya śivam āsīt.",
  "SA01mkarmviu:138": "b)",
  "SA01mkarmviu:139_0": "yathā śyāmajātake saviṣeṇa śareṇa ... śyāmakumārasya mātāpitror āśīrvacanena śalyaś",
  "SA01mkarmviu:139_1": "ca nirgato viṣaṃ ca naṣṭaṃ mṛtaś ca saṃjīvitas tadvat tasyāpi śivam āsīt. yathā vajrarājagṛhe",
  "SA01mkarmviu:139_2": "dhanaṃjayasūtre āryaśāradvatīputreṇoktam. tam enaṃ brāhmaṇaṃ mātāpitarau samaṃ mānitau",
  "SA01mkarmviu:139_3": "samyak pūjitau kalyāṇena manasānukampete. [MKV_56] adhosī vatana putro dhārmikeṇa",
  "SA01mkarmviu:139_4": "karmaguṇena na ca kiṃcit pāpaṃ karma karoti. sarvaṃ sūtraṃ yojyam. yathā ca śivālakasūtre",
  "SA01mkarmviu:139_5": "bhagavatoktam. tam evaṃ gṛhapatiputra mātāpitarau pañcasu sthāneṣu pratyupasthitau",
  "SA01mkarmviu:139_6": "pañcasu sthāneṣu pratiṣṭhāpayataḥ. tasya punar gṛhapatiputra mātāpitṛbhyām anukampitasya",
  "SA01mkarmviu:139_7": "puruṣapudgalasya vṛddhir evaṃ pratyāśaṃsitavyā.",
  "SA01mkarmviu:140": "c) sa tatra prītyāhāraḥ sthitvā paripūrṇeṣu ṣaṣṭivarṣasahasreṣu kālagataḥ.",
  "SA01mkarmviu:141": "d)",
  "SA01mkarmviu:142": "yathā rājājātaśatrur aparipūrṇa eva nairayikāyuḥpramāṇe cyutaḥ. abandhyatvāt karmaṇāṃ kadācid atīva śirorujā bhavati.",
  "SA01mkarmviu:143": "e)",
  "SA01mkarmviu:144": "atra kṛtapraṇidhānasya maitrāyajñasya mātāpitṛśuśrūṣā vaktavyā. yathā śyāmajātake 'ndhau mātāpitarau hastibhūtena paripālitau. anyeṣu jātakaśateṣu ca.",
  "SA01mkarmviu:145": "f)",
  "SA01mkarmviu:146_0": "atha bhagavān prāptakālaṃ bhikṣūn āmantrayate. syād evaṃ bhikṣavo yuṣmākam anyaḥ",
  "SA01mkarmviu:146_1": "sa tena kālena tena samayena maitrāyajño nāma sārthavāhaputro babhūveti. naivaṃ draṣṭavyam.",
  "SA01mkarmviu:146_2": "ahaṃ sa tena kālena tena samayena maitrāyajño nāma sārthavāhaputra āsīt. tasmāt tarhi",
  "SA01mkarmviu:146_3": "bhikṣavo mama vacanaṃ śraddadhānair buddhe sagauravair bhavitavyaṃ dharme saṃghe",
  "SA01mkarmviu:146_4": "sagauravair bhavitavyam. mātāpitṛṣu ācāryopādhyāyeṣu sagauravair bhavitavyam. evaṃ",
  "SA01mkarmviu:146_5": "vo bhikṣavaḥ śikṣitavyam. ya evaṃ deśāntaragataḥ sukhaṃ duḥkhaṃ pratyanubhavati.",
  "SA01mkarmviu:146_6": "[MKV_57] yathā maitrāyajñena deśāntaragatena tasminn eva janmani pratyekasvargaṃ",
  "SA01mkarmviu:146_7": "pratyekanarakaṃ cānubhūtam. ya evaṃ deśāntaragataḥ sukhaṃ duḥkhaṃ pratyanubhavati.",
  "SA01mkarmviu:146_8": "idaṃ karma deśāntaravipākam.",
  "SA01mkarmviu:147": "g)",
  "SA01mkarmviu:148_0": "etad darśayati bhagavān. yathā mayi tathā mātāpitṛṣu. ācāryopādhyāyeṣu vacanakāriṇāṃ",
  "SA01mkarmviu:148_1": "samo vipākaḥ iha loke paraloke ca. katham iha loke samaḥ karmavipāko bhavati. yathā",
  "SA01mkarmviu:148_2": "śrāvastyāṃ daridrapuruṣo bhagavantaṃ saśrāvakasaṃghaṃ bhuñjānaṃ dṛṣṭvā cittaṃ prasāditavān.",
  "SA01mkarmviu:148_3": "tena mahāpuṇyasaṃbhāra upārjitaḥ rājyasaṃvartanīyaṃ karma kṛtam. tad eva ca mokṣabījam.",
  "SA01mkarmviu:148_4": "tac ca jñātvā bhagavatā gāthā bhāṣitā.",
  "SA01mkarmviu:149": "ye tatrābhyanumodante vaiyāvṛtyakarāś ca ye",
  "SA01mkarmviu:150": "anūnā dakṣiṇā teṣāṃ te 'pi puṇyasya bhāginaḥ.",
  "SA01mkarmviu:151": "etad eva gāthā samutthānam.",
  "SA01mkarmviu:152": "manaḥpūrvaṅgamā dharmā manaḥśreṣṭhā manojavāḥ",
  "SA01mkarmviu:153": "manasā cet prasannena bhāṣate vākaroti vā",
  "SA01mkarmviu:154": "tatas taṃ sukham anveti chāyā vā anuyāyinī.",
  "SA01mkarmviu:155_0": "tataś cyutaś ca deveṣūpapannaḥ. yathā ca tagaraśikhī nāma pratyekabuddhaḥ. durbhikṣe",
  "SA01mkarmviu:155_1": "daridrapuruṣeṇa sūpaḥ pratipāditaḥ. sa ca tadahar eva tasmin nagare rājābhiṣiktaḥ.",
  "SA01mkarmviu:155_2": "tataḥ kālāntareṇa pratyekabuddhaḥ saṃvṛttaḥ. ya eṣa sūtrantare paripaṭhitaḥ pratyekabuddhas",
  "SA01mkarmviu:155_3": "[MKV_58] tagaraśikhī nāma. evaṃ tāvad bhagavati sāṃdṛṣṭikaś cittaprasādasya phalavipākaḥ.",
  "SA01mkarmviu:156": "h)",
  "SA01mkarmviu:157_0": "kathaṃ mātāpitṛṣu. yathā maitrāyajñaḥ sārthavāhaputraḥ ācaturthaṃ pratinivṛtto mātur",
  "SA01mkarmviu:157_1": "vacanena caturṣu mahānagareṣu pratyekasvargasukham anubhūtavān. tat tu tasya mokṣabījam.",
  "SA01mkarmviu:157_2": "evaṃ mātāpitṛṣv api sāṃdṛṣṭikaḥ phalavipākaḥ.",
  "SA01mkarmviu:158": "i)",
  "SA01mkarmviu:159_0": "kathaṃ bhagavati mātāpitṛṣu ca cittapradoṣeṇa narakagamanaṃ bhavati. ucyate. devadatto",
  "SA01mkarmviu:159_1": "bhagavati cittaṃ pra ... to 'vīcau mahānarake patitaḥ. tathā sindhu viṣaye raurukaṃ",
  "SA01mkarmviu:159_2": "nāma nagaram. tatra śikhaṇḍī rājaputraḥ pitaraṃ ghātayitvā narake patitaḥ. evaṃ bhagavati",
  "SA01mkarmviu:159_3": "mātāpitṛṣu ca cittapradūṣaṇena narakagamanaṃ bhavati.",
  "SA01mkarmviu:160": "j)",
  "SA01mkarmviu:161_0": "tena kāraṇena kiṃ nāsti nānākaraṇam. ucyate. mahāntaṃ nānākaraṇam. bhagavān anekakalpaśatasahasropārjitakuśalamūlasaṃbhūtasaṃbhāraḥ",
  "SA01mkarmviu:161_1": "anutpannasya mārgasyotpādayitā buddho bodhāya mārgaṃ deśayati. tasmin kṛtaḥ prasādo",
  "SA01mkarmviu:161_2": "'prameyaphalavipākaḥ ante ca nirvāṇam. mātāpitror mokṣamārgo 'viditaḥ. api ca na",
  "SA01mkarmviu:161_3": "sarvaṃ mātāpitror vacanaṃ kāryam. santi kecin mithyādarśanopahatacittāḥ putrān bruvanti.",
  "SA01mkarmviu:161_4": "ehi mām avasanaṃ naya. tava ca bhaviṣyati hitāya [MKV_59] sukhāya mama ca. [prapāte",
  "SA01mkarmviu:161_5": "māṃ pā]tayāgnau vā praveśayeti. tan naiva kartavyam. kiṃ kāraṇam. mātāpitarau ghātayitvāvaśyaṃ",
  "SA01mkarmviu:161_6": "narakagamanam. ata eva bhagavatā pratiṣiddho na mātāpitṛghātakaḥ pravrājayitavyaḥ",
  "SA01mkarmviu:161_7": "nāsti tasya pravrajyā nopasaṃpadā. nāsti phalaprāptiḥ. evaṃvidhaṃ varjayitvānyathā",
  "SA01mkarmviu:161_8": "samasamā mātāpitara ācāryopādhyāyāḥ. kathaṃ ca samasamā. nanu bhagavatoktam. mātāpitroḥ",
  "SA01mkarmviu:161_9": "putrasneho yāvad asthimajjām āśritya tiṣṭhaty ata eva mātāpitṛbhyām ananujñātasya",
  "SA01mkarmviu:161_10": "nāsti pravrajyā. yathāryarāṣṭrapālaśoṇaprabhṛtayo bhagavatā mātāpitarāv ananujñāpya",
  "SA01mkarmviu:161_11": "na pravrājitāḥ. adyāpi tān ananujñātān na pravrājayanti. yathā ca bhagavati pravrajite",
  "SA01mkarmviu:161_12": "śuddhodanasya putraśokena cakṣuṣī antarhite. ucyate. mātāpitaraḥ pañca sthānāni pratyāśaṃsamānāḥ",
  "SA01mkarmviu:161_13": "putram icchanti. śaṃvardhito no vṛddhībhūtān pālayiṣyati kāryaṃ ca kariṣyati dravyasvāmī",
  "SA01mkarmviu:161_14": "ca bhaviṣyati. kālagatānāṃ ca pitṛpiṇḍaṃ dāsyati. kulavaṃśaś ca cirasthitiko bhaviṣyati.",
  "SA01mkarmviu:161_15": "imāni pañca sthānāni pratyāśaṃsamānā mātāpitaraḥ putram icchanti. naivam ācāryopādhyāyāḥ.",
  "SA01mkarmviu:161_16": "kevalam eva kāruṇyaṃ puraskṛtya katham asyā nādikālapravṛttasya saṃsāracakrasya paryantaṃ",
  "SA01mkarmviu:161_17": "kuryād iti. yathā bhagavatā vinaya uktam. upādhyāyasya śiṣye putrasaṃjñā bhavati.",
  "SA01mkarmviu:161_18": "śiṣyasyāpy upādhyāye pitṛsaṃjñā bhavati. evam anyonyaniśritāḥ sukhino bhaviṣyanti.",
  "SA01mkarmviu:161_19": "evam ācāryopādhyāyāḥ samasamā mātāpitṛbhiḥ. yathā cakravartisūtra [MKV_60] uktaṃ",
  "SA01mkarmviu:161_20": "bhagavatā. kasya karmaṇo vipākena rājā cakravartī hastiratnāny aśvaratnāni ca pratilabhate.",
  "SA01mkarmviu:161_21": "dīrgharātraṃ rājā cakravartī mātaraṃ pitaraṃ vā svayaṃ vā skandhe vahati vā rathādibhir",
  "SA01mkarmviu:161_22": "vāhayati vā. ācāryopādhyāyān svayaṃ vahati vāhayati vā. tasya karmaṇo vipākena rājā",
  "SA01mkarmviu:161_23": "cakravartī hastyaśvaratnāni pratilabhate. anenāpi kāraṇena samasamā mātāpitara ācāryopādhyāyāś",
  "SA01mkarmviu:161_24": "ca. api tv asty anyatra nānākaraṇam. gṛhasthānāṃ mātāpitṛ pravrajitāḥ pūjyāḥ. pravrajitānām",
  "SA01mkarmviu:161_25": "ācāryopādhyāyā eva pūjanīyāḥ. yathā mahīśāsakā gotrāntarīyā vinaye 'rthotpattiṃ dhārayanti.",
  "SA01mkarmviu:161_26": "yathāha bhagavān. na bhikṣavaḥ ācāryopādhyāyān anāpṛṣṭvā deśāntaraṃ gantavyam. kasmād.",
  "SA01mkarmviu:161_27": "bhavati bhikṣavo jīvitāntarāyo bhavati brahmacaryāntarāyo bhavati pātracīvarāntarāyaḥ.",
  "SA01mkarmviu:161_28": "bhūtapūrvaṃ bhikṣavo maitrāyajño nāma sārthavāhaputra āsīd iti. etad evāvadānaṃ yathāvasthitaṃ",
  "SA01mkarmviu:161_29": "vaktavyam. evam eva samasamā ācāryopādhyāyā mātāpitaraś ca. yathā coktaṃ bhagavatā.",
  "SA01mkarmviu:161_30": "yo bhikṣavo mātāpitarau skandhena gṛhya jambudvīpaṃ paryaṭeta yogodvahanaṃ ca kuryāt",
  "SA01mkarmviu:161_31": "caturṣu [MKV_61] dvīpeṣu hiraṇyasuvarṇaṃ ca dadyāt. evam api mātāpitroḥ pratyupakāro",
  "SA01mkarmviu:161_32": "na kṛto bhavati. yaś ca punar buddhe prasādayet. dharme. saṃghe. pañcasu śikṣāpadeṣu",
  "SA01mkarmviu:161_33": "āryakānteṣu śīleṣu pratiṣṭhāpayet. evaṃ mātāpitṝṇāṃ putraiḥ pratyupakāraḥ kṛto bhavati.",
  "SA01mkarmviu:161_34": "tac ca sarvam ācāryopādhyāyāḥ kurvanti. yathāha bhagavān dakṣiṇāvibhaṅgasūtre. yathānanda",
  "SA01mkarmviu:161_35": "pudgalaḥ pudgalam āgamya buddhaṃ śaraṇaṃ gacchati dharmaṃ saṃghaṃ śaraṇaṃ gacchati",
  "SA01mkarmviu:161_36": "yathoktāni ca śikṣāpadāni vaktavyāni. tenānanda pudgalena tasya pudgalasya na śakyaṃ",
  "SA01mkarmviu:161_37": "pratikartum. yad idam abhivādanapratyutthānamātreṇaivam api prativiśiṣṭatarā ācāryopādhyāyā",
  "SA01mkarmviu:161_38": "mātāpitṛbhyām. yathā ca mahākātyāyanenāvantiprabhṛtayaḥ paścimajanapadā abhiprasāditāḥ.",
  "SA01mkarmviu:161_39": "yathā cāryamadhyandinena kāśmīrāyāṃ pañca nāgaśatani vinīya deśo 'bhiprasāditaḥ [MKV_62]",
  "SA01mkarmviu:161_40": "anavataptasarasaś ca kuṅkumam ānīya kaśmīrāyāṃ pratiṣṭhāpitam. tac cādyāpi lokopabhuktam.",
  "SA01mkarmviu:161_41": "vihāraś ca kārito 'dyāpi ca tatraiva prativasanti. yathā āryagavāṃpatinā suvarṇabhūmyāṃ",
  "SA01mkarmviu:161_42": "yojanaśataṃ janapado 'bhiprasāditaḥ. yathā ca pūrvavidehā āryapiṇḍolabhāradvājenābhiprasāditā",
  "SA01mkarmviu:161_43": "vihārāś ca kāritā adyāpi tatraiva [MKV_63] prativasanti. yathā cāryamahendreṇa siṃhaladvīpe",
  "SA01mkarmviu:161_44": "vibhīṣaṇaprabhṛtayo rākṣasāḥ samaye sthāpitā deśaś cābhiprasāditaḥ. yathā cādhyardhaśatake",
  "SA01mkarmviu:161_45": "sūtra āryapūrṇena śūrpārake nagare pañcopāsakaśatāni [MKV_64] abhiprasāditāni. candanamālaś",
  "SA01mkarmviu:161_46": "ca vihāraḥ kāritaḥ. yathā ca bhagavān pañcabhir bhikṣuśataiḥ sārdhaṃ vihāyasā tatra",
  "SA01mkarmviu:161_47": "gato janakāyaś cābhiprasāditaḥ. api ca kim ekaikasya bhikṣor nāmagrahaṇena kṛtena",
  "SA01mkarmviu:161_48": "yato bhagavān parinirva ... ntar yaḥ kaścid vinīto bhikṣur vā bhikṣuṇī vopāsako vopāsikā",
  "SA01mkarmviu:161_49": "vā sarve te bhikṣubhir eva vinītāḥ. yaś ca yenābhiprasāditaḥ sa tasyācāryopādhyāyāś",
  "SA01mkarmviu:161_50": "ca eta .... ta bhagavān mātāpitaraḥ pañca sthānāni pratyanuśaṃsamānāḥ putram icchanti.",
  "SA01mkarmviu:161_51": "ācāryopādhyāyās tu kāruṇyān nirvāṇaṃ dharmaṃ deśayanti. anenāpi kāraṇena mātāpitṛbhya",
  "SA01mkarmviu:161_52": "ācāryopādhyāyāḥ prativiśiṣṭatarā",
  "SA01mkarmviu:162_0": "iti. ata evam āha bhagavān. mama bhikṣavo vacanaṃ śraddadhānair bhagavati paraḥ prasādaḥ",
  "SA01mkarmviu:162_1": "kāryaḥ dharme saṃghe mātāpitṛṣv ācāryopādhyāyeṣu paraḥ prasādaḥ kāryaḥ. tad vo bhaviṣyati",
  "SA01mkarmviu:162_2": "dīrgharātraṃ hitāya sukhāyeti. idaṃ karma deśāntaravipākam.",
  "SA01mkarmviu:163": "[MKV_65]",
  "SA01mkarmviu:164_0": "XXXIII. katamat karma yena samanvāgataḥ pudgalaḥ pūrvaṃ sukhito bhūtvā paścād duḥkhito",
  "SA01mkarmviu:164_1": "bhavati. ucyate. ihaikatyo dānaṃ yācitaḥ samānaḥ pūrvaṃ prahṛṣṭaḥ pratijānīte pramudito",
  "SA01mkarmviu:164_2": "dadāti. dattvā ca khalu pratisārī bhavati. sa yadā manuṣyeṣūpapadyate. āḍhyeṣu mahādhaneṣu",
  "SA01mkarmviu:164_3": "mahābhogeṣu kuleṣūpapadyate. paścāt tasya te bhogāḥ parikṣayaṃ paryādānaṃ gacchanti.",
  "SA01mkarmviu:164_4": "sa paścād daridro bhavati. yathāryagopakaḥ. tena kila kakucchande samyaksaṃbuddhe",
  "SA01mkarmviu:164_5": "bhikṣusaṃghasya godhenur dattā. sa paścāt parair garhito na sādhukṛteyaṃ datteti.",
  "SA01mkarmviu:164_6": "tena cittaṃ pradūṣitam. sa yatra yatropapadyate tatra tatra mahādhano bhavati. paścāt",
  "SA01mkarmviu:164_7": "tena cittapradoṣeṇa daridro bhavati. paścime bhave 'pi rājagṛhe nagare [MKV_66] 'nyatarasmin",
  "SA01mkarmviu:164_8": "gṛhe pratyājātaḥ. tasya jāyamānasya mātā kālagatā. anena mātā māritā jāyamānena mūlanakṣatre",
  "SA01mkarmviu:164_9": "jāto 'yaṃ mā nirmūlaṃ kulaṃ kariṣyaty amaṅgalo 'yam iti mātrā sārdhaṃ śmaśāne utsṛṣṭaḥ.",
  "SA01mkarmviu:164_10": "tatrāpi ca mātur ekastanāt kṣīraṃ pragharati tenaiva puṇyānubhāvena. vivṛddhaś ca",
  "SA01mkarmviu:164_11": "bhagavatāgatya pravrājitaḥ. etac ca sarvam anupūrveṇa bhagavatā bhikṣūṇāṃ kathitam.",
  "SA01mkarmviu:164_12": "evam anena pūrvaṃ kṣīradhenuḥ prasādajātena dattā paścād vipratisārī saṃvṛttaḥ. tasyedaṃ",
  "SA01mkarmviu:164_13": "karmaphahm. yas tv asau pūrvakaś cittaprasādas tad evāsya mokṣabījam. yathā ca campāyāṃ",
  "SA01mkarmviu:164_14": "mahānagaryām īśvaro gṛhapatiputraḥ. tena bhṛtyānāṃ haste sarvaṃ dhanaṃ caturdiśaṃ",
  "SA01mkarmviu:164_15": "bāṇijyāya preṣitam. tac ca sarvaṃ deśāntaragataṃ vinaṣṭam. sa ca parakarmakaraḥ saṃvṛttaḥ.",
  "SA01mkarmviu:164_16": "idaṃ karma yena samanvāgataḥ pudgalaḥ pūrvaṃ sukhito bhūtvā paścād duḥkhito bhavati.",
  "SA01mkarmviu:165_0": "XXXIV. katamat karma yena samanvāgataḥ pudgalaḥ pūrvaṃ duḥkhito bhūtvā paścāt sukhito",
  "SA01mkarmviu:165_1": "bhavati. ucyate. ihaikatyo dānaṃ samādāya yācitaḥ samānaḥ pratijānīte. kṛcchreṇa",
  "SA01mkarmviu:165_2": "dadāti. dattvā tu dānaṃ paścāt prītim utpādayati. sa yadā manuṣyeṣūtpadyate daridreṣu",
  "SA01mkarmviu:165_3": "kuleṣūtpadyate. tasya paścāt te bhogā abhivṛddhiṃ gacchanti. atra cāniruddhasyāvadānaṃ",
  "SA01mkarmviu:165_4": "vaktavyam. tena kila rājagṛhe [MKV_67] śyāmākataṇḍulabhaktam upariṣṭhasya pratyekabuddhasya",
  "SA01mkarmviu:165_5": "piṇḍapāto dattaḥ. taddivasam eva rājñā tuṣṭenāṣṭau mahāgrāmā dattāḥ. tac ca paścimakaṃ",
  "SA01mkarmviu:165_6": "dāridryam. yathā tasyaiva vyākaraṇaṃ pūrvāparāntake sūtre. yathā ca śrāvastyāṃ daridrapuruṣeṇa",
  "SA01mkarmviu:165_7": "svajanaphalāni yācitvā kṣetraṃ nītāni karṣaṇārthe. tasya patnyā paragṛhe bhājanam",
  "SA01mkarmviu:165_8": "ādhāya vrīhim ānīya bhaktaṃ siddham. atha bhagavatā śāriputramaudgalyāyanamahākāśyapasubhūtiprabhṛtayaḥ",
  "SA01mkarmviu:165_9": "ete uktāḥ. amukasya gṛhapater gṛhe prathamaṃ bhaikṣyaṃ grahītavyam iti. te ca sarve",
  "SA01mkarmviu:165_10": "yathānupūrvaṃ tatra gatāḥ. sarvaiś ca tasmād bhaikṣyaṃ labdham. atha paścād bhagavān",
  "SA01mkarmviu:165_11": "api gataḥ. tayā striyā jātaprasādayā pariśiṣṭaṃ bhaktaṃ sarvaṃ bhagavato dattaṃ praṇidhānaṃ",
  "SA01mkarmviu:165_12": "ca karoti. anena bhagavan kuśalamūlena mā me bhūyaḥ kadācid dāridryaṃ syād iti. tathāstv",
  "SA01mkarmviu:165_13": "iti bhagavatā pratiśrutam. tadahar eva tasya mahānidhānaṃ prādurbhūtam. tac chrutvā",
  "SA01mkarmviu:165_14": "rājāprasenajit tasmin gṛhe gataḥ. tenoktam. asmākaṃ pūrvarājabhis te dīnārāḥ sthāpitā",
  "SA01mkarmviu:165_15": "iti. gṛhapatinā tasya tato gṛhyāñjalipūro dattaḥ. aṅgāraḥ saṃvṛttaḥ. rājñā bhūyo",
  "SA01mkarmviu:165_16": "gṛhapater dattāḥ. suvarṇaṃ saṃvṛttam. athā rājā prasenajid vismayajātaḥ. gatvā bhagavato",
  "SA01mkarmviu:165_17": "nivedayati. bhagavān āha. puṇyanirjātā gṛhapater na grāhyā. sarvaṃ ca tadānupūrveṇa",
  "SA01mkarmviu:165_18": "kathitam. evam eṣa yadā dātā bhavati duḥkhena yācitaḥ samānaḥ pratijānīte. duḥkhena",
  "SA01mkarmviu:165_19": "[MKV_68] dadāti dattvā ca cittaṃ prasādayati. tena hetunā pūrvaṃ daridro bhūtvā paścān",
  "SA01mkarmviu:165_20": "mahādhano bhavati. idaṃ karma yena samanvāgataḥ pudgalaḥ pūrvaṃ duḥkhito bhūtvā paścāt sukhito bhavati.",
  "SA01mkarmviu:166_0": "XXXV. katamat karma yena samanvāgataḥ pudgalaḥ pūrvaṃ ca paścāc ca sukhito bhavati.",
  "SA01mkarmviu:166_1": "ucyate. ihaikatyo dānaṃ yācitaḥ sa prahṛṣṭaḥ pratijānīte prahṛṣṭo dadāti. dattvāpi",
  "SA01mkarmviu:166_2": "ca prītimān bhavati. sa yadā manuṣyeṣūpapadyate. āḍhyeṣu kuleṣūpapadyate mahādhaneṣu",
  "SA01mkarmviu:166_3": "mahābhogeṣu. atra bhadrike nagare miṇḍhakaprabhṛtīnāṃ caturṇāṃ dānapatīnāṃ vipāko",
  "SA01mkarmviu:166_4": "vaktavyaḥ. taiḥ kila tagaraśikhī pratyekabuddhaḥ piṇḍapātena pratipādilaḥ. atra vinayāvadānaṃ",
  "SA01mkarmviu:166_5": "vaktavyam. idaṃ karma yena samanvāgataḥ pudgalaḥ pūrvaṃ ca paścāc ca sukhito bhavati.",
  "SA01mkarmviu:167_0": "XXXVI. katamat karma yena samanvāgataḥ pudgalaḥ pūrvaṃ ca paścāc ca duḥkhito bhavati.",
  "SA01mkarmviu:167_1": "ucyate. ihaikatyaḥ kalyāṇamitra virahito bhavati. sa dānaṃ na dadāti. na ca tena",
  "SA01mkarmviu:167_2": "kiṃcit pāpakaṃ karma kṛtaṃ bhavati. sa yadā manuṣyeṣūpapadyate daridreṣu kuleṣūpapadyate.",
  "SA01mkarmviu:167_3": "alpānnapānabhojaneṣu. yathā śrāvastyāṃ daridradārakasyāvadānaṃ varṇayanti. śrāvastyāṃ",
  "SA01mkarmviu:167_4": "kila bhagavān piṇḍapātaṃ paryaṭati. tadā ca śrāvastyām ikṣudvādaśī nāma bhavati.",
  "SA01mkarmviu:167_5": "bhagavatā cekṣūṇi labdhāni. anyatarasmin gṛhadvāre daridradārakas tiṣṭhati. sa bhagavantam",
  "SA01mkarmviu:167_6": "ikṣūṇi yācati. bhagavataikaṃ dattam. sa [MKV_69] bhūyo yācatiḥ bhagavān āha. vatsa.",
  "SA01mkarmviu:167_7": "ucyatām. necchāmīti te bhūyo dāsyāmīti. sa prāha. mayā bhagavan na kadācin necchāmīty",
  "SA01mkarmviu:167_8": "uktaṃ pūrvam. bhagavān āha. vatsa. ucyatāṃ necchāmi bhagavan sarvāṇi dāsyāmīti. tenekṣulobhān",
  "SA01mkarmviu:167_9": "necchāmīty uktam. bhagavatā sarvāṇi dattāni. athāryānandaḥ pṛcchati. bhagavan kim",
  "SA01mkarmviu:167_10": "idam. bhagavān āha. na kadācid eṣa ānanda rūparasagandhasparśādīnāṃ tṛptapūrvo 'bhavat",
  "SA01mkarmviu:167_11": "necchāmīti vā na kadācid uktapūrvam. tad etasya vacanaṃ tasya necchāmīti hetubhūtaṃ bhaviṣyati. āha ca.",
  "SA01mkarmviu:168": "necchāmīty eṣa vyāhāro na kadācid udīritaḥ",
  "SA01mkarmviu:169": "kuto rūpāṇi śabdāś ca gandhāḥ sparśāś ca vai kutah.",
  "SA01mkarmviu:170": "ity evaṃ prārthayann eṣa nityaṃ bhramati bāliśaḥ",
  "SA01mkarmviu:171": "necchāmīti praharṣeṇa yaiṣā vāk samudīritā",
  "SA01mkarmviu:172": "hetur alpecchatā yaiṣā sa evāsya bhaviṣyati.",
  "SA01mkarmviu:173": "idaṃ karma yena samanvāgataḥ pūrvaṃ ca paścāc ca duḥkhito bhavati.",
  "SA01mkarmviu:174_0": "XXXVII. katamat karma yena samanvāgataḥ pudgala āḍhyo bhavati matsarī. ucyate. ihaikatyenālpamātraṃ",
  "SA01mkarmviu:174_1": "dānaṃ dattaṃ bhavati śīlavati pātrabhūte na tu punas tyāgacittam abhyastaṃ bhavati.",
  "SA01mkarmviu:174_2": "yadā manuṣyeṣūpapadyate. āḍhyeṣu kuleṣūpapadyate mahādhaneṣu mahābhogeṣu. tena dānaviśeṣeṇa",
  "SA01mkarmviu:174_3": "yat tena punas tyāgacittam abhyastaṃ na bhavati sa tena karmaṇā matsarī bhavati.",
  "SA01mkarmviu:174_4": "yathā śrāvastyāṃ [MKV_70] hilliśālagṛhapater avadānam. sa kila pūrvajanmani matsarī",
  "SA01mkarmviu:174_5": "bhavati. atha tasya gṛhadvāre tagaraśikhī nāma pratyekabuddha āgataḥ. tasya bhikṣā",
  "SA01mkarmviu:174_6": "dattā. tena dṛṣṭvādīyamānā tena kṣavaṇaye na ca bhikṣā dattā. sa ca pravrājitaḥ paribhraṣṭaḥ.",
  "SA01mkarmviu:174_7": "sa tena karmaṇā divyamānuṣyakāḥ saṃpattayo 'nubhūya śrāvastyām agrakulikaputraḥ pratyājāto",
  "SA01mkarmviu:174_8": "matsarī kālagataḥ. tasya dravyaṃ rājñā prasenajitāputrakaṃ gṛhītvā śatavarge āgame",
  "SA01mkarmviu:174_9": "prasenajitsaṃyukteṣu rājopakīrṇakaṃ nāma sūtram. prasenajid bhagavataḥ kathayati.",
  "SA01mkarmviu:174_10": "iha bhagavann agrakulikaḥ kālagataḥ. tasya mayāputrakaṃ svāpateyaṃ gṛhītam. bhagavān",
  "SA01mkarmviu:174_11": "āha. katīyaṃ mahārāja gṛhapater dravyaṃ gṛhītam. sa āha. śataṃ bhagavan śatasahasrāṇāṃ",
  "SA01mkarmviu:174_12": "yad āhataṃ pariśiṣṭaṃ dravyam aparimitam anāhatam. bhagavān āha. idaṃ tasya mahārāja",
  "SA01mkarmviu:174_13": "saptamam aputrakaṃ dravyagrahaṇam. yat tena tagaraśikhī nāma pratyekabuddhaḥ piṇḍapātena",
  "SA01mkarmviu:174_14": "pratipāditaḥ. tad asya karma parikṣīṇam. anyac ca kuśalamūlaṃ na kṛtam. tenādya prathamāyāṃ",
  "SA01mkarmviu:174_15": "rātryāṃ mahāraurave narake pacyate. tatra bhagavān gāthā bhāṣate.",
  "SA01mkarmviu:175": "dhanaṃ dhānyaṃ jātarūpaṃ gavāśvamaṇikuṇḍalam",
  "SA01mkarmviu:176": "dāsakarmakarā bhṛtyā ye cānye anujīvinaḥ",
  "SA01mkarmviu:177": "mriyamāṇasya nānveti nāpi ādāya gacchati.",
  "SA01mkarmviu:178": "yat tena kṛtaṃ bhavati kalyāṇam atha pāpakam",
  "SA01mkarmviu:179": "tad dhi tasya svakaṃ bhavati tac ca ādāya gacchati.",
  "SA01mkarmviu:180": "tasmāt kuruta puṇyānāṃ nicayaṃ sāmparāyikam",
  "SA01mkarmviu:181": "[MKV_71]",
  "SA01mkarmviu:182": "puṇyāni paraloke 'smin pratiṣṭhā prāṇināṃ smṛtā",
  "SA01mkarmviu:183": "gṛhe tiṣṭhati kāyo 'yaṃ śmaśāne priyabāndhavāḥ",
  "SA01mkarmviu:184": "sukṛtaṃ duṣkṛtaṃ caiva gacchantam anugacchati.",
  "SA01mkarmviu:185": "ayaṃ pudgala āḍhyo bhavati matsarī.",
  "SA01mkarmviu:186_0": "XXXVIII. katamat karma yena samanvāgataḥ pudgalo daridro bhavati tyāgavān. ucyate.",
  "SA01mkarmviu:186_1": "ihaikatyena pudgalena bahu dānaṃ dattaṃ bhavati. tiryaggateṣu manuṣyeṣu ca duḥśīleṣv",
  "SA01mkarmviu:186_2": "abrahmacāriṣu. punaḥ punas tyāgacittam abhyastam. sa yadā manuṣyeṣūpapadyate daridro",
  "SA01mkarmviu:186_3": "bhavati tyāgavān tena dānābhyāsena. yat tu tenāpātrabhūteṣu dānaṃ dattaṃ tena daridraḥ.",
  "SA01mkarmviu:186_4": "yathā śrāvastyāṃ tatra vinaye tantravāyasya nidānaṃ varṇayanti. sa tyāgavān daridraś",
  "SA01mkarmviu:186_5": "ca. punaḥ punas tyāgacittam abhyastam. idaṃ karma yena samanvāgataḥ pudgalo daridro bhavati tyāgavān.",
  "SA01mkarmviu:187_0": "XXXIX. katamat karma yena samanvāgataḥ pudgala āḍhyo bhavati tyāgavān. ucyate. ihaikatyena",
  "SA01mkarmviu:187_1": "pudgalena bahu dānaṃ dattaṃ bhavati śīlavatsu pātrabhūteṣu. punaḥ punas tyāgacittam",
  "SA01mkarmviu:187_2": "abhyastaṃ bhavati. sa tena karmaṇā yadā manuṣyeṣūpapadyate. āḍhyeṣu kuleṣūpapadyate",
  "SA01mkarmviu:187_3": "mahādhaneṣu mahābhogeṣu. yat tu tena punaḥ punas tyāgacittam abhyastaṃ tena tyāgavān",
  "SA01mkarmviu:187_4": "bhavati. yathānāthapiṇḍadena kila krakucchande samyaksaṃbuddhe jetavanaṃ niryātitam.",
  "SA01mkarmviu:187_5": "vihāraś ca kāritaḥ. evaṃ kanakamunau samyaksaṃbuddhe kāśyape sarvārthasiddhe ca.",
  "SA01mkarmviu:187_6": "bhūyaś ca maitreyasya suvarṇāstīrṇaṃ niryātayiṣyati. idaṃ karma yena samanvāgataḥ",
  "SA01mkarmviu:187_7": "pudgala āḍhyo bhavati tyāgavān.",
  "SA01mkarmviu:188_0": "XL. katamasya pudgalasyāyuḥ kṣīṇaṃ na karma. ucyate. yaḥ pudgalo narakāc cyuto narakeṣūpapadyate.",
  "SA01mkarmviu:188_1": "tiryagbhyaś cyutas [MKV_72] tiryakṣūpapadyate. yamalokāc cyuto yamaloke upapadyate.",
  "SA01mkarmviu:188_2": "devebhyaś cyuto deveṣūpapadyate. yathā varṣākārasya brāhmaṇasya punaḥ punaḥ kālagatasya",
  "SA01mkarmviu:188_3": "markaṭopapattiḥ. yathā kāśmīrāyāṃ pūrvoktasya gṛhapateḥ punaḥ punaḥ paśūpapattiḥ.",
  "SA01mkarmviu:188_4": "yathā ca śrāvastyāṃ kaścid daridraḥ kuṭumbī kālagataḥ. tasya gṛhadvāre balīvardo",
  "SA01mkarmviu:188_5": "vraṇībhūtena skandhena tiṣṭhati. sa gṛha āsaktacittaḥ kuṭumbī tasya balīvardasya",
  "SA01mkarmviu:188_6": "skandhe kṛmiḥ pratyājātaḥ. upapannamātraś ca kākena bhakṣitaḥ. punas tatraiva kṛmiḥ",
  "SA01mkarmviu:188_7": "pratyājātaḥ. sa evaṃ saptakṛtva ekadivasena kālagataḥ. upapannamātraś ca kākena bhakṣitaḥ.",
  "SA01mkarmviu:188_8": "yathā cāryamahāmaudgalyāyano magadheṣu bhaikṣyaṃ paryaṭamāno 'nyatamagṛhadvāram anuprāptaḥ.",
  "SA01mkarmviu:188_9": "tasmiṃś ca gṛhe gṛhapatiḥ patnīsahito matsyamāṃsaprakāreṇa bhojanaṃ bhuṅkte. putreṇa",
  "SA01mkarmviu:188_10": "paryaṅkagatena kṛṣṇā cāsya kukkurī puraḥ sthitā. sa tasya matsyā sthīni kṣipati.",
  "SA01mkarmviu:188_11": "atḥa sa gṛhapatir mahāmaudgalyāyanaṃ dṛṣṭvāha. gamyatām ārya nāsti kāścid atra yo",
  "SA01mkarmviu:188_12": "bhikṣāṃ dāsyati. sa khalu saṃprasthitaḥ. taśmiṃś ca gṛhadvāre deśāntarābhyāgatāḥ",
  "SA01mkarmviu:188_13": "puruṣā vidvāṃsaḥ pūrvasthitāḥ te taṃ dṛṣṭvā vismayaṃ prāptāḥ. aho āścaryam ayaṃ nāma",
  "SA01mkarmviu:188_14": "ṛddhimatām agryaḥ yena nandopanandau nāgarājānau vinītau vaijayantaś ca prāsādo vāmapādāṅguṣṭhena",
  "SA01mkarmviu:188_15": "kampitaḥ śakro vismāpitaḥ trisāhasraṃ lokadhātuṃ nimeṣāntaracārī sa nāma bhikṣām",
  "SA01mkarmviu:188_16": "adattvā visarjitaḥ. atha sthaviras teṣāṃ saṃvejanārtham āha. vatsa. naitad āścaryam.",
  "SA01mkarmviu:188_17": "puruṣā ūcuḥ. atha kim anyad āścaryaṃ vismayakāraṇam. sa uvāca. ya eṣa gṛhapatir matsyamāṃsaprakārair",
  "SA01mkarmviu:188_18": "bhojanaṃ [MKV_73] bhuṅkte eṣa matsyaḥ asya gṛhapateḥ pitā. tena yā eṣāsya gṛhasya",
  "SA01mkarmviu:188_19": "pṛṣṭhataḥ puṣkariṇī ataḥ prabhūtamatsyān uddhṛtyoddhṛtya bhakṣitāḥ. sa kālagato 'traiva",
  "SA01mkarmviu:188_20": "matsyaḥ pratyājātaḥ. sa eṣo 'nekaśa uddhṛtyoddhṛtya bhakṣyate. atraiva ca bhūyo bhūya",
  "SA01mkarmviu:188_21": "upapadyate. yāpy eṣā kukkurī asyaiva gṛhapater mātā. etayā lobhadoṣeṇa na kiṃcid",
  "SA01mkarmviu:188_22": "dānaṃ dattam. na ca śīlaṃ sevitam. kevalaṃ kulavaṃśārthaṃ dravyaṃ paripālitam. sātraiva",
  "SA01mkarmviu:188_23": "gṛhe āsaktacittā kālagatā kukkurīṣu pratyājātā. kālagatā bhūyo bhūyo 'traivopapadyate.",
  "SA01mkarmviu:188_24": "sarvāṃ ca rātrīṃ gṛhaṃ samantāt paryaṭati. mātra kaścit praviśed iti. atha yas tv",
  "SA01mkarmviu:188_25": "eṣa putraḥ paryaṅke kṛtaḥ eṣo 'syā eva striyāḥ pracchannabhartā anena ca gṛhapatinā",
  "SA01mkarmviu:188_26": "śrutam. eṣā te patnī parapuruṣavyāsaktā jāteti. sa eṣa gṛhapatir grāmāntara gamanavyapadeśena",
  "SA01mkarmviu:188_27": "gṛhān niṣkrāntaḥ. eṣāpi strī parapuruṣeṇa saha śayitā. anena gṛhapatinā rātrāv āgamya",
  "SA01mkarmviu:188_28": "puruṣo ghātitaḥ. so 'syām eva striyām āraktacittas tenaiva snehānubandhena kukṣav",
  "SA01mkarmviu:188_29": "upapannaḥ. paśya vatsa yaḥ pitā caiva tasya sa maṃsāni bhakṣayati. yā mātā janitrī",
  "SA01mkarmviu:188_30": "tasyā matsyakaṇtakāsthikāni dadāti. yaś ca śatruḥ kruddhena māritaḥ pāradārikaḥ taṃ",
  "SA01mkarmviu:188_31": "paryaṅkena dhārayati. eṣa saṃsāradoṣo nirvedaḥ kāryaḥ. idam atrāścaryakāraṇam. atha",
  "SA01mkarmviu:188_32": "sa bhikṣur mahāmaudgalyāyana etad evārthaṃ sarvaṃ paścimajanatāsaṃvejanārthaṃ ślokena",
  "SA01mkarmviu:188_33": "saṃgṛhītavān. yathāha.",
  "SA01mkarmviu:189": "pitur maṃsāni khādate mātuḥ kṣipati kaṇṭakān",
  "SA01mkarmviu:190": "bhāryā jāraṃ ca poṣeti loko mohatamovṛtaḥ.",
  "SA01mkarmviu:191": "ayaṃ pudgalo yasyāyuḥ kṣīṇaṃ na karma.",
  "SA01mkarmviu:192": "[MKV_74]",
  "SA01mkarmviu:193_0": "XLI. katamasya pudgalasya karma kṣīṇaṃ nāyuḥ. ucyate. yaḥ pūrvaṃ sukhito bhūtvā paścād",
  "SA01mkarmviu:193_1": "duḥkhito bhavati. pūrvaṃ yo duḥkhito bhūtvā paścāt sukhito bhavati. asya pudgalasya karma kṣīṇaṃ nāyuḥ.",
  "SA01mkarmviu:194_0": "XLII. katamasya pudgalasya karma kṣīṇam āyuś ca. ucyate. yaḥ pudgalo narakāc cyutas",
  "SA01mkarmviu:194_1": "tiryakṣūpapadyate. tiryagbhyaś cyuto yamaloke upapadyate. yamalokāc cyuto manuṣyeṣūpapadyate.",
  "SA01mkarmviu:194_2": "tataś cyuto deveṣūpapadyate. yathā śrāvastyāṃ vaṇikputra udyānaṃ gataḥ puṣpahetoḥ",
  "SA01mkarmviu:194_3": "patnīvacanenāśokavṛkṣam ārūḍhaḥ. sā ca vṛkṣaśākhā viśīrṇā. sa pāṣāṇaśilāyāṃ patitaḥ",
  "SA01mkarmviu:194_4": "kālagataḥ. tatra mahājanakāyo rudati. atha bhikṣavo divāvihāraṃ gatāḥ. taṃ dṛṣṭvā",
  "SA01mkarmviu:194_5": "saṃvignā bhagavato nivedayanti. bhagavann aho anityatā. atrodyāne gṛhapatiputro bālo",
  "SA01mkarmviu:194_6": "'bhuktabhogo 'śokavṛkṣāt patitaḥ kālagatah. tatra mahājanakāyaḥ saṃnipatitaḥ rauravasadṛśaś",
  "SA01mkarmviu:194_7": "ca śabdaḥ śrūyate. bhagavān āha. eṣa eva bhikṣavaḥ gṛhapatiputraḥ pūrvaṃ mahāsamudre",
  "SA01mkarmviu:194_8": "'nyatarasmiṃ nāgakule upapannaḥ. sa tatra jātamātra eva strīsahitaḥ krīḍamāno garuḍenoddhṛtya",
  "SA01mkarmviu:194_9": "bhakṣitaḥ. tatra nāgakanyā rudanti iha striyo rudanti. sa ca yasyāḥ striyā vacanenāśokavṛkṣam",
  "SA01mkarmviu:194_10": "ārūḍhas tasyopary āghātaṃ kṛtavān. asyā doṣeṇāhaṃ vṛkṣam ārūḍhaḥ. kruddhaḥ kālagato",
  "SA01mkarmviu:194_11": "narakeṣūpapannaḥ. asya pudgalasya karma kṣīṇam āyuś ca.",
  "SA01mkarmviu:195_0": "XLIII. katamasya pudgalasya puṇyāni ca kṣīṇāniāyuś ca. [MKV_75] ucyate. yathā sa",
  "SA01mkarmviu:195_1": "eva hilliśālī gṛhapatiḥ. yathā bhagavan āha. tasya punar mahārāja gṛhapates tac ca",
  "SA01mkarmviu:195_2": "kuśalaṃ karma parikṣīṇam anyac ca na kṛtam. so 'dya prathamarātrīṃ raurave pacyate.",
  "SA01mkarmviu:195_3": "yathā rājā prasenajid rājyād bhraṣṭo rājagṛham anuprāptaḥ. sa tatra purāṇamūlakapattrāṇi",
  "SA01mkarmviu:195_4": "mukhe prakṣipya khādan puruṣeṇākṣiptaḥ. śyāsupūrṇena mnkhenātha maraṇaṃ mṛtaḥ. pratyekabuddhapūrvas tasya [pūrvasya?",
  "SA01mkarmviu:196": "] piṇḍapātasya vipākena. ayaṃ pudgalo yasyāyuś ca kṣīṇaṃ puṇyāni ca.",
  "SA01mkarmviu:197_0": "XLIIIbis. katamasya pudgalasya nāyuḥ kṣīṇaṃ [na] karma. api tu kleśāḥ kṣīṇāḥ. ucyate.",
  "SA01mkarmviu:197_1": "śrotaāpannasya. sakṛdāgāminaḥ. anāgāminaḥ. pratyekabuddhasya. ayaṃ pudgalo yasya",
  "SA01mkarmviu:197_2": "nāyuḥ kṣīṇaṃ [na] karma. api tu kleśāḥ kṣīṇāḥ.",
  "SA01mkarmviu:198_0": "XLIV. katamaḥ pudgalaḥ kāyena sukhī na cittena. ucyate. kṛtapuṇyaḥ pṛthagjanaḥ kāyena",
  "SA01mkarmviu:198_1": "sukhī na cittena. yathā mahādhanabrāhmaṇagṛhapatayo rājā ca māndhātā. ayaṃ pudgalaḥ",
  "SA01mkarmviu:198_2": "kāyena sukhī na cittena.",
  "SA01mkarmviu:199_0": "XLV. katamaḥ pudgalaś cittena sukhī na kāyena. ucyate. yathārhann apuṇyaḥ cittena",
  "SA01mkarmviu:199_1": "sukhī na kāyena. yathārya śoṇottaras tena kila pūrvajanmani pratyekabuddhasya snāyato",
  "SA01mkarmviu:199_2": "gomayapiṇḍakaḥ kapikacchumiśraḥ snānārthaṃ dattaḥ. tena karma vipākena kuṣṭhena śarīraṃ",
  "SA01mkarmviu:199_3": "viśīryati. tathā hi gāthā bhāṣitā.",
  "SA01mkarmviu:200": "[MKV_76]",
  "SA01mkarmviu:201": "karmāṇi nūnaṃ balavattarāṇi karmabhyo vajrakalpebhyaḥ",
  "SA01mkarmviu:202": "yatra vaśībhūto 'ham anubhavāmi duḥkhāni karmāṇi.",
  "SA01mkarmviu:203_0": "yathā ca jaṅghākāśyapaḥ. tena kila vārāṇasyāṃ pratyekabuddhasya pratiśrutam. bhaktaṃ",
  "SA01mkarmviu:203_1": "dāśyāmīti. sa tasya mahatā pariśrameṇa kālātikramaṇe āsanne bhaktaṃ dattavān. sa",
  "SA01mkarmviu:203_2": "tena karmaṇā paścime janmani vītarāgo 'pi bhūtvā pūrvāhṇe piṇḍapātaṃ paryaṭati. kālātikramaṇe",
  "SA01mkarmviu:203_3": "āsanne kathaṃcid bhaktaṃ labhate. tathāsya jaṅghākāśyapa eva nāma. ayaṃ pudgalaś",
  "SA01mkarmviu:203_4": "cittena sukhī na kāyena.",
  "SA01mkarmviu:204_0": "XLVI. katamaḥ pudgalaḥ kāyena sukhī cittena ca. ucyate. arhan kṣīṇāsravaḥ kṛtapuṇyaḥ.",
  "SA01mkarmviu:204_1": "yathā kaśmīrarājā dharmayaśaḥputro bakulaḥ. tathā hy asya siṃhanādaḥ. aśītir me āyuṣmanto",
  "SA01mkarmviu:204_2": "varṣāṇi pravrajitasya na kadācid vyādhir bhūtapūrvaḥ. antataḥ śiro'rtimātram api.",
  "SA01mkarmviu:204_3": "tena kila vārāṇasyāṃ gāndhikabaṇijā bhūtvā kakucchandaḥ samyaksaṃbuddhaḥ saśrāvakasaṃgho",
  "SA01mkarmviu:204_4": "glānabhaiṣajyenopanimantrito bhikṣuṇā cārhatā ekā harītakī gṛhītā. sa tasya karmaṇo",
  "SA01mkarmviu:204_5": "vipākena nirābādhaḥ. ārogyaparamā lābhā uktā bhagavatā. yathā cāryāniruddhaḥ kathayati.",
  "SA01mkarmviu:204_6": "tasya khalv āyuṣmantaḥ piṇḍapātasya vipākena saptakṛtvaḥ praṇīte trayastriṃśadevanikāye",
  "SA01mkarmviu:204_7": "upapannaḥ saptakṛtvo manuṣyeṣu rājyaṃ kāritam. tasyaiva ca piṇḍapātasya [MKV_77]",
  "SA01mkarmviu:204_8": "vipākenārhatvaphalalābhī cīvarapiṇḍapātaśayanāsanaglānapratyayabhaiṣajyapariṣkārāṇāṃ",
  "SA01mkarmviu:204_9": "lābhī. tathā hi tasya bhagavatā durbhikṣe pañca bhikṣuśatāni dattāni. tasya puṇyānubhāvena",
  "SA01mkarmviu:204_10": "sarveṣāṃ divyam anantabhaktaṃ prādurbhavati. ayaṃ pudgalaḥ kāyena sukhī cittena ca.",
  "SA01mkarmviu:205_0": "XLVII. katamaḥ pudgalo na kāyena sukhī na cittena ca. akṛtapuṇyāḥ pṛthagjanā utsannakulavaṃśā",
  "SA01mkarmviu:205_1": "vastrānnapānavirahitāḥ paragṛheṣu hiṇḍanti. tathā vyādhibhiḥ kuṣṭhakṣayakāsajvarapāṇḍurogadadrupāmādibhiḥ",
  "SA01mkarmviu:205_2": "parigatā hastapādavikalāś cakṣurvihīnāś ca. ayaṃ pudgalo na kāyena sukhī na cittena.",
  "SA01mkarmviu:206_0": "XLVIII. katamat karma yena samanvāgataḥ pudgalo 'pāyeṣūpapanno 'bhirūpo bhavati prāsādikaḥ",
  "SA01mkarmviu:206_1": "snigdhakāyaḥ snigdhacchavir nayanābhirāmo darśanīyaḥ. ucyate. yaḥ pudgalo rāgasamutthitena",
  "SA01mkarmviu:206_2": "dauḥśīlyena samanvāgataḥ apāyeṣūpapadyate. yathā mayūraśukasārikākāraṇḍavacakravākaprabhṛtayaḥ.",
  "SA01mkarmviu:206_3": "idaṃ karma yena samanvāgataḥ pudgalo 'pāyeṣūpapanno 'bhirūpo bhavati prāsādikaḥ snigdhakāyaḥ",
  "SA01mkarmviu:206_4": "snigdhacchavir nayanābhirāmo darśanīyaḥ.",
  "SA01mkarmviu:207_0": "XLIX. tatra katamat karma yena samanvāgataḥ pudgalo 'pāyeṣūpapanno durvarṇo bhavati",
  "SA01mkarmviu:207_1": "rūkṣakāyo ghoradarśanaḥ. ucyate. yaḥ pudgalo dveṣasamutthitena dauḥśīlyena samanvāgato",
  "SA01mkarmviu:207_2": "'pāyeṣūpapadyate. yathā siṃhavyāghrakākaśṛgālakṛṣṇasarpapretapiśācādayaḥ. idaṃ karma",
  "SA01mkarmviu:207_3": "yena apāyeṣūpapanno durvarṇo bhavati rūkṣakāyo ghoradarśanaḥ.",
  "SA01mkarmviu:208_0": "L. tatra katamat karma yena samanvāgataḥ pudgalo 'pāyeṣūpapanno durgandho bhavati",
  "SA01mkarmviu:208_1": "jihmendriyo 'vyaktendriyaḥ. ucyate. yaḥ pudgalo mohasamutthitena dauḥśīlyena samanvāgataḥ",
  "SA01mkarmviu:208_2": "apāyeṣūpapadyate. [MKV_78] yathā chuchundarīkṛmyajagarayūkāmakṣikādayo yathā śarīre",
  "SA01mkarmviu:208_3": "viṃśatikṛmijātayaḥ. idaṃ karma yena samanvāgataḥ pudgalo 'pāyeṣūpapanno durgandho",
  "SA01mkarmviu:208_4": "bhavati jihmendriyo 'vyaktendriyaḥ.",
  "SA01mkarmviu:209_0": "LI. daśākuśalāḥ karmapathāḥ. katame daśa. trividhaṃ kāyakarma. caturvidhaṃ vākkarma.",
  "SA01mkarmviu:209_1": "trividhaṃ manaskarma. eṣāṃ daśānām akuśalānāṃ karmapathānāṃ vipākena daśānāṃ bāhyānāṃ",
  "SA01mkarmviu:209_2": "bhāvānām abhivṛddhir bhavati.",
  "SA01mkarmviu:210": "LII. prāṇātipātasyākuśalakarmapathasya vipākena pṛthivyā ojaś ca tejaś cāntardhīyate. tasyaiva ca karmaṇo vipākenālpāyur bhavati.",
  "SA01mkarmviu:211": "LIII. adattādānasyākuśalasya karmapathasya vipākena pṛthivyām aśaniśukaśalabhamūṣikakīṭaprabhṛtayaḥ sasyaghāsakā utpadyante. tasyaiva karmaṇo vipākena bhogavyasanam adhigacchati.",
  "SA01mkarmviu:212_0": "LIV. kāmamithyācārasyākuśalasya karmapathasya vipākena pṛthivyāṃ tṛṇadarbhādīni durgandhīni",
  "SA01mkarmviu:212_1": "prādurbhavanti. tasyaiva karmaṇo vipākena saṃpannagṛhāvāsaṃ praviśanti. atrāvadānaṃ",
  "SA01mkarmviu:212_2": "śvabhrapadasya susudhī dārikā kāsirājñaḥ patnī devāvataraṇe kālodayinaḥ pūrvajanmany avadānaṃ vaktavyam.",
  "SA01mkarmviu:213": "LV. mṛṣāvādasyākuśalasya karmapathasya vipākena mukharogadantarogagalarogamukhadaurgandhyādīni [MKV_79] prādurbhavanti. tasyaiva karmaṇo vipākenābhūtākhyānaṃ pratilabhate.",
  "SA01mkarmviu:214_0": "LVI. piśunavacanasyākuśalasya karmapathasya vipākena pṛthivyāṃ śarkarakaṭhallyādīni",
  "SA01mkarmviu:214_1": "duḥkhasaṃsparśādīni prādurbhavanti. tasyaiva karmaṇo vipākena jātivyasanā mitravyasanā",
  "SA01mkarmviu:214_2": "bhavanti bhedyaḥ parivāraś ca bhavati.",
  "SA01mkarmviu:215": "LVIl. paruṣavacaso 'kuśalakarmapathasya vipākena pāṃśurajodhūlivātavṛṣṭyādīni prādurbhavanti. tasyaiva karmaṇo vipākenāmanojñaśabdaśravaṇadarśanāny anubhavanti.",
  "SA01mkarmviu:216": "LVIII. saṃbhinnapralāpasyākuśalasya karmapathasya vipākena ... kandaraśvabhrādīni prādurbhavanti. tasyaiva karmaṇo vipākenānādeyavacanā bhavanti.",
  "SA01mkarmviu:217": "LIX. abhidhyāyā akuśalasya karmapathasya vipākena vrīhiyavagodhūmādīnāṃ sasyānāṃ tuṣapalālādīni prādurbhavanti. tasyaiva karmaṇo vipākena paraprārthanīyabhogā bhavanti.",
  "SA01mkarmviu:218": "LX. vyāpādasyākuśalakarmapathasya vipākena prabhūte upte niṣphalaṃ sasyaṃ bhavati. tasyaiva karmaṇo vipākena pratikūladarśano bhavati.",
  "SA01mkarmviu:219_0": "LXI. mithyādṛṣṭer akuśalasya karmapathasya vipākena tiktakaṭukabhāvāny [MKV_80] api",
  "SA01mkarmviu:219_1": "picumandakoṣātakīviṣatiktālābuprabhṛtīni phalāni prādurbhavanti. mithyādṛṣṭer akuśalasya",
  "SA01mkarmviu:219_2": "karmapathasya vipākena nāstikyavādī bhavati. ucchedadṛṣṭiḥ lokāyatādiṣu ca śāstreṣu",
  "SA01mkarmviu:219_3": "prasādo bhavati. yathā padāśvasya rājaputrasya yaḥ kumārakāśyapena śvetikāyāṃ vinīto",
  "SA01mkarmviu:219_4": "lokāyatikaḥ. yathā yathā sattvā imān daśākuśalān karmapathān bhāvayanti tathaiṣāṃ",
  "SA01mkarmviu:219_5": "daśānāṃ bāhyānāṃ bhāvānām atīva prādurbhāvo bhavati. anenaiva ca kāraṇena mahāsaṃvartakalpe",
  "SA01mkarmviu:219_6": "bhaviṣyati samayo 'nāgate 'dhvani yat tilā bhaviṣyanti tilapiṣṭaṃ bhaviṣyati tailaṃ",
  "SA01mkarmviu:219_7": "na bhaviṣyati ikṣur bhaviṣyati ikṣuraso na bhaviṣyati guḍo na bhaviṣyati. na khaṇḍaṃ",
  "SA01mkarmviu:219_8": "bhaviṣyati na śarkarā bhaviṣyanti. gāvo bhaviṣyanti kṣīraṃ bhaviṣyati dadhi bhaviṣyati",
  "SA01mkarmviu:219_9": "navanītaṃ na bhaviṣyati na ghṛtaṃ na gḥrtamaṇḍo bhaviṣyati. evam anupūrveṇa sarveṇa",
  "SA01mkarmviu:219_10": "sarve rasā antardhāsyanti.",
  "SA01mkarmviu:220": "[MKV_81] [notes only]",
  "SA01mkarmviu:221": "[MKV_82]",
  "SA01mkarmviu:222_0": "LXII. katame daśānuśaṃsā madhyadeśe caturmahācaityalumbinīmahābodhiprabhṛtiṣu tathāgatacaityāñjalikarmapraṇipāte.",
  "SA01mkarmviu:222_1": "ucyate. madhyadeśe janma pratilabhate. udārāṇi ca vastrāṇi pratilabhate. udāraṃ kulaṃ",
  "SA01mkarmviu:222_2": "pratilabhate. udāraṃ vayaḥ pratilabhate. udāraṃ svaraṃ pratilabhate. udārāṃ pratibhānatāṃ",
  "SA01mkarmviu:222_3": "pratilabhate. udārāṃ śraddhāṃ pratilabhate. udāraṃ śīlaṃ pratilabhate. udāraṃ śrutaṃ",
  "SA01mkarmviu:222_4": "pratilabhate. udāraṃ tyāgaṃ pratilabhate. udārāṃ smṛtiṃ pratilabhate. udārāṃ prajñāṃ",
  "SA01mkarmviu:222_5": "pratilabhate. asyoddānam. deśavastrakularūpasvarapratibhānatāśraddhāśīlaśrutatyāgān",
  "SA01mkarmviu:222_6": "smṛtimān bhavati prajñāvān tathāgatasya buddhaprasādaṃ kṛtvāñjaliṃ labhate dhīraḥ",
  "SA01mkarmviu:222_7": "[MKV_83] saprajña udāram āśravakṣayam. uktaṃ ca sūtre. ye kecid ānanda caityacaryāṃ",
  "SA01mkarmviu:222_8": "caramāṇāḥ prasannacittāḥ kālaṃ kariṣyanti. yathā bhallo nikṣiptaḥ pṛthivyāṃ tiṣṭhate",
  "SA01mkarmviu:222_9": "evaṃ kāyasya bhedāt svargeṣūpapatsyanti.",
  "SA01mkarmviu:223": "[MKV_84]",
  "SA01mkarmviu:224_0": "LXIII. katame daśānuśaṃsās tathāgatacaityavandanāyām. ucyate. abhirūpo bhavati. susvaraḥ.",
  "SA01mkarmviu:224_1": "ādeyavākyaḥ. pariṣadam upasaṃkrāntaḥ pariṣadam āvarjayati priyo bhavati devamanuṣyāṇām.",
  "SA01mkarmviu:224_2": "maheśākhyo bhavati. maheśākhyaiḥ samāgamo sattvaiḥ bhavati. buddhair buddhaśrāvakaiś",
  "SA01mkarmviu:224_3": "ca samāgamo bhavati. mahābhogo bhavati. svargeṣūpapadyate. kṣipraṃ ca parinirvāti.",
  "SA01mkarmviu:224_4": "ime daśānuśāṃsās tathāgatacaityavandanāyāḥ.",
  "SA01mkarmviu:225": "[MKV_85]",
  "SA01mkarmviu:226_0": "LXIV. katame daśānuśaṃsāś chattrapradānasya. ucyate. chattrabhūto bhavati lokasya.",
  "SA01mkarmviu:226_1": "anavatapto bhavati kāyena anavatapto bhavati cittena. ādhipatyasaṃvartanīyaṃ cānena",
  "SA01mkarmviu:226_2": "karma kṛtaṃ bhavaty upacitam. punaḥ punaś ca rājā bhavati cakravartī. maheśākhyo",
  "SA01mkarmviu:226_3": "bhavati. maheśākhyaiḥ sattvaiḥ samāgamo bhavati buddhair buddhaśrāvakaiś ca samāgamo",
  "SA01mkarmviu:226_4": "bhavati. mahābhogo bhavati. svargeṣūpapadyate. kṣipraṃ ca parinirvāti.",
  "SA01mkarmviu:227": "a)",
  "SA01mkarmviu:228": "atra gaṅgāsaṃtāre bhagavataḥ pratyekabuddhasya stūpe dattasya chattrasya vipāko varṇyate. yathā cāryasundaranando vyākaroti.",
  "SA01mkarmviu:229": "jentākasya ca snānena tālasyālepanena ca",
  "SA01mkarmviu:230": "ekacchattrapradānāc ca prāptā me suvarṇavarṇatā.",
  "SA01mkarmviu:231": "evamādi chattrapradānasya vipāko vaktavyaḥ. āha ca.",
  "SA01mkarmviu:232": "[MKV_86] [notes only]",
  "SA01mkarmviu:233": "[MKV_87]",
  "SA01mkarmviu:234": "yad dhāryate pravaradaṇḍam udārarūpaṃ",
  "SA01mkarmviu:235": "kodaṇḍadāmaparimaṇḍitavastikośam",
  "SA01mkarmviu:236": "chattraṃ viśālam amalaṃ śaśimaṇḍalābham",
  "SA01mkarmviu:237": "chattrapradānajanitena jagaddharasya.",
  "SA01mkarmviu:238": "śrīcihnabhūtaṃ maṇihemadaṇḍam",
  "SA01mkarmviu:239": "paṭojjvalaṃ kāñcanam ātapatram",
  "SA01mkarmviu:240": "yad dhāryate mūrdhni narādhipasya",
  "SA01mkarmviu:241": "chattrapradānena jagaddharasya",
  "SA01mkarmviu:242": "ime daśānuśaṃsaś chattrapradānasya.",
  "SA01mkarmviu:243_0": "LXV. katame daśānuśaṃsā ghaṇṭāpradānasya. ucyate. abhirūpo bhavati. susvaro bhavati.",
  "SA01mkarmviu:243_1": "manojñabhāṣī bhavati. kalaviṅkarutabhāṣī bhavati. ādeyavākyo bhavati. nityaṃ saṃprahāryajāto",
  "SA01mkarmviu:243_2": "bhavati. punaḥ punar ānandaṃ śabdaṃ śṛṇoti. svargeṣūpapadyate. mahābhogaś ca bhavati.",
  "SA01mkarmviu:243_3": "kṣipraṃ ca parinirvāti.",
  "SA01mkarmviu:244": "a)",
  "SA01mkarmviu:245_0": "yathā viśākhayā mṛgāramātrā bhagavān pṛṣṭaḥ. kathaṃ mama prāsāde nityaṃ kālaṃ pañcāṅgikaṃ",
  "SA01mkarmviu:245_1": "tūryaṃ sadaiva vadet. bhagavān [MKV_88] āha. sarvasvaropetāṃ ghaṇṭām āropaya. evaṃ",
  "SA01mkarmviu:245_2": "te nityaṃ kālaṃ prāsāde pañcāṅgikatūryaśabdo bhaviṣyati. anavadyaś ca. ime daśa guṇā ghaṇṭāpradānasya.",
  "SA01mkarmviu:246": "[MKV_89]",
  "SA01mkarmviu:247_0": "LXVI. katame daśa guṇā vastrapradānasya. ucyate. ślakṣṇachavir bhavati. snigdhacchavir",
  "SA01mkarmviu:247_1": "bhavati. na carajaś cailaṃ kāye śliṣyati. hrīrapatrāpyasaṃpanno bhavati priyadarśano",
  "SA01mkarmviu:247_2": "bhavati prabhūtavastro bhavati lābhī ca bhavati sūkṣmāṇāṃ vastrāṇām āstaraṇānām.",
  "SA01mkarmviu:247_3": "mahābhogo bhavati. svargeṣūpapadyate kṣipraṃ ca parinirvāti. yathoktaṃ bhagavatā",
  "SA01mkarmviu:247_4": "devatāsūtre. vastraprado bhavati varṇavān. ime daśa guṇānuśaṃsā vastrapradānasya.",
  "SA01mkarmviu:248": "[MKV_90]",
  "SA01mkarmviu:249_0": "LXVII. katame daśānuśaṃsā āsanapradānasya. ucyate. gurusthānīyo bhavati lokasya.",
  "SA01mkarmviu:249_1": "priyadarśano bhavati. prāsādiko bhavati. paṇḍitajanābhigamyo bhavati. yaśaḥ kīrtiś",
  "SA01mkarmviu:249_2": "cāsya loke prathitā bhavati. sukhasaumanasyabahulo bhavati. svadeśe 'bhiramati. āsanair",
  "SA01mkarmviu:249_3": "avaikalyaṃ bhavati. upasthāyakair avaikalyaṃ bhavati. mahābhogaś ca bhavati. svargeṣūpapadyate.",
  "SA01mkarmviu:249_4": "kṣipraṃ ca parinirvāti. ime daśa guṇā āsanapradānasya.",
  "SA01mkarmviu:250": "[MKV_91]",
  "SA01mkarmviu:251_0": "LXVIII. katame daśānuśaṃsā bhājanapradānasya. ucyate. bhājanabhūto bhavati guṇānāṃ",
  "SA01mkarmviu:251_1": "snigdhasaṃtatir bhavati. na ca tṛṣābahulo bhavati. tṛṣārtasya pānīyaṃ prādurbhavati.",
  "SA01mkarmviu:251_2": "na ca preteṣūpapadyate. bhājanair avaikalyaṃ bhavati. mahābhogaś ca bhavati. svargeṣūpapadyate.",
  "SA01mkarmviu:251_3": "kṣipraṃ ca parinirvāti. ime daśānuśaṃsā bhājanapradānasya.",
  "SA01mkarmviu:252": "[MKV_92]",
  "SA01mkarmviu:253_0": "LXIX. katame daśānuśaṃsā bhojanapradānasya. ucyate. balavān bhavati. varṇavān bhavati.",
  "SA01mkarmviu:253_1": "sukhito bhavati. pratibhānavān bhavati. dīrghāyur bhavati. mahājanābhigamyo bhavati.",
  "SA01mkarmviu:253_2": "priyadarśano bhavati. mahābhogaś ca bhavati. svargeṣūpapadyate. kṣipraṃ ca parinirvāti.",
  "SA01mkarmviu:254": "a)",
  "SA01mkarmviu:255": "yathoktaṃ bhagavatā vaiśālyāṃ siṃhasya rājaputrasya. dadan siṃha priyo bhavati. santo janā bhajanti. kalyāṇaśabdo bhavati. viśāradaḥ parṣadam avagāhati. kālagato deveṣūpapadyate.",
  "SA01mkarmviu:256": "gāthā coktā.",
  "SA01mkarmviu:257": "[MKV_93]",
  "SA01mkarmviu:258": "te tatra nandanti ramanti ca modayanti",
  "SA01mkarmviu:259": "samarpitāḥ kāmaguṇeṣu pañcasu",
  "SA01mkarmviu:260": "kṛtvā hi vākyam amitasya tāyino",
  "SA01mkarmviu:261": "modanti te sugatavarasya śrāvakāḥ.",
  "SA01mkarmviu:262": "etad dānasya phalaṃ bhagavatoktam.",
  "SA01mkarmviu:263": "svargeṣūpapadyate kṣipraṃ ca parinirvāti. āha ca.",
  "SA01mkarmviu:264": "nānārasavyañjanasupraṇītaṃ",
  "SA01mkarmviu:265": "kāle śubhaṃ gandharasopapannam",
  "SA01mkarmviu:266": "dadāti yaḥ pātram avekṣya dānaṃ",
  "SA01mkarmviu:267": "sadāryasaṃghasya guṇān vicintya",
  "SA01mkarmviu:268": "āyuś ca varṇaṃ ca yaśo balaṃ ca",
  "SA01mkarmviu:269": "saṃprāpya bhogān pratibhāṃ sukhaṃ ca",
  "SA01mkarmviu:270": "divīha caiva prathitottamaśrīḥ",
  "SA01mkarmviu:271": "sukhāt sukhaṃ yāti vimokṣam ante.",
  "SA01mkarmviu:272": "ime daśa guṇā bhojanapradānasya.",
  "SA01mkarmviu:273": "[MKV_94]",
  "SA01mkarmviu:274_0": "LXX. katame daśa guṇā yānapradānasya. ucyate. sukumāracaraṇo bhavati. snpratiṣṭhitacaraṇo",
  "SA01mkarmviu:274_1": "bhavati. mārgaklamatho na bhavati. na ca bahvamitro bhavati. punaḥ punaḥ ṛddhipādān",
  "SA01mkarmviu:274_2": "pratilabhate. hastyaśvādibhir yānair avaikalyaṃ bhavati. mahābhogaś ca bhavati. svargeṣūpapadyate.",
  "SA01mkarmviu:274_3": "kṣipraṃ ca parinirvāti.",
  "SA01mkarmviu:275": "a)",
  "SA01mkarmviu:276_0": "yathā coktaṃ devatāsūtre. yānadaḥ sukhito bhavati. yo dadāty upānahau. yathā coktam",
  "SA01mkarmviu:276_1": "abhidharme cakravartisūtre. katamasya karmaṇo vipākena rājā cakravartī hastyaśvādīni",
  "SA01mkarmviu:276_2": "vāhanāni pratilabhate. dīrgharātraṃ rājā cakravartī mātaraṃ vā pitaraṃ vopādhyāyaṃ",
  "SA01mkarmviu:276_3": "vā skandhena vahati vā vāhayati vā. hastyaśvādibhiḥ śivikāyānair vā vahati vā. durgasaṃkramaṃ",
  "SA01mkarmviu:276_4": "vā karoti. setubandhaṃ karoti. upānahapradānāni vā dadāti. kāruṇyena mahāṭavyāṃ sārtham",
  "SA01mkarmviu:276_5": "atikrāmayati. tasya karmaṇo vipākena rājā cakravartī hastyaśvādīni pratilabhate.",
  "SA01mkarmviu:276_6": "tatrārūḍhaḥ samudraparyantāṃ pṛthivīṃ divasacaturbhāgena paryaṭati. ime daśa guṇā yānapradānasya.",
  "SA01mkarmviu:277": "[MKV_95] [notes only]",
  "SA01mkarmviu:278": "[MKV_96]",
  "SA01mkarmviu:279_0": "LXXI. katame daśa guṇāḥ pratiśrayapradānasya. ucyate. rājā bhavati prādeśikaḥ. rājā",
  "SA01mkarmviu:279_1": "bhavati māṇḍalikaḥ. rājā bhavati jambudvīpādhipatiḥ. rājā bhavati dvīpadvayādhipatiḥ.",
  "SA01mkarmviu:279_2": "rājā bhavati dvīpatrayādhipatiḥ. rājā bhavati caturdvīpādhipatiś cakravartī. mahābhogaś",
  "SA01mkarmviu:279_3": "ca bhavati. svargeṣūpapadyate. kṣipraṃ ca parinirvāti.",
  "SA01mkarmviu:280": "yathā sumedhāyā bhikṣuṇyā gāthā.",
  "SA01mkarmviu:281": "[MKV_97]",
  "SA01mkarmviu:282": "bhagavati konāgamunau saṃghārāme ca niveśe",
  "SA01mkarmviu:283": "sakhyas trayo vayaṃ sa vihāraṃ dadau pūrvam.",
  "SA01mkarmviu:284_0": "etā gāthā sumedhāyāḥ. dharmadinnā ca bhikṣuṇī viśākhyā ca mṛgāramātā. tābhiḥ pūrvaṃ",
  "SA01mkarmviu:284_1": "daridrastrībhiś catvāri kāṣṭhāni nikhanya kāśakaṭakam upari dattvā bhagavān konāgamunir",
  "SA01mkarmviu:284_2": "buddho nimantritaḥ. sa tatra bhikṣubhiḥ sārdhaṃ muhūrtaṃ viśrāntaḥ. tābhiś cittāni",
  "SA01mkarmviu:284_3": "prasāditāni. tena karmaṇā śatasahasraṃ vārān deveṣūpapannāḥ. aparimitāni cakravartirāṣṭrāny",
  "SA01mkarmviu:284_4": "anubhūtāni. sumedhāgāthāś cāsminn arthe sarvā vistareṇa pratyekam avagantavyāḥ. ime",
  "SA01mkarmviu:284_5": "daśa guṇāḥ pratiśrayapradānasya.",
  "SA01mkarmviu:285_0": "LXXII. katame daśa guṇāḥ pānakapradānasya. ucyate. sarvendriyasaṃpanno bhavati. prasannavadano.",
  "SA01mkarmviu:285_1": "viśuddhalalāṭaḥ. snigdhacchaviḥ. saṃgatabhāṣī bhavati. na ca tṛṣābahulo bhavati.",
  "SA01mkarmviu:285_2": "tṛṣitasya [MKV_98] pānīyaṃ prādurbhavati. na ca preteṣūpapadyate. mahābhogaś ca bhavati.",
  "SA01mkarmviu:285_3": "svargeṣūpapadyate. kṣipraṃ ca parinirvāti. yathā cāha.",
  "SA01mkarmviu:286": "manojñavarṇaṃ rasagandhayuktaṃ",
  "SA01mkarmviu:287": "sarvendriyaprītivivardhanaṃ ca",
  "SA01mkarmviu:288": "akālikaṃ satpuruṣapraśastaṃ",
  "SA01mkarmviu:289": "dadāti saṃghāya tu pānakaṃ yaḥ",
  "SA01mkarmviu:290": "sakṛtpipāsāvigato viśoko",
  "SA01mkarmviu:291": "rasān pradhānāñ caturo 'nubhūya",
  "SA01mkarmviu:292": "jagac ca saddharmarasena tarpya",
  "SA01mkarmviu:293": "tṛṣākṣayaṃ yāti sukhaṃ sukhena.",
  "SA01mkarmviu:294": "ime daśa guṇāḥ pānakapradānasya.",
  "SA01mkarmviu:295_0": "LXXIII. katame daśa guṇā mālāpradānasya. ucyate. mālābhūto bhavati lokasya. kāyād",
  "SA01mkarmviu:295_1": "daurgandhyam apaiti saugandhyaṃ prādurbhavati. nityasugandho nityālaṃkṛto bhavati.",
  "SA01mkarmviu:295_2": "abhedyaparivāro bhavati. sarvajanapriyo bhavati. mahābhogaś ca bhavati. svargeṣūpapadyate.",
  "SA01mkarmviu:295_3": "kṣipraṃ ca parinirvāti.",
  "SA01mkarmviu:296": "[MKV_99]",
  "SA01mkarmviu:297": "a) aha ca.",
  "SA01mkarmviu:298": "mālyaṃ vicitraṃ pravaraṃ sugandhaṃ",
  "SA01mkarmviu:299": "praharṣaṇaṃ prītikaraṃ narāṇām",
  "SA01mkarmviu:300": "prasannacitto munidhātugarbhe",
  "SA01mkarmviu:301": "tathāgatebhyaś ca dadāti yo vai",
  "SA01mkarmviu:302": "sa divyamālyābharaṇojjvalāṅgaḥ",
  "SA01mkarmviu:303": "śrīmat sukhaṃ prāpya divīha caiva",
  "SA01mkarmviu:304": "bodhyaṅgadāmapratibhūṣitātmā",
  "SA01mkarmviu:305": "mokṣaṃ paraṃ yāti guṇāgragandhaḥ.",
  "SA01mkarmviu:306": "b)",
  "SA01mkarmviu:307_0": "tathānyatarasya daridragṛhapater duhitā. sā khalu dvāre sthitā janapadaṃ sarvālaṃkārabhūṣitaṃ",
  "SA01mkarmviu:307_1": "paśyati. utsave ramamāṇam. sā pitaram āha. mām apy alaṃkuruṣveti. pitāha. kuto 'smākaṃ",
  "SA01mkarmviu:307_2": "daridrāṇām alaṃkāraḥ. eṣa janapadaḥ kṛtapuṇyo 'nekaśo buddhe bhagavati kṛtādhikāraḥ.",
  "SA01mkarmviu:307_3": "tena ca karmaṇā karṇesumanasya sthavirasyāvadānaṃ vistaraśas tasyoktam. evam alpo",
  "SA01mkarmviu:307_4": "'pi bhagavati kṛtaḥ prasādo mahāphalo bhavati. tayā pitātīvoparodhitaḥ prayaccha",
  "SA01mkarmviu:307_5": "mama kiṃcid eṣo 'grato vihāraḥ atra bhagavataḥ pūjām upariṣyāmīti. tena duḥkhārtena",
  "SA01mkarmviu:307_6": "vibhave 'vidyamāne palālamayīṃ mālāṃ kṛtvā dattā. sā tāṃ palālamayīṃ mālāṃ gṛhya",
  "SA01mkarmviu:307_7": "buddhapratimāyāḥ śirasi dattvā pādayoḥ praṇipatya āha. bhagavann anena kuśalamūlena",
  "SA01mkarmviu:307_8": "saṃsāre saṃsaratyā mā bhūyaḥ dāridryaṃ syād iti. tasyāḥ prasādajātāyās tad ahar eva",
  "SA01mkarmviu:307_9": "mānuṣyaṃ strībhāvam atikrāntaṃ divyaṃ rūpaṃ prādurbhūtam. tadviṣayaprativāsinā ca",
  "SA01mkarmviu:307_10": "rājñāgradevī sthāpitā. kālagatā deveṣūpapannā. paścime 'pi ca bhave campāyām agrakulikasya",
  "SA01mkarmviu:307_11": "[MKV_100] duhitā pratyājātā paramakalyāṇī sauvarṇā cāsyā mālā sarvaratnamaṇḍitā śirasi",
  "SA01mkarmviu:307_12": "sahasaiva prādurbhūtā. mātāpitṛbhyāṃ vismayajātābhyāṃ mālinīty evāsyā nāma kṛtam.",
  "SA01mkarmviu:307_13": "yadā ca bhagavān abhisaṃbuddho rājagṛhāc campām anuprāptaḥ. sā copasaṃkrāntā. tasyāś",
  "SA01mkarmviu:307_14": "ca bhagavatā dharmadeśanā kṛtā pravrajitā cārhantī saṃvṛttā. sāha cittotpādād evāsyā",
  "SA01mkarmviu:307_15": "mā me bhūyo mālā bhavatv ity antarhitā. tāṃ ca dṛṣṭvā vismayaprāptā devatā gāthām anugāyate yathāha.",
  "SA01mkarmviu:308": "dattvā tu palālamayīṃ mālāṃ sā mālinī sugatasya caitye",
  "SA01mkarmviu:309": "varakanakaratnamālāṃ lebhe bodhyaṅgamālāṃ ca.",
  "SA01mkarmviu:310": "ime daśa guṇā mālāpradānasya.",
  "SA01mkarmviu:311_0": "LXXIV. katame daśa guṇā muktapuṣpapradānasya. ucyate. puṣpabhūto bhavati lokasya.",
  "SA01mkarmviu:311_1": "ghrāṇendriyaṃ viśudhyati. kāyadaurgandhyaṃ samapaiti. saugandhyaṃ prādurbhavati.",
  "SA01mkarmviu:311_2": "daśa diśaḥ śīlagandhaḥ khyātiṃ gacchati. abhigamanīyaś ca bhavati. lābhī ca bhavati",
  "SA01mkarmviu:311_3": "[MKV_101] iṣṭānāṃ dharmāṇām. mahābhogaś ca bhavati. svargeṣūpapadyate kṣipraṃ ca parinirvāti.",
  "SA01mkarmviu:312": "a)",
  "SA01mkarmviu:313": "atra karṇesumanasya pūrvajanmani prasāde jāte ekaikapuṣpapradānasya vipāko vaktavyaḥ. yathā sa eva āha.",
  "SA01mkarmviu:314": "ekapuṣpapradānena aśītikalpakoṭayaḥ",
  "SA01mkarmviu:315": "durgatiṃ nābhijānāmi buddhapūjāya tat phalam.",
  "SA01mkarmviu:316": "ime daśa guṇā muktapuṣpapradānasya.",
  "SA01mkarmviu:317_0": "LXXV. katame daśa guṇā dīpapradānasya. ucyate. pradīpabhūto bhavati lokasya. māṃsacakṣur",
  "SA01mkarmviu:317_1": "naśyati. divyacakṣuḥ prādurbhavati. avidyāndhakāraṃ vidhamati. jñānāloka utpadyate.",
  "SA01mkarmviu:317_2": "kuśalākuśalān dharmān kṣipraṃ prajñayā pratividhyati. saṃsāre saṃsarato 'vidyāndhakāro",
  "SA01mkarmviu:317_3": "na bhavati. mahābhogaś ca bhavati. svargeṣūpapadyate. kṣipraṃ ca parinirvāti.",
  "SA01mkarmviu:318": "[MKV_102]",
  "SA01mkarmviu:319": "a)",
  "SA01mkarmviu:320_0": "yathā coktam abhidharme cakravartisūtravibhaṅge. kasya karmaṇo vipākena rājā cakravartī",
  "SA01mkarmviu:320_1": "maṇiratnaṃ pratilabhate. dīrgharātraṃ rājñā cakravartinā dīpapradānāni pradattāni.",
  "SA01mkarmviu:320_2": "pradīpaikadānāni ca. andhakāre ratnapradīpā dhāritā. ye cakṣuṣmantas te samaviṣamāṇi",
  "SA01mkarmviu:320_3": "rūpāṇi paśyantu. āha ca.",
  "SA01mkarmviu:321": "buddhapraśastaṃ labhate ca cakṣuś",
  "SA01mkarmviu:322": "cakṣus tu yasyottamahetubhūtam",
  "SA01mkarmviu:323": "lokāvabhāsaṃ bhavatīha rūpam",
  "SA01mkarmviu:324": "pradīpadānena jagaddharasya.",
  "SA01mkarmviu:325": "tejo'dhiko nārtham udīkṣaṇīyaḥ",
  "SA01mkarmviu:326": "atīva tuṣṭaḥ śubhakarmadarśī",
  "SA01mkarmviu:327": "saṃprāpya saukhyaṃ divi ceha caiva",
  "SA01mkarmviu:328": "viśuddhacakṣuḥ praśamaṃ paraiti.",
  "SA01mkarmviu:329_0": "atrāryāniruddhasya dīpe divyacakṣur ṛṣīṇāṃ ca cakṣūtpāṭanamokṣāyaṇe vaktavyam. yathā",
  "SA01mkarmviu:329_1": "dīpamālāpradānena dīpaṅkareṇa buddhatvaṃ prāptam. yā ca śrāvastyāṃ cakṣuvikalena",
  "SA01mkarmviu:329_2": "pradīpamālā kāritā. saprasādo jātaḥ. praṇidhānaṃ kṛtavān. utthitasya cāsya yathā",
  "SA01mkarmviu:329_3": "paurāṇaṃ cakṣuḥ saṃvṛttam. ime daśa guṇā dīpapradānasya.",
  "SA01mkarmviu:330": "[MKV_103]",
  "SA01mkarmviu:331_0": "LXXVI. katame daśa guṇā gandhapradānasya. ucyate. gandhabhūto bhavati lokasya. ghrāṇendriyaṃ",
  "SA01mkarmviu:331_1": "viśudhyati. kāyadaurgandhyam apaiti. saugandhyaṃ prādurbhavati. daśa diśaḥ śīlagandhaḥ",
  "SA01mkarmviu:331_2": "pravāti. abhigamanīyo bhavati. lābhī ca bhavati iṣṭānāṃ dharmāṇām. mahābhogaś ca",
  "SA01mkarmviu:331_3": "bhavati. svargeṣūpapadyate. kṣipraṃ ca parinirvāti.",
  "SA01mkarmviu:332": "a)",
  "SA01mkarmviu:333_0": "yathoktam abhidharme cakravartisūtre. kasya karmaṇo vipākena rājñaś cakravartinaḥ",
  "SA01mkarmviu:333_1": "strīratnasya romakūpebhyaḥ śarīrād gandho nirgacchati. tadyathā gandhasamudgakasya.",
  "SA01mkarmviu:333_2": "dīrgharātraṃ tayā striyā caityagarbhagṛheṣu gandhopalepanāni dattāni. surabhīṇi ca",
  "SA01mkarmviu:333_3": "puṣpāṇi dhūpaś ca dattāḥ. stūpeṣu ca gandhasnāpanāni kṛtāni. tasya karmaṇo vipākena",
  "SA01mkarmviu:333_4": "rājñaś cakravartinaḥ strīratnasya śarīrād evaṃrūpo gandho nirgacchati. tadyathā gandhakaraṇḍasya.",
  "SA01mkarmviu:333_5": "ime daśa guṇā gandhapradānasya.",
  "SA01mkarmviu:334": "[MKV_104]",
  "SA01mkarmviu:335_0": "LXXVII. katame daśa guṇāḥ pravrajyāyāḥ. ucyate. putrabhāryaduhitṛdhanatṛṣṇāsya na",
  "SA01mkarmviu:335_1": "bhavati. kāmasya parigraho na bhavati. araṇyavāse prītiṃ pratilabhate. buddhagocaraṃ",
  "SA01mkarmviu:335_2": "sevate. bālagocaraṃ vivarjayati. durgatigamanīyān dharmān vivarjayati. sugatigamanīyān",
  "SA01mkarmviu:335_3": "dharmān sevate. devā asya spṛhayanti. nityaṃ sugatavacane pravrajyāṃ pratilabhate.",
  "SA01mkarmviu:335_4": "ime daśa guṇāḥ pravrajyāyā bhavanti.",
  "SA01mkarmviu:336_0": "LXXVIII. katame daśa guṇā araṇyavāsasya. ucyate. saṃgaṇikā vivarjayati. pravivekaṃ",
  "SA01mkarmviu:336_1": "sevate. dhyānālambanaṃ cittaṃ bhavati. na ca bahukarmakṛtyatāṃ prāpnoti. buddhānāṃ",
  "SA01mkarmviu:336_2": "smṛtiṃ yāti. prītisukhasaumanasyaṃ kāyo na jahāti. antarāyāś ca na bhavanti. brahmacaryasya",
  "SA01mkarmviu:336_3": "alpāyāsena samādhim adhigacchati. uddiṣṭaṃ cāsya padavyañjanaṃ na naśyati. yathāśrutānāṃ",
  "SA01mkarmviu:336_4": "dharmāṇāṃ vistareṇārtham ājānati. ime daśa guṇā araṇyavāsasya.",
  "SA01mkarmviu:337_0": "LXXIX. katame daśa guṇāḥ paiṇḍapātikatve. ucyate. caṅkramo 'sya upārjito bhavati.",
  "SA01mkarmviu:337_1": "gocaro 'sya prahato bhavati. māno 'sya nihato [MKV_105] bhavati. ātmānaṃ lābhena",
  "SA01mkarmviu:337_2": "yojayati. parān puṇye pratiṣṭhāpayati. śāstuḥ śāsanaṃ dīpayati. paścimāyā janatāyā",
  "SA01mkarmviu:337_3": "ālokaḥ kṛto bhavati. sabrahmacāriṇām upaghātaḥ kṛto na bhavati. nīcacittam upasthāpitaṃ",
  "SA01mkarmviu:337_4": "bhavati. piṇḍapātaparacittasya bhikṣoḥ sarvā diśo 'pratikūlā bhavanti gamanāya. ime",
  "SA01mkarmviu:337_5": "daśa guṇāḥ piṇḍapātikatve.",
  "SA01mkarmviu:338_0": "LXXX. daśa vaiśāradyāni. katamāni daśa. ucyate. viśārado grāmaṃ praviśati. viśārado",
  "SA01mkarmviu:338_1": "grāmān niṣkrāmati. viśāradaḥ piṇḍapātaṃ paribhuṅkte. viśāradaḥ pariṣadi dharmaṃ deśayati.",
  "SA01mkarmviu:338_2": "viśāradaḥ saṃghamadhyam avatarati. viśārada ācāryopādhyāyān upasaṃkrāmati. viśārado",
  "SA01mkarmviu:338_3": "maitracittaḥ śiṣyān anuśāsti. viśāradaś cīvarapiiiḍapātaśayanāsanaglānapratyayabhaiṣajyapariṣkārān",
  "SA01mkarmviu:338_4": "paribhuṅkte. grāhyaṃ cāsya vaco bhavati. imāni daśa vaiśāradyāni.",
  "SA01mkarmviu:339": "karmavibhaṅgasūtraṃ samāptam"
}