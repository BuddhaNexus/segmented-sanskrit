{
    "GE07mbh_06_u:001.000-0001_01": "nārāyaṇaṃ namaskṛtya naraṃ caiva narottamam",
    "GE07mbh_06_u:001.000-0001_02": "devīṃ sarasvatīṃ caiva tato jayam udīrayet",
    "GE07mbh_06_u:001.000-0002_01": "vyāsaṃ vasiṣṭhanaptāraṃ śakteḥ pautram akalmaṣam",
    "GE07mbh_06_u:001.000-0002_02": "parāśarātmajaṃ vande śukatātaṃ taponidhim",
    "GE07mbh_06_u:001.000-0002_03": "vyāsāya viṣṇurūpāya vyāsarūpāya viṣṇave",
    "GE07mbh_06_u:001.000-0002_04": "namo vai brahmanidhaye vāsiṣṭhāya namo namaḥ",
    "GE07mbh_06_u:001.001": "janamejaya uvāca",
    "GE07mbh_06_u:001.001a": "kathaṃ yuyudhire vīrāḥ kurupāṇḍavasomakāḥ",
    "GE07mbh_06_u:001.001c": "pārthivāś ca mahābhāgā nānādeśasamāgatāḥ",
    "GE07mbh_06_u:001.001d-0003_01": "pratyayudhyanta samare bhīṣmeṇāmitrakarṣiṇā",
    "GE07mbh_06_u:001.001d-0003_02": "kathaṃ vā kauravāḥ sarve bhīmasene camūpatau",
    "GE07mbh_06_u:001.001d-0004_01": "niveśaṃ cakrire yoddhuṃ tan me śaṃsa mahāmate",
    "GE07mbh_06_u:001.002": "vaiśaṃpāyana uvāca",
    "GE07mbh_06_u:001.002a": "yathā yuyudhire vīrāḥ kurupāṇḍavasomakāḥ",
    "GE07mbh_06_u:001.002c": "kurukṣetre tapaḥkṣetre śṛṇu tat pṛthivīpate",
    "GE07mbh_06_u:001.003a": "avatīrya kurukṣetraṃ pāṇḍavāḥ sahasomakāḥ",
    "GE07mbh_06_u:001.003c": "kauravān abhyavartanta jigīṣanto mahābalāḥ",
    "GE07mbh_06_u:001.004a": "vedādhyayanasaṃpannāḥ sarve yuddhābhinandinaḥ",
    "GE07mbh_06_u:001.004c": "āśaṃsanto jayaṃ yuddhe vadhaṃ vābhimukhā raṇe",
    "GE07mbh_06_u:001.004d-0005_01": "pūrvabhāge tu kṣetrasya sthitāḥ pratyaṅmukhā yudhi",
    "GE07mbh_06_u:001.005a": "abhiyāya ca durdharṣāṃ dhārtarāṣṭrasya vāhinīm",
    "GE07mbh_06_u:001.005c": "prāṅmukhāḥ paścime bhāge nyaviśanta sasainikāḥ",
    "GE07mbh_06_u:001.006a": "samantapañcakād bāhyaṃ śibirāṇi sahasraśaḥ",
    "GE07mbh_06_u:001.006c": "kārayām āsa vidhivat kuntīputro yudhiṣṭhiraḥ",
    "GE07mbh_06_u:001.007a": "śūnyeva pṛthivī sarvā",
    "GE07mbh_06_u:001.007c": "niraśvapuruṣā cāsīd rathakuñjaravarjitā",
    "GE07mbh_06_u:001.008a": "yāvat tapati sūryo hi jambūdvīpasya maṇḍalam",
    "GE07mbh_06_u:001.008c": "tāvad eva samāvṛttaṃ balaṃ pārthivasattama",
    "GE07mbh_06_u:001.009a": "ekasthāḥ sarvavarṇās te maṇḍalaṃ bahuyojanam",
    "GE07mbh_06_u:001.009c": "paryākrāmanta deśāṃś ca nadīḥ śailān vanāni ca",
    "GE07mbh_06_u:001.010a": "teṣāṃ yudhiṣṭhiro rājā sarveṣāṃ puruṣarṣabha",
    "GE07mbh_06_u:001.010c": "ādideśa savāhānāṃ bhakṣyabhojyam anuttamam",
    "GE07mbh_06_u:001.011a": "saṃjñāś ca vividhās tās tās teṣāṃ cakre yudhiṣṭhiraḥ",
    "GE07mbh_06_u:001.011c": "evaṃvādī veditavyaḥ pāṇḍaveyo 'yam ity uta",
    "GE07mbh_06_u:001.012a": "abhijñānāni sarveṣāṃ saṃjñāś cābharaṇāni ca",
    "GE07mbh_06_u:001.012c": "yojayām āsa kauravyo yuddhakāla upasthite",
    "GE07mbh_06_u:001.013a": "dṛṣṭvā dhvajāgraṃ pārthānāṃ dhārtarāṣṭro mahāmanāḥ",
    "GE07mbh_06_u:001.013c": "saha sarvair mahīpālaiḥ pratyavyūhata pāṇḍavān",
    "GE07mbh_06_u:001.014a": "pāṇḍureṇātapatreṇa dhriyamāṇena mūrdhani",
    "GE07mbh_06_u:001.014c": "madhye nāgasahasrasya bhrātṛbhiḥ parivāritam",
    "GE07mbh_06_u:001.015a": "dṛṣṭvā duryodhanaṃ hṛṣṭāḥ sarve pāṇḍavasainikāḥ",
    "GE07mbh_06_u:001.015a-0006_01": ". . . . . . . . prahṛṣṭavadanaṃ tataḥ",
    "GE07mbh_06_u:001.015a-0006_02": "āyodhanaṃ praviviśuḥ . . . . . . . .",
    "GE07mbh_06_u:001.015c": "dadhmuḥ sarve mahāśaṅkhān bherīr jaghnuḥ sahasraśaḥ",
    "GE07mbh_06_u:001.016a": "tataḥ prahṛṣṭāṃ svāṃ senām abhivīkṣyātha pāṇḍavāḥ",
    "GE07mbh_06_u:001.016c": "babhūvur hṛṣṭamanaso vāsudevaś ca vīryavān",
    "GE07mbh_06_u:001.017a": "tato yodhān harṣayantau",
    "GE07mbh_06_u:001.017c": "dadhmatuḥ puruṣavyāghrau divyau śaṅkhau rathe sthitau",
    "GE07mbh_06_u:001.018a": "pāñcajanyasya nirghoṣaṃ devadattasya cobhayoḥ",
    "GE07mbh_06_u:001.018c": "śrutvā savāhanā yodhāḥ śakṛnmūtraṃ prasusruvuḥ",
    "GE07mbh_06_u:001.019a": "yathā siṃhasya nadataḥ svanaṃ śrutvetare mṛgāḥ",
    "GE07mbh_06_u:001.019c": "traseyus tadvad evāsīd dhārtarāṣṭrabalaṃ tadā",
    "GE07mbh_06_u:001.020a": "udatiṣṭhad rajo bhaumaṃ na prājñāyata kiṃ cana",
    "GE07mbh_06_u:001.020c": "antardhīyata cādityaḥ sainyena rajasāvṛtaḥ",
    "GE07mbh_06_u:001.021a": "vavarṣa cātra parjanyo māṃsaśoṇitavṛṣṭimān",
    "GE07mbh_06_u:001.021c": "vyukṣan sarvāṇy anīkāni tad adbhutam ivābhavat",
    "GE07mbh_06_u:001.022a": "vāyus tataḥ prādurabhūn nīcaiḥ śarkarakarṣaṇaḥ",
    "GE07mbh_06_u:001.022c": "vinighnaṃs tāny anīkāni vidhamaṃś caiva tad rajaḥ",
    "GE07mbh_06_u:001.023a": "ubhe sene tadā rājan yuddhāya mudite bhṛśam",
    "GE07mbh_06_u:001.023c": "kurukṣetre sthite yatte sāgarakṣubhitopame",
    "GE07mbh_06_u:001.024a": "tayos tu senayor āsīd adbhutaḥ sa samāgamaḥ",
    "GE07mbh_06_u:001.024c": "yugānte samanuprāpte dvayoḥ sāgarayor iva",
    "GE07mbh_06_u:001.025a": "śūnyāsīt pṛthivī sarvā",
    "GE07mbh_06_u:001.025c": "tena senāsamūhena samānītena kauravaiḥ",
    "GE07mbh_06_u:001.025d-0007_01": "tatas te samayaṃ yuddhe syāt prītiś ca parasparam",
    "GE07mbh_06_u:001.025d-0008_01": "samantān nagakalpena garjamānena *rvataḥ",
    "GE07mbh_06_u:001.026a": "tatas te samayaṃ cakruḥ kurupāṇḍavasomakāḥ",
    "GE07mbh_06_u:001.026c": "dharmāṃś ca sthāpayām āsur yuddhānāṃ bharatarṣabha",
    "GE07mbh_06_u:001.027a": "nivṛtte caiva no yuddhe prītiś ca syāt parasparam",
    "GE07mbh_06_u:001.027c": "yathāpuraṃ yathāyogaṃ na ca syāc chalanaṃ punaḥ",
    "GE07mbh_06_u:001.028a": "vācā yuddhe pravṛtte no vācaiva pratiyodhanam",
    "GE07mbh_06_u:001.028c": "niṣkrāntaḥ pṛtanāmadhyān na hantavyaḥ kathaṃ cana",
    "GE07mbh_06_u:001.029a": "rathī ca rathinā yodhyo gajena gajadhūrgataḥ",
    "GE07mbh_06_u:001.029c": "aśvenāśvī padātiś ca padātenaiva bhārata",
    "GE07mbh_06_u:001.030a": "yathāyogaṃ yathāvīryaṃ yathotsāhaṃ yathāvayaḥ",
    "GE07mbh_06_u:001.030c": "samābhāṣya prahartavyaṃ na viśvaste na vihvale",
    "GE07mbh_06_u:001.031a": "pareṇa saha saṃyuktaḥ pramatto vimukhas tathā",
    "GE07mbh_06_u:001.031c": "kṣīṇaśastro vivarmā ca na hantavyaḥ kathaṃ cana",
    "GE07mbh_06_u:001.032a": "na sūteṣu na dhuryeṣu na ca śastropanāyiṣu",
    "GE07mbh_06_u:001.032c": "na bherīśaṅkhavādeṣu prahartavyaṃ kathaṃ cana",
    "GE07mbh_06_u:001.033a": "evaṃ te samayaṃ kṛtvā kurupāṇḍavasomakāḥ",
    "GE07mbh_06_u:001.033c": "vismayaṃ paramaṃ jagmuḥ prekṣamāṇāḥ parasparam",
    "GE07mbh_06_u:001.034a": "niviśya ca mahātmānas tatas te puruṣarṣabhāḥ",
    "GE07mbh_06_u:001.034c": "hṛṣṭarūpāḥ sumanaso babhūvuḥ sahasainikāḥ",
    "GE07mbh_06_u:002.001": "vaiśaṃpāyana uvāca",
    "GE07mbh_06_u:002.001a": "tataḥ pūrvāpare saṃdhye samīkṣya bhagavān ṛṣiḥ",
    "GE07mbh_06_u:002.001c": "sarvavedavidāṃ śreṣṭho vyāsaḥ satyavatīsutaḥ",
    "GE07mbh_06_u:002.002a": "bhaviṣyati raṇe ghore bharatānāṃ pitāmahaḥ",
    "GE07mbh_06_u:002.002c": "pratyakṣadarśī bhagavān",
    "GE07mbh_06_u:002.003a": "vaicitravīryaṃ rājānaṃ sa rahasyaṃ bravīd idam",
    "GE07mbh_06_u:002.003c": "śocantam ārtaṃ dhyāyantaṃ putrāṇām anayaṃ tadā",
    "GE07mbh_06_u:002.004": "vyāsa uvāca",
    "GE07mbh_06_u:002.004a": "rājan parītakālās te putrāś cānye ca bhūmipāḥ",
    "GE07mbh_06_u:002.004c": "te haniṣyanti saṃgrāme samāsādyetaretaram",
    "GE07mbh_06_u:002.005a": "teṣu kālaparīteṣu vinaśyatsu ca bhārata",
    "GE07mbh_06_u:002.005c": "kālaparyāyam ājñāya mā sma śoke manaḥ kṛthāḥ",
    "GE07mbh_06_u:002.006a": "yadi tv icchasi saṃgrāme draṣṭum enaṃ viśāṃ pate",
    "GE07mbh_06_u:002.006c": "cakṣur dadāni te hanta yuddham etan niśāmaya",
    "GE07mbh_06_u:002.007": "dhṛtarāṣṭra uvāca",
    "GE07mbh_06_u:002.007a": "na rocaye jñātivadhaṃ draṣṭuṃ brahmarṣisattama",
    "GE07mbh_06_u:002.007c": "yuddham etat tv aśeṣeṇa śṛṇuyāṃ tava tejasā",
    "GE07mbh_06_u:002.008": "vaiśaṃpāyana uvāca",
    "GE07mbh_06_u:002.008a": "tasminn anicchati draṣṭuṃ saṃgrāmaṃ śrotum icchati",
    "GE07mbh_06_u:002.008c": "varāṇām īśvaro dātā saṃjayāya varaṃ dadau",
    "GE07mbh_06_u:002.009": "vyāsa uvāca",
    "GE07mbh_06_u:002.009a": "eṣa te saṃjayo rājan yuddham etad vadiṣyati",
    "GE07mbh_06_u:002.009c": "etasya sarvaṃ saṃgrāme naparokṣaṃ bhaviṣyati",
    "GE07mbh_06_u:002.010a": "cakṣuṣā saṃjayo rājan divyenaiṣa samanvitaḥ",
    "GE07mbh_06_u:002.010c": "kathayiṣyati te yuddhaṃ sarvajñaś ca bhaviṣyati",
    "GE07mbh_06_u:002.011a": "prakāśaṃ vā rahasyaṃ vā rātrau vā yadi vā divā",
    "GE07mbh_06_u:002.011c": "manasā cintitam api sarvaṃ vetsyati saṃjayaḥ",
    "GE07mbh_06_u:002.012a": "nainaṃ śastrāṇi bhetsyanti nainaṃ bādhiṣyate śramaḥ",
    "GE07mbh_06_u:002.012c": "gāvalgaṇir ayaṃ jīvan yuddhād asmād vimokṣyate",
    "GE07mbh_06_u:002.013a": "ahaṃ ca kīrtim eteṣāṃ kurūṇāṃ bharatarṣabha",
    "GE07mbh_06_u:002.013c": "pāṇḍavānāṃ ca sarveṣāṃ prathayiṣyāmi mā śucaḥ",
    "GE07mbh_06_u:002.014a": "diṣṭam etat purā caiva nātra śocitum arhasi",
    "GE07mbh_06_u:002.014c": "na caiva śakyaṃ saṃyantuṃ yato dharmas tato jayaḥ",
    "GE07mbh_06_u:002.015": "vaiśaṃpāyana uvāca",
    "GE07mbh_06_u:002.015a": "evam uktvā sa bhagavān kurūṇāṃ prapitāmahaḥ",
    "GE07mbh_06_u:002.015c": "punar eva mahābāhuṃ dhṛtarāṣṭram uvāca ha",
    "GE07mbh_06_u:002.016a": "iha yuddhe mahārāja bhaviṣyati mahān kṣayaḥ",
    "GE07mbh_06_u:002.016c": "yathemāni nimittāni bhayāyādyopalakṣaye",
    "GE07mbh_06_u:002.017a": "śyenā gṛdhrāś ca kākāś ca kaṅkāś ca sahitā balaiḥ",
    "GE07mbh_06_u:002.017c": "saṃpatanti vanānteṣu samavāyāṃś ca kurvate",
    "GE07mbh_06_u:002.018a": "atyugraṃ ca prapaśyanti yuddham ānandino dvijāḥ",
    "GE07mbh_06_u:002.018c": "kravyādā bhakṣayiṣyanti māṃsāni gajavājinām",
    "GE07mbh_06_u:002.019a": "khaṭākhaṭeti vāśanto bhairavaṃ bhayavedinaḥ",
    "GE07mbh_06_u:002.019c": "kahvāḥ prayānti madhyena dakṣiṇām abhito diśam",
    "GE07mbh_06_u:002.020a": "ubhe pūrvāpare saṃdhye nityaṃ paśyāmi bhārata",
    "GE07mbh_06_u:002.020a-0009_01": ". . . . . . . . rajoyukte ca bhārata",
    "GE07mbh_06_u:002.020a-0009_02": "durnimittāni sarvāṇi . . . . . . . .",
    "GE07mbh_06_u:002.020c": "udayāstamane sūryaṃ kabandhaiḥ parivāritam",
    "GE07mbh_06_u:002.021a": "śvetalohitaparyantāḥ kṛṣṇagrīvāḥ savidyutaḥ",
    "GE07mbh_06_u:002.021c": "trivarṇāḥ parighāḥ saṃdhau bhānum āvārayanty uta",
    "GE07mbh_06_u:002.022a": "jvalitārkendunakṣatraṃ nirviśeṣadinakṣapam",
    "GE07mbh_06_u:002.022c": "ahorātraṃ mayā dṛṣṭaṃ tatkṣayāya bhaviṣyati",
    "GE07mbh_06_u:002.023a": "alakṣyaḥ prabhayā hīnaḥ paurṇamāsīṃ ca kārttikīm",
    "GE07mbh_06_u:002.023c": "candro 'bhūd agnivarṇaś ca samavarṇe nabhastale",
    "GE07mbh_06_u:002.024a": "svapsyanti nihatā vīrā bhūmim āvṛtya pārthivāḥ",
    "GE07mbh_06_u:002.024c": "rājāno rājaputrāś ca śūrāḥ parighabāhavaḥ",
    "GE07mbh_06_u:002.025a": "antarikṣe varāhasya vṛṣadaṃśasya",
    "GE07mbh_06_u:002.025c": "praṇādaṃ yudhyato rātrau raudraṃ nityaṃ pralakṣaye",
    "GE07mbh_06_u:002.026a": "devatāpratimāś cāpi kampanti ca hasanti ca",
    "GE07mbh_06_u:002.026c": "vamanti rudhiraṃ cāsyaiḥ svidyanti prapatanti ca",
    "GE07mbh_06_u:002.027a": "anāhatā dundubhayaḥ praṇadanti viśāṃ pate",
    "GE07mbh_06_u:002.027c": "ayuktāś ca pravartante kṣatriyāṇāṃ mahārathāḥ",
    "GE07mbh_06_u:002.028a": "kokilāḥ śatapatrāś ca cāṣā bhāsāḥ śukās tathā",
    "GE07mbh_06_u:002.028c": "sārasāś ca mayūrāś ca vāco muñcanti dāruṇāḥ",
    "GE07mbh_06_u:002.029a": "gṛhītaśastrābharaṇā varmiṇo vājipṛṣṭhagāḥ",
    "GE07mbh_06_u:002.029c": "aruṇodayeṣu dṛśyante śataśaḥ śalabhavrajāḥ",
    "GE07mbh_06_u:002.030a": "ubhe saṃdhye prakāśete diśāṃ dāhasamanvite",
    "GE07mbh_06_u:002.030c": "āsīd rudhiravarṣaṃ ca asthivarṣaṃ ca bhārata",
    "GE07mbh_06_u:002.031a": "yā caiṣā viśrutā rājaṃs trailokye sādhusaṃmatā",
    "GE07mbh_06_u:002.031c": "arundhatī tayāpy eṣa vasiṣṭhaḥ pṛṣṭhataḥ kṛtaḥ",
    "GE07mbh_06_u:002.032a": "rohiṇīṃ pīḍayann eṣa sthito rājañ śanaiścaraḥ",
    "GE07mbh_06_u:002.032c": "vyāvṛttaṃ lakṣma somasya bhaviṣyati mahad bhayam",
    "GE07mbh_06_u:002.033a": "anabhre ca mahāghoraṃ stanitaṃ śrūyate 'niśam",
    "GE07mbh_06_u:002.033c": "vāhanānāṃ ca rudatāṃ prapatanty aśrubindavaḥ",
    "GE07mbh_06_u:003.001": "vyāsa uvāca",
    "GE07mbh_06_u:003.001a": "kharā goṣu prajāyante ramante mātṛbhiḥ sutāḥ",
    "GE07mbh_06_u:003.001c": "anārtavaṃ puṣpaphalaṃ darśayanti vane drumāḥ",
    "GE07mbh_06_u:003.002a": "garbhiṇyo rājaputryaś ca janayanti vibhīṣaṇān",
    "GE07mbh_06_u:003.002c": "kravyādān pakṣiṇaś caiva gomāyūn aparān mṛgān",
    "GE07mbh_06_u:003.003a": "triviṣāṇāś caturnetrāḥ pañcapādā dvimehanāḥ",
    "GE07mbh_06_u:003.003c": "dviśīrṣāś ca dvipucchāś ca daṃṣṭriṇaḥ paśavo 'śivāḥ",
    "GE07mbh_06_u:003.004a": "jāyante vivṛtāsyāś ca vyāharanto 'śivā giraḥ",
    "GE07mbh_06_u:003.004c": "tripadāḥ śikhinas tārkṣyāś caturdaṃṣṭrā viṣāṇinaḥ",
    "GE07mbh_06_u:003.005a": "tathaivānyāś ca dṛśyante striyaś ca brahmavādinām",
    "GE07mbh_06_u:003.005c": "vainateyān mayūrāṃś ca janayantyaḥ pure tava",
    "GE07mbh_06_u:003.006a": "govatsaṃ vaḍavā sūte śvā sṛgālaṃ mahīpate",
    "GE07mbh_06_u:003.006c": "krakarāñ śārikāś caiva śukāṃś cāśubhavādinaḥ",
    "GE07mbh_06_u:003.007a": "striyaḥ kāś cit prajāyante catasraḥ pañca kanyakāḥ",
    "GE07mbh_06_u:003.007c": "tā jātamātrā nṛtyanti gāyanti ca hasanti ca",
    "GE07mbh_06_u:003.008a": "pṛthagjanasya kuḍakāḥ stanapāḥ stenaveśmani",
    "GE07mbh_06_u:003.008c": "nṛtyanti parigāyanti vedayanto mahad bhayam",
    "GE07mbh_06_u:003.009a": "pratimāś cālikhanty anye saśastrāḥ kālacoditāḥ",
    "GE07mbh_06_u:003.009c": "anyonyam abhidhāvanti śiśavo daṇḍapāṇayaḥ",
    "GE07mbh_06_u:003.009e": "uparundhanti kṛtvā ca nagarāṇi yuyutsavaḥ",
    "GE07mbh_06_u:003.010a": "padmotpalāni vṛkṣeṣu jāyante kumudāni ca",
    "GE07mbh_06_u:003.010c": "viṣvagvātāś ca vānty ugrā rajo na vyupaśāmyati",
    "GE07mbh_06_u:003.011a": "abhīkṣṇaṃ kampate bhūmir arkaṃ rāhus tathāgrasat",
    "GE07mbh_06_u:003.011c": "śveto grahas tathā citrāṃ samatikramya tiṣṭhati",
    "GE07mbh_06_u:003.012a": "abhāvaṃ hi viśeṣeṇa kurūṇāṃ pratipaśyati",
    "GE07mbh_06_u:003.012c": "dhūmaketur mahāghoraḥ puṣyam ākramya tiṣṭhati",
    "GE07mbh_06_u:003.013a": "senayor aśivaṃ ghoraṃ kariṣyati mahāgrahaḥ",
    "GE07mbh_06_u:003.013c": "maghāsv aṅgārako vakraḥ śravaṇe ca bṛhaspatiḥ",
    "GE07mbh_06_u:003.014a": "bhāgyaṃ nakṣatram ākramya sūryaputreṇa pīḍyate",
    "GE07mbh_06_u:003.014c": "śukraḥ proṣṭhapade pūrve samāruhya viśāṃ pate",
    "GE07mbh_06_u:003.014e": "uttare tu parikramya sahitaḥ pratyudīkṣate",
    "GE07mbh_06_u:003.015a": "śyāmo grahaḥ prajvalitaḥ sadhūmaḥ sahapāvakaḥ",
    "GE07mbh_06_u:003.015c": "aindraṃ tejasvi nakṣatraṃ jyeṣṭhām ākramya tiṣṭhati",
    "GE07mbh_06_u:003.016a": "dhruvaḥ prajvalito ghoram apasavyaṃ pravartate",
    "GE07mbh_06_u:003.016b-0010_01": "rohiṇīṃ pīḍayaty evam ubhau ca śaśibhāskarau",
    "GE07mbh_06_u:003.016c": "citrāsvātyantare caiva dhiṣṭhitaḥ paruṣo grahaḥ",
    "GE07mbh_06_u:003.017a": "vakrānuvakraṃ kṛtvā ca śravaṇe pāvakaprabhaḥ",
    "GE07mbh_06_u:003.017c": "brahmarāśiṃ samāvṛtya lohitāṅgo vyavasthitaḥ",
    "GE07mbh_06_u:003.018a": "sarvasasyapraticchannā pṛthivī phalamālinī",
    "GE07mbh_06_u:003.018c": "pañcaśīrṣā yavāś caiva śataśīrṣāś ca śālayaḥ",
    "GE07mbh_06_u:003.019a": "pradhānāḥ sarvalokasya yāsv āyattam idaṃ jagat",
    "GE07mbh_06_u:003.019c": "tā gāvaḥ prasnutā vatsaiḥ śoṇitaṃ prakṣaranty uta",
    "GE07mbh_06_u:003.020a": "niścerur apidhānebhyaḥ khaḍgāḥ prajvalitā bhṛśam",
    "GE07mbh_06_u:003.020c": "vyaktaṃ paśyanti śastrāṇi saṃgrāmaṃ samupasthitam",
    "GE07mbh_06_u:003.021a": "agnivarṇā yathā bhāsaḥ śastrāṇām udakasya ca",
    "GE07mbh_06_u:003.021c": "kavacānāṃ dhvajānāṃ ca bhaviṣyati mahān kṣayaḥ",
    "GE07mbh_06_u:003.021d-0011_01": "pṛthivī śoṇitāvartā dhvajoḍupasamākulā",
    "GE07mbh_06_u:003.021d-0011_02": "kurūṇāṃ vaiśase rājan pāṇḍavaiḥ saha bhārata",
    "GE07mbh_06_u:003.022a": "dikṣu prajvalitāsyāś ca vyāharanti mṛgadvijāḥ",
    "GE07mbh_06_u:003.022c": "atyāhitaṃ darśayanto vedayanti mahad bhayam",
    "GE07mbh_06_u:003.023a": "ekapakṣākṣicaraṇaḥ śakuniḥ khacaro niśi",
    "GE07mbh_06_u:003.023c": "raudraṃ vadati saṃrabdhaḥ śoṇitaṃ chardayan muhuḥ",
    "GE07mbh_06_u:003.024a": "grahau tāmrāruṇaśikhau prajvalantāv iva sthitau",
    "GE07mbh_06_u:003.024c": "saptarṣīṇām udārāṇāṃ samavacchādya vai prabhām",
    "GE07mbh_06_u:003.025a": "saṃvatsarasthāyinau ca grahau prajvalitāv ubhau",
    "GE07mbh_06_u:003.025c": "viśākhayoḥ samīpasthau bṛhaspatiśanaiścarau",
    "GE07mbh_06_u:003.026a": "kṛttikāsu grahas tīvro nakṣatre prathame jvalan",
    "GE07mbh_06_u:003.026c": "vapūṃṣy apaharan bhāsā dhūmaketur iva sthitaḥ",
    "GE07mbh_06_u:003.026d-0012_01": "viṣamaṃ vedayanty eta ākrandajananaṃ mahat",
    "GE07mbh_06_u:003.027a": "triṣu pūrveṣu sarveṣu nakṣatreṣu viśāṃ pate",
    "GE07mbh_06_u:003.027c": "budhaḥ saṃpatate 'bhīkṣṇaṃ janayan sumahad bhayam",
    "GE07mbh_06_u:003.028a": "caturdaśīṃ pañcadaśīṃ bhūtapūrvāṃ ca ṣoḍaśīm",
    "GE07mbh_06_u:003.028c": "imāṃ tu nābhijānāmi amāvāsyāṃ trayodaśīm",
    "GE07mbh_06_u:003.029a": "candrasūryāv ubhau grastāv ekamāse trayodaśīm",
    "GE07mbh_06_u:003.029c": "aparvaṇi grahāv etau prajāḥ saṃkṣapayiṣyataḥ",
    "GE07mbh_06_u:003.030a": "rajovṛtā diśaḥ sarvāḥ pāṃsuvarṣaiḥ samantataḥ",
    "GE07mbh_06_u:003.030c": "utpātameghā raudrāś ca rātrau varṣanti śoṇitam",
    "GE07mbh_06_u:003.031a": "māṃsavarṣaṃ punas tīvram āsīt kṛṣṇacaturdaśīm",
    "GE07mbh_06_u:003.031c": "ardharātre mahāghoram atṛpyaṃs tatra rākṣasāḥ",
    "GE07mbh_06_u:003.032a": "pratisroto 'vahan nadyaḥ saritaḥ śoṇitodakāḥ",
    "GE07mbh_06_u:003.032c": "phenāyamānāḥ kūpāś ca nardanti vṛṣabhā iva",
    "GE07mbh_06_u:003.032e": "patanty ulkāḥ sanirghātāḥ śuṣkāśanivimiśritāḥ",
    "GE07mbh_06_u:003.033a": "adya caiva niśāṃ vyuṣṭām udaye bhānur āhataḥ",
    "GE07mbh_06_u:003.033c": "jvalantībhir maholkābhiś caturbhiḥ sarvatodiśam",
    "GE07mbh_06_u:003.034a": "ādityam upatiṣṭhadbhis tatra coktaṃ maharṣibhiḥ",
    "GE07mbh_06_u:003.034c": "bhūmipālasahasrāṇāṃ bhūmiḥ pāsyati śoṇitam",
    "GE07mbh_06_u:003.035a": "kailāsamandarābhyāṃ tu tathā himavato gireḥ",
    "GE07mbh_06_u:003.035c": "sahasraśo mahāśabdaṃ śikharāṇi patanti ca",
    "GE07mbh_06_u:003.036a": "mahābhūtā bhūmikampe caturaḥ sāgarān pṛthak",
    "GE07mbh_06_u:003.036c": "velām udvartayanti sma kṣobhayantaḥ punaḥ punaḥ",
    "GE07mbh_06_u:003.037a": "vṛkṣān unmathya vānty ugrā vātāḥ śarkarakarṣiṇaḥ",
    "GE07mbh_06_u:003.037b-0013_01": "ābhagnāḥ sumahāvātair aśanībhiḥ samāhatāḥ",
    "GE07mbh_06_u:003.037c": "patanti caityavṛkṣāś ca grāmeṣu nagareṣu ca",
    "GE07mbh_06_u:003.038a": "pītalohitanīlaś ca jvalaty agnir huto dvijaiḥ",
    "GE07mbh_06_u:003.038c": "vāmārciḥ śāvagandhī ca dhūmaprāyaḥ kharasvanaḥ",
    "GE07mbh_06_u:003.038e": "sparśā gandhā rasāś caiva viparītā mahīpate",
    "GE07mbh_06_u:003.039a": "dhūmāyante dhvajā rājñāṃ kampamānā muhur muhuḥ",
    "GE07mbh_06_u:003.039c": "muñcanty aṅgāravarṣāṇi bheryo 'tha paṭahās tathā",
    "GE07mbh_06_u:003.040a": "prāsādaśikharāgreṣu puradvāreṣu caiva hi",
    "GE07mbh_06_u:003.040c": "gṛdhrāḥ paripatanty ugrā vāmaṃ maṇḍalam āśritāḥ",
    "GE07mbh_06_u:003.041a": "pakvāpakveti subhṛśaṃ vāvāśyante vayāṃsi ca",
    "GE07mbh_06_u:003.041c": "nilīyante dhvajāgreṣu kṣayāya pṛthivīkṣitām",
    "GE07mbh_06_u:003.042a": "dhyāyantaḥ prakirantaś ca vālān vepathusaṃyutāḥ",
    "GE07mbh_06_u:003.042c": "rudanti dīnās turagā mātaṅgāś ca sahasraśaḥ",
    "GE07mbh_06_u:003.042d-0014_01": "gṛhakṣa[?kṣe]trakhalādyeṣu valmīkā madhukāni ca",
    "GE07mbh_06_u:003.042d-0014_02": "hastyaśvarathaśālās tu [?su] kapotāś cāśritās tathā",
    "GE07mbh_06_u:003.042d-0014_03": "ete cānye ca bahava utpātā ghoradarśanāḥ",
    "GE07mbh_06_u:003.042d-0014_04": "pṛthivīpālalokānāṃ sarve vai nāśakārakāḥ",
    "GE07mbh_06_u:003.042d-0015_01": "evaṃvidhaṃ durnimittaṃ kṣayāya pṛthivīkṣitām",
    "GE07mbh_06_u:003.042d-0015_02": "bhaumaṃ divyaṃ cāntarikṣaṃ trividhaṃ jāyate 'niśam",
    "GE07mbh_06_u:003.043a": "etac chrutvā bhavān atra prāptakālaṃ vyavasyatām",
    "GE07mbh_06_u:003.043c": "yathā lokaḥ samucchedaṃ nāyaṃ gaccheta bhārata",
    "GE07mbh_06_u:003.044": "vaiśaṃpāyana uvāca",
    "GE07mbh_06_u:003.044a": "pitur vaco niśamyaitad dhṛtarāṣṭro 'bravīd idam",
    "GE07mbh_06_u:003.044c": "diṣṭam etat purā manye bhaviṣyati na saṃśayaḥ",
    "GE07mbh_06_u:003.045a": "kṣatriyāḥ kṣatradharmeṇa vadhyante yadi saṃyuge",
    "GE07mbh_06_u:003.045c": "vīralokaṃ samāsādya sukhaṃ prāpsyanti kevalam",
    "GE07mbh_06_u:003.046a": "iha kīrtiṃ pare loke dīrghakālaṃ mahat sukham",
    "GE07mbh_06_u:003.046c": "prāpsyanti puruṣavyāghrāḥ prāṇāṃs tyaktvā mahāhave",
    "GE07mbh_06_u:004.001": "vaiśaṃpāyana uvāca",
    "GE07mbh_06_u:004.001a": "evam ukto munis tattvaṃ kavīndro rājasattama",
    "GE07mbh_06_u:004.001c": "putreṇa dhṛtarāṣṭreṇa dhyānam anvagamat param",
    "GE07mbh_06_u:004.002a": "punar evābravīd vākyaṃ kālavādī mahātapāḥ",
    "GE07mbh_06_u:004.002c": "asaṃśayaṃ pārthivendra kālaḥ saṃkṣipate jagat",
    "GE07mbh_06_u:004.003a": "sṛjate ca punar lokān neha vidyati śāśvatam",
    "GE07mbh_06_u:004.003c": "jñātīnāṃ ca kurūṇāṃ ca saṃbandhisuhṛdāṃ tathā",
    "GE07mbh_06_u:004.004a": "dharmyaṃ deśaya panthānaṃ samartho hy asi vāraṇe",
    "GE07mbh_06_u:004.004c": "kṣudraṃ jñātivadhaṃ prāhur mā kuruṣva mamāpriyam",
    "GE07mbh_06_u:004.005a": "kālo 'yaṃ putrarūpeṇa tava jāto viśāṃ pate",
    "GE07mbh_06_u:004.005c": "na vadhaḥ pūjyate vede hitaṃ naitat kathaṃ cana",
    "GE07mbh_06_u:004.006a": "hanyāt sa eva yo hanyāt kuladharmaṃ svakāṃ tanum",
    "GE07mbh_06_u:004.006c": "kālenotpathagantāsi śakye sati yathāpathi",
    "GE07mbh_06_u:004.007a": "kulasyāsya vināśāya tathaiva ca mahīkṣitām",
    "GE07mbh_06_u:004.007c": "anartho rājyarūpeṇa tyajyatām asukhāvahaḥ",
    "GE07mbh_06_u:004.008a": "luptaprajñaḥ pareṇāsi dharmaṃ darśaya vai sutān",
    "GE07mbh_06_u:004.008c": "kiṃ te rājyena durdharṣa yena prāpto 'si kilbiṣam",
    "GE07mbh_06_u:004.009a": "yaśo dharmaṃ ca kīrtiṃ ca pālayan svargam āpsyasi",
    "GE07mbh_06_u:004.009c": "labhantāṃ pāṇḍavā rājyaṃ śamaṃ gacchantu kauravāḥ",
    "GE07mbh_06_u:004.009d-0016_01": "yudhiṣṭhiraṃ ca bhīmaṃ ca vārayiṣyāmi saṃyuge",
    "GE07mbh_06_u:004.010a": "evaṃ bruvati viprendre dhṛtarāṣṭro 'mbikāsutaḥ",
    "GE07mbh_06_u:004.010c": "ākṣipya vākyaṃ vākyajño vākpathenāpy ayāt punaḥ",
    "GE07mbh_06_u:004.011": "dhṛtarāṣṭra uvāca",
    "GE07mbh_06_u:004.011a": "yathā bhavān veda tathāsmi vettā; bhāvābhāvau viditau me yathāvat",
    "GE07mbh_06_u:004.011c": "svārthe hi saṃmuhyati tāta loko; māṃ cāpi lokātmakam eva viddhi",
    "GE07mbh_06_u:004.012a": "prasādaye tvām atulaprabhāvaṃ; tvaṃ no gatir darśayitā ca dhīraḥ",
    "GE07mbh_06_u:004.012c": "na cāpi te vaśagā me maharṣe; na kalmaṣaṃ kartum ihārhase mām",
    "GE07mbh_06_u:004.013a": "tvaṃ hi dharmaḥ pavitraṃ ca yaśaḥ kīrtir dhṛtiḥ smṛtiḥ",
    "GE07mbh_06_u:004.013c": "kurūṇāṃ pāṇḍavānāṃ ca mānyaś cāsi pitāmahaḥ",
    "GE07mbh_06_u:004.013d-0017_01": "kuruṣva kāryaṃ yat satyaṃ tvatto mānyo na vidyate",
    "GE07mbh_06_u:004.014": "vyāsa uvāca",
    "GE07mbh_06_u:004.014a": "vaicitravīrya nṛpate yat te manasi vartate",
    "GE07mbh_06_u:004.014c": "abhidhatsva yathākāmaṃ chettāsmi tava saṃśayam",
    "GE07mbh_06_u:004.015": "dhṛtarāṣṭra uvāca",
    "GE07mbh_06_u:004.015a": "yāni liṅgāni saṃgrāme bhavanti vijayiṣyatām",
    "GE07mbh_06_u:004.015c": "tāni sarvāṇi bhagavañ śrotum icchāmi tattvataḥ",
    "GE07mbh_06_u:004.016": "vyāsa uvāca",
    "GE07mbh_06_u:004.016a": "prasannabhāḥ pāvaka ūrdhvaraśmiḥ; pradakṣiṇāvartaśikho vidhūmaḥ",
    "GE07mbh_06_u:004.016c": "puṇyā gandhāś cāhutīnāṃ pravānti; jayasyaitad bhāvino rūpam āhuḥ",
    "GE07mbh_06_u:004.017a": "gambhīraghoṣāś ca mahāsvanāś ca; śaṅkhā mṛdaṅgāś ca nadanti yatra",
    "GE07mbh_06_u:004.017c": "viśuddharaśmis tapanaḥ śaśī ca; jayasyaitad bhāvino rūpam āhuḥ",
    "GE07mbh_06_u:004.018a": "iṣṭā vācaḥ pṛṣṭhato vāyasānāṃ; saṃprasthitānāṃ ca gamiṣyatāṃ ca",
    "GE07mbh_06_u:004.018c": "ye pṛṣṭhatas te tvarayanti rājan; ye tv agratas te pratiṣedhayanti",
    "GE07mbh_06_u:004.019a": "kalyāṇavācaḥ śakunā rājahaṃsāḥ; śukāḥ krauñcāḥ śatapatrāś ca yatra",
    "GE07mbh_06_u:004.019c": "pradakṣiṇāś caiva bhavanti saṃkhye; dhruvaṃ jayaṃ tatra vadanti viprāḥ",
    "GE07mbh_06_u:004.020a": "alaṃkāraiḥ kavacaiḥ ketubhiś ca; mukhaprasādair hemavarṇaiś nṝṇām",
    "GE07mbh_06_u:004.020c": "bhrājiṣmatī duṣpratiprekṣaṇīyā; yeṣāṃ camūs te vijayanti śatrūn",
    "GE07mbh_06_u:004.021a": "hṛṣṭā vācas tathā sattvaṃ yodhānāṃ yatra bhārata",
    "GE07mbh_06_u:004.021c": "na mlāyante srajaś caiva te taranti raṇe ripūn",
    "GE07mbh_06_u:004.022a": "iṣṭo vātaḥ praviṣṭasya dakṣiṇā pravivikṣataḥ",
    "GE07mbh_06_u:004.022c": "paścāt saṃsādhayaty arthaṃ purastāt pratiṣedhate",
    "GE07mbh_06_u:004.023a": "śabdarūparasasparśagandhāś cāviṣkṛtāḥ śubhāḥ",
    "GE07mbh_06_u:004.023c": "sadā yodhāś ca hṛṣṭāś ca yeṣāṃ teṣāṃ dhruvaṃ jayaḥ",
    "GE07mbh_06_u:004.024a": "anv eva vāyavo vānti tathābhrāṇi vayāṃsi ca",
    "GE07mbh_06_u:004.024c": "anuplavante meghāś ca tathaivendradhanūṃṣi ca",
    "GE07mbh_06_u:004.025a": "etāni jayamānānāṃ lakṣaṇāni viśāṃ pate",
    "GE07mbh_06_u:004.025c": "bhavanti viparītāni mumūrṣūṇāṃ janādhipa",
    "GE07mbh_06_u:004.026a": "alpāyāṃ vā mahatyāṃ vā senāyām iti niścitam",
    "GE07mbh_06_u:004.026c": "harṣo yodhagaṇasyaikaṃ jayalakṣaṇam ucyate",
    "GE07mbh_06_u:004.027a": "eko dīrṇo dārayati senāṃ sumahatīm api",
    "GE07mbh_06_u:004.027c": "taṃ dīrṇam anudīryante yodhāḥ śūratamā api",
    "GE07mbh_06_u:004.028a": "durnivāratamā caiva prabhagnā mahatī camūḥ",
    "GE07mbh_06_u:004.028c": "apām iva mahāvegas trastā mṛgagaṇā iva",
    "GE07mbh_06_u:004.029a": "naiva śakyā samādhātuṃ saṃnipāte mahācamūḥ",
    "GE07mbh_06_u:004.029c": "dīrṇā ity eva dīryante yodhāḥ śūratamā api",
    "GE07mbh_06_u:004.029e": "bhītān bhagnāṃś ca saṃprekṣya bhayaṃ bhūyo vivardhate",
    "GE07mbh_06_u:004.030a": "prabhagnā sahasā rājan diśo vibhrāmitā paraiḥ",
    "GE07mbh_06_u:004.030c": "naiva sthāpayituṃ śakyā śūrair api mahācamūḥ",
    "GE07mbh_06_u:004.031a": "saṃbhṛtya mahatīṃ senāṃ caturaṅgāṃ mahīpatiḥ",
    "GE07mbh_06_u:004.031b-0018_01": "śaknoti na samādhātuṃ dīrṇām indrasamo yudhi",
    "GE07mbh_06_u:004.031c": "upāyapūrvaṃ medhāvī yateta satatotthitaḥ",
    "GE07mbh_06_u:004.032a": "upāyavijayaṃ śreṣṭham āhur bhedena madhyamam",
    "GE07mbh_06_u:004.032c": "jaghanya eṣa vijayo yo yuddhena viśāṃ pate",
    "GE07mbh_06_u:004.032e": "mahādoṣaḥ saṃnipātas tato vyaṅgaḥ sa ucyate",
    "GE07mbh_06_u:004.032f-0019_01": "paraspareṇa saṃdṛṣṭā surair api mahācamūḥ",
    "GE07mbh_06_u:004.032f-0019_02": "naiva sthāpayituṃ śakyā prabhagnā bhayavihvalā",
    "GE07mbh_06_u:004.033a": "parasparajñāḥ saṃhṛṣṭā vyavadhūtāḥ suniścitāḥ",
    "GE07mbh_06_u:004.033c": "pañcāśad api ye śūrā mathnanti mahatīṃ camūm",
    "GE07mbh_06_u:004.033e": "atha vā pañca ṣaṭ sapta vijayanty anivartinaḥ",
    "GE07mbh_06_u:004.034a": "na vainateyo garuḍaḥ praśaṃsati mahājanam",
    "GE07mbh_06_u:004.034c": "dṛṣṭvā suparṇopacitiṃ mahatīm api bhārata",
    "GE07mbh_06_u:004.035a": "na bāhulyena senāyā jayo bhavati bhārata",
    "GE07mbh_06_u:004.035c": "adhruvo hi jayo nāma daivaṃ cātra parāyaṇam",
    "GE07mbh_06_u:004.035e": "jayanto hy api saṃgrāme kṣayavanto bhavanty uta",
    "GE07mbh_06_u:005.001": "vaiśaṃpāyana uvāca",
    "GE07mbh_06_u:005.001a": "evam uktvā yayau vyāso dhṛtarāṣṭrāya dhīmate",
    "GE07mbh_06_u:005.001c": "dhṛtarāṣṭro 'pi tac chrutvā dhyānam evānvapadyata",
    "GE07mbh_06_u:005.002a": "sa muhūrtam iva dhyātvā viniḥśvasya muhur muhuḥ",
    "GE07mbh_06_u:005.002c": "saṃjayaṃ saṃśitātmānam apṛcchad bharatarṣabha",
    "GE07mbh_06_u:005.003a": "saṃjayeme mahīpālāḥ śūrā yuddhābhinandinaḥ",
    "GE07mbh_06_u:005.003c": "anyonyam abhinighnanti śastrair uccāvacair api",
    "GE07mbh_06_u:005.004a": "pārthivāḥ pṛthivīhetoḥ",
    "GE07mbh_06_u:005.004c": "na ca śāmyanti nighnanto vardhayanto yamakṣayam",
    "GE07mbh_06_u:005.005a": "bhaumam aiśvaryam icchanto na mṛṣyante parasparam",
    "GE07mbh_06_u:005.005c": "manye bahuguṇā bhūmis tan mamācakṣva saṃjaya",
    "GE07mbh_06_u:005.006a": "bahūni ca sahasrāṇi prayutāny arbudāni ca",
    "GE07mbh_06_u:005.006c": "koṭyaś ca lokavīrāṇāṃ sametāḥ kurujāṅgale",
    "GE07mbh_06_u:005.007a": "deśānāṃ ca parīmāṇaṃ nagarāṇāṃ ca saṃjaya",
    "GE07mbh_06_u:005.007c": "śrotum icchāmi tattvena yata ete samāgatāḥ",
    "GE07mbh_06_u:005.008a": "divyabuddhipradīpena yuktas tvaṃ jñānacakṣuṣā",
    "GE07mbh_06_u:005.008c": "prasādāt tasya viprarṣer vyāsasyāmitatejasaḥ",
    "GE07mbh_06_u:005.009": "saṃjaya uvāca",
    "GE07mbh_06_u:005.009a": "yathāprajñaṃ mahāprājña bhaumān vakṣyāmi te guṇān",
    "GE07mbh_06_u:005.009c": "śāstracakṣur avekṣasva namas te bharatarṣabha",
    "GE07mbh_06_u:005.010a": "dvividhānīha bhūtāni trasāni sthāvarāṇi ca",
    "GE07mbh_06_u:005.010c": "trasānāṃ trividhā yonir aṇḍasvedajarāyujāḥ",
    "GE07mbh_06_u:005.011a": "trasānāṃ khalu sarveṣāṃ śreṣṭhā rājañ jarāyujāḥ",
    "GE07mbh_06_u:005.011c": "jarāyujānāṃ pravarā mānavāḥ paśavaś ca ye",
    "GE07mbh_06_u:005.012a": "nānārūpāṇi bibhrāṇās teṣāṃ bhedāś caturdaśa",
    "GE07mbh_06_u:005.012c": "araṇyavāsinaḥ sapta saptaiṣāṃ grāmavāsinaḥ",
    "GE07mbh_06_u:005.013a": "siṃhavyāghravarāhāś ca mahiṣā vāraṇās tathā",
    "GE07mbh_06_u:005.013c": "ṛkṣāś ca vānarāś caiva saptāraṇyāḥ smṛtā nṛpa",
    "GE07mbh_06_u:005.014a": "gaur ajo manujo meṣo vājyaśvataragardabhāḥ",
    "GE07mbh_06_u:005.014c": "ete grāmyāḥ samākhyātāḥ paśavaḥ sapta sādhubhiḥ",
    "GE07mbh_06_u:005.015a": "ete vai paśavo rājan grāmyāraṇyāś caturdaśa",
    "GE07mbh_06_u:005.015c": "vedoktāḥ pṛthivīpāla yeṣu yajñāḥ pratiṣṭhitāḥ",
    "GE07mbh_06_u:005.016a": "grāmyāṇāṃ puruṣaḥ śreṣṭhaḥ siṃhaś cāraṇyavāsinām",
    "GE07mbh_06_u:005.016c": "sarveṣām eva bhūtānām anyonyenābhijīvanam",
    "GE07mbh_06_u:005.017a": "udbhijjāḥ sthāvarāḥ proktās teṣāṃ pañcaiva jātayaḥ",
    "GE07mbh_06_u:005.017c": "vṛkṣagulmalatāvallyas tvaksārās tṛṇajātayaḥ",
    "GE07mbh_06_u:005.018a": "eṣāṃ viṃśatir ekonā mahābhūteṣu pañcasu",
    "GE07mbh_06_u:005.018c": "caturviṃśatir uddiṣṭā gāyatrī",
    "GE07mbh_06_u:005.019a": "ya etāṃ veda gāyatrīṃ puṇyāṃ sarvaguṇānvitām",
    "GE07mbh_06_u:005.019c": "tattvena bharataśreṣṭha sa lokān na praṇaśyati",
    "GE07mbh_06_u:005.020a": "bhūmau hi jāyate sarvaṃ bhūmau sarvaṃ praṇaśyati",
    "GE07mbh_06_u:005.020c": "bhūmiḥ pratiṣṭhā bhūtānāṃ bhūmir eva parāyaṇam",
    "GE07mbh_06_u:005.021a": "yasya bhūmis tasya sarvaṃ jagat sthāvarajaṅgamam",
    "GE07mbh_06_u:005.021c": "tatrābhigṛddhā rājāno vinighnantītaretaram",
    "GE07mbh_06_u:006.001": "dhṛtarāṣṭra uvāca",
    "GE07mbh_06_u:006.001a": "nadīnāṃ parvatānāṃ ca nāmadheyāni saṃjaya",
    "GE07mbh_06_u:006.001c": "tathā janapadānāṃ ca ye cānye bhūmim āśritāḥ",
    "GE07mbh_06_u:006.002a": "pramāṇaṃ ca pramāṇajña pṛthivyā api sarvaśaḥ",
    "GE07mbh_06_u:006.002c": "nikhilena samācakṣva kānanāni ca saṃjaya",
    "GE07mbh_06_u:006.003": "saṃjaya uvāca",
    "GE07mbh_06_u:006.003a": "pañcemāni mahārāja mahābhūtāni saṃgrahāt",
    "GE07mbh_06_u:006.003c": "jagat sthitāni sarvāṇi samāny āhur manīṣiṇaḥ",
    "GE07mbh_06_u:006.004a": "bhūmir āpas tathā vāyur agnir ākāśam eva ca",
    "GE07mbh_06_u:006.004c": "guṇottarāṇi sarvāṇi teṣāṃ bhūmiḥ pradhānataḥ",
    "GE07mbh_06_u:006.005a": "śabdaḥ sparśaś ca rūpaṃ ca raso gandhaś ca pañcamaḥ",
    "GE07mbh_06_u:006.005c": "bhūmer ete guṇāḥ proktā ṛṣibhis tattvavedibhiḥ",
    "GE07mbh_06_u:006.005d-0020_01": "śabdaḥ sparśaś ca rūpaṃ ca rasaś cāpi prakīrtitāḥ",
    "GE07mbh_06_u:006.006a": "catvāro 'psu guṇā rājan gandhas tatra na vidyate",
    "GE07mbh_06_u:006.006c": "śabdaḥ sparśaś ca rūpaṃ ca tejaso 'tha guṇās trayaḥ",
    "GE07mbh_06_u:006.006e": "śabdaḥ sparśaś ca vāyos tu ākāśe śabda eva ca",
    "GE07mbh_06_u:006.007a": "ete pañca guṇā rājan mahābhūteṣu pañcasu",
    "GE07mbh_06_u:006.007c": "vartante sarvalokeṣu yeṣu lokāḥ pratiṣṭhitāḥ",
    "GE07mbh_06_u:006.008a": "anyonyaṃ nābhivartante sāmyaṃ bhavati vai yadā",
    "GE07mbh_06_u:006.008c": "yadā tu viṣamībhāvam āviśanti parasparam",
    "GE07mbh_06_u:006.008e": "tadā dehair dehavanto vyatirohanti nānyathā",
    "GE07mbh_06_u:006.008f-0021_01": "bhāvaṃ na ca bhajantas te nāśaṃ gacchanti nānyathā",
    "GE07mbh_06_u:006.009a": "ānupūrvyād vinaśyanti jāyante cānupūrvaśaḥ",
    "GE07mbh_06_u:006.009c": "sarvāṇy aparimeyāni tad eṣāṃ rūpam aiśvaram",
    "GE07mbh_06_u:006.010a": "tatra tatra hi dṛśyante dhātavaḥ pāñcabhautikāḥ",
    "GE07mbh_06_u:006.010c": "teṣāṃ manuṣyās tarkeṇa pramāṇāni pracakṣate",
    "GE07mbh_06_u:006.011a": "acintyāḥ khalu ye bhāvā na tāṃs tarkeṇa sādhayet",
    "GE07mbh_06_u:006.011c": "prakṛtibhyaḥ paraṃ yat tu tad acintyasya lakṣaṇam",
    "GE07mbh_06_u:006.012a": "sudarśanaṃ pravakṣyāmi dvīpaṃ te kurunandana",
    "GE07mbh_06_u:006.012c": "parimaṇḍalo mahārāja dvīpo 'sau cakrasaṃsthitaḥ",
    "GE07mbh_06_u:006.013a": "nadījalapraticchannaḥ parvataiś cābhrasaṃnibhaiḥ",
    "GE07mbh_06_u:006.013c": "puraiś ca vividhākārai ramyair janapadais tathā",
    "GE07mbh_06_u:006.014a": "vṛkṣaiḥ puṣpaphalopetaiḥ saṃpannadhanadhānyavān",
    "GE07mbh_06_u:006.014c": "lāvaṇena samudreṇa samantāt parivāritaḥ",
    "GE07mbh_06_u:006.015a": "yathā ca puruṣaḥ paśyed ādarśe mukham ātmanaḥ",
    "GE07mbh_06_u:006.015c": "evaṃ sudarśanadvīpo dṛśyate candramaṇḍale",
    "GE07mbh_06_u:006.016a": "dvir aṃśe pippalas tatra dvir aṃśe ca śaśo mahān",
    "GE07mbh_06_u:006.016c": "sarvauṣadhisamāvāpaiḥ sarvataḥ paribṛṃhitaḥ",
    "GE07mbh_06_u:006.016e": "āpas tato 'nyā vijñeyā eṣa saṃkṣepa ucyate",
    "GE07mbh_06_u:006.016f-0022_01": "tato 'nya ucyate cāyam enaṃ saṃkṣepataḥ śṛṇu",
    "GE07mbh_06_u:007.001": "dhṛtarāṣṭra uvāca",
    "GE07mbh_06_u:007.001a": "ukto dvīpasya saṃkṣepo vistaraṃ brūhi saṃjaya",
    "GE07mbh_06_u:007.001a-0023_01": ". . . . . . . . vidhivad buddhimaṃs tvayā",
    "GE07mbh_06_u:007.001a-0023_02": "tattvajñaś cāsi sarvasya . . . . . . . .",
    "GE07mbh_06_u:007.001c": "yāvad bhūmyavakāśo 'yaṃ dṛśyate śaśalakṣaṇe",
    "GE07mbh_06_u:007.001e": "tasya pramāṇaṃ prabrūhi tato vakṣyasi pippalam",
    "GE07mbh_06_u:007.002": "vaiśaṃpāyana uvāca",
    "GE07mbh_06_u:007.002a": "evam uktaḥ sa rājñā tu saṃjayo vākyam abravīt",
    "GE07mbh_06_u:007.002c": "prāgāyatā mahārāja ṣaḍ ete ratnaparvatāḥ",
    "GE07mbh_06_u:007.002d-0024_01": "sthitā samudram ākramya avarūḍhā bhavaṃs tataḥ",
    "GE07mbh_06_u:007.002e": "avagāḍhā hy ubhayataḥ samudrau pūrvapaścimau",
    "GE07mbh_06_u:007.003a": "himavān hemakūṭaś ca niṣadhaś ca nagottamaḥ",
    "GE07mbh_06_u:007.003c": "nīlaś ca vaiḍūryamayaḥ śvetaś ca rajataprabhaḥ",
    "GE07mbh_06_u:007.003e": "sarvadhātuvinaddhaś ca śṛṅgavān nāma parvataḥ",
    "GE07mbh_06_u:007.004a": "ete vai parvatā rājan siddhacāraṇasevitāḥ",
    "GE07mbh_06_u:007.004c": "teṣām antaraviṣkambho yojanāni sahasraśaḥ",
    "GE07mbh_06_u:007.005a": "tatra puṇyā janapadās tāni varṣāṇi bhārata",
    "GE07mbh_06_u:007.005c": "vasanti teṣu sattvāni nānājātīni sarvaśaḥ",
    "GE07mbh_06_u:007.005d-0025_01": "gandharvādyā vasanti sma hy apsarogaṇasevitāḥ",
    "GE07mbh_06_u:007.006a": "idaṃ tu bhārataṃ varṣaṃ tato haimavataṃ param",
    "GE07mbh_06_u:007.006b-0026_01": "tataḥ kiṃpuruṣāvāsaṃ varṣaṃ himavataḥ param",
    "GE07mbh_06_u:007.006c": "hemakūṭāt paraṃ caiva harivarṣaṃ pracakṣate",
    "GE07mbh_06_u:007.007a": "dakṣiṇena tu nīlasya niṣadhasyottareṇa ca",
    "GE07mbh_06_u:007.007c": "prāgāyato mahārāja mālyavān nāma parvataḥ",
    "GE07mbh_06_u:007.008a": "tataḥ paraṃ mālyavataḥ parvato gandhamādanaḥ",
    "GE07mbh_06_u:007.008b-0027_01": "tenaiva kramayogena parvato gandhamādanaḥ",
    "GE07mbh_06_u:007.008c": "parimaṇḍalas tayor madhye meruḥ kanakaparvataḥ",
    "GE07mbh_06_u:007.009a": "ādityataruṇābhāso vidhūma iva pāvakaḥ",
    "GE07mbh_06_u:007.009c": "yojanānāṃ sahasrāṇi ṣoḍaśādhaḥ kila smṛtaḥ",
    "GE07mbh_06_u:007.010a": "uccaiś ca caturāśītir yojanānāṃ mahīpate",
    "GE07mbh_06_u:007.010c": "ūrdhvam antaś ca tiryak ca lokān āvṛtya tiṣṭhati",
    "GE07mbh_06_u:007.011a": "tasya pārśve tv ime dvīpāś catvāraḥ saṃsthitāḥ prabho",
    "GE07mbh_06_u:007.011c": "bhadrāśvaḥ ketumālaś ca jambūdvīpaś ca bhārata",
    "GE07mbh_06_u:007.011d-0028_01": "ketumālaś caturthaś ca meroḥ paścimataḥ sthitaḥ",
    "GE07mbh_06_u:007.011e": "uttarāś caiva kuravaḥ kṛtapuṇyapratiśrayāḥ",
    "GE07mbh_06_u:007.012a": "vihagaḥ sumukho yatra suparṇasyātmajaḥ kila",
    "GE07mbh_06_u:007.012c": "sa vai vicintayām āsa sauvarṇān prekṣya vāyasān",
    "GE07mbh_06_u:007.013a": "merur uttamamadhyānām adhamānāṃ ca pakṣiṇām",
    "GE07mbh_06_u:007.013c": "aviśeṣakaro yasmāt tasmād enaṃ tyajāmy aham",
    "GE07mbh_06_u:007.014a": "tam ādityo 'nuparyeti satataṃ jyotiṣāṃ patiḥ",
    "GE07mbh_06_u:007.014c": "candramāś ca sanakṣatro vāyuś caiva pradakṣiṇam",
    "GE07mbh_06_u:007.015a": "sa parvato mahārāja divyapuṣpaphalānvitaḥ",
    "GE07mbh_06_u:007.015c": "bhavanair āvṛtaḥ sarvair jāmbūnadamayaiḥ śubhaiḥ",
    "GE07mbh_06_u:007.016a": "tatra devagaṇā rājan gandharvāsurarākṣasāḥ",
    "GE07mbh_06_u:007.016c": "apsarogaṇasaṃyuktāḥ śaile krīḍanti nityaśaḥ",
    "GE07mbh_06_u:007.017a": "tatra brahmā ca rudraś ca śakraś cāpi sureśvaraḥ",
    "GE07mbh_06_u:007.017c": "sametya vividhair yajñair yajante 'nekadakṣiṇaiḥ",
    "GE07mbh_06_u:007.018a": "tumburur nāradaś caiva viśvāvasur hahā huhūḥ",
    "GE07mbh_06_u:007.018c": "abhigamyāmaraśreṣṭhāḥ stavai stunvanti cābhibho",
    "GE07mbh_06_u:007.019a": "saptarṣayo mahātmānaḥ kaśyapaś ca prajāpatiḥ",
    "GE07mbh_06_u:007.019c": "tatra gacchanti bhadraṃ te sadā parvaṇi parvaṇi",
    "GE07mbh_06_u:007.020a": "tasyaiva mūrdhany uśanāḥ kāvyo daityair mahīpate",
    "GE07mbh_06_u:007.020c": "tasya hīmāni ratnāni tasyeme ratnaparvatāḥ",
    "GE07mbh_06_u:007.021a": "tasmāt kubero bhagavāṃś caturthaṃ bhāgam aśnute",
    "GE07mbh_06_u:007.021c": "tataḥ kalāṃśaṃ vittasya manuṣyebhyaḥ prayacchati",
    "GE07mbh_06_u:007.022a": "pārśve tasyottare divyaṃ sarvartukusumaṃ śivam",
    "GE07mbh_06_u:007.022c": "karṇikāravanaṃ ramyaṃ śilājālasamudgatam",
    "GE07mbh_06_u:007.023a": "tatra sākṣāt paśupatir divyair bhūtaiḥ samāvṛtaḥ",
    "GE07mbh_06_u:007.023c": "umāsahāyo bhagavān ramate bhūtabhāvanaḥ",
    "GE07mbh_06_u:007.024a": "karṇikāramayīṃ mālāṃ bibhrat pādāvalambinīm",
    "GE07mbh_06_u:007.024c": "tribhir netraiḥ kṛtoddyotas tribhiḥ sūryair ivoditaiḥ",
    "GE07mbh_06_u:007.025a": "tam ugratapasaḥ siddhāḥ suvratāḥ satyavādinaḥ",
    "GE07mbh_06_u:007.025c": "paśyanti na hi durvṛttaiḥ śakyo draṣṭuṃ maheśvaraḥ",
    "GE07mbh_06_u:007.026a": "tasya śailasya śikharāt kṣīradhārā nareśvara",
    "GE07mbh_06_u:007.026c": "triṃśad bāhuparigrāhyā",
    "GE07mbh_06_u:007.027a": "puṇyā puṇyatamair juṣṭā gaṅgā bhāgīrathī śubhā",
    "GE07mbh_06_u:007.027c": "pataty ajasravegena hrade cāndramase śubhe",
    "GE07mbh_06_u:007.027e": "tayā hy utpāditaḥ puṇyaḥ sa hradaḥ sāgaropamaḥ",
    "GE07mbh_06_u:007.028a": "tāṃ dhārayām āsa purā durdharāṃ parvatair api",
    "GE07mbh_06_u:007.028c": "śataṃ varṣasahasrāṇāṃ śirasā vai maheśvaraḥ",
    "GE07mbh_06_u:007.029a": "meros tu paścime pārśve ketumālo mahīpate",
    "GE07mbh_06_u:007.029c": "jambūṣaṇḍaś ca tatraiva sumahān nandanopamaḥ",
    "GE07mbh_06_u:007.030a": "āyur daśa sahasrāṇi varṣāṇāṃ tatra bhārata",
    "GE07mbh_06_u:007.030c": "suvarṇavarṇāś ca narāḥ striyaś cāpsarasopamāḥ",
    "GE07mbh_06_u:007.031a": "anāmayā vītaśokā nityaṃ muditamānasāḥ",
    "GE07mbh_06_u:007.031c": "jāyante mānavās tatra niṣṭaptakanakaprabhāḥ",
    "GE07mbh_06_u:007.031d-0029_01": "pūrveṇa yasya vikhyātaḥ parvato gandhamādanaḥ",
    "GE07mbh_06_u:007.032a": "gandhamādanaśṛṅgeṣu kuberaḥ saha rākṣasaiḥ",
    "GE07mbh_06_u:007.032c": "saṃvṛto 'psarasāṃ saṃghair modate guhyakādhipaḥ",
    "GE07mbh_06_u:007.033a": "gandhamādanapādeṣu pareṣv aparagaṇḍikāḥ",
    "GE07mbh_06_u:007.033c": "ekādaśa sahasrāṇi varṣāṇāṃ paramāyuṣaḥ",
    "GE07mbh_06_u:007.034a": "tatra kṛṣṇā narā rājaṃs tejoyuktā mahābalāḥ",
    "GE07mbh_06_u:007.034c": "striyaś cotpalapatrābhāḥ sarvāḥ supriyadarśanāḥ",
    "GE07mbh_06_u:007.035a": "nīlāt parataraṃ śvetaṃ śvetād dhairaṇyakaṃ param",
    "GE07mbh_06_u:007.035b-0030_01": "hiraṇmayaṃ ca śvetādreḥ paraṃ varṣaṃ narādhipa",
    "GE07mbh_06_u:007.035b-0030_02": "kuruvarṣaṃ tato rājañ śṛṅgavat parvatāt param",
    "GE07mbh_06_u:007.035c": "varṣam airāvataṃ nāma tataḥ śṛṅgavataḥ param",
    "GE07mbh_06_u:007.036a": "dhanuḥsaṃsthe mahārāja dve varṣe dakṣiṇottare",
    "GE07mbh_06_u:007.036c": "ilāvṛtaṃ madhyamaṃ tu pañca varṣāṇi caiva ha",
    "GE07mbh_06_u:007.037a": "uttarottaram etebhyo varṣam udricyate guṇaiḥ",
    "GE07mbh_06_u:007.037c": "āyuṣpramāṇam ārogyaṃ dharmataḥ kāmato 'rthataḥ",
    "GE07mbh_06_u:007.038a": "samanvitāni bhūtāni teṣu varṣeṣu bhārata",
    "GE07mbh_06_u:007.038c": "evam eṣā mahārāja parvataiḥ pṛthivī citā",
    "GE07mbh_06_u:007.039a": "hemakūṭas tu sumahān kailāso nāma parvataḥ",
    "GE07mbh_06_u:007.039c": "yatra vaiśravaṇo rājā guhyakaiḥ saha modate",
    "GE07mbh_06_u:007.039d-0031_01": "tatra devo mahādevo nityam āste sahomayā",
    "GE07mbh_06_u:007.039d-0031_02": "citre śilātale ramye devarṣigaṇapūjitaḥ",
    "GE07mbh_06_u:007.040a": "asty uttareṇa kailāsaṃ mainākaṃ parvataṃ prati",
    "GE07mbh_06_u:007.040c": "hiraṇyaśṛṅgaḥ sumahān divyo maṇimayo giriḥ",
    "GE07mbh_06_u:007.041a": "tasya pārśve mahad divyaṃ śubhaṃ kāñcanavālukam",
    "GE07mbh_06_u:007.041c": "ramyaṃ bindusaro nāma yatra rājā bhagīrathaḥ",
    "GE07mbh_06_u:007.041e": "dṛṣṭvā bhāgīrathīṃ gaṅgām uvāsa bahulāḥ samāḥ",
    "GE07mbh_06_u:007.042a": "yūpā maṇimayās tatra cityāś cāpi hiraṇmayāḥ",
    "GE07mbh_06_u:007.042c": "tatreṣṭvā tu gataḥ siddhiṃ sahasrākṣo mahāyaśāḥ",
    "GE07mbh_06_u:007.043a": "sṛṣṭvā bhūtapatir yatra sarvalokān sanātanaḥ",
    "GE07mbh_06_u:007.043c": "upāsyate tigmatejā vṛto bhūtaiḥ samāgataiḥ",
    "GE07mbh_06_u:007.043e": "naranārāyaṇau brahmā manuḥ sthāṇuś ca pañcamaḥ",
    "GE07mbh_06_u:007.044a": "tatra tripathagā devī prathamaṃ tu pratiṣṭhitā",
    "GE07mbh_06_u:007.044c": "brahmalokād apakrāntā saptadhā pratipadyate",
    "GE07mbh_06_u:007.045a": "vasvokasārā nalinī pāvanā ca sarasvatī",
    "GE07mbh_06_u:007.045c": "jambūnadī ca sītā ca gaṅgā sindhuś ca saptamī",
    "GE07mbh_06_u:007.046a": "acintyā divyasaṃkalpā prabhor eṣaiva saṃvidhiḥ",
    "GE07mbh_06_u:007.046c": "upāsate yatra satraṃ sahasrayugaparyaye",
    "GE07mbh_06_u:007.047a": "dṛśyādṛśyā ca bhavati tatra tatra sarasvatī",
    "GE07mbh_06_u:007.047c": "etā divyāḥ sapta gaṅgās triṣu lokeṣu viśrutāḥ",
    "GE07mbh_06_u:007.048a": "rakṣāṃsi vai himavati hemakūṭe tu guhyakāḥ",
    "GE07mbh_06_u:007.048c": "sarpā nāgāś ca niṣadhe gokarṇe ca tapodhanāḥ",
    "GE07mbh_06_u:007.049a": "devāsurāṇāṃ ca gṛhaṃ śvetaḥ parvata ucyate",
    "GE07mbh_06_u:007.049c": "gandharvā niṣadhe śaile nīle brahmarṣayo nṛpa",
    "GE07mbh_06_u:007.049e": "śṛṅgavāṃs tu mahārāja pitṝṇāṃ pratisaṃcaraḥ",
    "GE07mbh_06_u:007.050a": "ity etāni mahārāja sapta varṣāṇi bhāgaśaḥ",
    "GE07mbh_06_u:007.050c": "bhūtāny upaniviṣṭāni gatimanti dhruvāṇi ca",
    "GE07mbh_06_u:007.051a": "teṣām ṛddhir bahuvidhā dṛśyate daivamānuṣī",
    "GE07mbh_06_u:007.051c": "aśakyā parisaṃkhyātuṃ śraddheyā tu bubhūṣatā",
    "GE07mbh_06_u:007.052a": "yāṃ tu pṛcchasi mā rājan divyām etāṃ śaśākṛtim",
    "GE07mbh_06_u:007.052b-0032_01": "jambūdvīpasya sarvasya ākṛtiṃ candramaṇḍale",
    "GE07mbh_06_u:007.052b-0033_01": "sa vai sudarśanadvīpo dṛśyate śaśavadvidhau",
    "GE07mbh_06_u:007.052c": "pārśve śaśasya dve varṣe ubhaye dakṣiṇottare",
    "GE07mbh_06_u:007.052d-0034_01": "anyāni pañca varṣāṇi galāntaṃ kalpitāni ca",
    "GE07mbh_06_u:007.052e": "karṇau tu nāgadvīpaṃ ca kaśyapadvīpam eva ca",
    "GE07mbh_06_u:007.053a": "tāmravarṇaḥ śiro rājañ śrīmān malayaparvataḥ",
    "GE07mbh_06_u:007.053c": "etad dvitīyaṃ dvīpasya dṛśyate śaśasaṃsthitam",
    "GE07mbh_06_u:008.001": "dhṛtarāṣṭra uvāca",
    "GE07mbh_06_u:008.001a": "meror athottaraṃ pārśvaṃ pūrvaṃ cācakṣva saṃjaya",
    "GE07mbh_06_u:008.001c": "nikhilena mahābuddhe mālyavantaṃ ca parvatam",
    "GE07mbh_06_u:008.002": "saṃjaya uvāca",
    "GE07mbh_06_u:008.002a": "dakṣiṇena tu nīlasya meroḥ pārśve tathottare",
    "GE07mbh_06_u:008.002c": "uttarāḥ kuravo rājan puṇyāḥ siddhaniṣevitāḥ",
    "GE07mbh_06_u:008.003a": "tatra vṛkṣā madhuphalā",
    "GE07mbh_06_u:008.003c": "puṣpāṇi ca sugandhīni rasavanti phalāni ca",
    "GE07mbh_06_u:008.004a": "sarvakāmaphalās tatra ke cid vṛkṣā janādhipa",
    "GE07mbh_06_u:008.004c": "apare kṣīriṇo nāma vṛkṣās tatra narādhipa",
    "GE07mbh_06_u:008.005a": "ye kṣaranti sadā kṣīraṃ ṣaḍrasaṃ hy amṛtopamam",
    "GE07mbh_06_u:008.005c": "vastrāṇi ca prasūyante phaleṣv ābharaṇāni ca",
    "GE07mbh_06_u:008.006a": "sarvā maṇimayī bhūmiḥ sūkṣmakāñcanavālukā",
    "GE07mbh_06_u:008.006b-0035_01": "maṇiratnanibhaṃ ramyaṃ vajravaiḍūryasaṃnibham",
    "GE07mbh_06_u:008.006b-0035_02": "bhūbhāgo dṛśyate tatra padmarāgasamaprabham",
    "GE07mbh_06_u:008.006c": "sarvatra sukhasaṃsparśā niṣpaṅkā ca janādhipa",
    "GE07mbh_06_u:008.006d-0036_01": "puṣkariṇyaḥ śubhās tatra sukhasparśā manoharāḥ",
    "GE07mbh_06_u:008.007a": "devalokacyutāḥ sarve jāyante tatra mānavāḥ",
    "GE07mbh_06_u:008.007c": "tulyarūpaguṇopetāḥ sameṣu viṣameṣu ca",
    "GE07mbh_06_u:008.008a": "mithunāni ca jāyante striyaś cāpsarasopamāḥ",
    "GE07mbh_06_u:008.008c": "teṣāṃ te kṣīriṇāṃ kṣīraṃ pibanty amṛtasaṃnibham",
    "GE07mbh_06_u:008.009a": "mithunaṃ jāyamānaṃ vai samaṃ tac ca pravardhate",
    "GE07mbh_06_u:008.009c": "tulyarūpaguṇopetaṃ samaveṣaṃ tathaiva ca",
    "GE07mbh_06_u:008.009e": "ekaikam anuraktaṃ ca cakravākasamaṃ vibho",
    "GE07mbh_06_u:008.009f-0037_01": "mṛtyuś ca samakālaṃ ca tayor mithunayugmayoḥ",
    "GE07mbh_06_u:008.010a": "nirāmayā vītaśokā nityaṃ muditamānasāḥ",
    "GE07mbh_06_u:008.010c": "daśa varṣasahasrāṇi daśa varṣaśatāni ca",
    "GE07mbh_06_u:008.010e": "jīvanti te mahārāja na cānyonyaṃ jahaty uta",
    "GE07mbh_06_u:008.011a": "bhāruṇḍā nāma śakunās tīkṣṇatuṇḍā mahābalāḥ",
    "GE07mbh_06_u:008.011c": "te nirharanti hi mṛtān darīṣu prakṣipanti ca",
    "GE07mbh_06_u:008.012a": "uttarāḥ kuravo rājan vyākhyātās te samāsataḥ",
    "GE07mbh_06_u:008.012c": "meroḥ pārśvam ahaṃ pūrvaṃ vakṣyāmy atha yathātatham",
    "GE07mbh_06_u:008.012d-0038_01": "bhadrāśvaṃ nāma varṣaṃ tu puro vai gandhamādanāt",
    "GE07mbh_06_u:008.013a": "tasya pūrvābhiṣekas tu bhadrāśvasya viśāṃ pate",
    "GE07mbh_06_u:008.013c": "bhadrasālavanaṃ yatra kālāmraś ca mahādrumaḥ",
    "GE07mbh_06_u:008.014a": "kālāmraś ca mahārāja nityapuṣpaphalaḥ śubhaḥ",
    "GE07mbh_06_u:008.014c": "dvīpaś ca yojanotsedhaḥ siddhacāraṇasevitaḥ",
    "GE07mbh_06_u:008.015a": "tatra te puruṣāḥ śvetās tejoyuktā mahābalāḥ",
    "GE07mbh_06_u:008.015c": "striyaḥ kumudavarṇāś ca sundaryaḥ priyadarśanāḥ",
    "GE07mbh_06_u:008.016a": "candraprabhāś candravarṇāḥ",
    "GE07mbh_06_u:008.016c": "candraśītalagātryaś ca nṛttagītaviśāradāḥ",
    "GE07mbh_06_u:008.017a": "daśa varṣasahasrāṇi tatrāyur bharatarṣabha",
    "GE07mbh_06_u:008.017c": "kālāmrarasapītās te nityaṃ saṃsthitayauvanāḥ",
    "GE07mbh_06_u:008.018a": "dakṣiṇena tu nīlasya niṣadhasyottareṇa tu",
    "GE07mbh_06_u:008.018c": "sudarśano nāma mahāñ jambūvṛkṣaḥ sanātanaḥ",
    "GE07mbh_06_u:008.019a": "sarvakāmaphalaḥ puṇyaḥ siddhacāraṇasevitaḥ",
    "GE07mbh_06_u:008.019c": "tasya nāmnā samākhyāto jambūdvīpaḥ sanātanaḥ",
    "GE07mbh_06_u:008.020a": "yojanānāṃ sahasraṃ ca śataṃ ca bharatarṣabha",
    "GE07mbh_06_u:008.020c": "utsedho vṛkṣarājasya divaspṛṅ manujeśvara",
    "GE07mbh_06_u:008.021a": "aratnīnāṃ sahasraṃ ca śatāni daśa pañca ca",
    "GE07mbh_06_u:008.021c": "pariṇāhas tu vṛkṣasya phalānāṃ rasabhedinām",
    "GE07mbh_06_u:008.022a": "patamānāni tāny urvyāṃ kurvanti vipulaṃ svanam",
    "GE07mbh_06_u:008.022c": "muñcanti ca rasaṃ rājaṃs tasmin rajatasaṃnibham",
    "GE07mbh_06_u:008.023a": "tasyā jambvāḥ phalaraso nadī bhūtvā janādhipa",
    "GE07mbh_06_u:008.023c": "meruṃ pradakṣiṇaṃ kṛtvā saṃprayāty uttarān kurūn",
    "GE07mbh_06_u:008.024a": "pibanti tad rasaṃ hṛṣṭā janā nityaṃ janādhipa",
    "GE07mbh_06_u:008.024c": "tasmin phalarase pīte na jarā bādhate ca tān",
    "GE07mbh_06_u:008.025a": "tatra jāmbūnadaṃ nāma kanakaṃ devabhūṣaṇam",
    "GE07mbh_06_u:008.025b-0039_01": "indragopakasaṃkāśaṃ jāyate bhāsvaraṃ tu tat",
    "GE07mbh_06_u:008.025c": "taruṇādityavarṇāś ca jāyante tatra mānavāḥ",
    "GE07mbh_06_u:008.026a": "tathā mālyavataḥ śṛṅge dīpyate tatra havyavāṭ",
    "GE07mbh_06_u:008.026c": "nāmnā saṃvartako nāma kālāgnir bharatarṣabha",
    "GE07mbh_06_u:008.027a": "tathā mālyavataḥ śṛṅge pūrve pūrvāntagaṇḍikā",
    "GE07mbh_06_u:008.027c": "yojanānāṃ sahasrāṇi pañcāśan mālyavān sthitaḥ",
    "GE07mbh_06_u:008.028a": "mahārajatasaṃkāśā jāyante tatra mānavāḥ",
    "GE07mbh_06_u:008.028c": "brahmalokāc cyutāḥ sarve sarve ca brahmavādinaḥ",
    "GE07mbh_06_u:008.029a": "tapas tu tapyamānās te bhavanti hy ūrdhvaretasaḥ",
    "GE07mbh_06_u:008.029c": "rakṣaṇārthaṃ tu bhūtānāṃ praviśanti divākaram",
    "GE07mbh_06_u:008.030a": "ṣaṣṭis tāni sahasrāṇi ṣaṣṭir eva śatāni ca",
    "GE07mbh_06_u:008.030c": "aruṇasyāgrato yānti parivārya divākaram",
    "GE07mbh_06_u:008.031a": "ṣaṣṭiṃ varṣasahasrāṇi ṣaṣṭim eva śatāni ca",
    "GE07mbh_06_u:008.031c": "ādityatāpataptās te viśanti śaśimaṇḍalam",
    "GE07mbh_06_u:009.001": "dhṛtarāṣṭra uvāca",
    "GE07mbh_06_u:009.001a": "varṣāṇāṃ caiva nāmāni parvatānāṃ ca saṃjaya",
    "GE07mbh_06_u:009.001c": "ācakṣva me yathātattvaṃ ye ca parvatavāsinaḥ",
    "GE07mbh_06_u:009.002": "saṃjaya uvāca",
    "GE07mbh_06_u:009.002a": "dakṣiṇena tu śvetasya nīlasyaivottareṇa tu",
    "GE07mbh_06_u:009.002c": "varṣaṃ ramaṇakaṃ nāma jāyante tatra mānavāḥ",
    "GE07mbh_06_u:009.003a": "śuklābhijanasaṃpannāḥ sarve supriyadarśanāḥ",
    "GE07mbh_06_u:009.003c": "ratipradhānāś ca tathā jāyante tatra mānavāḥ",
    "GE07mbh_06_u:009.004a": "daśa varṣasahasrāṇi śatāni daśa pañca ca",
    "GE07mbh_06_u:009.004c": "jīvanti te mahārāja nityaṃ muditamānasāḥ",
    "GE07mbh_06_u:009.005a": "dakṣiṇe śṛṅgiṇaś caiva śvetasyāthottareṇa ca",
    "GE07mbh_06_u:009.005c": "varṣaṃ hairaṇvataṃ nāma yatra hairaṇvatī nadī",
    "GE07mbh_06_u:009.005d-0040_01": "yatra cāyaṃ mahārāja pakṣirāṭ patagottamaḥ",
    "GE07mbh_06_u:009.006a": "yakṣānugā mahārāja dhaninaḥ priyadarśanāḥ",
    "GE07mbh_06_u:009.006c": "mahābalās tatra sadā rājan muditamānasāḥ",
    "GE07mbh_06_u:009.006d-0041_01": "yakṣaḥ so 'pi mahārāja yakṣarājānugauta[? -gotta]maḥ",
    "GE07mbh_06_u:009.007a": "ekādaśa sahasrāṇi varṣāṇāṃ te janādhipa",
    "GE07mbh_06_u:009.007c": "āyuṣpramāṇaṃ jīvanti śatāni daśa pañca ca",
    "GE07mbh_06_u:009.008a": "śṛṅgāṇi vai śṛṅgavatas trīṇy eva manujādhipa",
    "GE07mbh_06_u:009.008c": "ekaṃ maṇimayaṃ tatra tathaikaṃ raukmam adbhutam",
    "GE07mbh_06_u:009.009a": "sarvaratnamayaṃ caikaṃ bhavanair upaśobhitam",
    "GE07mbh_06_u:009.009c": "tatra svayaṃprabhā devī nityaṃ vasati śāṇḍilī",
    "GE07mbh_06_u:009.010a": "uttareṇa tu śṛṅgasya samudrānte janādhipa",
    "GE07mbh_06_u:009.010c": "varṣam airāvataṃ nāma tasmāc chṛṅgavataḥ param",
    "GE07mbh_06_u:009.011a": "na tatra sūryas tapati na te jīryanti mānavāḥ",
    "GE07mbh_06_u:009.011c": "candramāś ca sanakṣatro jyotir bhūta ivāvṛtaḥ",
    "GE07mbh_06_u:009.012a": "padmaprabhāḥ padmavarṇāḥ padmapatranibhekṣaṇāḥ",
    "GE07mbh_06_u:009.012c": "padmapatrasugandhāś ca jāyante tatra mānavāḥ",
    "GE07mbh_06_u:009.013a": "aniṣpandāḥ sugandhāś ca nirāhārā jitendriyāḥ",
    "GE07mbh_06_u:009.013c": "devalokacyutāḥ sarve tathā virajaso nṛpa",
    "GE07mbh_06_u:009.014a": "trayodaśa sahasrāṇi varṣāṇāṃ te janādhipa",
    "GE07mbh_06_u:009.014c": "āyuṣpramāṇaṃ jīvanti narā bharatasattama",
    "GE07mbh_06_u:009.015a": "kṣīrodasya samudrasya tathaivottarataḥ prabhuḥ",
    "GE07mbh_06_u:009.015c": "harir vasati vaikuṇṭhaḥ śakaṭe kanakātmake",
    "GE07mbh_06_u:009.016a": "aṣṭacakraṃ hi tad yānaṃ bhūtayuktaṃ manojavam",
    "GE07mbh_06_u:009.016c": "agnivarṇaṃ mahāvegaṃ jāmbūnadapariṣkṛtam",
    "GE07mbh_06_u:009.017a": "sa prabhuḥ sarvabhūtānāṃ vibhuś ca bharatarṣabha",
    "GE07mbh_06_u:009.017c": "saṃkṣepo vistaraś caiva kartā kārayitā ca saḥ",
    "GE07mbh_06_u:009.018a": "pṛthivy āpas tathākāśaṃ vāyus tejaś ca pārthiva",
    "GE07mbh_06_u:009.018c": "sa yajñaḥ sarvabhūtānām āsyaṃ tasya hutāśanaḥ",
    "GE07mbh_06_u:009.018d-0042_01": "sthitaḥ sthānasahasreṣu vyāpya vai sa carācaram",
    "GE07mbh_06_u:009.019": "vaiśaṃpāyana uvāca",
    "GE07mbh_06_u:009.019a": "evam uktaḥ saṃjayena dhṛtarāṣṭro mahāmanāḥ",
    "GE07mbh_06_u:009.019c": "dhyānam anvagamad rājā putrān prati janādhipa",
    "GE07mbh_06_u:009.020a": "sa vicintya mahārāja punar evābravīd vacaḥ",
    "GE07mbh_06_u:009.020c": "asaṃśayaṃ sūtaputra kālaḥ saṃkṣipate jagat",
    "GE07mbh_06_u:009.020e": "sṛjate ca punaḥ sarvaṃ neha vidyati śāśvatam",
    "GE07mbh_06_u:009.021a": "naro nārāyaṇaś caiva sarvajñaḥ sarvabhūtabhṛt",
    "GE07mbh_06_u:009.021c": "devā vaikuṇṭha ity āhur vedā viṣṇur iti prabhum",
    "GE07mbh_06_u:010.001": "dhṛtarāṣṭra uvāca",
    "GE07mbh_06_u:010.001a": "yad idaṃ bhārataṃ varṣaṃ yatredaṃ mūrchitaṃ balam",
    "GE07mbh_06_u:010.001c": "yatrātimātraṃ lubdho 'yaṃ putro duryodhano mama",
    "GE07mbh_06_u:010.002a": "yatra gṛddhāḥ pāṇḍusutā yatra me sajjate manaḥ",
    "GE07mbh_06_u:010.002c": "etan me tattvam ācakṣva kuśalo hy asi saṃjaya",
    "GE07mbh_06_u:010.003": "saṃjaya uvāca",
    "GE07mbh_06_u:010.003a": "na tatra pāṇḍavā gṛddhāḥ śṛṇu rājan vaco mama",
    "GE07mbh_06_u:010.003c": "gṛddho duryodhanas tatra śakuniś cāpi saubalaḥ",
    "GE07mbh_06_u:010.004a": "apare kṣatriyāś cāpi nānājanapadeśvarāḥ",
    "GE07mbh_06_u:010.004c": "ye gṛddhā bhārate varṣe na mṛṣyanti parasparam",
    "GE07mbh_06_u:010.005a": "atra te varṇayiṣyāmi varṣaṃ bhārata bhāratam",
    "GE07mbh_06_u:010.005c": "priyam indrasya devasya manor vaivasvatasya ca",
    "GE07mbh_06_u:010.006a": "pṛthoś ca rājan vainyasya tathekṣvākor mahātmanaḥ",
    "GE07mbh_06_u:010.006c": "yayāter ambarīṣasya māndhātur nahuṣasya ca",
    "GE07mbh_06_u:010.007a": "tathaiva mucukundasya śiber auśīnarasya ca",
    "GE07mbh_06_u:010.007c": "ṛṣabhasya tathailasya nṛgasya nṛpates tathā",
    "GE07mbh_06_u:010.007d-0043_01": "kuśikasya ca durdharṣa gādheś caiva mahātmanaḥ",
    "GE07mbh_06_u:010.007d-0043_02": "somakasya ca durdharṣa dilīpasya tathaiva ca",
    "GE07mbh_06_u:010.008a": "anyeṣāṃ ca mahārāja kṣatriyāṇāṃ balīyasām",
    "GE07mbh_06_u:010.008c": "sarveṣām eva rājendra priyaṃ bhārata bhāratam",
    "GE07mbh_06_u:010.009a": "tat te varṣaṃ pravakṣyāmi yathāśrutam ariṃdama",
    "GE07mbh_06_u:010.009c": "śṛṇu me gadato rājan yan māṃ tvaṃ paripṛcchasi",
    "GE07mbh_06_u:010.010a": "mahendro malayaḥ sahyaḥ śuktimān ṛkṣavān api",
    "GE07mbh_06_u:010.010c": "vindhyaś ca pāriyātraś ca saptaite kulaparvatāḥ",
    "GE07mbh_06_u:010.011a": "teṣāṃ sahasraśo rājan parvatās tu samīpataḥ",
    "GE07mbh_06_u:010.011c": "abhijñātāḥ sāravanto vipulāś citrasānavaḥ",
    "GE07mbh_06_u:010.012a": "anye tato 'parijñātā hrasvā hrasvopajīvinaḥ",
    "GE07mbh_06_u:010.012c": "āryā mlecchāś ca kauravya tair miśrāḥ puruṣā vibho",
    "GE07mbh_06_u:010.013a": "nadīḥ pibanti bahulā gaṅgāṃ sindhuṃ sarasvatīm",
    "GE07mbh_06_u:010.013c": "godāvarīṃ narmadāṃ ca bāhudāṃ ca mahānadīm",
    "GE07mbh_06_u:010.014a": "śatadruṃ candrabhāgāṃ ca yamunāṃ ca mahānadīm",
    "GE07mbh_06_u:010.014c": "dṛṣadvatīṃ vipāśāṃ ca vipāpāṃ sthūlavālukām",
    "GE07mbh_06_u:010.015a": "nadīṃ vetravatīṃ caiva kṛṣṇaveṇāṃ ca nimnagām",
    "GE07mbh_06_u:010.015c": "irāvatīṃ vitastāṃ ca payoṣṇīṃ devikām api",
    "GE07mbh_06_u:010.016a": "vedasmṛtiṃ vetasinīṃ tridivām iṣkumālinīm",
    "GE07mbh_06_u:010.016c": "karīṣiṇīṃ citravahāṃ citrasenāṃ ca nimnagām",
    "GE07mbh_06_u:010.017a": "gomatīṃ dhūtapāpāṃ ca vandanāṃ ca mahānadīm",
    "GE07mbh_06_u:010.017c": "kauśikīṃ tridivāṃ kṛtyāṃ vicitrāṃ lohatāriṇīm",
    "GE07mbh_06_u:010.018a": "rathasthāṃ śatakumbhāṃ ca sarayūṃ ca nareśvara",
    "GE07mbh_06_u:010.018c": "carmaṇvatīṃ vetravatīṃ hastisomāṃ diśaṃ tathā",
    "GE07mbh_06_u:010.019a": "śatāvarīṃ payoṣṇīṃ ca parāṃ bhaimarathīṃ tathā",
    "GE07mbh_06_u:010.019c": "kāverīṃ culukāṃ cāpi vāpīṃ śatabalām api",
    "GE07mbh_06_u:010.020a": "nicīrāṃ mahitāṃ cāpi suprayogāṃ narādhipa",
    "GE07mbh_06_u:010.020c": "pavitrāṃ kuṇḍalāṃ sindhuṃ vājinīṃ puramālinīm",
    "GE07mbh_06_u:010.021a": "pūrvābhirāmāṃ vīrāṃ ca bhīmām oghavatīṃ tathā",
    "GE07mbh_06_u:010.021c": "palāśinīṃ pāpaharāṃ mahendrāṃ pippalāvatīm",
    "GE07mbh_06_u:010.022a": "pāriṣeṇām asiknīṃ ca saralāṃ bhāramardinīm",
    "GE07mbh_06_u:010.022c": "puruhīṃ pravarāṃ menāṃ moghāṃ ghṛtavatīṃ tathā",
    "GE07mbh_06_u:010.023a": "dhūmatyām atikṛṣṇāṃ ca sūcīṃ chāvīṃ ca kaurava",
    "GE07mbh_06_u:010.023c": "sadānīrām adhṛṣyāṃ ca kuśadhārāṃ mahānadīm",
    "GE07mbh_06_u:010.024a": "śaśikāntāṃ śivāṃ caiva tathā vīravatīm api",
    "GE07mbh_06_u:010.024c": "vāstuṃ suvāstuṃ gaurīṃ ca kampanāṃ sahiraṇvatīm",
    "GE07mbh_06_u:010.025a": "hiraṇvatīṃ citravatīṃ citrasenāṃ ca nimnagām",
    "GE07mbh_06_u:010.025c": "rathacitrāṃ jyotirathāṃ viśvāmitrāṃ kapiñjalām",
    "GE07mbh_06_u:010.026a": "upendrāṃ bahulāṃ caiva kucarām ambuvāhinīm",
    "GE07mbh_06_u:010.026c": "vainandīṃ piñjalāṃ veṇṇāṃ tuṅgaveṇāṃ mahānadīm",
    "GE07mbh_06_u:010.027a": "vidiśāṃ kṛṣṇaveṇṇāṃ ca tāmrāṃ ca kapilām api",
    "GE07mbh_06_u:010.027c": "śaluṃ suvāmāṃ vedāśvāṃ harisrāvāṃ mahāpagām",
    "GE07mbh_06_u:010.028a": "śīghrāṃ ca picchilāṃ caiva bhāradvājīṃ ca nimnagām",
    "GE07mbh_06_u:010.028c": "kauśikīṃ nimnagāṃ śoṇāṃ bāhudām atha candanām",
    "GE07mbh_06_u:010.029a": "durgām antaḥśilāṃ caiva brahmamedhyāṃ bṛhadvatīm",
    "GE07mbh_06_u:010.029c": "carakṣāṃ mahirohīṃ ca tathā jambunadīm api",
    "GE07mbh_06_u:010.030a": "sunasāṃ tamasāṃ dāsīṃ trasām anyāṃ varāṇasīm",
    "GE07mbh_06_u:010.030c": "loloddhṛtakarāṃ caiva pūrṇāśāṃ ca mahānadīm",
    "GE07mbh_06_u:010.031a": "mānavīṃ vṛṣabhāṃ caiva mahānadyo janādhipa",
    "GE07mbh_06_u:010.031c": "sadānirāmayāṃ vṛtyāṃ mandagāṃ mandavāhinīm",
    "GE07mbh_06_u:010.031d-0044_01": "brahmamedhyāṃ bṛhadvatīm",
    "GE07mbh_06_u:010.031d-0044_02": "etāś cānyāś ca bahudhā",
    "GE07mbh_06_u:010.032a": "brahmāṇīṃ ca mahāgaurīṃ durgām api ca bhārata",
    "GE07mbh_06_u:010.032c": "citropalāṃ citrabarhāṃ mañjuṃ makaravāhinīm",
    "GE07mbh_06_u:010.033a": "mandākinīṃ vaitaraṇīṃ kokāṃ caiva mahānadīm",
    "GE07mbh_06_u:010.033c": "śuktimatīm araṇyāṃ ca puṣpaveṇyutpalāvatīm",
    "GE07mbh_06_u:010.034a": "lohityāṃ karatoyāṃ ca tathaiva vṛṣabhaṅginīm",
    "GE07mbh_06_u:010.034c": "kumārīm ṛṣikulyāṃ ca brahmakulyāṃ ca bhārata",
    "GE07mbh_06_u:010.035a": "sarasvatīḥ supuṇyāś ca sarvā gaṅgāś ca māriṣa",
    "GE07mbh_06_u:010.035b-0045_01": "brahmāṇīṃ ca mahāgaurīṃ suvaśyām api bhārata",
    "GE07mbh_06_u:010.035b-0046_01": "mānavīṃ vṛṣabhāṃ caiva mahānadyo janādhipa",
    "GE07mbh_06_u:010.035c": "viśvasya mātaraḥ sarvāḥ sarvāś caiva mahābalāḥ",
    "GE07mbh_06_u:010.036a": "tathā nadyas tv aprakāśāḥ śataśo 'tha sahasraśaḥ",
    "GE07mbh_06_u:010.036c": "ity etāḥ sarito rājan samākhyātā yathāsmṛti",
    "GE07mbh_06_u:010.037a": "ata ūrdhvaṃ janapadān nibodha gadato mama",
    "GE07mbh_06_u:010.037c": "tatreme kurupāñcālāḥ śālvamādreyajāṅgalāḥ",
    "GE07mbh_06_u:010.037d-0047_01": "videhā māgadhāḥ siṃhā mahadāyatayas tathā",
    "GE07mbh_06_u:010.038a": "śūrasenāḥ kaliṅgāś ca bodhā maukās tathaiva ca",
    "GE07mbh_06_u:010.038c": "matsyāḥ sukuṭyaḥ saubalyāḥ kuntalāḥ kāśikośalāḥ",
    "GE07mbh_06_u:010.039a": "cedivatsāḥ karūṣāś ca bhojāḥ sindhupulindakāḥ",
    "GE07mbh_06_u:010.039c": "uttamaujā daśārṇāś ca mekalāś cotkalaiḥ saha",
    "GE07mbh_06_u:010.040a": "pāñcālāḥ kauśijāś caiva ekapṛṣṭhā yugaṃdharāḥ",
    "GE07mbh_06_u:010.040c": "saudhā madrā bhujiṅgāś ca kāśayo 'parakāśayaḥ",
    "GE07mbh_06_u:010.041a": "jaṭharāḥ kukkuśāś caiva sudāśārṇāś ca bhārata",
    "GE07mbh_06_u:010.041c": "kuntayo 'vantayaś caiva tathaivāparakuntayaḥ",
    "GE07mbh_06_u:010.042a": "govindā mandakāḥ ṣaṇḍā",
    "GE07mbh_06_u:010.042c": "aśmakāḥ pāṃsurāṣṭrāś ca goparāṣṭrāḥ panītakāḥ",
    "GE07mbh_06_u:010.043a": "ādirāṣṭrāḥ sukuṭṭāś ca balirāṣṭraṃ ca kevalam",
    "GE07mbh_06_u:010.043c": "vānarāsyāḥ pravāhāś ca vakrā vakrabhayāḥ śakāḥ",
    "GE07mbh_06_u:010.044a": "videhakā māgadhāś ca suhmāś ca vijayās tathā",
    "GE07mbh_06_u:010.044c": "aṅgā vaṅgāḥ kaliṅgāś ca yakṛllomāna eva ca",
    "GE07mbh_06_u:010.045a": "mallāḥ sudeṣṇāḥ prāhūtās tathā māhiṣakārṣikāḥ",
    "GE07mbh_06_u:010.045c": "vāhīkā vāṭadhānāś ca ābhīrāḥ kālatoyakāḥ",
    "GE07mbh_06_u:010.046a": "aparandhrāś ca śūdrāś ca pahlavāś carmakhaṇḍikāḥ",
    "GE07mbh_06_u:010.046c": "aṭavīśabarāś caiva marubhaumāś ca māriṣa",
    "GE07mbh_06_u:010.047a": "upāvṛścānupāvṛścasurāṣṭrāḥ kekayās tathā",
    "GE07mbh_06_u:010.047c": "kuṭṭāparāntā dvaidheyāḥ kākṣāḥ sāmudraniṣkuṭāḥ",
    "GE07mbh_06_u:010.047d-0048_01": "kaṭyāś ca pātavaibodhā yākāḥ sāmudraniṣkadāḥ",
    "GE07mbh_06_u:010.048a": "andhrāś ca bahavo rājann antargiryās tathaiva ca",
    "GE07mbh_06_u:010.048c": "bahirgiryāṅgamaladā māgadhā mānavarjakāḥ",
    "GE07mbh_06_u:010.048d-0049_01": "antargiryās tathā caiva bahirgiryās tathaiva ca",
    "GE07mbh_06_u:010.049a": "mahyuttarāḥ prāvṛṣeyā bhārgavāś ca janādhipa",
    "GE07mbh_06_u:010.049c": "puṇḍrā bhārgāḥ kirātāś ca sudoṣṇāḥ pramudās tathā",
    "GE07mbh_06_u:010.050a": "śakā niṣādā niṣadhās tathaivānartanairṛtāḥ",
    "GE07mbh_06_u:010.050c": "dugūlāḥ pratimatsyāś ca kuśalāḥ kunaṭās tathā",
    "GE07mbh_06_u:010.051a": "tīragrāhās taratoyā rājikā rasyakāgaṇāḥ",
    "GE07mbh_06_u:010.051c": "tilakāḥ pārasīkāś ca madhumantaḥ prakutsakāḥ",
    "GE07mbh_06_u:010.052a": "kāśmīrāḥ sindhusauvīrā gāndhārā darśakās tathā",
    "GE07mbh_06_u:010.052c": "abhīsārā kulūtāś ca śaivalā bāhlikās tathā",
    "GE07mbh_06_u:010.053a": "darvīkāḥ sakacā darvā vātajāmarathoragāḥ",
    "GE07mbh_06_u:010.053c": "bahuvādyāś ca kauravya sudāmānaḥ sumallikāḥ",
    "GE07mbh_06_u:010.054a": "vadhrāḥ karīṣakāś cāpi kulindopatyakās tathā",
    "GE07mbh_06_u:010.054c": "vanāyavo daśāpārśvā romāṇaḥ kuśabindavaḥ",
    "GE07mbh_06_u:010.055a": "kacchā gopālakacchāś ca lāṅgalāḥ paravallakāḥ",
    "GE07mbh_06_u:010.055c": "kirātā barbarāḥ siddhā videhās tāmraliṅgakāḥ",
    "GE07mbh_06_u:010.056a": "oṣṭrāḥ puṇḍrāḥ sasairandhrāḥ pārvatīyāś ca māriṣa",
    "GE07mbh_06_u:010.056c": "athāpare janapadā dakṣiṇā bharatarṣabha",
    "GE07mbh_06_u:010.057a": "draviḍāḥ keralāḥ prācyā bhūṣikā vanavāsinaḥ",
    "GE07mbh_06_u:010.057c": "unnatyakā māhiṣakā vikalpā mūṣakās tathā",
    "GE07mbh_06_u:010.058a": "karṇikāḥ kuntikāś caiva saudbhidā nalakālakāḥ",
    "GE07mbh_06_u:010.058c": "kaukuṭṭakās tathā colāḥ koṅkaṇā mālavāṇakāḥ",
    "GE07mbh_06_u:010.059a": "samaṅgāḥ kopanāś caiva kukurāṅgadamāriṣāḥ",
    "GE07mbh_06_u:010.059c": "dhvajiny utsavasaṃketās trigartāḥ sarvasenayaḥ",
    "GE07mbh_06_u:010.060a": "tryaṅgāḥ kekarakāḥ proṣṭhāḥ parasaṃcarakās tathā",
    "GE07mbh_06_u:010.060c": "tathaiva vindhyapulakāḥ pulindāḥ kalkalaiḥ saha",
    "GE07mbh_06_u:010.061a": "mālakā mallakāś caiva tathaivāparavartakāḥ",
    "GE07mbh_06_u:010.061c": "kulindāḥ kulakāś caiva karaṇṭhāḥ kurakās tathā",
    "GE07mbh_06_u:010.062a": "mūṣakā stanabālāś ca satiyaḥ pattipañjakāḥ",
    "GE07mbh_06_u:010.062c": "ādidāyāḥ sirālāś ca stūbakā stanapās tathā",
    "GE07mbh_06_u:010.063a": "hṛṣīvidarbhāḥ kāntīkās taṅgaṇāḥ parataṅgaṇāḥ",
    "GE07mbh_06_u:010.063c": "uttarāś cāpare mlecchā janā bharatasattama",
    "GE07mbh_06_u:010.064a": "yavanāś ca sakāmbojā dāruṇā mlecchajātayaḥ",
    "GE07mbh_06_u:010.064c": "sakṣaddruhaḥ kuntalāś ca hūṇāḥ pāratakaiḥ saha",
    "GE07mbh_06_u:010.065a": "tathaiva maradhāś cīnās tathaiva daśamālikāḥ",
    "GE07mbh_06_u:010.065c": "kṣatriyopaniveśāś ca vaiśyaśūdrakulāni ca",
    "GE07mbh_06_u:010.066a": "śūdrābhīrātha daradāḥ kāśmīrāḥ paśubhiḥ saha",
    "GE07mbh_06_u:010.066c": "khaśikāś ca tukhārāś ca pallavā girigahvarāḥ",
    "GE07mbh_06_u:010.067a": "ātreyāḥ sabharadvājās tathaiva stanayoṣikāḥ",
    "GE07mbh_06_u:010.067c": "aupakāś ca kaliṅgāś ca kirātānāṃ ca jātayaḥ",
    "GE07mbh_06_u:010.067d-0050_01": "kāraskarāś ca vaṃśāś ca āndhrāś ca dramiḍās tathā",
    "GE07mbh_06_u:010.067d-0050_02": "colāś caiva tathā pāṇḍyāś cerāś caiva susiṃhalāḥ",
    "GE07mbh_06_u:010.068a": "tāmarā haṃsamārgāś ca tathaiva karabhañjakāḥ",
    "GE07mbh_06_u:010.068b-0051_01": "ete cānye janapadāḥ prācyodīcyās tathaiva ca",
    "GE07mbh_06_u:010.068c": "uddeśamātreṇa mayā deśāḥ saṃkīrtitāḥ prabho",
    "GE07mbh_06_u:010.069a": "yathāguṇabalaṃ cāpi trivargasya mahāphalam",
    "GE07mbh_06_u:010.069c": "duhyed dhenuḥ kāmadhuk ca bhūmiḥ samyag anuṣṭhitā",
    "GE07mbh_06_u:010.070a": "tasyāṃ gṛdhyanti rājānaḥ śūrā dharmārthakovidāḥ",
    "GE07mbh_06_u:010.070c": "te tyajanty āhave prāṇān rasāgṛddhās tarasvinaḥ",
    "GE07mbh_06_u:010.071a": "devamānuṣakāyānāṃ kāmaṃ bhūmiḥ parāyaṇam",
    "GE07mbh_06_u:010.071c": "anyonyasyāvalumpanti sārameyā ivāmiṣam",
    "GE07mbh_06_u:010.072a": "rājāno bharataśreṣṭha bhoktukāmā vasuṃdharām",
    "GE07mbh_06_u:010.072c": "na cāpi tṛptiḥ kāmānāṃ vidyate ceha kasya cit",
    "GE07mbh_06_u:010.073a": "tasmāt parigrahe bhūmer yatante kurupāṇḍavāḥ",
    "GE07mbh_06_u:010.073c": "sāmnā dānena bhedena daṇḍenaiva ca pārthiva",
    "GE07mbh_06_u:010.074a": "pitā mātā ca putraś ca khaṃ dyauś ca narapuṃgava",
    "GE07mbh_06_u:010.074c": "bhūmir bhavati bhūtānāṃ samyag acchidradarśinī",
    "GE07mbh_06_u:011.001": "dhṛtarāṣṭra uvāca",
    "GE07mbh_06_u:011.001a": "bhāratasyāsya varṣasya tathā haimavatasya ca",
    "GE07mbh_06_u:011.001c": "pramāṇam āyuṣaḥ sūta phalaṃ cāpi śubhāśubham",
    "GE07mbh_06_u:011.002a": "anāgatam atikrāntaṃ vartamānaṃ ca saṃjaya",
    "GE07mbh_06_u:011.002c": "ācakṣva me vistareṇa harivarṣaṃ tathaiva ca",
    "GE07mbh_06_u:011.003": "saṃjaya uvāca",
    "GE07mbh_06_u:011.003a": "catvāri bhārate varṣe yugāni bharatarṣabha",
    "GE07mbh_06_u:011.003c": "kṛtaṃ tretā dvāparaṃ ca puṣyaṃ ca kuruvardhana",
    "GE07mbh_06_u:011.004a": "pūrvaṃ kṛtayugaṃ nāma tatas tretāyugaṃ vibho",
    "GE07mbh_06_u:011.004c": "saṃkṣepād dvāparasyātha tataḥ puṣyaṃ pravartate",
    "GE07mbh_06_u:011.005a": "catvāri ca sahasrāṇi varṣāṇāṃ kurusattama",
    "GE07mbh_06_u:011.005c": "āyuḥsaṃkhyā kṛtayuge saṃkhyātā rājasattama",
    "GE07mbh_06_u:011.006a": "tathā trīṇi sahasrāṇi tretāyāṃ manujādhipa",
    "GE07mbh_06_u:011.006c": "dvisahasraṃ dvāpare tu śate tiṣṭhati saṃprati",
    "GE07mbh_06_u:011.007a": "na pramāṇasthitir hy asti puṣye 'smin bharatarṣabha",
    "GE07mbh_06_u:011.007c": "garbhasthāś ca mriyante 'tra tathā jātā mriyanti ca",
    "GE07mbh_06_u:011.008a": "mahābalā mahāsattvāḥ prajāguṇasamanvitāḥ",
    "GE07mbh_06_u:011.008b-0052_01": "prajāyante ca jātāś ca śataśo 'tha sahasraśaḥ",
    "GE07mbh_06_u:011.008c": "ajāyanta kṛte rājan munayaḥ sutapodhanāḥ",
    "GE07mbh_06_u:011.009a": "mahotsāhā mahātmāno dhārmikāḥ",
    "GE07mbh_06_u:011.009c": "jātāḥ kṛtayuge rājan dhaninaḥ priyadarśanāḥ",
    "GE07mbh_06_u:011.010a": "āyuṣmanto mahāvīrā dhanurdharavarā yudhi",
    "GE07mbh_06_u:011.010b-0053_01": "varārhā yudhi jāyante kṣatriyāḥ śūrasattamāḥ",
    "GE07mbh_06_u:011.010c": "jāyante kṣatriyāḥ śūrās tretāyāṃ cakravartinaḥ",
    "GE07mbh_06_u:011.011a": "sarvavarṇā mahārāja jāyante dvāpare sati",
    "GE07mbh_06_u:011.011c": "mahotsāhā mahāvīryāḥ parasparavadhaiṣiṇaḥ",
    "GE07mbh_06_u:011.012a": "tejasālpena saṃyuktāḥ krodhanāḥ puruṣā nṛpa",
    "GE07mbh_06_u:011.012c": "lubdhāś cānṛtakāś caiva puṣye jāyanti bhārata",
    "GE07mbh_06_u:011.013a": "īrṣyā mānas tathā krodho māyāsūyā tathaiva ca",
    "GE07mbh_06_u:011.013c": "puṣye bhavanti martyānāṃ rāgo lobhaś ca bhārata",
    "GE07mbh_06_u:011.014a": "saṃkṣepo vartate rājan dvāpare 'smin narādhipa",
    "GE07mbh_06_u:011.014c": "guṇottaraṃ haimavataṃ harivarṣaṃ tataḥ param",
    "GE07mbh_06_u:012.001": "dhṛtarāṣṭra uvāca",
    "GE07mbh_06_u:012.001a": "jambūkhaṇḍas tvayā prokto yathāvad iha saṃjaya",
    "GE07mbh_06_u:012.001c": "viṣkambham asya prabrūhi parimāṇaṃ ca tattvataḥ",
    "GE07mbh_06_u:012.002a": "samudrasya pramāṇaṃ ca samyag acchidradarśana",
    "GE07mbh_06_u:012.002c": "śākadvīpaṃ ca me brūhi kuśadvīpaṃ ca saṃjaya",
    "GE07mbh_06_u:012.003a": "śālmalaṃ caiva tattvena krauñcadvīpaṃ tathaiva ca",
    "GE07mbh_06_u:012.003c": "brūhi gāvalgaṇe sarvaṃ rāhoḥ somārkayos tathā",
    "GE07mbh_06_u:012.004": "saṃjaya uvāca",
    "GE07mbh_06_u:012.004a": "rājan subahavo dvīpā yair idaṃ saṃtataṃ jagat",
    "GE07mbh_06_u:012.004c": "sapta tv ahaṃ pravakṣyāmi candrādityau grahāṃs tathā",
    "GE07mbh_06_u:012.005a": "aṣṭādaśa sahasrāṇi yojanānāṃ viśāṃ pate",
    "GE07mbh_06_u:012.005c": "ṣaṭśatāni ca pūrṇāni viṣkambho jambuparvataḥ",
    "GE07mbh_06_u:012.006a": "lāvaṇasya samudrasya viṣkambho dviguṇaḥ smṛtaḥ",
    "GE07mbh_06_u:012.006c": "nānājanapadākīrṇo maṇividrumacitritaḥ",
    "GE07mbh_06_u:012.007a": "naikadhātuvicitraiś ca parvatair upaśobhitaḥ",
    "GE07mbh_06_u:012.007c": "siddhacāraṇasaṃkīrṇaḥ sāgaraḥ parimaṇḍalaḥ",
    "GE07mbh_06_u:012.008a": "śākadvīpaṃ ca vakṣyāmi yathāvad iha pārthiva",
    "GE07mbh_06_u:012.008c": "śṛṇu me tvaṃ yathānyāyaṃ bruvataḥ kurunandana",
    "GE07mbh_06_u:012.009a": "jambūdvīpapramāṇena dviguṇaḥ sa narādhipa",
    "GE07mbh_06_u:012.009c": "viṣkambheṇa mahārāja sāgaro 'pi vibhāgaśaḥ",
    "GE07mbh_06_u:012.009d-0054_01": "śalmaliś ca kuśa[ḥ] krauñco dviguṇo hy uttarottaram",
    "GE07mbh_06_u:012.009d-0054_02": "yathāsaṃkhyaṃ parivṛttaḥ surāsarpiḥpayodhibhiḥ",
    "GE07mbh_06_u:012.009e": "kṣīrodo bharataśreṣṭha yena saṃparivāritaḥ",
    "GE07mbh_06_u:012.010a": "tatra puṇyā janapadā na tatra mriyate janaḥ",
    "GE07mbh_06_u:012.010c": "kuta eva hi durbhikṣaṃ kṣamātejoyutā hi te",
    "GE07mbh_06_u:012.011a": "śākadvīpasya saṃkṣepo yathāvad bharatarṣabha",
    "GE07mbh_06_u:012.011c": "ukta eṣa mahārāja kim anyac chrotum icchasi",
    "GE07mbh_06_u:012.012": "dhṛtarāṣṭra uvāca",
    "GE07mbh_06_u:012.012a": "śākadvīpasya saṃkṣepo yathāvad iha saṃjaya",
    "GE07mbh_06_u:012.012c": "uktas tvayā mahābhāga vistaraṃ brūhi tattvataḥ",
    "GE07mbh_06_u:012.013": "saṃjaya uvāca",
    "GE07mbh_06_u:012.013a": "tathaiva parvatā rājan saptātra maṇibhūṣitāḥ",
    "GE07mbh_06_u:012.013c": "ratnākarās tathā nadyas teṣāṃ nāmāni me śṛṇu",
    "GE07mbh_06_u:012.013e": "atīvaguṇavat sarvaṃ tatra puṇyaṃ janādhipa",
    "GE07mbh_06_u:012.014a": "devarṣigandharvayutaḥ paramo merur ucyate",
    "GE07mbh_06_u:012.014c": "prāgāyato mahārāja malayo nāma parvataḥ",
    "GE07mbh_06_u:012.014e": "yato meghāḥ pravartante prabhavanti ca sarvaśaḥ",
    "GE07mbh_06_u:012.015a": "tataḥ pareṇa kauravya jaladhāro mahāgiriḥ",
    "GE07mbh_06_u:012.015c": "yatra nityam upādatte vāsavaḥ paramaṃ jalam",
    "GE07mbh_06_u:012.015e": "yato varṣaṃ prabhavati varṣākāle janeśvara",
    "GE07mbh_06_u:012.016a": "uccair girī raivatako yatra nityaṃ pratiṣṭhitaḥ",
    "GE07mbh_06_u:012.016c": "revatī divi nakṣatraṃ pitāmahakṛto vidhiḥ",
    "GE07mbh_06_u:012.017a": "uttareṇa tu rājendra śyāmo nāma mahāgiriḥ",
    "GE07mbh_06_u:012.017b-0055_01": "navameghaprabhaḥ prāṃśuḥ śrīmān ujjvalavigrahaḥ",
    "GE07mbh_06_u:012.017c": "yataḥ śyāmatvam āpannāḥ prajā janapadeśvara",
    "GE07mbh_06_u:012.018": "dhṛtarāṣṭra uvāca",
    "GE07mbh_06_u:012.018a": "sumahān saṃśayo me 'dya proktaṃ saṃjaya yat tvayā",
    "GE07mbh_06_u:012.018c": "prajāḥ kathaṃ sūtaputra saṃprāptāḥ śyāmatām iha",
    "GE07mbh_06_u:012.019": "saṃjaya uvāca",
    "GE07mbh_06_u:012.019a": "sarveṣv eva mahāprājña dvīpeṣu kurunandana",
    "GE07mbh_06_u:012.019c": "gauraḥ kṛṣṇaś ca varṇau dvau tayor varṇāntaraṃ nṛpa",
    "GE07mbh_06_u:012.020a": "śyāmo yasmāt pravṛtto vai tat te vakṣyāmi bhārata",
    "GE07mbh_06_u:012.020c": "āste 'tra bhagavān kṛṣṇas tat kāntyā śyāmatāṃ gataḥ",
    "GE07mbh_06_u:012.021a": "tataḥ paraṃ kauravendra durgaśailo mahodayaḥ",
    "GE07mbh_06_u:012.021c": "kesarī kesarayuto yato vātaḥ pravāyati",
    "GE07mbh_06_u:012.022a": "teṣāṃ yojanaviṣkambho dviguṇaḥ pravibhāgaśaḥ",
    "GE07mbh_06_u:012.022c": "varṣāṇi teṣu kauravya saṃproktāni manīṣibhiḥ",
    "GE07mbh_06_u:012.023a": "mahāmerur mahākāśo jaladaḥ kumudottaraḥ",
    "GE07mbh_06_u:012.023c": "jaladhārāt paro rājan sukumāra iti smṛtaḥ",
    "GE07mbh_06_u:012.024a": "raivatasya tu kaumāraḥ śyāmasya tu maṇīcakaḥ",
    "GE07mbh_06_u:012.024c": "kesarasyātha modākī pareṇa tu mahāpumān",
    "GE07mbh_06_u:012.025a": "parivārya tu kauravya dairghyaṃ hrasvatvam eva ca",
    "GE07mbh_06_u:012.025c": "jambūdvīpena vikhyātas tasya madhye mahādrumaḥ",
    "GE07mbh_06_u:012.026a": "śāko nāma mahārāja tasya dvīpasya madhyagaḥ",
    "GE07mbh_06_u:012.026c": "tatra puṇyā janapadāḥ pūjyate tatra śaṃkaraḥ",
    "GE07mbh_06_u:012.027a": "tatra gacchanti siddhāś ca cāraṇā daivatāni ca",
    "GE07mbh_06_u:012.027c": "dhārmikāś ca prajā rājaṃś catvāro 'tīva bhārata",
    "GE07mbh_06_u:012.028a": "varṇāḥ svakarmaniratā na ca steno 'tra dṛśyate",
    "GE07mbh_06_u:012.028c": "dīrghāyuṣo mahārāja jarāmṛtyuvivarjitāḥ",
    "GE07mbh_06_u:012.029a": "prajās tatra vivardhante varṣāsv iva samudragāḥ",
    "GE07mbh_06_u:012.029c": "nadyaḥ puṇyajalās tatra gaṅgā ca bahudhāgatiḥ",
    "GE07mbh_06_u:012.030a": "sukumārī kumārī ca sītā kāverakā tathā",
    "GE07mbh_06_u:012.030c": "mahānadī ca kauravya tathā maṇijalā nadī",
    "GE07mbh_06_u:012.030e": "ikṣuvardhanikā caiva tathā bharatasattama",
    "GE07mbh_06_u:012.031a": "tataḥ pravṛttāḥ puṇyodā nadyaḥ kurukulodvaha",
    "GE07mbh_06_u:012.031c": "sahasrāṇāṃ śatāny eva yato varṣati vāsavaḥ",
    "GE07mbh_06_u:012.032a": "na tāsāṃ nāmadheyāni parimāṇaṃ tathaiva ca",
    "GE07mbh_06_u:012.032c": "śakyate parisaṃkhyātuṃ puṇyās tā hi saridvarāḥ",
    "GE07mbh_06_u:012.033a": "tatra puṇyā janapadāś catvāro lokasaṃmatāḥ",
    "GE07mbh_06_u:012.033c": "magāś ca maśakāś caiva mānasā mandagās tathā",
    "GE07mbh_06_u:012.034a": "magā brāhmaṇabhūyiṣṭhāḥ svakarmaniratā nṛpa",
    "GE07mbh_06_u:012.034c": "maśakeṣu tu rājanyā dhārmikāḥ sarvakāmadāḥ",
    "GE07mbh_06_u:012.035a": "mānaseṣu mahārāja vaiśyāḥ",
    "GE07mbh_06_u:012.035c": "sarvakāmasamāyuktāḥ śūrā dharmārthaniścitāḥ",
    "GE07mbh_06_u:012.035e": "śūdrās tu mandage nityaṃ puruṣā dharmaśīlinaḥ",
    "GE07mbh_06_u:012.036a": "na tatra rājā rājendra na daṇḍo na ca daṇḍikāḥ",
    "GE07mbh_06_u:012.036c": "svadharmeṇaiva dharmaṃ ca te rakṣanti parasparam",
    "GE07mbh_06_u:012.037a": "etāvad eva śakyaṃ tu tasmin dvīpe prabhāṣitum",
    "GE07mbh_06_u:012.037c": "etāvad eva śrotavyaṃ śākadvīpe mahaujasi",
    "GE07mbh_06_u:013.001": "saṃjaya uvāca",
    "GE07mbh_06_u:013.001a": "uttareṣu tu kauravya dvīpeṣu śrūyate kathā",
    "GE07mbh_06_u:013.001c": "yathāśrutaṃ mahārāja bruvatas tan nibodha me",
    "GE07mbh_06_u:013.001d-0056_01": "dugdhodakasamudro 'nyaḥ punar ikṣurasodakaḥ",
    "GE07mbh_06_u:013.002a": "ghṛtatoyaḥ samudro 'tra dadhimaṇḍodako 'paraḥ",
    "GE07mbh_06_u:013.002c": "surodaḥ sāgaraś caiva tathānyo gharmasāgaraḥ",
    "GE07mbh_06_u:013.002d-0057_01": "ikṣūdaś ca surodaś ca sarpiḥkṣīrodadhis tadā",
    "GE07mbh_06_u:013.002d-0057_02": "dadhimaṇḍodadhiś cānyaḥ śuddhodadhir atho mahān",
    "GE07mbh_06_u:013.003a": "paraspareṇa dviguṇāḥ sarve dvīpā narādhipa",
    "GE07mbh_06_u:013.003c": "sarvataś ca mahārāja parvataiḥ parivāritāḥ",
    "GE07mbh_06_u:013.004a": "gauras tu madhyame dvīpe girir mānaḥśilo mahān",
    "GE07mbh_06_u:013.004c": "parvataḥ paścimaḥ kṛṣṇo nārāyaṇanibho nṛpa",
    "GE07mbh_06_u:013.005a": "tatra ratnāni divyāni svayaṃ rakṣati keśavaḥ",
    "GE07mbh_06_u:013.005c": "prajāpatim upāsīnaḥ prajānāṃ vidadhe sukham",
    "GE07mbh_06_u:013.006a": "kuśadvīpe kuśastambo madhye janapadasya ha",
    "GE07mbh_06_u:013.006b-0058_01": "saṃpūjyate hi plakṣaś ca svadī[?dvī]pakhyātikṛd yathā",
    "GE07mbh_06_u:013.006c": "saṃpūjyate śalmaliś ca dvīpe śālmalike nṛpa",
    "GE07mbh_06_u:013.007a": "krauñcadvīpe mahākrauñco girī ratnacayākaraḥ",
    "GE07mbh_06_u:013.007c": "saṃpūjyate mahārāja cāturvarṇyena nityadā",
    "GE07mbh_06_u:013.008a": "gomandaḥ parvato rājan sumahān sarvadhātumān",
    "GE07mbh_06_u:013.008c": "yatra nityaṃ nivasati śrīmān kamalalocanaḥ",
    "GE07mbh_06_u:013.008e": "mokṣibhiḥ saṃstuto nityaṃ prabhur nārāyaṇo hariḥ",
    "GE07mbh_06_u:013.009a": "kuśadvīpe tu rājendra parvato vidrumaiś citaḥ",
    "GE07mbh_06_u:013.009c": "sudhāmā nāma durdharṣo dvitīyo hemaparvataḥ",
    "GE07mbh_06_u:013.010a": "dyutimān nāma kauravya tṛtīyaḥ kumudo giriḥ",
    "GE07mbh_06_u:013.010c": "caturthaḥ puṣpavān nāma pañcamas tu kuśeśayaḥ",
    "GE07mbh_06_u:013.011a": "ṣaṣṭho harigirir nāma ṣaḍ ete parvatottamāḥ",
    "GE07mbh_06_u:013.011c": "teṣām antaraviṣkambho dviguṇaḥ pravibhāgaśaḥ",
    "GE07mbh_06_u:013.012a": "audbhidaṃ prathamaṃ varṣaṃ dvitīyaṃ veṇumaṇḍalam",
    "GE07mbh_06_u:013.012c": "tṛtīyaṃ vai rathākāraṃ caturthaṃ pālanaṃ smṛtam",
    "GE07mbh_06_u:013.013a": "dhṛtimat pañcamaṃ varṣaṃ ṣaṣṭhaṃ varṣaṃ prabhākaram",
    "GE07mbh_06_u:013.013c": "saptamaṃ kāpilaṃ varṣaṃ saptaite varṣapuñjakāḥ",
    "GE07mbh_06_u:013.014a": "eteṣu devagandharvāḥ prajāś ca jagatīśvara",
    "GE07mbh_06_u:013.014c": "viharanti ramante ca na teṣu mriyate janaḥ",
    "GE07mbh_06_u:013.015a": "na teṣu dasyavaḥ santi mlecchajātyo 'pi vā nṛpa",
    "GE07mbh_06_u:013.015c": "gauraprāyo janaḥ sarvaḥ sukumāraś ca pārthiva",
    "GE07mbh_06_u:013.016a": "avaśiṣṭeṣu varṣeṣu vakṣyāmi manujeśvara",
    "GE07mbh_06_u:013.016c": "yathāśrutaṃ mahārāja tad avyagramanāḥ śṛṇu",
    "GE07mbh_06_u:013.017a": "krauñcadvīpe mahārāja krauñco nāma mahāgiriḥ",
    "GE07mbh_06_u:013.017c": "krauñcāt paro vāmanako vāmanād andhakārakaḥ",
    "GE07mbh_06_u:013.018a": "andhakārāt paro rājan mainākaḥ parvatottamaḥ",
    "GE07mbh_06_u:013.018c": "mainākāt parato rājan govindo girir uttamaḥ",
    "GE07mbh_06_u:013.019a": "govindāt tu paro rājan nibiḍo nāma parvataḥ",
    "GE07mbh_06_u:013.019c": "paras tu dviguṇas teṣāṃ viṣkambho vaṃśavardhana",
    "GE07mbh_06_u:013.020a": "deśāṃs tatra pravakṣyāmi tan me nigadataḥ śṛṇu",
    "GE07mbh_06_u:013.020c": "krauñcasya kuśalo deśo vāmanasya manonugaḥ",
    "GE07mbh_06_u:013.021a": "manonugāt paraś coṣṇo deśaḥ kurukulodvaha",
    "GE07mbh_06_u:013.021c": "uṣṇāt paraḥ prāvarakaḥ prāvarād andhakārakaḥ",
    "GE07mbh_06_u:013.022a": "andhakārakadeśāt tu munideśaḥ paraḥ smṛtaḥ",
    "GE07mbh_06_u:013.022c": "munideśāt paraś caiva procyate dundubhisvanaḥ",
    "GE07mbh_06_u:013.023a": "siddhacāraṇasaṃkīrṇo gauraprāyo janādhipa",
    "GE07mbh_06_u:013.023c": "ete deśā mahārāja devagandharvasevitāḥ",
    "GE07mbh_06_u:013.024a": "puṣkare puṣkaro nāma parvato maṇiratnamān",
    "GE07mbh_06_u:013.024c": "tatra nityaṃ nivasati svayaṃ devaḥ prajāpatiḥ",
    "GE07mbh_06_u:013.025a": "taṃ paryupāsate nityaṃ devāḥ sarve maharṣibhiḥ",
    "GE07mbh_06_u:013.025c": "vāgbhir manonukūlābhiḥ pūjayanto janādhipa",
    "GE07mbh_06_u:013.026a": "jambūdvīpāt pravartante ratnāni vividhāny uta",
    "GE07mbh_06_u:013.026c": "dvīpeṣu teṣu sarveṣu prajānāṃ kurunandana",
    "GE07mbh_06_u:013.027a": "viprāṇāṃ brahmacaryeṇa satyena ca damena ca",
    "GE07mbh_06_u:013.027c": "ārogyāyuḥpramāṇābhyāṃ dviguṇaṃ dviguṇaṃ tataḥ",
    "GE07mbh_06_u:013.028a": "eko janapado rājan dvīpeṣv eteṣu bhārata",
    "GE07mbh_06_u:013.028c": "uktā janapadā yeṣu dharmaś caikaḥ pradṛśyate",
    "GE07mbh_06_u:013.029a": "īśvaro daṇḍam udyamya svayam eva prajāpatiḥ",
    "GE07mbh_06_u:013.029c": "dvīpān etān mahārāja rakṣaṃs tiṣṭhati nityadā",
    "GE07mbh_06_u:013.030a": "sa rājā sa śivo rājan sa pitā sa pitāmahaḥ",
    "GE07mbh_06_u:013.030c": "gopāyati naraśreṣṭha prajāḥ sajaḍapaṇḍitāḥ",
    "GE07mbh_06_u:013.031a": "bhojanaṃ cātra kauravya prajāḥ svayam upasthitam",
    "GE07mbh_06_u:013.031c": "siddham eva mahārāja bhuñjate tatra nityadā",
    "GE07mbh_06_u:013.032a": "tataḥ paraṃ samā nāma dṛśyate lokasaṃsthitiḥ",
    "GE07mbh_06_u:013.032c": "caturaśrā mahārāja trayas triṃśat tu maṇḍalam",
    "GE07mbh_06_u:013.033a": "tatra tiṣṭhanti kauravya catvāro lokasaṃmatāḥ",
    "GE07mbh_06_u:013.033c": "diggajā bharataśreṣṭha",
    "GE07mbh_06_u:013.033e": "supratīkas tathā rājan prabhinnakaraṭāmukhaḥ",
    "GE07mbh_06_u:013.034a": "tasyāhaṃ parimāṇaṃ tu na saṃkhyātum ihotsahe",
    "GE07mbh_06_u:013.034c": "asaṃkhyātaḥ sa nityaṃ hi tiryag ūrdhvam adhas tathā",
    "GE07mbh_06_u:013.035a": "tatra vai vāyavo vānti digbhyaḥ sarvābhya eva ca",
    "GE07mbh_06_u:013.035c": "asaṃbādhā mahārāja tān nigṛhṇanti te gajāḥ",
    "GE07mbh_06_u:013.036a": "puṣkaraiḥ padmasaṃkāśair varṣmavadbhir mahāprabhaiḥ",
    "GE07mbh_06_u:013.036c": "te śanaiḥ punar evāśu vāyūn muñcanti nityaśaḥ",
    "GE07mbh_06_u:013.037a": "śvasadbhir mucyamānās tu diggajair iha mārutāḥ",
    "GE07mbh_06_u:013.037c": "āgacchanti mahārāja tatas tiṣṭhanti vai prajāḥ",
    "GE07mbh_06_u:013.038": "dhṛtarāṣṭra uvāca",
    "GE07mbh_06_u:013.038a": "paro vai vistaro 'tyarthaṃ tvayā saṃjaya kīrtitaḥ",
    "GE07mbh_06_u:013.038c": "darśitaṃ dvīpasaṃsthānam uttaraṃ brūhi saṃjaya",
    "GE07mbh_06_u:013.039": "saṃjaya uvāca",
    "GE07mbh_06_u:013.039a": "uktā dvīpā mahārāja grahān me śṛṇu tattvataḥ",
    "GE07mbh_06_u:013.039c": "svarbhānuḥ kauravaśreṣṭha yāvad eṣa prabhāvataḥ",
    "GE07mbh_06_u:013.040a": "parimaṇḍalo mahārāja svarbhānuḥ śrūyate grahaḥ",
    "GE07mbh_06_u:013.040c": "yojanānāṃ sahasrāṇi viṣkambho dvādaśāsya vai",
    "GE07mbh_06_u:013.041a": "pariṇāhena ṣaṭtriṃśad vipulatvena cānagha",
    "GE07mbh_06_u:013.041c": "ṣaṣṭim āhuḥ śatāny asya budhāḥ paurāṇikās tathā",
    "GE07mbh_06_u:013.042a": "candramās tu sahasrāṇi rājann ekādaśa smṛtaḥ",
    "GE07mbh_06_u:013.042c": "viṣkambheṇa kuruśreṣṭha trayastriṃśat tu maṇḍalam",
    "GE07mbh_06_u:013.042e": "ekonaṣaṣṭir vaipulyāc chītaraśmer mahātmanaḥ",
    "GE07mbh_06_u:013.043a": "sūryas tv aṣṭau sahasrāṇi dve cānye kurunandana",
    "GE07mbh_06_u:013.043c": "viṣkambheṇa tato rājan maṇḍalaṃ triṃśataṃ samam",
    "GE07mbh_06_u:013.044a": "aṣṭapañcāśataṃ rājan vipulatvena cānagha",
    "GE07mbh_06_u:013.044c": "śrūyate paramodāraḥ pataṃgo 'sau vibhāvasuḥ",
    "GE07mbh_06_u:013.044e": "etat pramāṇam arkasya nirdiṣṭam iha bhārata",
    "GE07mbh_06_u:013.045a": "sa rāhuś chādayaty etau yathākālaṃ mahattayā",
    "GE07mbh_06_u:013.045c": "candrādityau mahārāja saṃkṣepo 'yam udāhṛtaḥ",
    "GE07mbh_06_u:013.046a": "ity etat te mahārāja pṛcchataḥ śāstracakṣuṣā",
    "GE07mbh_06_u:013.046c": "sarvam uktaṃ yathātattvaṃ tasmāc chamam avāpnuhi",
    "GE07mbh_06_u:013.047a": "yathādṛṣṭaṃ mayā proktaṃ saniryāṇam idaṃ jagat",
    "GE07mbh_06_u:013.047c": "tasmād āśvasa kauravya putraṃ duryodhanaṃ prati",
    "GE07mbh_06_u:013.048a": "śrutvedaṃ bharataśreṣṭha bhūmiparva manonugam",
    "GE07mbh_06_u:013.048c": "śrīmān bhavati rājanyaḥ siddhārthaḥ sādhusaṃmataḥ",
    "GE07mbh_06_u:013.048e": "āyur balaṃ ca vīryaṃ ca tasya tejaś ca vardhate",
    "GE07mbh_06_u:013.049a": "yaḥ śṛṇoti mahīpāla parvaṇīdaṃ yatavrataḥ",
    "GE07mbh_06_u:013.049c": "prīyante pitaras tasya tathaiva ca pitāmahāḥ",
    "GE07mbh_06_u:013.050a": "idaṃ tu bhārataṃ varṣaṃ yatra vartāmahe vayam",
    "GE07mbh_06_u:013.050c": "pūrvaṃ pravartate puṇyaṃ tat sarvaṃ śrutavān asi vaiśaṃpāyana uvāca",
    "GE07mbh_06_u:014.001-0059_01": "vacanād dhṛtarāṣṭrasya kurukṣetraṃ jagāma ha",
    "GE07mbh_06_u:014.001-0059_02": "vyāsasya varadānena tvaramāṇas tu saṃjayaḥ",
    "GE07mbh_06_u:014.001-0059_03": "dṛṣṭvā tu samare rājan kṣaṇenaiva samāgataḥ",
    "GE07mbh_06_u:014.001a": "atha gāvalgaṇir dhīmān samarād etya saṃjayaḥ",
    "GE07mbh_06_u:014.001c": "pratyakṣadarśī sarvasya bhūtabhavyabhaviṣyavit",
    "GE07mbh_06_u:014.002a": "dhyāyate dhṛtarāṣṭrāya sahasopetya duḥkhitaḥ",
    "GE07mbh_06_u:014.002c": "ācaṣṭa nihataṃ bhīṣmaṃ bharatānām amadhyamam",
    "GE07mbh_06_u:014.003a": "saṃjayo 'haṃ mahārāja namas te bharatarṣabha",
    "GE07mbh_06_u:014.003c": "hato bhīṣmaḥ śāṃtanavo bharatānāṃ pitāmahaḥ",
    "GE07mbh_06_u:014.004a": "kakudaṃ sarvayodhānāṃ dhāma sarvadhanuṣmatām",
    "GE07mbh_06_u:014.004c": "śaratalpagataḥ so 'dya śete kurupitāmahaḥ",
    "GE07mbh_06_u:014.005a": "yasya vīryaṃ samāśritya dyūtaṃ putras tavākarot",
    "GE07mbh_06_u:014.005c": "sa śete nihato rājan saṃkhye bhīṣmaḥ śikhaṇḍinā",
    "GE07mbh_06_u:014.006a": "yaḥ sarvān pṛthivīpālān samavetān mahāmṛdhe",
    "GE07mbh_06_u:014.006c": "jigāyaikarathenaiva kāśipuryāṃ mahārathaḥ",
    "GE07mbh_06_u:014.007a": "jāmadagnyaṃ raṇe rāmam āyodhya vasusaṃbhavaḥ",
    "GE07mbh_06_u:014.007c": "na hato jāmadagnyena sa hato 'dya śikhaṇḍinā",
    "GE07mbh_06_u:014.008a": "mahendrasadṛśaḥ śaurye sthairye ca himavān iva",
    "GE07mbh_06_u:014.008c": "samudra iva gāmbhīrye sahiṣṇutve dharāsamaḥ",
    "GE07mbh_06_u:014.009a": "śaradaṃṣṭro dhanurvaktraḥ khaḍgajihvo durāsadaḥ",
    "GE07mbh_06_u:014.009c": "narasiṃhaḥ pitā te 'dya pāñcālyena nipātitaḥ",
    "GE07mbh_06_u:014.010a": "pāṇḍavānāṃ mahat sainyaṃ yaṃ dṛṣṭvodyantam āhave",
    "GE07mbh_06_u:014.010c": "pravepata bhayodvignaṃ siṃhaṃ dṛṣṭveva gogaṇaḥ",
    "GE07mbh_06_u:014.011a": "parirakṣya sa senāṃ te daśarātram anīkahā",
    "GE07mbh_06_u:014.011c": "jagāmāstam ivādityaḥ kṛtvā karma suduṣkaram",
    "GE07mbh_06_u:014.012a": "yaḥ sa śakra ivākṣobhyo varṣan bāṇān sahasraśaḥ",
    "GE07mbh_06_u:014.012c": "jaghāna yudhi yodhānām arbudaṃ daśabhir dinaiḥ",
    "GE07mbh_06_u:014.013a": "sa śete niṣṭanan bhūmau vātarugṇa iva drumaḥ",
    "GE07mbh_06_u:014.013c": "tava durmantrite rājan yathā nārhaḥ sa bhārata",
    "GE07mbh_06_u:015.001": "dhṛtarāṣṭra uvāca",
    "GE07mbh_06_u:015.001a": "kathaṃ kurūṇām ṛṣabho hato bhīṣmaḥ śikhaṇḍinā",
    "GE07mbh_06_u:015.001c": "kathaṃ rathāt sa nyapatat pitā me vāsavopamaḥ",
    "GE07mbh_06_u:015.002a": "katham āsaṃś ca me putrā hīnā bhīṣmeṇa saṃjaya",
    "GE07mbh_06_u:015.002c": "balinā devakalpena gurvarthe brahmacāriṇā",
    "GE07mbh_06_u:015.003a": "tasmin hate mahāsattve maheṣvāse mahābale",
    "GE07mbh_06_u:015.003c": "mahārathe naravyāghre kim u āsīn manas tadā",
    "GE07mbh_06_u:015.004a": "ārtiḥ parā māviśati yataḥ śaṃsasi me hatam",
    "GE07mbh_06_u:015.004c": "kurūṇām ṛṣabhaṃ vīram akampyaṃ puruṣarṣabham",
    "GE07mbh_06_u:015.005a": "ke taṃ yāntam anupreyuḥ ke cāsyāsan purogamāḥ",
    "GE07mbh_06_u:015.005c": "ke 'tiṣṭhan ke nyavartanta ke 'bhyavartanta saṃjaya",
    "GE07mbh_06_u:015.006a": "ke śūrā rathaśārdūlam acyutaṃ kṣatriyarṣabham",
    "GE07mbh_06_u:015.006c": "rathānīkaṃ gāhamānaṃ sahasā pṛṣṭhato 'nvayuḥ",
    "GE07mbh_06_u:015.007a": "yas tamo 'rka ivāpohan parasainyam amitrahā",
    "GE07mbh_06_u:015.007c": "sahasraraśmipratimaḥ pareṣāṃ bhayam ādadhat",
    "GE07mbh_06_u:015.007e": "akarod duṣkaraṃ karma raṇe kauravaśāsanāt",
    "GE07mbh_06_u:015.008a": "grasamānam anīkāni ya enaṃ paryavārayan",
    "GE07mbh_06_u:015.008c": "kṛtinaṃ taṃ durādharṣaṃ samyag yāsyantam antike",
    "GE07mbh_06_u:015.008e": "kathaṃ śāṃtanavaṃ yuddhe pāṇḍavāḥ pratyavārayan",
    "GE07mbh_06_u:015.009a": "nikṛntantam anīkāni śaradaṃṣṭraṃ tarasvinam",
    "GE07mbh_06_u:015.009c": "cāpavyāttānanaṃ ghoram asijihvaṃ durāsadam",
    "GE07mbh_06_u:015.010a": "atyanyān puruṣavyāghrān hrīmantam aparājitam",
    "GE07mbh_06_u:015.010c": "pātayām āsa kaunteyaḥ kathaṃ tam ajitaṃ yudhi",
    "GE07mbh_06_u:015.011a": "ugradhanvānam ugreṣuṃ vartamānaṃ rathottame",
    "GE07mbh_06_u:015.011c": "pareṣām uttamāṅgāni pracinvantaṃ śiteṣubhiḥ",
    "GE07mbh_06_u:015.012a": "pāṇḍavānāṃ mahat sainyaṃ yaṃ dṛṣṭvodyantam āhave",
    "GE07mbh_06_u:015.012c": "kālāgnim iva durdharṣaṃ samaveṣṭata nityaśaḥ",
    "GE07mbh_06_u:015.013a": "parikṛṣya sa senāṃ me daśarātram anīkahā",
    "GE07mbh_06_u:015.013c": "jagāmāstam ivādityaḥ kṛtvā karma suduṣkaram",
    "GE07mbh_06_u:015.014a": "yaḥ sa śakra ivākṣayyaṃ varṣaṃ śaramayaṃ sṛjan",
    "GE07mbh_06_u:015.014c": "jaghāna yudhi yodhānām arbudaṃ daśabhir dinaiḥ",
    "GE07mbh_06_u:015.015a": "sa śete niṣṭanan bhūmau vātarugṇa iva drumaḥ",
    "GE07mbh_06_u:015.015c": "mama durmantritenāsau yathā nārhaḥ sa bhārataḥ",
    "GE07mbh_06_u:015.016a": "kathaṃ śāṃtanavaṃ dṛṣṭvā pāṇḍavānām anīkinī",
    "GE07mbh_06_u:015.016c": "prahartum aśakat tatra bhīṣmaṃ bhīmaparākramam",
    "GE07mbh_06_u:015.017a": "kathaṃ bhīṣmeṇa saṃgrāmam akurvan pāṇḍunandanāḥ",
    "GE07mbh_06_u:015.017c": "kathaṃ ca nājayad bhīṣmo droṇe jīvati saṃjaya",
    "GE07mbh_06_u:015.018a": "kṛpe saṃnihite tatra bharadvājātmaje tathā",
    "GE07mbh_06_u:015.018c": "bhīṣmaḥ praharatāṃ śreṣṭhaḥ kathaṃ sa nidhanaṃ gataḥ",
    "GE07mbh_06_u:015.019a": "kathaṃ cātirathas tena pāñcālyena śikhaṇḍinā",
    "GE07mbh_06_u:015.019c": "bhīṣmo vinihato yuddhe devair api durutsahaḥ",
    "GE07mbh_06_u:015.020a": "yaḥ spardhate raṇe nityaṃ jāmadagnyaṃ mahābalam",
    "GE07mbh_06_u:015.020c": "ajitaṃ jāmadagnyena śakratulyaparākramam",
    "GE07mbh_06_u:015.021a": "taṃ hataṃ samare bhīṣmaṃ mahārathabalocitam",
    "GE07mbh_06_u:015.021c": "saṃjayācakṣva me vīraṃ yena śarma na vidmahe",
    "GE07mbh_06_u:015.022a": "māmakāḥ ke maheṣvāsā nājahuḥ saṃjayācyutam",
    "GE07mbh_06_u:015.022c": "duryodhanasamādiṣṭāḥ ke vīrāḥ paryavārayan",
    "GE07mbh_06_u:015.023a": "yac chikhaṇḍimukhāḥ sarve pāṇḍavā bhīṣmam abhyayuḥ",
    "GE07mbh_06_u:015.023c": "kaccin na kuravo bhītās tatyajuḥ saṃjayācyutam",
    "GE07mbh_06_u:015.024a": "maurvīghoṣastanayitnuḥ pṛṣatkapṛṣato mahān",
    "GE07mbh_06_u:015.024c": "dhanurhvādamahāśabdo mahāmegha ivonnataḥ",
    "GE07mbh_06_u:015.025a": "yad abhyavarṣat kaunteyān sapāñcālān sasṛñjayān",
    "GE07mbh_06_u:015.025c": "nighnan pararathān vīro dānavān iva vajrabhṛt",
    "GE07mbh_06_u:015.026a": "iṣvastrasāgaraṃ ghoraṃ bāṇagrāhaṃ durāsadam",
    "GE07mbh_06_u:015.026c": "kārmukormiṇam akṣayyam advīpaṃ samare 'plavam",
    "GE07mbh_06_u:015.026e": "gadāsimakarāvartaṃ hayagrāhaṃ gajākulam",
    "GE07mbh_06_u:015.026f-0060_01": "padātimatsyakalilaṃ śaṅkhadundubhinisvanam",
    "GE07mbh_06_u:015.027a": "hayān gajān padātāṃś ca rathāṃś ca tarasā bahūn",
    "GE07mbh_06_u:015.027c": "nimajjayantaṃ samare paravīrāpahāriṇam",
    "GE07mbh_06_u:015.028a": "vidahyamānaṃ kopena tejasā ca paraṃtapam",
    "GE07mbh_06_u:015.028c": "veleva makarāvāsaṃ ke vīrāḥ paryavārayan",
    "GE07mbh_06_u:015.029a": "bhīṣmo yad akarot karma samare saṃjayārihā",
    "GE07mbh_06_u:015.029c": "duryodhanahitārthāya ke tadāsya puro 'bhavan",
    "GE07mbh_06_u:015.030a": "ke 'rakṣan dakṣiṇaṃ cakraṃ bhīṣmasyāmitatejasaḥ",
    "GE07mbh_06_u:015.030c": "pṛṣṭhataḥ ke parān vīrā upāsedhan yatavratāḥ",
    "GE07mbh_06_u:015.031a": "ke purastād avartanta rakṣanto bhīṣmam antike",
    "GE07mbh_06_u:015.031c": "ke 'rakṣann uttaraṃ cakraṃ vīrā vīrasya yudhyataḥ",
    "GE07mbh_06_u:015.032a": "vāme cakre vartamānāḥ ke 'ghnan saṃjaya sṛñjayān",
    "GE07mbh_06_u:015.032c": "sametāgram anīkeṣu ke 'bhyarakṣan durāsadam",
    "GE07mbh_06_u:015.033a": "pārśvataḥ ke 'bhyavartanta gacchanto durgamāṃ gatim",
    "GE07mbh_06_u:015.033c": "samūhe ke parān vīrān pratyayudhyanta saṃjaya",
    "GE07mbh_06_u:015.034a": "rakṣyamāṇaḥ kathaṃ vīrair gopyamānāś ca tena te",
    "GE07mbh_06_u:015.034c": "durjayānām anīkāni nājayaṃs tarasā yudhi",
    "GE07mbh_06_u:015.035a": "sarvalokeśvarasyeva parameṣṭhiprajāpateḥ",
    "GE07mbh_06_u:015.035c": "kathaṃ prahartum api te śekuḥ saṃjaya pāṇḍavāḥ",
    "GE07mbh_06_u:015.036a": "yasmin dvīpe samāśritya yudhyanti kuravaḥ paraiḥ",
    "GE07mbh_06_u:015.036c": "taṃ nimagnaṃ naravyāghraṃ bhīṣmaṃ śaṃsasi saṃjaya",
    "GE07mbh_06_u:015.037a": "yasya vīrye samāśvasya mama putro bṛhadbalaḥ",
    "GE07mbh_06_u:015.037c": "na pāṇḍavān agaṇayat kathaṃ sa nihataḥ paraiḥ",
    "GE07mbh_06_u:015.038a": "yaḥ purā vibudhaiḥ sendraiḥ sāhāyye yuddhadurmadaḥ",
    "GE07mbh_06_u:015.038c": "kāṅkṣito dānavān ghnadbhiḥ pitā mama mahāvrataḥ",
    "GE07mbh_06_u:015.039a": "yasmiñ jāte mahāvīrye śaṃtanur lokaśaṃkare",
    "GE07mbh_06_u:015.039c": "śokaṃ duḥkhaṃ ca dainyaṃ ca prājahāt putralakṣmaṇi",
    "GE07mbh_06_u:015.040a": "prajñā parāyaṇaṃ tajjñaṃ saddharmanirataṃ śucim",
    "GE07mbh_06_u:015.040c": "vedavedāṅgatattvajñaṃ kathaṃ śaṃsasi me hatam",
    "GE07mbh_06_u:015.041a": "sarvāstravinayopetaṃ dāntaṃ śāntaṃ manasvinam",
    "GE07mbh_06_u:015.041c": "hataṃ śāṃtanavaṃ śrutvā manye śeṣaṃ balaṃ hatam",
    "GE07mbh_06_u:015.042a": "dharmād adharmo balavān saṃprāpta iti me matiḥ",
    "GE07mbh_06_u:015.042c": "yatra vṛddhaṃ guruṃ hatvā rājyam icchanti pāṇḍavāḥ",
    "GE07mbh_06_u:015.043a": "jāmadagnyaḥ purā rāmaḥ sarvāstravid anuttamaḥ",
    "GE07mbh_06_u:015.043c": "ambārtham udyataḥ saṃkhye bhīṣmeṇa yudhi nirjitaḥ",
    "GE07mbh_06_u:015.044a": "tam indrasamakarmāṇaṃ kakudaṃ sarvadhanvinām",
    "GE07mbh_06_u:015.044c": "hataṃ śaṃsasi bhīṣmaṃ me kiṃ nu duḥkham ataḥ param",
    "GE07mbh_06_u:015.045a": "asakṛt kṣatriyavrātāḥ saṃkhye yena vinirjitāḥ",
    "GE07mbh_06_u:015.045c": "jāmadagnyas tathā rāmaḥ paravīranighātinā",
    "GE07mbh_06_u:015.045d-0061_01": "na hato yo mahābuddhiḥ sa hato 'dya śikhaṇḍinā",
    "GE07mbh_06_u:015.046a": "tasmān nūnaṃ mahāvīryād bhārgavād yuddhadurmadāt",
    "GE07mbh_06_u:015.046c": "tejovīryabalair bhūyāñ śikhaṇḍī drupadātmajaḥ",
    "GE07mbh_06_u:015.047a": "yaḥ śūraṃ kṛtinaṃ yuddhe sarvaśāstraviśāradam",
    "GE07mbh_06_u:015.047c": "paramāstravidaṃ vīraṃ jaghāna bharatarṣabham",
    "GE07mbh_06_u:015.048a": "ke vīrās tam amitraghnam anvayuḥ śatrusaṃsadi",
    "GE07mbh_06_u:015.048c": "śaṃsa me tad yathā vṛttaṃ yuddhaṃ bhīṣmasya pāṇḍavaiḥ",
    "GE07mbh_06_u:015.049a": "yoṣeva hatavīrā me senā putrasya saṃjaya",
    "GE07mbh_06_u:015.049c": "agopam iva codbhrāntaṃ gokulaṃ tad balaṃ mama",
    "GE07mbh_06_u:015.050a": "pauruṣaṃ sarvalokasya paraṃ yasya mahāhave",
    "GE07mbh_06_u:015.050c": "parāsikte ca vas tasmin katham āsīn manas tadā",
    "GE07mbh_06_u:015.051a": "jīvite 'py adya sāmarthyaṃ kim ivāsmāsu saṃjaya",
    "GE07mbh_06_u:015.051c": "ghātayitvā mahāvīryaṃ pitaraṃ lokadhārmikam",
    "GE07mbh_06_u:015.052a": "agādhe salile magnāṃ nāvaṃ dṛṣṭveva pāragāḥ",
    "GE07mbh_06_u:015.052c": "bhīṣme hate bhṛśaṃ duḥkhān manye śocanti putrakāḥ",
    "GE07mbh_06_u:015.053a": "adrisāramayaṃ nūnaṃ sudṛḍhaṃ hṛdayaṃ mama",
    "GE07mbh_06_u:015.053c": "yac chrutvā puruṣavyāghraṃ hataṃ bhīṣmaṃ na dīryate",
    "GE07mbh_06_u:015.054a": "yasminn astraṃ ca medhā ca nītiś ca bharatarṣabhe",
    "GE07mbh_06_u:015.054c": "aprameyāṇi durdharṣe kathaṃ sa nihato yudhi",
    "GE07mbh_06_u:015.055a": "na cāstreṇa na śauryeṇa tapasā medhayā na ca",
    "GE07mbh_06_u:015.055c": "na dhṛtyā na punas tyāgān mṛtyoḥ kaś cid vimucyate",
    "GE07mbh_06_u:015.056a": "kālo nūnaṃ mahāvīryaḥ sarvalokaduratyayaḥ",
    "GE07mbh_06_u:015.056c": "yatra śāṃtanavaṃ bhīṣmaṃ hataṃ śaṃsasi saṃjaya",
    "GE07mbh_06_u:015.057a": "putraśokābhisaṃtapto mahad duḥkham acintayan",
    "GE07mbh_06_u:015.057c": "āśaṃse 'haṃ purā trāṇaṃ bhīṣmāc chaṃtanunandanāt",
    "GE07mbh_06_u:015.058a": "yadādityam ivāpaśyat patitaṃ bhuvi saṃjaya",
    "GE07mbh_06_u:015.058c": "duryodhanaḥ śāṃtanavaṃ kiṃ tadā pratyapadyata",
    "GE07mbh_06_u:015.059a": "nāhaṃ sveṣāṃ pareṣāṃ vā buddhyā saṃjaya cintayan",
    "GE07mbh_06_u:015.059c": "śeṣaṃ kiṃ cit prapaśyāmi pratyanīke mahīkṣitām",
    "GE07mbh_06_u:015.060a": "dāruṇaḥ kṣatradharmo 'yam ṛṣibhiḥ saṃpradarśitaḥ",
    "GE07mbh_06_u:015.060c": "yatra śāṃtanavaṃ hatvā rājyam icchanti pāṇḍavāḥ",
    "GE07mbh_06_u:015.061a": "vayaṃ vā rājyam icchāmo ghātayitvā pitāmaham",
    "GE07mbh_06_u:015.061c": "kṣatradharme sthitāḥ pārthā nāparādhyanti putrakāḥ",
    "GE07mbh_06_u:015.062a": "etad āryeṇa kartavyaṃ kṛcchrāsv āpatsu saṃjaya",
    "GE07mbh_06_u:015.062c": "parākramaḥ paraṃ śaktyā tac ca tasmin pratiṣṭhitam",
    "GE07mbh_06_u:015.063a": "anīkāni vinighnantaṃ hrīmantam aparājitam",
    "GE07mbh_06_u:015.063c": "kathaṃ śāṃtanavaṃ tāta pāṇḍuputrā nyapātayan",
    "GE07mbh_06_u:015.064a": "kathaṃ yuktāny anīkāni kathaṃ yuddhaṃ mahātmabhiḥ",
    "GE07mbh_06_u:015.064c": "kathaṃ vā nihato bhīṣmaḥ pitā saṃjaya me paraiḥ",
    "GE07mbh_06_u:015.065a": "duryodhanaś ca karṇaś ca śakuniś cāpi saubalaḥ",
    "GE07mbh_06_u:015.065c": "duḥśāsanaś ca kitavo hate bhīṣme kim abruvan",
    "GE07mbh_06_u:015.066a": "yac charīrair upastīrṇāṃ naravāraṇavājinām",
    "GE07mbh_06_u:015.066c": "śaraśaktigadākhaḍgatomarākṣāṃ bhayāvahām",
    "GE07mbh_06_u:015.067a": "prāviśan kitavā mandāḥ sabhāṃ yudhi durāsadām",
    "GE07mbh_06_u:015.067c": "prāṇadyūte pratibhaye ke 'dīvyanta nararṣabhāḥ",
    "GE07mbh_06_u:015.068a": "ke 'jayan ke jitās tatra hṛtalakṣā nipātitāḥ",
    "GE07mbh_06_u:015.068c": "anye bhīṣmāc chāṃtanavāt tan mamācakṣva saṃjaya",
    "GE07mbh_06_u:015.069a": "na hi me śāntir astīha yudhi devavrataṃ hatam",
    "GE07mbh_06_u:015.069c": "pitaraṃ bhīmakarmāṇaṃ śrutvā me duḥkham āviśat",
    "GE07mbh_06_u:015.070a": "ārtiṃ me hṛdaye rūḍhāṃ mahatīṃ putrakāritām",
    "GE07mbh_06_u:015.070c": "tvaṃ siñcan sarpiṣevāgnim uddīpayasi saṃjaya",
    "GE07mbh_06_u:015.071a": "mahāntaṃ bhāram udyamya viśrutaṃ sārvalaukikam",
    "GE07mbh_06_u:015.071b-0062_01": "taṃ vimagnaṃ naravyāghraṃ bhīṣmaṃ śaṃsasi saṃjaya",
    "GE07mbh_06_u:015.071c": "dṛṣṭvā vinihataṃ bhīṣmaṃ manye śocanti putrakāḥ",
    "GE07mbh_06_u:015.072a": "śroṣyāmi tāni duḥkhāni duryodhanakṛtāny aham",
    "GE07mbh_06_u:015.072c": "tasmān me sarvam ācakṣva yad vṛttaṃ tatra saṃjaya",
    "GE07mbh_06_u:015.073a": "saṃgrāme pṛthivīśānāṃ mandasyābuddhisaṃbhavam",
    "GE07mbh_06_u:015.073c": "apanītaṃ sunītaṃ vā tan mamācakṣva saṃjaya",
    "GE07mbh_06_u:015.074a": "yat kṛtaṃ tatra bhīṣmeṇa saṃgrāme jayam icchatā",
    "GE07mbh_06_u:015.074c": "tejoyuktaṃ kṛtāstreṇa śaṃsa tac cāpy aśeṣataḥ",
    "GE07mbh_06_u:015.075a": "yathā tad abhavad yuddhaṃ kurupāṇḍavasenayoḥ",
    "GE07mbh_06_u:015.075c": "krameṇa yena yasmiṃś ca kāle yac ca yathā ca tat",
    "GE07mbh_06_u:015.075d-0063_01": "yac ca yasmiṃś ca kāle ca vṛttaṃ yac ca yathā ca tat",
    "GE07mbh_06_u:016.001": "saṃjaya uvāca",
    "GE07mbh_06_u:016.001a": "tvadyukto 'yam anupraśno mahārāja yathārhasi",
    "GE07mbh_06_u:016.001c": "na tu duryodhane doṣam imam āsaktum arhasi",
    "GE07mbh_06_u:016.002a": "ya ātmano duścaritād aśubhaṃ prāpnuyān naraḥ",
    "GE07mbh_06_u:016.002c": "enasā tena nānyaṃ sa upāśaṅkitum arhati",
    "GE07mbh_06_u:016.003a": "mahārāja manuṣyeṣu nindyaṃ yaḥ sarvam ācaret",
    "GE07mbh_06_u:016.003c": "sa vadhyaḥ sarvalokasya ninditāni samācaran",
    "GE07mbh_06_u:016.004a": "nikāro nikṛtiprajñaiḥ pāṇḍavais tvatpratīkṣayā",
    "GE07mbh_06_u:016.004c": "anubhūtaḥ sahāmātyaiḥ kṣāntaṃ ca suciraṃ vane",
    "GE07mbh_06_u:016.005a": "hayānāṃ ca gajānāṃ ca śūrāṇāṃ cāmitaujasām",
    "GE07mbh_06_u:016.005c": "pratyakṣaṃ yan mayā dṛṣṭaṃ dṛṣṭaṃ yogabalena ca",
    "GE07mbh_06_u:016.006a": "śṛṇu tat pṛthivīpāla mā ca śoke manaḥ kṛthāḥ",
    "GE07mbh_06_u:016.006c": "diṣṭam etat purā nūnam evaṃbhāvi narādhipa",
    "GE07mbh_06_u:016.007a": "namaskṛtvā pitus te 'haṃ pārāśaryāya dhīmate",
    "GE07mbh_06_u:016.007c": "yasya prasādād divyaṃ me prāptaṃ jñānam anuttamam",
    "GE07mbh_06_u:016.008a": "dṛṣṭiś cātīndriyā rājan dūrāc chravaṇam eva ca",
    "GE07mbh_06_u:016.008c": "paracittasya vijñānam atītānāgatasya ca",
    "GE07mbh_06_u:016.009a": "vyutthitotpattivijñānam ākāśe ca gatiḥ sadā",
    "GE07mbh_06_u:016.009c": "śastrair asaṅgo yuddheṣu varadānān mahātmanaḥ",
    "GE07mbh_06_u:016.010a": "śṛṇu me vistareṇedaṃ vicitraṃ paramādbhutam",
    "GE07mbh_06_u:016.010c": "bhāratānāṃ mahad yuddhaṃ yathābhūl lomaharṣaṇam",
    "GE07mbh_06_u:016.011a": "teṣv anīkeṣu yat teṣu vyūḍheṣu ca vidhānataḥ",
    "GE07mbh_06_u:016.011c": "duryodhano mahārāja duḥśāsanam athābravīt",
    "GE07mbh_06_u:016.012a": "duḥśāsana rathās tūrṇaṃ yujyantāṃ bhīṣmarakṣiṇaḥ",
    "GE07mbh_06_u:016.012c": "anīkāni ca sarvāṇi śīghraṃ tvam anucodaya",
    "GE07mbh_06_u:016.013a": "ayaṃ mā samanuprāpto varṣapūgābhicintitaḥ",
    "GE07mbh_06_u:016.013c": "pāṇḍavānāṃ sasainyānāṃ kurūṇāṃ ca samāgamaḥ",
    "GE07mbh_06_u:016.014a": "nātaḥ kāryatamaṃ manye raṇe bhīṣmasya rakṣaṇāt",
    "GE07mbh_06_u:016.014c": "hanyād gupto hy asau pārthān somakāṃś ca sasṛñjayān",
    "GE07mbh_06_u:016.015a": "abravīc ca viśuddhātmā nāhaṃ hanyāṃ śikhaṇḍinam",
    "GE07mbh_06_u:016.015c": "śrūyate strī hy asau pūrvaṃ tasmād varjyo raṇe mama",
    "GE07mbh_06_u:016.016a": "tasmād bhīṣmo rakṣitavyo viśeṣeṇeti me matiḥ",
    "GE07mbh_06_u:016.016c": "śikhaṇḍino vadhe yattāḥ sarve tiṣṭhantu māmakāḥ",
    "GE07mbh_06_u:016.017a": "tathā prācyāḥ pratīcyāś ca dākṣiṇātyottarāpathāḥ",
    "GE07mbh_06_u:016.017c": "sarvaśastrāstrakuśalās te rakṣantu pitāmaham",
    "GE07mbh_06_u:016.018a": "arakṣyamāṇaṃ hi vṛko hanyāt siṃhaṃ mahābalam",
    "GE07mbh_06_u:016.018c": "mā siṃhaṃ jambukeneva ghātayāmaḥ śikhaṇḍinā",
    "GE07mbh_06_u:016.019a": "vāmaṃ cakraṃ yudhāmanyur uttamaujāś ca dakṣiṇam",
    "GE07mbh_06_u:016.019c": "goptārau phalgunasyaitau phalguno 'pi śikhaṇḍinaḥ",
    "GE07mbh_06_u:016.020a": "saṃrakṣyamāṇaḥ pārthena bhīṣmeṇa ca vivarjitaḥ",
    "GE07mbh_06_u:016.020c": "yathā na hanyād gāṅgeyaṃ duḥśāsana tathā kuru",
    "GE07mbh_06_u:016.021a": "tato rajanyāṃ vyuṣṭāyāṃ śabdaḥ samabhavan mahān",
    "GE07mbh_06_u:016.021c": "krośatāṃ bhūmipālānāṃ yujyatāṃ yujyatām iti",
    "GE07mbh_06_u:016.022a": "śaṅkhadundubhinirghoṣaiḥ siṃhanādaiś ca bhārata",
    "GE07mbh_06_u:016.022c": "hayaheṣitaśabdaiś ca rathanemisvanais tathā",
    "GE07mbh_06_u:016.023a": "gajānāṃ bṛṃhatāṃ caiva yodhānāṃ cābhigarjatām",
    "GE07mbh_06_u:016.023c": "kṣveḍitāsphoṭitotkruṣṭais tumulaṃ sarvato 'bhavat",
    "GE07mbh_06_u:016.024a": "udatiṣṭhan mahārāja sarvaṃ yuktam aśeṣataḥ",
    "GE07mbh_06_u:016.024c": "sūryodaye mahat sainyaṃ",
    "GE07mbh_06_u:016.024e": "tava rājendra putrāṇāṃ pāṇḍavānāṃ tathaiva ca",
    "GE07mbh_06_u:016.024f-0064_01": "duṣpradhṛṣyāṇi cāstrāṇi saśastrakavacāni ca",
    "GE07mbh_06_u:016.024f-0064_02": "tataḥ prakāśe sainyāni samadṛśyanta bhārata",
    "GE07mbh_06_u:016.024f-0064_03": "tvadīyānāṃ pareṣāṃ ca śastravanti mahānti ca",
    "GE07mbh_06_u:016.025a": "tatra nāgā rathāś caiva jāmbūnadapariṣkṛtāḥ",
    "GE07mbh_06_u:016.025c": "vibhrājamānā dṛśyante meghā iva savidyutaḥ",
    "GE07mbh_06_u:016.025d-0065_01": "saṃnāhāḥ samadṛśyanta sveṣv anīkeṣv avasthitāḥ",
    "GE07mbh_06_u:016.026a": "rathānīkāny adṛśyanta nagarāṇīva bhūriśaḥ",
    "GE07mbh_06_u:016.026c": "atīva śuśubhe tatra pitā te pūrṇacandravat",
    "GE07mbh_06_u:016.027a": "dhanurbhir ṛṣṭibhiḥ khaḍgair gadābhiḥ śaktitomaraiḥ",
    "GE07mbh_06_u:016.027c": "yodhāḥ praharaṇaiḥ śubhraiḥ sveṣv anīkeṣv avasthitāḥ",
    "GE07mbh_06_u:016.028a": "gajā rathāḥ padātāś ca turagāś ca viśāṃ pate",
    "GE07mbh_06_u:016.028c": "vyatiṣṭhan vāgurākārāḥ śataśo 'tha sahasraśaḥ",
    "GE07mbh_06_u:016.029a": "dhvajā bahuvidhākārā vyadṛśyanta samucchritāḥ",
    "GE07mbh_06_u:016.029c": "sveṣāṃ caiva pareṣāṃ ca dyutimantaḥ sahasraśaḥ",
    "GE07mbh_06_u:016.030a": "kāñcanā maṇicitrāṅgā jvalanta iva pāvakāḥ",
    "GE07mbh_06_u:016.030c": "arciṣmanto vyarocanta dhvajā rājñāṃ sahasraśaḥ",
    "GE07mbh_06_u:016.031a": "mahendraketavaḥ śubhrā mahendrasadaneṣv iva",
    "GE07mbh_06_u:016.031c": "saṃnaddhās teṣu te vīrā dadṛśur yuddhakāṅkṣiṇaḥ",
    "GE07mbh_06_u:016.032a": "udyatair āyudhaiś citrās talabaddhāḥ kalāpinaḥ",
    "GE07mbh_06_u:016.032c": "ṛṣabhākṣā manuṣyendrāś camūmukhagatā babhuḥ",
    "GE07mbh_06_u:016.033a": "śakuniḥ saubalaḥ śalyaḥ saindhavo 'tha jayadrathaḥ",
    "GE07mbh_06_u:016.033c": "vindānuvindāv āvantyau kāmbojaś ca sudakṣiṇaḥ",
    "GE07mbh_06_u:016.033d-0066_01": "bhagadatto mahāvīryaḥ kausalyaś ca bṛhadrathaḥ",
    "GE07mbh_06_u:016.034a": "śrutāyudhaś ca kāliṅgo jayatsenaś ca pārthivaḥ",
    "GE07mbh_06_u:016.034c": "bṛhadbalaś ca kauśalyaḥ kṛtavarmā ca sātvataḥ",
    "GE07mbh_06_u:016.035a": "daśaite puruṣavyāghrāḥ śūrāḥ parighabāhavaḥ",
    "GE07mbh_06_u:016.035c": "akṣauhiṇīnāṃ patayo yajvāno bhūridakṣiṇāḥ",
    "GE07mbh_06_u:016.036a": "ete cānye ca bahavo duryodhanavaśānugāḥ",
    "GE07mbh_06_u:016.036c": "rājāno rājaputrāś ca nītimanto mahābalāḥ",
    "GE07mbh_06_u:016.037a": "saṃnaddhāḥ samadṛśyanta sveṣv anīkeṣv avasthitāḥ",
    "GE07mbh_06_u:016.037c": "baddhakṛṣṇājināḥ sarve dhvajino muñjamālinaḥ",
    "GE07mbh_06_u:016.038a": "sṛṣṭā duryodhanasyārthe brahmalokāya dīkṣitāḥ",
    "GE07mbh_06_u:016.038c": "samṛddhā daśa vāhinyaḥ parigṛhya vyavasthitāḥ",
    "GE07mbh_06_u:016.039a": "ekādaśī dhārtarāṣṭrī kauravāṇāṃ mahācamūḥ",
    "GE07mbh_06_u:016.039c": "agrataḥ sarvasainyānāṃ yatra śāṃtanavo 'graṇīḥ",
    "GE07mbh_06_u:016.040a": "śvetoṣṇīṣaṃ śvetahayaṃ śvetavarmāṇam acyutam",
    "GE07mbh_06_u:016.040c": "apaśyāma mahārāja bhīṣmaṃ candram ivoditam",
    "GE07mbh_06_u:016.041a": "hematāladhvajaṃ bhīṣmaṃ rājate syandane sthitam",
    "GE07mbh_06_u:016.041c": "śvetābhra iva tīkṣṇāṃśuṃ dadṛśuḥ kurupāṇḍavāḥ",
    "GE07mbh_06_u:016.042a": "dṛṣṭvā camūmukhe bhīṣmaṃ samakampanta pāṇḍavāḥ",
    "GE07mbh_06_u:016.042c": "sṛñjayāś ca maheṣvāsā dhṛṣṭadyumnapurogamāḥ",
    "GE07mbh_06_u:016.043a": "jṛmbhamāṇaṃ mahāsiṃhaṃ dṛṣṭvā kṣudramṛgā yathā",
    "GE07mbh_06_u:016.043c": "dhṛṣṭadyumnamukhāḥ sarve samudvivijire muhuḥ",
    "GE07mbh_06_u:016.044a": "ekādaśaitāḥ śrījuṣṭā vāhinyas tava bhārata",
    "GE07mbh_06_u:016.044c": "pāṇḍavānāṃ tathā sapta",
    "GE07mbh_06_u:016.045a": "unmattamakarāvartau mahāgrāhasamākulau",
    "GE07mbh_06_u:016.045c": "yugānte samupetau dvau dṛśyete sāgarāv iva",
    "GE07mbh_06_u:016.046a": "naiva nas tādṛśo rājan dṛṣṭapūrvo na ca śrutaḥ",
    "GE07mbh_06_u:016.046c": "anīkānāṃ sametānāṃ samavāyas tathāvidhaḥ dhṛtarāṣṭraḥ",
    "GE07mbh_06_u:017.000-0067_01": "ubhayoḥ senayos tatra dṛṣṭvā ca kurupāṇḍavān",
    "GE07mbh_06_u:017.000-0067_02": "animittāny atho brūhi kuśalo hy asi saṃjaya",
    "GE07mbh_06_u:017.001": "saṃjaya uvāca",
    "GE07mbh_06_u:017.001a": "yathā sa bhagavān vyāsaḥ kṛṣṇadvaipāyano 'bravīt",
    "GE07mbh_06_u:017.001c": "tathaiva sahitāḥ sarve samājagmur mahīkṣitaḥ",
    "GE07mbh_06_u:017.002a": "maghāviṣayagaḥ somas tad dinaṃ pratyapadyata",
    "GE07mbh_06_u:017.002c": "dīpyamānāś ca saṃpetur divi sapta mahāgrahāḥ",
    "GE07mbh_06_u:017.003a": "dvidhābhūta ivāditya udaye pratyadṛśyata",
    "GE07mbh_06_u:017.003c": "jvalantyā śikhayā bhūyo bhānumān udito divi",
    "GE07mbh_06_u:017.004a": "vavāśire ca dīptāyāṃ diśi gomāyuvāyasāḥ",
    "GE07mbh_06_u:017.004c": "lipsamānāḥ śarīrāṇi māṃsaśoṇitabhojanāḥ",
    "GE07mbh_06_u:017.005a": "ahany ahani pārthānāṃ vṛddhaḥ kurupitāmahaḥ",
    "GE07mbh_06_u:017.005c": "bharadvājātmajaś caiva prātar utthāya saṃyatau",
    "GE07mbh_06_u:017.006a": "jayo 'stu pāṇḍuputrāṇām ity ūcatur ariṃdamau",
    "GE07mbh_06_u:017.006c": "yuyudhāte tavārthāya yathā sa samayaḥ kṛtaḥ",
    "GE07mbh_06_u:017.007a": "sarvadharmaviśeṣajñaḥ pitā devavratas tava",
    "GE07mbh_06_u:017.007c": "samānīya mahīpālān idaṃ vacanam abravīt",
    "GE07mbh_06_u:017.008a": "idaṃ vaḥ kṣatriyā dvāraṃ svargāyāpāvṛtaṃ mahat",
    "GE07mbh_06_u:017.008c": "gacchadhvaṃ tena śakrasya brahmaṇaś ca salokatām",
    "GE07mbh_06_u:017.009a": "eṣa vaḥ śāśvataḥ panthāḥ pūrvaiḥ pūrvatarair gataḥ",
    "GE07mbh_06_u:017.009c": "saṃbhāvayata cātmānam avyagramanaso yudhi",
    "GE07mbh_06_u:017.010a": "nābhāgo hi yayātiś ca māndhātā nahuṣo nṛgaḥ",
    "GE07mbh_06_u:017.010b-0068_01": "arjunaḥ sagaro vainyo ye cānye kṣatriyottamāḥ",
    "GE07mbh_06_u:017.010c": "saṃsiddhāḥ paramaṃ sthānaṃ gatāḥ karmabhir īdṛśaiḥ",
    "GE07mbh_06_u:017.011a": "adharmaḥ kṣatriyasyaiṣa yad vyādhimaraṇaṃ gṛhe",
    "GE07mbh_06_u:017.011c": "yad ājau nidhanaṃ yāti so 'sya dharmaḥ sanātanaḥ",
    "GE07mbh_06_u:017.012a": "evam uktā mahīpālā bhīṣmeṇa bharatarṣabha",
    "GE07mbh_06_u:017.012c": "niryayuḥ svāny anīkāni śobhayanto rathottamaiḥ",
    "GE07mbh_06_u:017.013a": "sa tu vaikartanaḥ karṇaḥ sāmātyaḥ saha bandhubhiḥ",
    "GE07mbh_06_u:017.013c": "nyāsitaḥ samare śastraṃ bhīṣmeṇa bharatarṣabha",
    "GE07mbh_06_u:017.014a": "apetakarṇāḥ putrās te rājānaś caiva tāvakāḥ",
    "GE07mbh_06_u:017.014c": "niryayuḥ siṃhanādena nādayanto diśo daśa",
    "GE07mbh_06_u:017.015a": "śvetaiś chatraiḥ patākābhir",
    "GE07mbh_06_u:017.015c": "tāny anīkāny aśobhanta rathair atha padātibhiḥ",
    "GE07mbh_06_u:017.016a": "bherīpaṇavaśabdaiś ca paṭahānāṃ ca nisvanaiḥ",
    "GE07mbh_06_u:017.016c": "rathanemininādaiś ca babhūvākulitā mahī",
    "GE07mbh_06_u:017.017a": "kāñcanāṅgadakeyūraiḥ kārmukaiś ca mahārathāḥ",
    "GE07mbh_06_u:017.017c": "bhrājamānā vyadṛśyanta jaṅgamāḥ parvatā iva",
    "GE07mbh_06_u:017.018a": "tālena mahatā bhīṣmaḥ pañcatāreṇa ketunā",
    "GE07mbh_06_u:017.018c": "vimalādityasaṃkāśas tasthau kurucamūpatiḥ",
    "GE07mbh_06_u:017.019a": "ye tvadīyā maheṣvāsā rājāno bharatarṣabha",
    "GE07mbh_06_u:017.019b-0069_01": "putrāś ca tava rājendra sārohā sarathā gajaiḥ",
    "GE07mbh_06_u:017.019c": "avartanta yathādeśaṃ rājañ śāṃtanavasya te",
    "GE07mbh_06_u:017.020a": "sa tu govāsanaḥ śaibyaḥ sahitaḥ sarvarājabhiḥ",
    "GE07mbh_06_u:017.020c": "yayau mātaṅgarājena rājārheṇa patākinā",
    "GE07mbh_06_u:017.020e": "padmavarṇas tv anīkānāṃ sarveṣām agrataḥ sthitaḥ",
    "GE07mbh_06_u:017.021a": "aśvatthāmā yayau yattaḥ siṃhalāṅgūlaketanaḥ",
    "GE07mbh_06_u:017.021c": "śrutāyuś citrasenaś ca purumitro viviṃśatiḥ",
    "GE07mbh_06_u:017.022a": "śalyo bhūriśravāś caiva vikarṇaś ca mahārathaḥ",
    "GE07mbh_06_u:017.022c": "ete sapta maheṣvāsā droṇaputrapurogamāḥ",
    "GE07mbh_06_u:017.022e": "syandanair varavarṇābhair bhīṣmasyāsan puraḥsarāḥ",
    "GE07mbh_06_u:017.023a": "teṣām api mahotsedhāḥ śobhayanto rathottamān",
    "GE07mbh_06_u:017.023c": "bhrājamānā vyadṛśyanta jāmbūnadamayā dhvajāḥ",
    "GE07mbh_06_u:017.024a": "jāmbūnadamayī vediḥ kamaṇḍaluvibhūṣitā",
    "GE07mbh_06_u:017.024c": "ketur ācāryamukhyasya droṇasya dhanuṣā saha",
    "GE07mbh_06_u:017.025a": "anekaśatasāhasram anīkam",
    "GE07mbh_06_u:017.025c": "mahān duryodhanasyāsīn nāgo maṇimayo dhvajaḥ",
    "GE07mbh_06_u:017.026a": "tasya pauravakāliṅgau kāmbojaś ca sudakṣiṇaḥ",
    "GE07mbh_06_u:017.026c": "kṣemadhanvā sumitraś ca tasthuḥ pramukhato rathāḥ",
    "GE07mbh_06_u:017.027a": "syandanena mahārheṇa ketunā vṛṣabheṇa ca",
    "GE07mbh_06_u:017.027c": "prakarṣann iva senāgraṃ māgadhaś ca nṛpo yayau",
    "GE07mbh_06_u:017.028a": "tad aṅgapatinā guptaṃ kṛpeṇa ca mahātmanā",
    "GE07mbh_06_u:017.028c": "śāradābhracayaprakhyaṃ prācyānām abhavad balam",
    "GE07mbh_06_u:017.029a": "anīkapramukhe tiṣṭhan varāheṇa mahāyaśāḥ",
    "GE07mbh_06_u:017.029c": "śuśubhe ketumukhyena rājatena jayadrathaḥ",
    "GE07mbh_06_u:017.030a": "śataṃ rathasahasrāṇāṃ tasyāsan vaśavartinaḥ",
    "GE07mbh_06_u:017.030c": "aṣṭau nāgasahasrāṇi sādinām ayutāni ṣaṭ",
    "GE07mbh_06_u:017.031a": "tat sindhupatinā rājan pālitaṃ dhvajinīmukham",
    "GE07mbh_06_u:017.031c": "anantarathanāgāśvam aśobhata mahad balam",
    "GE07mbh_06_u:017.032a": "ṣaṣṭyā rathasahasrais tu nāgānām ayutena ca",
    "GE07mbh_06_u:017.032c": "patiḥ sarvakaliṅgānāṃ yayau ketumatā saha",
    "GE07mbh_06_u:017.033a": "tasya parvatasaṃkāśā vyarocanta mahāgajāḥ",
    "GE07mbh_06_u:017.033c": "yantratomaratūṇīraiḥ patākābhiś ca śobhitāḥ",
    "GE07mbh_06_u:017.034a": "śuśubhe ketumukhyena pādapena kaliṅgapaḥ",
    "GE07mbh_06_u:017.034c": "śvetacchatreṇa niṣkeṇa cāmaravyajanena ca",
    "GE07mbh_06_u:017.035a": "ketumān api mātaṅgaṃ vicitraparamāṅkuśam",
    "GE07mbh_06_u:017.035c": "āsthitaḥ samare rājan meghastha iva bhānumān",
    "GE07mbh_06_u:017.036a": "tejasā dīpyamānas tu vāraṇottamam āsthitaḥ",
    "GE07mbh_06_u:017.036c": "bhagadatto yayau rājā yathā vajradharas tathā",
    "GE07mbh_06_u:017.037a": "gajaskandhagatāv āstāṃ bhagadattena saṃmitau",
    "GE07mbh_06_u:017.037c": "vindānuvindāv āvantyau ketumantam anuvratau",
    "GE07mbh_06_u:017.038a": "sa rathānīkavān vyūho hastyaṅgottamaśīrṣavān",
    "GE07mbh_06_u:017.038c": "vājipakṣaḥ patann ugraḥ prāharat sarvatomukhaḥ",
    "GE07mbh_06_u:017.039a": "droṇena vihito rājan rājñā śāṃtanavena ca",
    "GE07mbh_06_u:017.039c": "tathaivācāryaputreṇa bāhlīkena kṛpeṇa ca",
    "GE07mbh_06_u:018.001": "saṃjaya uvāca",
    "GE07mbh_06_u:018.001a": "tato muhūrtāt tumulaḥ śabdo hṛdayakampanaḥ",
    "GE07mbh_06_u:018.001c": "aśrūyata mahārāja yodhānāṃ prayuyutsatām",
    "GE07mbh_06_u:018.002a": "śaṅkhadundubhinirghoṣair vāraṇānāṃ ca bṛṃhitaiḥ",
    "GE07mbh_06_u:018.002c": "rathānāṃ nemighoṣaiś ca dīryatīva vasuṃdharā",
    "GE07mbh_06_u:018.003a": "hayānāṃ heṣamāṇānāṃ yodhānāṃ tatra garjatām",
    "GE07mbh_06_u:018.003c": "kṣaṇena khaṃ diśaś caiva śabdenāpūritaṃ tadā",
    "GE07mbh_06_u:018.004a": "putrāṇāṃ tava durdharṣa pāṇḍavānāṃ tathaiva ca",
    "GE07mbh_06_u:018.004c": "samakampanta sainyāni parasparasamāgame",
    "GE07mbh_06_u:018.005a": "tatra nāgā rathāś caiva jāmbūnadavibhūṣitāḥ",
    "GE07mbh_06_u:018.005c": "bhrājamānā vyadṛśyanta meghā iva savidyutaḥ",
    "GE07mbh_06_u:018.006a": "dhvajā bahuvidhākārās tāvakānāṃ narādhipa",
    "GE07mbh_06_u:018.006c": "kāñcanāṅgadino rejur jvalitā iva pāvakāḥ",
    "GE07mbh_06_u:018.007a": "sveṣāṃ caiva pareṣāṃ ca samadṛśyanta bhārata",
    "GE07mbh_06_u:018.007c": "mahendraketavaḥ śubhrā mahendrasadaneṣv iva",
    "GE07mbh_06_u:018.008a": "kāñcanaiḥ kavacair vīrā jvalanārkasamaprabhaiḥ",
    "GE07mbh_06_u:018.008c": "saṃnaddhāḥ pratyadṛśyanta grahāḥ prajvalitā iva",
    "GE07mbh_06_u:018.008d-0070_01": "kuruyodhavarā rājan vicitrāyudhakārmukāḥ",
    "GE07mbh_06_u:018.009a": "udyatair āyudhaiś citrais talabaddhāḥ patākinaḥ",
    "GE07mbh_06_u:018.009c": "ṛṣabhākṣā maheṣvāsāś camūmukhagatā babhuḥ",
    "GE07mbh_06_u:018.010a": "pṛṣṭhagopās tu bhīṣmasya putrās tava narādhipa",
    "GE07mbh_06_u:018.010c": "duḥśāsano durviṣaho durmukho duḥsahas tathā",
    "GE07mbh_06_u:018.011a": "viviṃśatiś citraseno vikarṇaś ca mahārathaḥ",
    "GE07mbh_06_u:018.011c": "satyavrataḥ purumitro jayo bhūriśravāḥ śalaḥ",
    "GE07mbh_06_u:018.012a": "rathā viṃśatisāhasrās tathaiṣām anuyāyinaḥ",
    "GE07mbh_06_u:018.012c": "abhīṣāhāḥ śūrasenāḥ śibayo 'tha vasātayaḥ",
    "GE07mbh_06_u:018.013a": "śālvā matsyās tathāmbaṣṭhās trigartāḥ kekayās tathā",
    "GE07mbh_06_u:018.013c": "sauvīrāḥ kitavāḥ prācyāḥ pratīcyodīcyamālavāḥ",
    "GE07mbh_06_u:018.014a": "dvādaśaite janapadāḥ sarve śūrās tanutyajaḥ",
    "GE07mbh_06_u:018.014c": "mahatā rathavaṃśena te 'bhyarakṣan pitāmaham",
    "GE07mbh_06_u:018.015a": "anīkaṃ daśasāhasraṃ kuñjarāṇāṃ tarasvinām",
    "GE07mbh_06_u:018.015c": "māgadho yena nṛpatis tad rathānīkam anvayāt",
    "GE07mbh_06_u:018.016a": "rathānāṃ cakrarakṣāś ca pādarakṣāś ca dantinām",
    "GE07mbh_06_u:018.016c": "abhūvan vāhinīmadhye śatānām ayutāni ṣaṭ",
    "GE07mbh_06_u:018.017a": "pādātāś cāgrato 'gacchan",
    "GE07mbh_06_u:018.017c": "anekaśatasāhasrā nakharaprāsayodhinaḥ",
    "GE07mbh_06_u:018.018a": "akṣauhiṇyo daśaikā ca tava putrasya bhārata",
    "GE07mbh_06_u:018.018c": "adṛśyanta mahārāja gaṅgeva yamunāntare",
    "GE07mbh_06_u:019.001": "dhṛtarāṣṭra uvāca",
    "GE07mbh_06_u:019.001a": "akṣauhiṇyo daśaikāṃ ca vyūḍhāṃ dṛṣṭvā yudhiṣṭhiraḥ",
    "GE07mbh_06_u:019.001c": "katham alpena sainyena pratyavyūhata pāṇḍavaḥ",
    "GE07mbh_06_u:019.002a": "yo veda mānuṣaṃ vyūhaṃ daivaṃ gāndharvam āsuram",
    "GE07mbh_06_u:019.002c": "kathaṃ bhīṣmaṃ sa kaunteyaḥ pratyavyūhata pāṇḍavaḥ",
    "GE07mbh_06_u:019.003": "saṃjaya uvāca",
    "GE07mbh_06_u:019.003a": "dhārtarāṣṭrāṇy anīkāni dṛṣṭvā vyūḍhāni pāṇḍavaḥ",
    "GE07mbh_06_u:019.003c": "abhyabhāṣata dharmātmā dharmarājo dhanaṃjayam",
    "GE07mbh_06_u:019.004a": "maharṣer vacanāt tāta vedayanti bṛhaspateḥ",
    "GE07mbh_06_u:019.004c": "saṃhatān yodhayed alpān kāmaṃ vistārayed bahūn",
    "GE07mbh_06_u:019.005a": "sūcīmukham anīkaṃ syād alpānāṃ bahubhiḥ saha",
    "GE07mbh_06_u:019.005c": "asmākaṃ ca tathā sainyam alpīyaḥ sutarāṃ paraiḥ",
    "GE07mbh_06_u:019.006a": "etad vacanam ājñāya maharṣer vyūha pāṇḍava",
    "GE07mbh_06_u:019.006c": "tac chrutvā dharmarājasya pratyabhāṣata phalguṇaḥ",
    "GE07mbh_06_u:019.007a": "eṣa vyūhāmi te rājan vyūhaṃ paramadurjayam",
    "GE07mbh_06_u:019.007c": "acalaṃ nāma vajrākhyaṃ vihitaṃ vajrapāṇinā",
    "GE07mbh_06_u:019.008a": "yaḥ sa vāta ivoddhūtaḥ samare duḥsahaḥ paraiḥ",
    "GE07mbh_06_u:019.008c": "sa naḥ puro yotsyati vai bhīmaḥ praharatāṃ varaḥ",
    "GE07mbh_06_u:019.008d-0071_01": "dhṛṣṭadyumno 'grato yātu ripusainyāni bhīṣayan",
    "GE07mbh_06_u:019.009a": "tejāṃsi ripusainyānāṃ mṛdnan puruṣasattamaḥ",
    "GE07mbh_06_u:019.009c": "agre 'graṇīr yāsyati no yuddhopāyavicakṣaṇaḥ",
    "GE07mbh_06_u:019.009d-0072_01": "senāpraṇetā yogyo 'yaṃ devānām iva pāvakiḥ",
    "GE07mbh_06_u:019.010a": "yaṃ dṛṣṭvā pārthivāḥ sarve duryodhanapurogamāḥ",
    "GE07mbh_06_u:019.010c": "nivartiṣyanti saṃbhrāntāḥ siṃhaṃ kṣudramṛgā iva",
    "GE07mbh_06_u:019.011a": "taṃ sarve saṃśrayiṣyāmaḥ prākāram akutobhayam",
    "GE07mbh_06_u:019.011c": "bhīmaṃ praharatāṃ śreṣṭhaṃ vajrapāṇim ivāmarāḥ",
    "GE07mbh_06_u:019.012a": "na hi so 'sti pumāṃl loke yaḥ saṃkruddhaṃ vṛkodaram",
    "GE07mbh_06_u:019.012c": "draṣṭum atyugrakarmāṇaṃ viṣaheta nararṣabham",
    "GE07mbh_06_u:019.013a": "bhīmaseno gadāṃ bibhrad vajrasāramayīṃ dṛḍhām",
    "GE07mbh_06_u:019.013c": "caran vegena mahatā samudram api śoṣayet",
    "GE07mbh_06_u:019.014a": "kekayā dhṛṣṭaketuś ca cekitānaś ca vīryavān",
    "GE07mbh_06_u:019.014c": "eta tiṣṭhanti sāmātyāḥ prekṣakās te nareśvara",
    "GE07mbh_06_u:019.014d-0073_01": "bhīmasenaṃ tadā rājan darśayan sa mahābalam",
    "GE07mbh_06_u:019.015a": "dhṛtarāṣṭrasya dāyādā iti bībhatsur abravīt",
    "GE07mbh_06_u:019.015c": "bruvāṇaṃ tu tathā pārthaṃ sarvasainyāni māriṣa",
    "GE07mbh_06_u:019.015e": "apūjayaṃs tadā vāgbhir anukūlābhir āhave",
    "GE07mbh_06_u:019.016a": "evam uktvā mahābāhus tathā cakre dhanaṃjayaḥ",
    "GE07mbh_06_u:019.016c": "vyūhya tāni balāny āśu prayayau phalgunas tadā",
    "GE07mbh_06_u:019.017a": "saṃprayātān kurūn dṛṣṭvā pāṇḍavānāṃ mahācamūḥ",
    "GE07mbh_06_u:019.017c": "gaṅgeva pūrṇā stimitā syandamānā vyadṛśyata",
    "GE07mbh_06_u:019.018a": "bhīmaseno 'graṇīs teṣāṃ dhṛṣṭadyumnaś ca pārṣataḥ",
    "GE07mbh_06_u:019.018c": "nakulaḥ sahadevaś ca dhṛṣṭaketuś ca vīryavān",
    "GE07mbh_06_u:019.019a": "samudyojya tataḥ paścād rājāpy akṣauhiṇīvṛtaḥ",
    "GE07mbh_06_u:019.019c": "bhrātṛbhiḥ saha putraiś ca so 'bhyarakṣata pṛṣṭhataḥ",
    "GE07mbh_06_u:019.020a": "cakrarakṣau tu bhīmasya mādrīputrau mahādyutī",
    "GE07mbh_06_u:019.020c": "draupadeyāḥ sasaubhadrāḥ pṛṣṭhagopās tarasvinaḥ",
    "GE07mbh_06_u:019.021a": "dhṛṣṭadyumnaś ca pāñcālyas teṣāṃ goptā mahārathaḥ",
    "GE07mbh_06_u:019.021c": "sahitaḥ pṛtanāśūrai rathamukhyaiḥ prabhadrakaiḥ",
    "GE07mbh_06_u:019.022a": "śikhaṇḍī tu tataḥ paścād arjunenābhirakṣitaḥ",
    "GE07mbh_06_u:019.022c": "yatto bhīṣmavināśāya prayayau bharatarṣabha",
    "GE07mbh_06_u:019.023a": "pṛṣṭhagopo 'rjunasyāpi yuyudhāno mahārathaḥ",
    "GE07mbh_06_u:019.023c": "cakrarakṣau tu pāñcālyau",
    "GE07mbh_06_u:019.024a": "rājā tu madhyamānīke kuntīputro yudhiṣṭhiraḥ",
    "GE07mbh_06_u:019.024c": "bṛhadbhiḥ kuñjarair mattaiś caladbhir acalair iva",
    "GE07mbh_06_u:019.025a": "akṣauhiṇyā ca pāñcālyo yajñaseno mahāmanāḥ",
    "GE07mbh_06_u:019.025c": "virāṭam anvayāt paścāt pāṇḍavārthe parākramī",
    "GE07mbh_06_u:019.026a": "teṣām ādityacandrābhāḥ kanakottamabhūṣaṇāḥ",
    "GE07mbh_06_u:019.026c": "nānācihnadharā rājan ratheṣv āsan mahādhvajāḥ",
    "GE07mbh_06_u:019.027a": "samutsarpya tataḥ paścād dhṛṣṭadyumno mahārathaḥ",
    "GE07mbh_06_u:019.027c": "bhrātṛbhiḥ saha putraiś ca so 'bhyarakṣad yudhiṣṭhiram",
    "GE07mbh_06_u:019.028a": "tvadīyānāṃ pareṣāṃ ca ratheṣu vividhān dhvajān",
    "GE07mbh_06_u:019.028c": "abhibhūyārjunasyaiko dhvajas tasthau mahākapiḥ",
    "GE07mbh_06_u:019.028d-0074_01": "dhvajāgre ruvato bhīmaṃ kapes tasya punaḥ punaḥ",
    "GE07mbh_06_u:019.028d-0074_02": "śrūyate bhīmaninado nādayāno diśo daśa",
    "GE07mbh_06_u:019.028d-0074_03": "dṛṣṭvā ca bhīṣayām āsa virāvair vānareśvaraḥ",
    "GE07mbh_06_u:019.028d-0074_04": "bhrūkṣepotkṣepavikṣepair lāṅgūlena punaḥ kapiḥ",
    "GE07mbh_06_u:019.028d-0074_05": "ākāśe darśayām āsa pratiśabde mahāsvanam",
    "GE07mbh_06_u:019.029a": "pādātās tv agrato 'gacchann asiśaktyṛṣṭipāṇayaḥ",
    "GE07mbh_06_u:019.029c": "anekaśatasāhasrā bhīmasenasya rakṣiṇaḥ",
    "GE07mbh_06_u:019.030a": "vāraṇā daśasāhasrāḥ prabhinnakaraṭāmukhāḥ",
    "GE07mbh_06_u:019.030c": "śūrā hemamayair jālair dīpyamānā ivācalāḥ",
    "GE07mbh_06_u:019.030d-0075_01": "saghaṇṭā hemakakṣyābhiḥ patākābhir alaṃkṛtāḥ",
    "GE07mbh_06_u:019.031a": "kṣaranta iva jīmūtā madārdrāḥ padmagandhinaḥ",
    "GE07mbh_06_u:019.031c": "rājānam anvayuḥ paścāc calanta iva parvatāḥ",
    "GE07mbh_06_u:019.032a": "bhīmaseno gadāṃ bhīmāṃ prakarṣan parighopamām",
    "GE07mbh_06_u:019.032c": "pracakarṣa mahat sainyaṃ durādharṣo mahāmanāḥ",
    "GE07mbh_06_u:019.033a": "tam arkam iva duṣprekṣyaṃ tapantaṃ raśmimālinam",
    "GE07mbh_06_u:019.033c": "na śekuḥ sarvato yodhāḥ prativīkṣitum antike",
    "GE07mbh_06_u:019.034a": "vajro nāmaiṣa tu vyūho durbhidaḥ sarvatomukhaḥ",
    "GE07mbh_06_u:019.034c": "cāpavidyuddhvajo ghoro gupto gāṇḍīvadhanvanā",
    "GE07mbh_06_u:019.035a": "yaṃ prativyūhya tiṣṭhanti pāṇḍavās tava vāhinīm",
    "GE07mbh_06_u:019.035c": "ajeyo mānuṣe loke pāṇḍavair abhirakṣitaḥ",
    "GE07mbh_06_u:019.036a": "saṃdhyāṃ tiṣṭhatsu sainyeṣu sūryasyodayanaṃ prati",
    "GE07mbh_06_u:019.036c": "prāvāt sapṛṣato vāyur anabhre stanayitnumān",
    "GE07mbh_06_u:019.037a": "viṣvagvātāś ca vānty ugrā nīcaiḥ śarkarakarṣiṇaḥ",
    "GE07mbh_06_u:019.037c": "rajaś coddhūyamānaṃ tu tamasāc chādayaj jagat",
    "GE07mbh_06_u:019.038a": "papāta mahatī colkā prāṅmukhī bharatarṣabha",
    "GE07mbh_06_u:019.038c": "udyantaṃ sūryam āhatya vyaśīryata mahāsvanā",
    "GE07mbh_06_u:019.039a": "atha sajjīyamāneṣu sainyeṣu bharatarṣabha",
    "GE07mbh_06_u:019.039c": "niṣprabho 'bhyudiyāt sūryaḥ saghoṣo bhūś cacāla ha",
    "GE07mbh_06_u:019.039e": "vyaśīryata sanādā ca tadā bharatasattama",
    "GE07mbh_06_u:019.040a": "nirghātā bahavo rājan dikṣu sarvāsu cābhavan",
    "GE07mbh_06_u:019.040c": "prādurāsīd rajas tīvraṃ na prājñāyata kiṃ cana",
    "GE07mbh_06_u:019.041a": "dhvajānāṃ dhūyamānānāṃ sahasā mātariśvanā",
    "GE07mbh_06_u:019.041c": "kiṅkiṇījālanaddhānāṃ kāñcanasragvatāṃ ravaiḥ",
    "GE07mbh_06_u:019.042a": "mahatāṃ sapatākānām ādityasamatejasām",
    "GE07mbh_06_u:019.042c": "sarvaṃ jhaṇajhaṇībhūtam āsīt tālavaneṣv iva",
    "GE07mbh_06_u:019.043a": "evaṃ te puruṣavyāghrāḥ pāṇḍavā yuddhanandinaḥ",
    "GE07mbh_06_u:019.043c": "vyavasthitāḥ prativyūhya tava putrasya vāhinīm",
    "GE07mbh_06_u:019.044a": "sraṃsanta iva majjāno yodhānāṃ bharatarṣabha",
    "GE07mbh_06_u:019.044c": "dṛṣṭvāgrato bhīmasenaṃ gadāpāṇim avasthitam",
    "GE07mbh_06_u:020.001": "dhṛtarāṣṭra uvāca",
    "GE07mbh_06_u:020.001a": "sūryodaye saṃjaya ke nu pūrvaṃ; yuyutsavo hṛṣyamāṇā",
    "GE07mbh_06_u:020.001c": "māmakā vā bhīṣmanetrāḥ samīke; pāṇḍavā vā bhīmanetrās tadānīm",
    "GE07mbh_06_u:020.002a": "keṣāṃ jaghanyau somasūryau savāyū; keṣāṃ senāṃ śvāpadā vyābhaṣanta",
    "GE07mbh_06_u:020.002c": "keṣāṃ yūnāṃ mukhavarṇāḥ prasannāḥ; sarvaṃ hy etad brūhi tattvaṃ yathāvat",
    "GE07mbh_06_u:020.003": "saṃjaya uvāca",
    "GE07mbh_06_u:020.003a": "ubhe sene tulyam ivopayāte; ubhe vyūhe hṛṣṭarūpe narendra",
    "GE07mbh_06_u:020.003c": "ubhe citre vanarājiprakāśe; tathaivobhe nāgarathāśvapūrṇe",
    "GE07mbh_06_u:020.004a": "ubhe sene bṛhatī bhīmarūpe; tathaivobhe bhārata durviṣahye",
    "GE07mbh_06_u:020.004c": "tathaivobhe svargajayāya sṛṣṭe; tathā hy ubhe satpuruṣāryagupte",
    "GE07mbh_06_u:020.005a": "paścānmukhāḥ kuravo dhārtarāṣṭrāḥ; sthitāḥ pārthāḥ prāṅmukhā yotsyamānāḥ",
    "GE07mbh_06_u:020.005c": "daityendraseneva ca kauravāṇāṃ; devendraseneva ca pāṇḍavānām",
    "GE07mbh_06_u:020.006a": "śukro vāyuḥ pṛṣṭhataḥ pāṇḍavānāṃ; dhārtarāṣṭrāñ śvāpadā vyābhaṣanta",
    "GE07mbh_06_u:020.006c": "gajendrāṇāṃ madagandhāṃś ca tīvrān; na sehire tava putrasya nāgāḥ",
    "GE07mbh_06_u:020.007a": "duryodhano hastinaṃ padmavarṇaṃ; suvarṇakakṣyaṃ jātibalaṃ prabhinnam",
    "GE07mbh_06_u:020.007c": "samāsthito madhyagataḥ kurūṇāṃ; saṃstūyamāno bandibhir māgadhaiś ca",
    "GE07mbh_06_u:020.008a": "candraprabhaṃ śvetam asyātapatraṃ; sauvarṇī srag bhrājate cottamāṅge",
    "GE07mbh_06_u:020.008c": "taṃ sarvataḥ śakuniḥ pārvatīyaiḥ; sārdhaṃ gāndhāraiḥ pāti gāndhārarājaḥ",
    "GE07mbh_06_u:020.009a": "bhīṣmo 'grataḥ sarvasainyasya vṛddhaḥ; śvetacchatraḥ śvetadhanuḥ saśaṅkhaḥ",
    "GE07mbh_06_u:020.009c": "śvetoṣṇīṣaḥ pāṇḍureṇa dhvajena; śvetair aśvaiḥ śvetaśailaprakāśaḥ",
    "GE07mbh_06_u:020.010a": "tasya sainyaṃ dhārtarāṣṭrāś ca sarve; bāhlīkānām ekadeśaḥ śalaś ca",
    "GE07mbh_06_u:020.010c": "ye cāmbaṣṭhāḥ kṣatriyā ye ca sindhau; tathā sauvīrāḥ pañcanadāś ca śūrāḥ",
    "GE07mbh_06_u:020.011a": "śoṇair hayai rukmaratho mahātmā; droṇo mahābāhur adīnasattvaḥ",
    "GE07mbh_06_u:020.011c": "āste guruḥ prayaśāḥ sarvarājñāṃ; paścāc camūm indra ivābhirakṣan",
    "GE07mbh_06_u:020.012a": "vārddhakṣatriḥ sarvasainyasya madhye; bhūriśravāḥ purumitro jayaś ca",
    "GE07mbh_06_u:020.012c": "śālvā matsyāḥ kekayāś cāpi sarve; gajānīkair bhrātaro yotsyamānāḥ",
    "GE07mbh_06_u:020.013a": "śāradvataś cottaradhūr mahātmā; maheṣvāso gautamaś citrayodhī",
    "GE07mbh_06_u:020.013c": "śakaiḥ kirātair yavanaiḥ pahlavaiś ca; sārdhaṃ camūm uttarato 'bhipāti",
    "GE07mbh_06_u:020.014a": "mahārathair andhakavṛṣṇibhojaiḥ; saurāṣṭrakair nairṛtair āttaśastraiḥ",
    "GE07mbh_06_u:020.014c": "bṛhadbalaḥ kṛtavarmābhigupto; balaṃ tvadīyaṃ dakṣiṇato 'bhipāti",
    "GE07mbh_06_u:020.015a": "saṃśaptakānām ayutaṃ rathānāṃ; mṛtyur jayo vārjunasyeti sṛṣṭāḥ",
    "GE07mbh_06_u:020.015c": "yenārjunas tena rājan kṛtāstrāḥ; prayātā vai te trigartāś ca śūrāḥ",
    "GE07mbh_06_u:020.016a": "sāgraṃ śatasahasraṃ tu nāgānāṃ tava bhārata",
    "GE07mbh_06_u:020.016c": "nāge nāge rathaśataṃ śataṃ cāśvā rathe rathe",
    "GE07mbh_06_u:020.017a": "aśve 'śve daśa dhānuṣkā dhānuṣke daśa carmiṇaḥ",
    "GE07mbh_06_u:020.017c": "evaṃ vyūḍhāny anīkāni bhīṣmeṇa tava bhārata",
    "GE07mbh_06_u:020.017d-0076_01": "devair api na śakyeta balaṃ kṣobhayituṃ nṛpa",
    "GE07mbh_06_u:020.018a": "avyūhan mānuṣaṃ vyūhaṃ daivaṃ gāndharvam āsuram",
    "GE07mbh_06_u:020.018c": "divase divase prāpte bhīṣmaḥ śāṃtanavo 'graṇīḥ",
    "GE07mbh_06_u:020.019a": "mahārathaughavipulaḥ samudra iva parvaṇi",
    "GE07mbh_06_u:020.019c": "bhīṣmeṇa dhārtarāṣṭrāṇāṃ vyūhaḥ pratyaṅmukho yudhi",
    "GE07mbh_06_u:020.020a": "anantarūpā dhvajinī tvadīyā; narendra bhīmā na tu pāṇḍavānām",
    "GE07mbh_06_u:020.020c": "tāṃ tv eva manye bṛhatīṃ duṣpradhṛṣyāṃ; yasyā netārau keśavaś cārjunaś ca",
    "GE07mbh_06_u:021.001": "saṃjaya uvāca",
    "GE07mbh_06_u:021.001a": "bṛhatīṃ dhārtarāṣṭrāṇāṃ dṛṣṭvā senāṃ samudyatām",
    "GE07mbh_06_u:021.001c": "viṣādam agamad rājā kuntīputro yudhiṣṭhiraḥ",
    "GE07mbh_06_u:021.002a": "vyūhaṃ bhīṣmeṇa cābhedyaṃ kalpitaṃ prekṣya pāṇḍavaḥ",
    "GE07mbh_06_u:021.002c": "abhedyam iva saṃprekṣya viṣaṇṇo 'rjunam abravīt",
    "GE07mbh_06_u:021.003a": "dhanaṃjaya kathaṃ śakyam asmābhir yoddhum āhave",
    "GE07mbh_06_u:021.003c": "dhārtarāṣṭrair mahābāho yeṣāṃ yoddhā pitāmahaḥ",
    "GE07mbh_06_u:021.004a": "akṣobhyo 'yam abhedyaś ca bhīṣmeṇāmitrakarśinā",
    "GE07mbh_06_u:021.004c": "kalpitaḥ śāstradṛṣṭena vidhinā bhūritejasā",
    "GE07mbh_06_u:021.005a": "te vayaṃ saṃśayaṃ prāptāḥ sasainyāḥ śatrukarśana",
    "GE07mbh_06_u:021.005c": "katham asmān mahāvyūhād udyānaṃ no bhaviṣyati",
    "GE07mbh_06_u:021.006a": "athārjuno 'bravīt pārthaṃ yudhiṣṭhiram amitrahā",
    "GE07mbh_06_u:021.006c": "viṣaṇṇam abhisaṃprekṣya tava rājann anīkinīm",
    "GE07mbh_06_u:021.007a": "prajñayābhyadhikāñ śūrān guṇayuktān bahūn api",
    "GE07mbh_06_u:021.007c": "jayanty alpatarā yena tan nibodha viśāṃ pate",
    "GE07mbh_06_u:021.008a": "tat tu te kāraṇaṃ rājan pravakṣyāmy anasūyave",
    "GE07mbh_06_u:021.008c": "nāradas tam ṛṣir veda bhīṣmadroṇau ca pāṇḍava",
    "GE07mbh_06_u:021.009a": "etam evārtham āśritya yuddhe devāsure 'bravīt",
    "GE07mbh_06_u:021.009c": "pitāmahaḥ kila purā mahendrādīn divaukasaḥ",
    "GE07mbh_06_u:021.010a": "na tathā balavīryābhyāṃ vijayante jigīṣavaḥ",
    "GE07mbh_06_u:021.010c": "yathā satyānṛśaṃsyābhyāṃ dharmeṇaivodyamena ca",
    "GE07mbh_06_u:021.011a": "tyaktvādharmaṃ ca lobhaṃ ca mohaṃ codyamam āsthitāḥ",
    "GE07mbh_06_u:021.011c": "yudhyadhvam anahaṃkārā yato dharmas tato jayaḥ",
    "GE07mbh_06_u:021.012a": "evaṃ rājan vijānīhi dhruvo 'smākaṃ raṇe jayaḥ",
    "GE07mbh_06_u:021.012c": "yathā me nāradaḥ prāha yataḥ kṛṣṇas tato jayaḥ",
    "GE07mbh_06_u:021.012d-0077_01": "yatra kṛṣṇaś ca vedātmā sarvasarveśvaro hariḥ",
    "GE07mbh_06_u:021.012d-0077_02": "jayas tatra mahābāho yathā me prāha nāradaḥ",
    "GE07mbh_06_u:021.013a": "guṇabhūto jayaḥ kṛṣṇe pṛṣṭhato 'nveti mādhavam",
    "GE07mbh_06_u:021.013c": "anyathā vijayaś cāsya saṃnatiś cāparo guṇaḥ",
    "GE07mbh_06_u:021.014a": "anantatejā govindaḥ śatrupūgeṣu nirvyathaḥ",
    "GE07mbh_06_u:021.014c": "puruṣaḥ sanātanatamo yataḥ kṛṣṇas tato jayaḥ",
    "GE07mbh_06_u:021.015a": "purā hy eṣa harir bhūtvā vaikuṇṭho 'kuṇṭhasāyakaḥ",
    "GE07mbh_06_u:021.015c": "surāsurān avasphūrjann abravīt ke jayantv iti",
    "GE07mbh_06_u:021.016a": "anu kṛṣṇaṃ jayemeti yair uktaṃ tatra tair jitam",
    "GE07mbh_06_u:021.016c": "tatprasādād dhi trailokyaṃ prāptaṃ śakrādibhiḥ suraiḥ",
    "GE07mbh_06_u:021.017a": "tasya te na vyathāṃ kāṃ cid iha paśyāmi bhārata",
    "GE07mbh_06_u:021.017c": "yasya te jayam āśāste viśvabhuk tridaśeśvaraḥ",
    "GE07mbh_06_u:022.001": "saṃjaya uvāca",
    "GE07mbh_06_u:022.001a": "tato yudhiṣṭhiro rājā svāṃ senāṃ samacodayat",
    "GE07mbh_06_u:022.001c": "prativyūhann anīkāni bhīṣmasya bharatarṣabha",
    "GE07mbh_06_u:022.002a": "yathoddiṣṭāny anīkāni pratyavyūhanta pāṇḍavāḥ",
    "GE07mbh_06_u:022.002c": "svargaṃ param abhīpsantaḥ suyuddhena kurūdvahāḥ",
    "GE07mbh_06_u:022.003a": "madhye śikhaṇḍino 'nīkaṃ rakṣitaṃ savyasācinā",
    "GE07mbh_06_u:022.003b-0078_01": "bhīmasenamukhaṃ sainyaṃ dhṛṣṭadyumnena pālitam",
    "GE07mbh_06_u:022.003b-0079_01": "bhīmasenādibhir yasya pṛtanā dikṣu pālitā",
    "GE07mbh_06_u:022.003c": "dhṛṣṭadyumnasya ca svayaṃ bhīmena paripālitam",
    "GE07mbh_06_u:022.004a": "anīkaṃ dakṣiṇaṃ rājan yuyudhānena pālitam",
    "GE07mbh_06_u:022.004c": "śrīmatā sātvatāgryeṇa śakreṇeva dhanuṣmatā",
    "GE07mbh_06_u:022.005a": "mahendrayānapratimaṃ rathaṃ tu; sopaskaraṃ hāṭakaratnacitram",
    "GE07mbh_06_u:022.005c": "yudhiṣṭhiraḥ kāñcanabhāṇḍayoktraṃ; samāsthito nāgakulasya madhye",
    "GE07mbh_06_u:022.006a": "samucchritaṃ dāntaśalākam asya; supāṇḍuraṃ chatram atīva bhāti",
    "GE07mbh_06_u:022.006c": "pradakṣiṇaṃ cainam upācaranti; maharṣayaḥ saṃstutibhir narendram",
    "GE07mbh_06_u:022.007a": "purohitāḥ śatruvadhaṃ vadanto; maharṣivṛddhāḥ śrutavanta eva",
    "GE07mbh_06_u:022.007c": "japyaiś ca mantraiś ca tathauṣadhībhiḥ; samantataḥ svasty ayanaṃ pracakruḥ",
    "GE07mbh_06_u:022.007d-0080_01": "japan hi vedādhyayanaṃ mahāntaṃ",
    "GE07mbh_06_u:022.007d-0080_02": "jayāya dhaumyo 'pi jayāya mantrān",
    "GE07mbh_06_u:022.007d-0081_01": "yudhiṣṭhiraṃ parivavruḥ sametāḥ",
    "GE07mbh_06_u:022.008a": "tataḥ sa vastrāṇi tathaiva gāś ca; phalāni puṣpāṇi tathaiva niṣkān",
    "GE07mbh_06_u:022.008c": "kurūttamo brāhmaṇasān mahātmā; kurvan yayau śakra ivāmarebhyaḥ",
    "GE07mbh_06_u:022.008d-0082_01": "tathaiva vipreṣu mahārhajātaṃ rukmamaṇimauktikahemaraupyam",
    "GE07mbh_06_u:022.009a": "sahasrasūryaḥ śatakiṅkiṇīkaḥ; parārdhyajāmbūnadahemacitraḥ",
    "GE07mbh_06_u:022.009c": "ratho 'rjunasyāgnir ivārcimālī; vibhrājate śvetahayaḥ sucakraḥ",
    "GE07mbh_06_u:022.010a": "tam āsthitaḥ keśavasaṃgṛhītaṃ; kapidhvajaṃ gāṇḍivabāṇahastaḥ",
    "GE07mbh_06_u:022.010c": "dhanurdharo yasya samaḥ pṛthivyāṃ; na vidyate no bhavitā vā kadā cit",
    "GE07mbh_06_u:022.011a": "udvartayiṣyaṃs tava putrasenām; atīva raudraṃ sa bibharti rūpam",
    "GE07mbh_06_u:022.011c": "anāyudho yaḥ subhujo bhujābhyāṃ; narāśvanāgān yudhi bhasma kuryāt",
    "GE07mbh_06_u:022.012a": "sa bhīmasenaḥ sahito yamābhyāṃ; vṛkodaro vīrarathasya goptā",
    "GE07mbh_06_u:022.012c": "taṃ prekṣya mattarṣabhasiṃhakhelaṃ; loke mahendrapratimānakalpam",
    "GE07mbh_06_u:022.013a": "samīkṣya senāgragataṃ durāsadaṃ; pravivyathuḥ paṅkagatā ivoṣṭrāḥ",
    "GE07mbh_06_u:022.013c": "vṛkodaraṃ vāraṇarājadarpaṃ; yodhās tvadīyā bhayavignasattvāḥ",
    "GE07mbh_06_u:022.013d-0083_01": "viṣaṇṇarūpāḥ kurusainyamukhyā",
    "GE07mbh_06_u:022.013d-0083_02": "babhūvire śuṣkakaṇṭhā",
    "GE07mbh_06_u:022.014a": "anīkamadhye tiṣṭhantaṃ rājaputraṃ durāsadam",
    "GE07mbh_06_u:022.014c": "abravīd bharataśreṣṭhaṃ guḍākeśaṃ janārdanaḥ",
    "GE07mbh_06_u:022.015": "vāsudeva uvāca",
    "GE07mbh_06_u:022.015a": "ya eṣa goptā pratapan balastho; yo naḥ senāṃ siṃha ivekṣate ca",
    "GE07mbh_06_u:022.015c": "sa eṣa bhīṣmaḥ kuruvaṃśaketur; yenāhṛtās triṃśato vājimedhāḥ",
    "GE07mbh_06_u:022.016a": "etāny anīkāni mahānubhāvaṃ; gūhanti meghā iva gharmaraśmim",
    "GE07mbh_06_u:022.016c": "etāni hatvā puruṣapravīra; kāṅkṣasva yuddhaṃ bharatarṣabheṇa saṃjaya uvāca",
    "GE07mbh_06_u:022.016d-001_0001": "dhārtarāṣṭrabalaṃ dṛṣṭvā yuddhāya śrībhagavān uvāca",
    "GE07mbh_06_u:022.016d-001_0002": "arjunasya hitārthāya kṛṣṇo vacanam abravīt",
    "GE07mbh_06_u:022.016d-001_0003": "śucir bhūtvā mahābāho saṃgrāmābhimukhe sthitaḥ",
    "GE07mbh_06_u:022.016d-001_0004": "parājayāya śatrūṇāṃ durgāstotram udīraya saṃjaya uvāca",
    "GE07mbh_06_u:022.016d-001_0005": "evam ukto 'rjunaḥ saṃkhye vāsudevena arjuna uvāca",
    "GE07mbh_06_u:022.016d-001_0006": "avatīrya rathāt pārthaḥ stotram āha kṛtāñjaliḥ",
    "GE07mbh_06_u:022.016d-001_0007": "oṃ namas te siddhasenāni ārye mandaravāsini",
    "GE07mbh_06_u:022.016d-001_0008": "kumāri kāli kāpāli kapile kṛṣṇapiṅgale",
    "GE07mbh_06_u:022.016d-001_0009": "bhadrakāli namas tubhyaṃ mahākāli namo 'stu te",
    "GE07mbh_06_u:022.016d-001_0010": "caṇḍi caṇḍe namas tubhyaṃ tāriṇi varavarṇini",
    "GE07mbh_06_u:022.016d-001_0011": "kātyāyani mahābhāge karāli vijaye jaye",
    "GE07mbh_06_u:022.016d-001_0012": "śikhipicchadhvajadhare nānābharaṇabhūṣite",
    "GE07mbh_06_u:022.016d-001_0013": "aṭṭaśūlapraharaṇe khaḍgakheṭakadhāriṇi",
    "GE07mbh_06_u:022.016d-001_0014": "gopendrasyānuje jyeṣṭhe nandagopakulodbhave",
    "GE07mbh_06_u:022.016d-001_0015": "mahiṣāsṛkpriye nityaṃ kauśiki pītavāsini",
    "GE07mbh_06_u:022.016d-001_0016": "aṭṭahāse kokamukhe namas te 'stu raṇapriye",
    "GE07mbh_06_u:022.016d-001_0017": "ume śākaṃbhari śvete kṛṣṇe kaiṭabhanāśini",
    "GE07mbh_06_u:022.016d-001_0018": "hiraṇyākṣi virūpākṣi sudhūmrākṣi namo 'stu te",
    "GE07mbh_06_u:022.016d-001_0019": "vedaśruti mahāpuṇye brahmaṇye jātavedasi",
    "GE07mbh_06_u:022.016d-001_0020": "jambūkaṭakacaityeṣu nityaṃ saṃnihitālaye",
    "GE07mbh_06_u:022.016d-001_0021": "tvaṃ brahmavidyā vidyānāṃ mahānidrā ca dehinām",
    "GE07mbh_06_u:022.016d-001_0022": "skandamātar bhagavati durge kāntāravāsini",
    "GE07mbh_06_u:022.016d-001_0023": "svāhākāraḥ svadhā caiva kalā kāṣṭhā sarasvatī",
    "GE07mbh_06_u:022.016d-001_0024": "sāvitri vedamātā ca tathā vedānta ucyate",
    "GE07mbh_06_u:022.016d-001_0025": "stutāsi tvaṃ mahādevi viśuddhenāntarātmanā",
    "GE07mbh_06_u:022.016d-001_0026": "jayo bhavatu me nityaṃ tvatprasādād raṇe raṇe",
    "GE07mbh_06_u:022.016d-001_0027": "kāntārabhayadurgeṣu bhaktānāṃ cālayeṣu ca",
    "GE07mbh_06_u:022.016d-001_0028": "nityaṃ vasasi pātāle yuddhe jayasi dānavān",
    "GE07mbh_06_u:022.016d-001_0029": "tvaṃ jambhanī mohinī ca māyā hrīḥ śrīs tathaiva ca",
    "GE07mbh_06_u:022.016d-001_0030": "saṃdhyā prabhāvatī caiva sāvitrī jananī tathā",
    "GE07mbh_06_u:022.016d-001_0031": "tuṣṭiḥ puṣṭir dhṛtir dīptiś candrādityavivardhinī",
    "GE07mbh_06_u:022.016d-001_0032": "bhūtir bhūtimatāṃ saṃkhye vīkṣyase siddhacāraṇaiḥ saṃjaya uvāca",
    "GE07mbh_06_u:022.016d-001_0033": "tataḥ pārthasya vijñāya bhaktiṃ mānavavatsalā",
    "GE07mbh_06_u:022.016d-001_0034": "antarikṣagatovāca govindasyāgrataḥ sthitā devy uvāca",
    "GE07mbh_06_u:022.016d-001_0035": "svalpenaiva tu kālena śatrūñ jeṣyasi",
    "GE07mbh_06_u:022.016d-001_0036": "naras tvam asi durdharṣa nārāyaṇasahāyavān",
    "GE07mbh_06_u:022.016d-001_0037": "ajeyas tvaṃ raṇe 'rīṇām api vajrabhṛtaḥ svayam",
    "GE07mbh_06_u:022.016d-001_0038": "ity evam uktvā varadā kṣaṇenāntaradhīyata",
    "GE07mbh_06_u:022.016d-001_0039": "labdhvā varaṃ tu kaunteyo mene vijayam ātmanaḥ",
    "GE07mbh_06_u:022.016d-001_0040": "āruroha tataḥ pārtho rathaṃ paramasaṃgatam",
    "GE07mbh_06_u:022.016d-001_0041": "kṛṣṇārjunāv ekarathau divyau śaṅkhau pradadhmatuḥ",
    "GE07mbh_06_u:022.016d-001_0042": "ya idaṃ paṭhate stotraṃ kalya utthāya mānavaḥ",
    "GE07mbh_06_u:022.016d-001_0043": "yakṣarakṣaḥpiśācebhyo na bhayaṃ vidyate sadā",
    "GE07mbh_06_u:022.016d-001_0044": "na cāpi ripavas tebhyaḥ sarpādyā ye ca daṃṣṭriṇaḥ",
    "GE07mbh_06_u:022.016d-001_0045": "na bhayaṃ vidyate tasya sadā rājakulād api",
    "GE07mbh_06_u:022.016d-001_0046": "vivāde jayam āpnoti baddho mucyati bandhanāt",
    "GE07mbh_06_u:022.016d-001_0047": "durgaṃ tarati cāvaśyaṃ tathā corair vimucyate",
    "GE07mbh_06_u:022.016d-001_0048": "saṃgrāme vijayen nityaṃ lakṣmīṃ prāpnoti kevalām",
    "GE07mbh_06_u:022.016d-001_0049": "ārogyabalasaṃpanno jīved varṣaśataṃ tathā",
    "GE07mbh_06_u:022.016d-001_0050": "etad dṛṣṭaṃ prasādāt tu mayā vyāsasya dhīmataḥ",
    "GE07mbh_06_u:022.016d-001_0051": "mohād etau na jānanti naranārāyaṇāv ṛṣī",
    "GE07mbh_06_u:022.016d-001_0052": "tava putrā durātmānaḥ sarve manyuvaśānugāḥ",
    "GE07mbh_06_u:022.016d-001_0053": "prāptakālam idaṃ vākyaṃ kālapāśena guṇṭhitāḥ",
    "GE07mbh_06_u:022.016d-001_0054": "dvaipāyano nāradaś ca kaṇvo rāmas tathānaghaḥ",
    "GE07mbh_06_u:022.016d-001_0055": "avārayaṃs tava sutaṃ na cāsau tad gṛhītavān",
    "GE07mbh_06_u:022.016d-001_0056": "yatra dharmo dyutiḥ kāntir yatra hrīḥ śrīs tathā matiḥ",
    "GE07mbh_06_u:022.016d-001_0057": "yato dharmas tataḥ kṛṣṇo yataḥ kṛṣṇas tato jayaḥ",
    "GE07mbh_06_u:022.017": "dhṛtarāṣṭra uvāca",
    "GE07mbh_06_u:022.017a": "keṣāṃ prahṛṣṭās tatrāgre yodhā yudhyanti saṃjaya",
    "GE07mbh_06_u:022.017c": "udagramanasaḥ ke 'tra ke vā dīnā vicetasaḥ",
    "GE07mbh_06_u:022.018a": "ke pūrvaṃ prāharaṃs tatra yuddhe hṛdayakampane",
    "GE07mbh_06_u:022.018c": "māmakāḥ pāṇḍavānāṃ vā tan mamācakṣva saṃjaya",
    "GE07mbh_06_u:022.019a": "kasya senāsamudaye gandhamālyasamudbhavaḥ",
    "GE07mbh_06_u:022.019c": "vācaḥ pradakṣiṇāś caiva yodhānām abhigarjatām",
    "GE07mbh_06_u:022.020": "saṃjaya uvāca",
    "GE07mbh_06_u:022.020a": "ubhayoḥ senayos tatra yodhā jahṛṣire mudā",
    "GE07mbh_06_u:022.020c": "sragdhūpapānagandhānām ubhayatra samudbhavaḥ",
    "GE07mbh_06_u:022.021a": "saṃhatānām anīkānāṃ vyūḍhānāṃ bharatarṣabha",
    "GE07mbh_06_u:022.021c": "saṃsarpatām udīrṇānāṃ vimardaḥ sumahān abhūt",
    "GE07mbh_06_u:022.022a": "vāditraśabdas tumulaḥ",
    "GE07mbh_06_u:022.022b-0084_01": "śūrāṇāṃ raṇaśūrāṇāṃ garjatām itaretaram",
    "GE07mbh_06_u:022.022b-0084_02": "ubhayoḥ senayo rājan mahān vyatikaro 'bhavat",
    "GE07mbh_06_u:022.022b-0084_03": "anyonyaṃ vīkṣyamāṇānāṃ yodhānāṃ bharatarṣabha",
    "GE07mbh_06_u:022.022c": "kuñjarāṇāṃ ca nadatāṃ sainyānāṃ ca prahṛṣyatām",
    "GE07mbh_06_u:023.000-0085_01": "kṛṣṇaṃ kamalapatrākṣaṃ puṇyaśravaṇakīrtanam",
    "GE07mbh_06_u:023.000-0085_02": "vāsudevaṃ jagadyoniṃ naumi nārāyaṇaṃ harim",
    "GE07mbh_06_u:023.001": "dhṛtarāṣṭra uvāca",
    "GE07mbh_06_u:023.001a": "dharmakṣetre kurukṣetre samavetā yuyutsavaḥ",
    "GE07mbh_06_u:023.001c": "māmakāḥ pāṇḍavāś caiva kim akurvata saṃjaya",
    "GE07mbh_06_u:023.001d-002_0001": "śrīrāmacandrāya namaḥ | śrīkṛṣṇāya namaḥ | oṃ namaḥ |",
    "GE07mbh_06_u:023.001d-002_0002": "asya śrībhagavadgītāmālāmantrasya bhagavān vedavyāsa",
    "GE07mbh_06_u:023.001d-002_0003": "ṛṣiḥ | anuṣṭup chandaḥ | śrīkṛṣṇaparamātmā devatā |",
    "GE07mbh_06_u:023.001d-002_0004": "aśocyān anvaśocas tvaṃ prajñāvādāṃś ca bhāṣase (Gītā",
    "GE07mbh_06_u:023.001d-002_0005": "11ab) iti bījam | sarvadharmān parityajya mām ekaṃ",
    "GE07mbh_06_u:023.001d-002_0006": "śaraṇaṃ vraja (Gītā 18.66ab) iti śaktiḥ | ahaṃ",
    "GE07mbh_06_u:023.001d-002_0007": "tvāṃ sarvapāpebhyo mokṣayiṣyāmi mā śucaḥ (Gītā",
    "GE07mbh_06_u:023.001d-002_0008": "18.66cd) iti kīlakam | śrīkṛṣṇaprītyarthaṃ dharmārthakāmamokṣārthe",
    "GE07mbh_06_u:023.001d-002_0009": "jape viniyogaḥ || nainaṃ chindanti śastrāṇi",
    "GE07mbh_06_u:023.001d-002_0010": "nainaṃ dahati pāvakaḥ (Gītā 2.23ab) iti aṅguṣṭhābhyāṃ",
    "GE07mbh_06_u:023.001d-002_0011": "namaḥ | na cainaṃ kledayanty āpo na śoṣayati mārutaḥ",
    "GE07mbh_06_u:023.001d-002_0012": "(Gītā 2.23cd) iti tarjanībhyāṃ namaḥ | acchedyo 'yam",
    "GE07mbh_06_u:023.001d-002_0013": "adāhyo 'yam akledyo 'śoṣya eva ca (Gītā 2.24ab)",
    "GE07mbh_06_u:023.001d-002_0014": "iti madhyamābhyāṃ namaḥ | nityaḥ sarvagataḥ sthāṇur acalo 'yaṃ",
    "GE07mbh_06_u:023.001d-002_0015": "sanātanaḥ (Gītā 2.24cd) ity anāmikābhyāṃ namaḥ |",
    "GE07mbh_06_u:023.001d-002_0016": "paśya me pārtha rūpāṇi śataśo 'tha sahasraśaḥ (Gītā",
    "GE07mbh_06_u:023.001d-002_0017": "11.5ab) iti kaniṣṭhikābhyāṃ namaḥ | nānāvidhāni",
    "GE07mbh_06_u:023.001d-002_0018": "divyāni nānāvarṇākṛtīni ca (Gītā 11.5cd) iti",
    "GE07mbh_06_u:023.001d-002_0019": "karatalakarapṛṣṭhābhyāṃ namaḥ | iti karanyāsaḥ || aṅganyāsaḥ |",
    "GE07mbh_06_u:023.001d-002_0020": "nainaṃ chindanti śastrāṇi nainaṃ dahati pāvakaḥ",
    "GE07mbh_06_u:023.001d-002_0021": "(Gītā 2.23ab) iti hṛdayāya namaḥ | na cainaṃ",
    "GE07mbh_06_u:023.001d-002_0022": "kledayanty āpo na śoṣayati mārutaḥ (Gītā 2.23cd)",
    "GE07mbh_06_u:023.001d-002_0023": "iti śirase svāhā | acchedyo 'yam adāhyo 'yam akledyo 'śoṣya",
    "GE07mbh_06_u:023.001d-002_0024": "eva ca (Gītā 2.24ab) iti śikhāyai",
    "GE07mbh_06_u:023.001d-002_0025": "vauṣaṭ | nānāvidhāni divyāni nānāvarṇākṛtīni ca",
    "GE07mbh_06_u:023.001d-002_0026": "(Gītā 11.5cd) ity astrāya phaṭ | ity aṅganyāsaḥ ||",
    "GE07mbh_06_u:023.001d-002_0027": "atha dhyānaṃ |",
    "GE07mbh_06_u:023.001d-002_0028": "oṃ pārthāya pratibodhitāṃ bhagavatā nārāyaṇena svayaṃ",
    "GE07mbh_06_u:023.001d-002_0029": "vyāsena grathitāṃ purāṇamuninā madhye mahābhārate |",
    "GE07mbh_06_u:023.001d-002_0030": "advaitāmṛtavarṣiṇīṃ bhagavatīm aṣṭādaśādhyāyinīm",
    "GE07mbh_06_u:023.001d-002_0031": "āvarttair anusaṃdadhāmi bhagavadgītāṃ bhavonmocinīm",
    "GE07mbh_06_u:023.001d-002_0032": "oṃ hṛdi vikasitapadmaṃ sūryasomāgnibimbaṃ",
    "GE07mbh_06_u:023.001d-002_0033": "praṇavamayavikāsaṃ yasya vai nirvikalpam |",
    "GE07mbh_06_u:023.001d-002_0034": "acalaparamaśāntaṃ jyotir ākāśasāraṃ",
    "GE07mbh_06_u:023.001d-002_0035": "sa bhavatu śubhado me vāsudevaḥ pratiṣṭhaḥ || (2)",
    "GE07mbh_06_u:023.001d-002_0036": "sarvopaniṣado gāvo dogdhā gopālanandanaḥ |",
    "GE07mbh_06_u:023.001d-002_0037": "pārtho vatsaḥ sudhīr bhoktā dugdhaṃ gītāmṛtaṃ mahat",
    "GE07mbh_06_u:023.001d-002_0038": "oṃ namo 'stu te vyāsa viśālabuddhe",
    "GE07mbh_06_u:023.001d-002_0039": "phullāravindāyatapadmanetra |",
    "GE07mbh_06_u:023.001d-002_0040": "yena tvayā bhāratatailapūrṇaḥ",
    "GE07mbh_06_u:023.001d-002_0041": "prajvālito jñānamayaḥ pradīpaḥ || (4)",
    "GE07mbh_06_u:023.001d-002_0042": "prapannapārijātāya totravetraikapāṇaye |",
    "GE07mbh_06_u:023.001d-002_0043": "jñānamudrāya kṛṣṇāya gītāmṛtaduhe namaḥ || (5)",
    "GE07mbh_06_u:023.002": "saṃjaya uvāca",
    "GE07mbh_06_u:023.002a": "dṛṣṭvā tu pāṇḍavānīkaṃ vyūḍhaṃ duryodhanas tadā",
    "GE07mbh_06_u:023.002c": "ācāryam upasaṃgamya rājā vacanam abravīt",
    "GE07mbh_06_u:023.003a": "paśyaitāṃ pāṇḍuputrāṇām ācārya mahatīṃ camūm",
    "GE07mbh_06_u:023.003c": "vyūḍhāṃ drupadaputreṇa tava śiṣyeṇa dhīmatā",
    "GE07mbh_06_u:023.004a": "atra śūrā maheṣvāsā bhīmārjunasamā yudhi",
    "GE07mbh_06_u:023.004c": "yuyudhāno virāṭaś ca drupadaś ca mahārathaḥ",
    "GE07mbh_06_u:023.005a": "dhṛṣṭaketuś cekitānaḥ kāśirājaś ca vīryavān",
    "GE07mbh_06_u:023.005c": "purujit kuntibhojaś ca śaibyaś ca narapuṃgavaḥ",
    "GE07mbh_06_u:023.006a": "yudhāmanyuś ca vikrānta uttamaujāś ca vīryavān",
    "GE07mbh_06_u:023.006c": "saubhadro draupadeyāś ca sarva eva mahārathāḥ",
    "GE07mbh_06_u:023.007a": "asmākaṃ tu viśiṣṭā ye tān nibodha dvijottama",
    "GE07mbh_06_u:023.007c": "nāyakā mama sainyasya saṃjñārthaṃ tān bravīmi te",
    "GE07mbh_06_u:023.007d-0086_01": "sainye mahati ye sarve netāraḥ śūrasaṃmatāḥ",
    "GE07mbh_06_u:023.008a": "bhavān bhīṣmaś ca karṇaś ca kṛpaś ca samitiṃjayaḥ",
    "GE07mbh_06_u:023.008c": "aśvatthāmā vikarṇaś ca saumadattis tathaiva ca",
    "GE07mbh_06_u:023.009a": "anye ca bahavaḥ śūrā madarthe tyaktajīvitāḥ",
    "GE07mbh_06_u:023.009c": "nānāśastrapraharaṇāḥ sarve yuddhaviśāradāḥ",
    "GE07mbh_06_u:023.010a": "aparyāptaṃ tad asmākaṃ balaṃ bhīṣmābhirakṣitam",
    "GE07mbh_06_u:023.010c": "paryāptaṃ tv idam eteṣāṃ balaṃ bhīmābhirakṣitam",
    "GE07mbh_06_u:023.011a": "ayaneṣu ca sarveṣu yathābhāgam avasthitāḥ",
    "GE07mbh_06_u:023.011c": "bhīṣmam evābhirakṣantu bhavantaḥ sarva eva hi",
    "GE07mbh_06_u:023.012a": "tasya saṃjanayan harṣaṃ kuruvṛddhaḥ pitāmahaḥ",
    "GE07mbh_06_u:023.012c": "siṃhanādaṃ vinadyoccaiḥ śaṅkhaṃ dadhmau pratāpavān",
    "GE07mbh_06_u:023.013a": "tataḥ śaṅkhāś ca bheryaś ca paṇavānakagomukhāḥ",
    "GE07mbh_06_u:023.013c": "sahasaivābhyahanyanta sa śabdas tumulo 'bhavat",
    "GE07mbh_06_u:023.014a": "tataḥ śvetair hayair yukte mahati syandane sthitau",
    "GE07mbh_06_u:023.014c": "mādhavaḥ pāṇḍavaś caiva divyau śaṅkhau pradadhmatuḥ",
    "GE07mbh_06_u:023.015a": "pāñcajanyaṃ hṛṣīkeśo devadattaṃ dhanaṃjayaḥ",
    "GE07mbh_06_u:023.015c": "pauṇḍraṃ dadhmau mahāśaṅkhaṃ bhīmakarmā vṛkodaraḥ",
    "GE07mbh_06_u:023.016a": "anantavijayaṃ rājā kuntīputro yudhiṣṭhiraḥ",
    "GE07mbh_06_u:023.016c": "nakulaḥ sahadevaś ca sughoṣamaṇipuṣpakau",
    "GE07mbh_06_u:023.017a": "kāśyaś ca parameṣvāsaḥ śikhaṇḍī ca mahārathaḥ",
    "GE07mbh_06_u:023.017c": "dhṛṣṭadyumno virāṭaś ca sātyakiś cāparājitaḥ",
    "GE07mbh_06_u:023.018a": "drupado draupadeyāś ca sarvaśaḥ pṛthivīpate",
    "GE07mbh_06_u:023.018c": "saubhadraś ca mahābāhuḥ śaṅkhān dadhmuḥ pṛthak pṛthak",
    "GE07mbh_06_u:023.019a": "sa ghoṣo dhārtarāṣṭrāṇāṃ hṛdayāni vyadārayat",
    "GE07mbh_06_u:023.019c": "nabhaś ca pṛthivīṃ caiva tumulo vyanunādayan",
    "GE07mbh_06_u:023.020a": "atha vyavasthitān dṛṣṭvā dhārtarāṣṭrān kapidhvajaḥ",
    "GE07mbh_06_u:023.020c": "pravṛtte śastrasaṃpāte dhanur udyamya pāṇḍavaḥ",
    "GE07mbh_06_u:023.021a": "hṛṣīkeśaṃ tadā vākyam idam āha mahīpate",
    "GE07mbh_06_u:023.021c": "senayor ubhayor madhye rathaṃ sthāpaya me 'cyuta",
    "GE07mbh_06_u:023.022a": "yāvad etān nirīkṣe 'haṃ yoddhukāmān avasthitān",
    "GE07mbh_06_u:023.022c": "kair mayā saha yoddhavyam asmin raṇasamudyame",
    "GE07mbh_06_u:023.023a": "yotsyamānān avekṣe 'haṃ ya ete 'tra samāgatāḥ",
    "GE07mbh_06_u:023.023c": "dhārtarāṣṭrasya durbuddher yuddhe priyacikīrṣavaḥ",
    "GE07mbh_06_u:023.024a": "evam ukto hṛṣīkeśo guḍākeśena bhārata",
    "GE07mbh_06_u:023.024c": "senayor ubhayor madhye sthāpayitvā rathottamam",
    "GE07mbh_06_u:023.025a": "bhīṣmadroṇapramukhataḥ sarveṣāṃ ca mahīkṣitām",
    "GE07mbh_06_u:023.025c": "uvāca pārtha paśyaitān samavetān kurūn iti",
    "GE07mbh_06_u:023.026a": "tatrāpaśyat sthitān pārthaḥ pitṝn atha pitāmahān",
    "GE07mbh_06_u:023.026c": "ācāryān mātulān bhrātṝn putrān pautrān sakhīṃs tathā",
    "GE07mbh_06_u:023.027a": "śvaśurān suhṛdaś caiva senayor ubhayor api",
    "GE07mbh_06_u:023.027c": "tān samīkṣya sa kaunteyaḥ sarvān bandhūn avasthitān",
    "GE07mbh_06_u:023.028a": "kṛpayā parayāviṣṭo viṣīdann idam abravīt",
    "GE07mbh_06_u:023.028c": "dṛṣṭvemān svajanān kṛṣṇa yuyutsūn samavasthitān",
    "GE07mbh_06_u:023.029a": "sīdanti mama gātrāṇi mukhaṃ ca pariśuṣyati",
    "GE07mbh_06_u:023.029c": "vepathuś ca śarīre me romaharṣaś ca jāyate",
    "GE07mbh_06_u:023.030a": "gāṇḍīvaṃ sraṃsate hastāt tvak caiva paridahyate",
    "GE07mbh_06_u:023.030c": "na ca śaknomy avasthātuṃ bhramatīva ca me manaḥ",
    "GE07mbh_06_u:023.031a": "nimittāni ca paśyāmi viparītāni keśava",
    "GE07mbh_06_u:023.031c": "na ca śreyo 'nupaśyāmi hatvā svajanam āhave",
    "GE07mbh_06_u:023.032a": "na kāṅkṣe vijayaṃ kṛṣṇa na ca rājyaṃ sukhāni ca",
    "GE07mbh_06_u:023.032c": "kiṃ no rājyena govinda kiṃ bhogair jīvitena vā",
    "GE07mbh_06_u:023.033a": "yeṣām arthe kāṅkṣitaṃ no rājyaṃ bhogāḥ sukhāni ca",
    "GE07mbh_06_u:023.033c": "ta ime 'vasthitā yuddhe prāṇāṃs tyaktvā dhanāni ca",
    "GE07mbh_06_u:023.034a": "ācāryāḥ pitaraḥ putrās tathaiva ca pitāmahāḥ",
    "GE07mbh_06_u:023.034c": "mātulāḥ śvaśurāḥ pautrāḥ syālāḥ saṃbandhinas tathā",
    "GE07mbh_06_u:023.035a": "etān na hantum icchāmi ghnato 'pi madhusūdana",
    "GE07mbh_06_u:023.035c": "api trailokyarājyasya hetoḥ kiṃ nu mahīkṛte",
    "GE07mbh_06_u:023.036a": "nihatya dhārtarāṣṭrān naḥ kā prītiḥ syāj janārdana",
    "GE07mbh_06_u:023.036c": "pāpam evāśrayed asmān hatvaitān ātatāyinaḥ",
    "GE07mbh_06_u:023.037a": "tasmān nārhā vayaṃ hantuṃ dhārtarāṣṭrān sabāndhavān",
    "GE07mbh_06_u:023.037c": "svajanaṃ hi kathaṃ hatvā sukhinaḥ syāma mādhava",
    "GE07mbh_06_u:023.038a": "yady apy ete na paśyanti lobhopahatacetasaḥ",
    "GE07mbh_06_u:023.038c": "kulakṣayakṛtaṃ doṣaṃ mitradrohe ca pātakam",
    "GE07mbh_06_u:023.039a": "kathaṃ na jñeyam asmābhiḥ pāpād asmān nivartitum",
    "GE07mbh_06_u:023.039c": "kulakṣayakṛtaṃ doṣaṃ prapaśyadbhir janārdana",
    "GE07mbh_06_u:023.040a": "kulakṣaye praṇaśyanti kuladharmāḥ sanātanāḥ",
    "GE07mbh_06_u:023.040c": "dharme naṣṭe kulaṃ kṛtsnam adharmo 'bhibhavaty uta",
    "GE07mbh_06_u:023.041a": "adharmābhibhavāt kṛṣṇa praduṣyanti kulastriyaḥ",
    "GE07mbh_06_u:023.041c": "strīṣu duṣṭāsu vārṣṇeya jāyate varṇasaṃkaraḥ",
    "GE07mbh_06_u:023.042a": "saṃkaro narakāyaiva kulaghnānāṃ kulasya ca",
    "GE07mbh_06_u:023.042c": "patanti pitaro hy eṣāṃ luptapiṇḍodakakriyāḥ",
    "GE07mbh_06_u:023.043a": "doṣair etaiḥ kulaghnānāṃ varṇasaṃkarakārakaiḥ",
    "GE07mbh_06_u:023.043c": "utsādyante jātidharmāḥ kuladharmāś ca śāśvatāḥ",
    "GE07mbh_06_u:023.044a": "utsannakuladharmāṇāṃ manuṣyāṇāṃ janārdana",
    "GE07mbh_06_u:023.044c": "narake niyataṃ vāso bhavatīty anuśuśruma",
    "GE07mbh_06_u:023.045a": "aho bata mahat pāpaṃ kartuṃ vyavasitā vayam",
    "GE07mbh_06_u:023.045c": "yad rājyasukhalobhena hantuṃ svajanam udyatāḥ",
    "GE07mbh_06_u:023.046a": "yadi mām apratīkāram aśastraṃ śastrapāṇayaḥ",
    "GE07mbh_06_u:023.046c": "dhārtarāṣṭrā raṇe hanyus tan me kṣemataraṃ bhavet",
    "GE07mbh_06_u:023.047a": "evam uktvārjunaḥ saṃkhye rathopastha upāviśat",
    "GE07mbh_06_u:023.047c": "visṛjya saśaraṃ cāpaṃ",
    "GE07mbh_06_u:024.001": "saṃjaya uvāca",
    "GE07mbh_06_u:024.001a": "taṃ tathā kṛpayāviṣṭam aśrupūrṇākulekṣaṇam",
    "GE07mbh_06_u:024.001c": "viṣīdantam idaṃ vākyam uvāca madhusūdanaḥ",
    "GE07mbh_06_u:024.002": "śrībhagavān uvāca",
    "GE07mbh_06_u:024.002a": "kutas tvā kaśmalam idaṃ viṣame samupasthitam",
    "GE07mbh_06_u:024.002c": "anāryajuṣṭam asvargyam akīrtikaram arjuna",
    "GE07mbh_06_u:024.003a": "klaibyaṃ mā sma gamaḥ pārtha naitat tvayy upapadyate",
    "GE07mbh_06_u:024.003c": "kṣudraṃ hṛdayadaurbalyaṃ tyaktvottiṣṭha paraṃtapa",
    "GE07mbh_06_u:024.004": "arjuna uvāca",
    "GE07mbh_06_u:024.004a": "kathaṃ bhīṣmam ahaṃ saṃkhye droṇaṃ ca madhusūdana",
    "GE07mbh_06_u:024.004c": "iṣubhiḥ pratiyotsyāmi pūjārhāv arisūdana",
    "GE07mbh_06_u:024.005a": "gurūn ahatvā hi mahānubhāvāñ; śreyo bhoktuṃ bhaikṣam apīha loke",
    "GE07mbh_06_u:024.005c": "hatvārthakāmāṃs tu gurūn ihaiva; bhuñjīya bhogān rudhirapradigdhān",
    "GE07mbh_06_u:024.006a": "na caitad vidmaḥ kataran no garīyo; yad vā jayema yadi vā no jayeyuḥ",
    "GE07mbh_06_u:024.006c": "yān eva hatvā na jijīviṣāmas; te 'vasthitāḥ pramukhe dhārtarāṣṭrāḥ",
    "GE07mbh_06_u:024.007a": "kārpaṇyadoṣopahatasvabhāvaḥ; pṛcchāmi tvāṃ dharmasaṃmūḍhacetāḥ",
    "GE07mbh_06_u:024.007c": "yac chreyaḥ syān niścitaṃ brūhi tan me; śiṣyas te 'haṃ śādhi māṃ tvāṃ prapannam",
    "GE07mbh_06_u:024.008a": "na hi prapaśyāmi mamāpanudyād; yac chokam ucchoṣaṇam indriyāṇām",
    "GE07mbh_06_u:024.008c": "avāpya bhūmāv asapatnam ṛddhaṃ; rājyaṃ surāṇām api cādhipatyam",
    "GE07mbh_06_u:024.009": "saṃjaya uvāca",
    "GE07mbh_06_u:024.009a": "evam uktvā hṛṣīkeśaṃ guḍākeśaḥ paraṃtapa",
    "GE07mbh_06_u:024.009c": "na yotsya iti govindam uktvā tūṣṇīṃ babhūva ha",
    "GE07mbh_06_u:024.010a": "tam uvāca hṛṣīkeśaḥ prahasann iva bhārata",
    "GE07mbh_06_u:024.010c": "senayor ubhayor madhye viṣīdantam idaṃ vacaḥ",
    "GE07mbh_06_u:024.011": "śrībhagavān uvāca",
    "GE07mbh_06_u:024.011a": "aśocyān anvaśocas tvaṃ prajñāvādāṃś ca bhāṣase",
    "GE07mbh_06_u:024.011c": "gatāsūn agatāsūṃś ca nānuśocanti paṇḍitāḥ",
    "GE07mbh_06_u:024.011d-0087_01": "tvaṃ mānuṣyeṇopahatāntarātmā",
    "GE07mbh_06_u:024.011d-0087_02": "viṣādamohābhibhavād visaṃjñaḥ",
    "GE07mbh_06_u:024.011d-0087_03": "kṛpāgṛhītaḥ samavekṣya bandhūn",
    "GE07mbh_06_u:024.011d-0087_04": "abhiprapannān mukham antakasya",
    "GE07mbh_06_u:024.012a": "na tv evāhaṃ jātu nāsaṃ na tvaṃ neme janādhipāḥ",
    "GE07mbh_06_u:024.012c": "na caiva na bhaviṣyāmaḥ sarve vayam ataḥ param",
    "GE07mbh_06_u:024.013a": "dehino 'smin yathā dehe kaumāraṃ yauvanaṃ jarā",
    "GE07mbh_06_u:024.013c": "tathā dehāntaraprāptir dhīras tatra na muhyati",
    "GE07mbh_06_u:024.014a": "mātrāsparśās tu kaunteya śītoṣṇasukhaduḥkhadāḥ",
    "GE07mbh_06_u:024.014c": "āgamāpāyino 'nityās tāṃs titikṣasva bhārata",
    "GE07mbh_06_u:024.015a": "yaṃ hi na vyathayanty ete puruṣaṃ puruṣarṣabha",
    "GE07mbh_06_u:024.015c": "samaduḥkhasukhaṃ dhīraṃ so 'mṛtatvāya kalpate",
    "GE07mbh_06_u:024.016a": "nāsato vidyate bhāvo nābhāvo vidyate sataḥ",
    "GE07mbh_06_u:024.016c": "ubhayor api dṛṣṭo 'ntas tv anayos tattvadarśibhiḥ",
    "GE07mbh_06_u:024.017a": "avināśi tu tad viddhi yena sarvam idaṃ tatam",
    "GE07mbh_06_u:024.017c": "vināśam avyayasyāsya na kaś cit kartum arhati",
    "GE07mbh_06_u:024.018a": "antavanta ime dehā nityasyoktāḥ śarīriṇaḥ",
    "GE07mbh_06_u:024.018c": "anāśino 'prameyasya tasmād yudhyasva bhārata",
    "GE07mbh_06_u:024.019a": "ya enaṃ vetti hantāraṃ yaś cainaṃ manyate hatam",
    "GE07mbh_06_u:024.019c": "ubhau tau na vijānīto nāyaṃ hanti na hanyate",
    "GE07mbh_06_u:024.020a": "na jāyate mriyate vā kadā cin; nāyaṃ bhūtvā bhavitā vā na bhūyaḥ",
    "GE07mbh_06_u:024.020c": "ajo nityaḥ śāśvato 'yaṃ purāṇo; na hanyate hanyamāne śarīre",
    "GE07mbh_06_u:024.021a": "vedāvināśinaṃ nityaṃ ya enam ajam avyayam",
    "GE07mbh_06_u:024.021c": "kathaṃ sa puruṣaḥ pārtha kaṃ ghātayati hanti kam",
    "GE07mbh_06_u:024.022a": "vāsāṃsi jīrṇāni yathā vihāya; navāni gṛhṇāti naro 'parāṇi",
    "GE07mbh_06_u:024.022c": "tathā śarīrāṇi vihāya jīrṇāny; anyāni saṃyāti navāni dehī",
    "GE07mbh_06_u:024.023a": "nainaṃ chindanti śastrāṇi nainaṃ dahati pāvakaḥ",
    "GE07mbh_06_u:024.023c": "na cainaṃ kledayanty āpo na śoṣayati mārutaḥ",
    "GE07mbh_06_u:024.024a": "acchedyo 'yam adāhyo 'yam akledyo 'śoṣya eva ca",
    "GE07mbh_06_u:024.024c": "nityaḥ sarvagataḥ sthāṇur acalo 'yaṃ sanātanaḥ",
    "GE07mbh_06_u:024.025a": "avyakto 'yam acintyo 'yam avikāryo 'yam ucyate",
    "GE07mbh_06_u:024.025c": "tasmād evaṃ viditvainaṃ nānuśocitum arhasi",
    "GE07mbh_06_u:024.026a": "atha cainaṃ nityajātaṃ nityaṃ vā manyase mṛtam",
    "GE07mbh_06_u:024.026c": "tathāpi tvaṃ mahābāho nainaṃ śocitum arhasi",
    "GE07mbh_06_u:024.027a": "jātasya hi dhruvo mṛtyur dhruvaṃ janma mṛtasya ca",
    "GE07mbh_06_u:024.027c": "tasmād aparihārye 'rthe na tvaṃ śocitum arhasi",
    "GE07mbh_06_u:024.028a": "avyaktādīni bhūtāni vyaktamadhyāni bhārata",
    "GE07mbh_06_u:024.028c": "avyaktanidhanāny eva tatra kā paridevanā",
    "GE07mbh_06_u:024.029a": "āścaryavat paśyati kaś cid enam; āścaryavad vadati tathaiva cānyaḥ",
    "GE07mbh_06_u:024.029c": "āścaryavac cainam anyaḥ śṛṇoti; śrutvāpy enaṃ veda na caiva kaś cit",
    "GE07mbh_06_u:024.030a": "dehī nityam avadhyo 'yaṃ dehe sarvasya bhārata",
    "GE07mbh_06_u:024.030c": "tasmāt sarvāṇi bhūtāni na tvaṃ śocitum arhasi",
    "GE07mbh_06_u:024.031a": "svadharmam api cāvekṣya na vikampitum arhasi",
    "GE07mbh_06_u:024.031c": "dharmyād dhi yuddhāc chreyo 'nyat kṣatriyasya na vidyate",
    "GE07mbh_06_u:024.032a": "yadṛcchayā copapannaṃ svargadvāram apāvṛtam",
    "GE07mbh_06_u:024.032c": "sukhinaḥ kṣatriyāḥ pārtha labhante yuddham īdṛśam",
    "GE07mbh_06_u:024.033a": "atha cet tvam imaṃ dharmyaṃ saṃgrāmaṃ na kariṣyasi",
    "GE07mbh_06_u:024.033c": "tataḥ svadharmaṃ kīrtiṃ ca hitvā pāpam avāpsyasi",
    "GE07mbh_06_u:024.034a": "akīrtiṃ cāpi bhūtāni kathayiṣyanti te 'vyayām",
    "GE07mbh_06_u:024.034c": "saṃbhāvitasya cākīrtir maraṇād atiricyate",
    "GE07mbh_06_u:024.035a": "bhayād raṇād uparataṃ maṃsyante tvāṃ mahārathāḥ",
    "GE07mbh_06_u:024.035c": "yeṣāṃ ca tvaṃ bahumato bhūtvā yāsyasi lāghavam",
    "GE07mbh_06_u:024.036a": "avācyavādāṃś ca bahūn vadiṣyanti tavāhitāḥ",
    "GE07mbh_06_u:024.036c": "nindantas tava sāmarthyaṃ tato duḥkhataraṃ nu kim",
    "GE07mbh_06_u:024.037a": "hato vā prāpsyasi svargaṃ jitvā vā bhokṣyase mahīm",
    "GE07mbh_06_u:024.037c": "tasmād uttiṣṭha kaunteya yuddhāya kṛtaniścayaḥ",
    "GE07mbh_06_u:024.038a": "sukhaduḥkhe same kṛtvā lābhālābhau jayājayau",
    "GE07mbh_06_u:024.038c": "tato yuddhāya yujyasva naivaṃ pāpam avāpsyasi",
    "GE07mbh_06_u:024.039a": "eṣā te 'bhihitā sāṃkhye buddhir yoge tv imāṃ śṛṇu",
    "GE07mbh_06_u:024.039c": "buddhyā yukto yayā pārtha karmabandhaṃ prahāsyasi",
    "GE07mbh_06_u:024.040a": "nehābhikramanāśo 'sti pratyavāyo na vidyate",
    "GE07mbh_06_u:024.040c": "svalpam apy asya dharmasya trāyate mahato bhayāt",
    "GE07mbh_06_u:024.041a": "vyavasāyātmikā buddhir ekeha kurunandana",
    "GE07mbh_06_u:024.041c": "bahuśākhā hy anantāś ca buddhayo 'vyavasāyinām",
    "GE07mbh_06_u:024.042a": "yām imāṃ puṣpitāṃ vācaṃ pravadanty avipaścitaḥ",
    "GE07mbh_06_u:024.042c": "vedavādaratāḥ pārtha nānyad astīti vādinaḥ",
    "GE07mbh_06_u:024.043a": "kāmātmānaḥ svargaparā",
    "GE07mbh_06_u:024.043c": "kriyāviśeṣabahulāṃ bhogaiśvaryagatiṃ prati",
    "GE07mbh_06_u:024.044a": "bhogaiśvaryaprasaktānāṃ tayāpahṛtacetasām",
    "GE07mbh_06_u:024.044c": "vyavasāyātmikā buddhiḥ samādhau na vidhīyate",
    "GE07mbh_06_u:024.045a": "traiguṇyaviṣayā vedā nistraiguṇyo bhavārjuna",
    "GE07mbh_06_u:024.045c": "nirdvaṃdvo nityasattvastho niryogakṣema ātmavān",
    "GE07mbh_06_u:024.046a": "yāvān artha udapāne sarvataḥ saṃplutodake",
    "GE07mbh_06_u:024.046c": "tāvān sarveṣu vedeṣu brāhmaṇasya vijānataḥ",
    "GE07mbh_06_u:024.047a": "karmaṇy evādhikāras te mā phaleṣu kadā cana",
    "GE07mbh_06_u:024.047c": "mā karmaphalahetur bhūr mā te saṅgo 'stv akarmaṇi",
    "GE07mbh_06_u:024.048a": "yogasthaḥ kuru karmāṇi saṅgaṃ tyaktvā dhanaṃjaya",
    "GE07mbh_06_u:024.048c": "siddhyasiddhyoḥ samo bhūtvā samatvaṃ yoga ucyate",
    "GE07mbh_06_u:024.048d-0088_01": "yasya sarve samārambhā nirāśīrbandhanās tv iha",
    "GE07mbh_06_u:024.048d-0088_02": "tyāge yasya hutaṃ sarvaṃ sa tyāgī sa ca buddhimān",
    "GE07mbh_06_u:024.049a": "dūreṇa hy avaraṃ karma buddhiyogād dhanaṃjaya",
    "GE07mbh_06_u:024.049c": "buddhau śaraṇam anviccha kṛpaṇāḥ phalahetavaḥ",
    "GE07mbh_06_u:024.050a": "buddhiyukto jahātīha ubhe sukṛtaduṣkṛte",
    "GE07mbh_06_u:024.050c": "tasmād yogāya yujyasva yogaḥ karmasu kauśalam",
    "GE07mbh_06_u:024.051a": "karmajaṃ buddhiyuktā hi phalaṃ tyaktvā manīṣiṇaḥ",
    "GE07mbh_06_u:024.051c": "janmabandhavinirmuktāḥ padaṃ gacchanty anāmayam",
    "GE07mbh_06_u:024.052a": "yadā te mohakalilaṃ buddhir vyatitariṣyati",
    "GE07mbh_06_u:024.052c": "tadā gantāsi nirvedaṃ śrotavyasya śrutasya ca",
    "GE07mbh_06_u:024.053a": "śrutivipratipannā te yadā sthāsyati niścalā",
    "GE07mbh_06_u:024.053c": "samādhāv acalā buddhis tadā yogam avāpsyasi",
    "GE07mbh_06_u:024.054": "arjuna uvāca",
    "GE07mbh_06_u:024.054a": "sthitaprajñasya kā bhāṣā samādhisthasya keśava",
    "GE07mbh_06_u:024.054c": "sthitadhīḥ kiṃ prabhāṣeta kim āsīta vrajeta kim",
    "GE07mbh_06_u:024.055": "śrībhagavān uvāca",
    "GE07mbh_06_u:024.055a": "prajahāti yadā kāmān sarvān pārtha manogatān",
    "GE07mbh_06_u:024.055c": "ātmany evātmanā tuṣṭaḥ sthitaprajñas tadocyate",
    "GE07mbh_06_u:024.056a": "duḥkheṣv anudvignamanāḥ sukheṣu vigataspṛhaḥ",
    "GE07mbh_06_u:024.056c": "vītarāgabhayakrodhaḥ sthitadhīr munir ucyate",
    "GE07mbh_06_u:024.057a": "yaḥ sarvatrānabhisnehas tat tat prāpya śubhāśubham",
    "GE07mbh_06_u:024.057c": "nābhinandati na dveṣṭi tasya prajñā pratiṣṭhitā",
    "GE07mbh_06_u:024.058a": "yadā saṃharate cāyaṃ kūrmo 'ṅgānīva sarvaśaḥ",
    "GE07mbh_06_u:024.058c": "indriyāṇīndriyārthebhyas tasya prajñā pratiṣṭhitā",
    "GE07mbh_06_u:024.059a": "viṣayā vinivartante nirāhārasya dehinaḥ",
    "GE07mbh_06_u:024.059c": "rasavarjaṃ raso 'py asya paraṃ dṛṣṭvā nivartate",
    "GE07mbh_06_u:024.060a": "yatato hy api kaunteya puruṣasya vipaścitaḥ",
    "GE07mbh_06_u:024.060c": "indriyāṇi pramāthīni haranti prasabhaṃ manaḥ",
    "GE07mbh_06_u:024.061a": "tāni sarvāṇi saṃyamya yukta āsīta matparaḥ",
    "GE07mbh_06_u:024.061c": "vaśe hi yasyendriyāṇi tasya prajñā pratiṣṭhitā",
    "GE07mbh_06_u:024.062a": "dhyāyato viṣayān puṃsaḥ saṅgas teṣūpajāyate",
    "GE07mbh_06_u:024.062c": "saṅgāt saṃjāyate kāmaḥ kāmāt krodho 'bhijāyate",
    "GE07mbh_06_u:024.063a": "krodhād bhavati saṃmohaḥ saṃmohāt smṛtivibhramaḥ",
    "GE07mbh_06_u:024.063c": "smṛtibhraṃśād buddhināśo buddhināśāt praṇaśyati",
    "GE07mbh_06_u:024.064a": "rāgadveṣaviyuktais tu viṣayān indriyaiś caran",
    "GE07mbh_06_u:024.064c": "ātmavaśyair vidheyātmā prasādam adhigacchati",
    "GE07mbh_06_u:024.065a": "prasāde sarvaduḥkhānāṃ hānir asyopajāyate",
    "GE07mbh_06_u:024.065c": "prasannacetaso hy āśu buddhiḥ paryavatiṣṭhate",
    "GE07mbh_06_u:024.066a": "nāsti buddhir ayuktasya na cāyuktasya bhāvanā",
    "GE07mbh_06_u:024.066c": "na cābhāvayataḥ śāntir aśāntasya kutaḥ sukham",
    "GE07mbh_06_u:024.067a": "indriyāṇāṃ hi caratāṃ yan mano 'nuvidhīyate",
    "GE07mbh_06_u:024.067c": "tad asya harati prajñāṃ vāyur nāvam ivāmbhasi",
    "GE07mbh_06_u:024.068a": "tasmād yasya mahābāho nigṛhītāni sarvaśaḥ",
    "GE07mbh_06_u:024.068c": "indriyāṇīndriyārthebhyas tasya prajñā pratiṣṭhitā",
    "GE07mbh_06_u:024.069a": "yā niśā sarvabhūtānāṃ tasyāṃ jāgarti saṃyamī",
    "GE07mbh_06_u:024.069c": "yasyāṃ jāgrati bhūtāni sā niśā paśyato muneḥ",
    "GE07mbh_06_u:024.070a": "āpūryamāṇam acalapratiṣṭhaṃ; samudram āpaḥ praviśanti yadvat",
    "GE07mbh_06_u:024.070c": "tadvat kāmā yaṃ praviśanti sarve; sa śāntim āpnoti na kāmakāmī",
    "GE07mbh_06_u:024.071a": "vihāya kāmān yaḥ sarvān pumāṃś carati niḥspṛhaḥ",
    "GE07mbh_06_u:024.071c": "nirmamo nirahaṃkāraḥ sa śāntim adhigacchati",
    "GE07mbh_06_u:024.072a": "eṣā brāhmī sthitiḥ pārtha naināṃ prāpya vimuhyati",
    "GE07mbh_06_u:024.072c": "sthitvāsyām antakāle 'pi brahmanirvāṇam ṛcchati",
    "GE07mbh_06_u:025.001": "arjuna uvāca",
    "GE07mbh_06_u:025.001a": "jyāyasī cet karmaṇas te matā buddhir janārdana",
    "GE07mbh_06_u:025.001c": "tat kiṃ karmaṇi ghore māṃ niyojayasi keśava",
    "GE07mbh_06_u:025.002a": "vyāmiśreṇaiva vākyena buddhiṃ mohayasīva me",
    "GE07mbh_06_u:025.002c": "tad ekaṃ vada niścitya yena śreyo 'ham āpnuyām",
    "GE07mbh_06_u:025.003": "śrībhagavān uvāca",
    "GE07mbh_06_u:025.003a": "loke 'smin dvividhā niṣṭhā purā proktā mayānagha",
    "GE07mbh_06_u:025.003c": "jñānayogena sāṃkhyānāṃ karmayogena yoginām",
    "GE07mbh_06_u:025.004a": "na karmaṇām anārambhān naiṣkarmyaṃ puruṣo 'śnute",
    "GE07mbh_06_u:025.004c": "na ca saṃnyasanād eva siddhiṃ samadhigacchati",
    "GE07mbh_06_u:025.005a": "na hi kaś cit kṣaṇam api jātu tiṣṭhaty akarmakṛt",
    "GE07mbh_06_u:025.005c": "kāryate hy avaśaḥ karma sarvaḥ prakṛtijair guṇaiḥ",
    "GE07mbh_06_u:025.006a": "karmendriyāṇi saṃyamya ya āste manasā smaran",
    "GE07mbh_06_u:025.006c": "indriyārthān vimūḍhātmā mithyācāraḥ sa ucyate",
    "GE07mbh_06_u:025.007a": "yas tv indriyāṇi manasā niyamyārabhate 'rjuna",
    "GE07mbh_06_u:025.007c": "karmendriyaiḥ karmayogam asaktaḥ sa viśiṣyate",
    "GE07mbh_06_u:025.008a": "niyataṃ kuru karma tvaṃ karma jyāyo hy akarmaṇaḥ",
    "GE07mbh_06_u:025.008c": "śarīrayātrāpi ca te na prasidhyed akarmaṇaḥ",
    "GE07mbh_06_u:025.009a": "yajñārthāt karmaṇo 'nyatra loko 'yaṃ karmabandhanaḥ",
    "GE07mbh_06_u:025.009c": "tadarthaṃ karma kaunteya muktasaṅgaḥ samācara",
    "GE07mbh_06_u:025.010a": "sahayajñāḥ prajāḥ sṛṣṭvā purovāca prajāpatiḥ",
    "GE07mbh_06_u:025.010c": "anena prasaviṣyadhvam eṣa vo 'stv iṣṭakāmadhuk",
    "GE07mbh_06_u:025.011a": "devān bhāvayatānena te devā bhāvayantu vaḥ",
    "GE07mbh_06_u:025.011c": "parasparaṃ bhāvayantaḥ śreyaḥ param avāpsyatha",
    "GE07mbh_06_u:025.012a": "iṣṭān bhogān hi vo devā dāsyante yajñabhāvitāḥ",
    "GE07mbh_06_u:025.012c": "tair dattān apradāyaibhyo yo bhuṅkte stena eva saḥ",
    "GE07mbh_06_u:025.013a": "yajñaśiṣṭāśinaḥ santo mucyante sarvakilbiṣaiḥ",
    "GE07mbh_06_u:025.013c": "bhuñjate te tv aghaṃ pāpā ye pacanty ātmakāraṇāt",
    "GE07mbh_06_u:025.014a": "annād bhavanti bhūtāni parjanyād annasaṃbhavaḥ",
    "GE07mbh_06_u:025.014c": "yajñād bhavati parjanyo yajñaḥ karmasamudbhavaḥ",
    "GE07mbh_06_u:025.015a": "karma brahmodbhavaṃ viddhi brahmākṣarasamudbhavam",
    "GE07mbh_06_u:025.015c": "tasmāt sarvagataṃ brahma nityaṃ yajñe pratiṣṭhitam",
    "GE07mbh_06_u:025.016a": "evaṃ pravartitaṃ cakraṃ nānuvartayatīha yaḥ",
    "GE07mbh_06_u:025.016c": "aghāyur indriyārāmo moghaṃ pārtha sa jīvati",
    "GE07mbh_06_u:025.017a": "yas tv ātmaratir eva syād ātmatṛptaś ca mānavaḥ",
    "GE07mbh_06_u:025.017c": "ātmany eva ca saṃtuṣṭas tasya kāryaṃ na vidyate",
    "GE07mbh_06_u:025.018a": "naiva tasya kṛtenārtho nākṛteneha kaś cana",
    "GE07mbh_06_u:025.018c": "na cāsya sarvabhūteṣu kaś cid arthavyapāśrayaḥ",
    "GE07mbh_06_u:025.019a": "tasmād asaktaḥ satataṃ kāryaṃ karma samācara",
    "GE07mbh_06_u:025.019c": "asakto hy ācaran karma param āpnoti pūruṣaḥ",
    "GE07mbh_06_u:025.020a": "karmaṇaiva hi saṃsiddhim āsthitā janakādayaḥ",
    "GE07mbh_06_u:025.020c": "lokasaṃgraham evāpi saṃpaśyan kartum arhasi",
    "GE07mbh_06_u:025.021a": "yad yad ācarati śreṣṭhas tat tad evetaro janaḥ",
    "GE07mbh_06_u:025.021c": "sa yat pramāṇaṃ kurute lokas tad anuvartate",
    "GE07mbh_06_u:025.022a": "na me pārthāsti kartavyaṃ triṣu lokeṣu kiṃ cana",
    "GE07mbh_06_u:025.022c": "nānavāptam avāptavyaṃ varta eva ca karmaṇi",
    "GE07mbh_06_u:025.023a": "yadi hy ahaṃ na varteyaṃ jātu karmaṇy atandritaḥ",
    "GE07mbh_06_u:025.023c": "mama vartmānuvartante manuṣyāḥ pārtha sarvaśaḥ",
    "GE07mbh_06_u:025.024a": "utsīdeyur ime lokā na kuryāṃ karma ced aham",
    "GE07mbh_06_u:025.024c": "saṃkarasya ca kartā syām upahanyām imāḥ prajāḥ",
    "GE07mbh_06_u:025.025a": "saktāḥ karmaṇy avidvāṃso yathā kurvanti bhārata",
    "GE07mbh_06_u:025.025c": "kuryād vidvāṃs tathāsaktaś cikīrṣur lokasaṃgraham",
    "GE07mbh_06_u:025.026a": "na buddhibhedaṃ janayed ajñānāṃ karmasaṅginām",
    "GE07mbh_06_u:025.026c": "joṣayet sarvakarmāṇi vidvān yuktaḥ samācaran",
    "GE07mbh_06_u:025.027a": "prakṛteḥ kriyamāṇāni guṇaiḥ karmāṇi sarvaśaḥ",
    "GE07mbh_06_u:025.027c": "ahaṃkāravimūḍhātmā kartāham iti manyate",
    "GE07mbh_06_u:025.028a": "tattvavit tu mahābāho guṇakarmavibhāgayoḥ",
    "GE07mbh_06_u:025.028c": "guṇā guṇeṣu vartanta iti matvā na sajjate",
    "GE07mbh_06_u:025.029a": "prakṛter guṇasaṃmūḍhāḥ sajjante guṇakarmasu",
    "GE07mbh_06_u:025.029c": "tān akṛtsnavido mandān kṛtsnavin na vicālayet",
    "GE07mbh_06_u:025.030a": "mayi sarvāṇi karmāṇi saṃnyasyādhyātmacetasā",
    "GE07mbh_06_u:025.030c": "nirāśīr nirmamo bhūtvā yudhyasva vigatajvaraḥ",
    "GE07mbh_06_u:025.031a": "ye me matam idaṃ nityam anutiṣṭhanti mānavāḥ",
    "GE07mbh_06_u:025.031c": "śraddhāvanto 'nasūyanto mucyante te 'pi karmabhiḥ",
    "GE07mbh_06_u:025.032a": "ye tv etad abhyasūyanto nānutiṣṭhanti me matam",
    "GE07mbh_06_u:025.032c": "sarvajñānavimūḍhāṃs tān viddhi naṣṭān acetasaḥ",
    "GE07mbh_06_u:025.033a": "sadṛśaṃ ceṣṭate svasyāḥ prakṛter jñānavān api",
    "GE07mbh_06_u:025.033c": "prakṛtiṃ yānti bhūtāni nigrahaḥ kiṃ kariṣyati",
    "GE07mbh_06_u:025.034a": "indriyasyendriyasyārthe rāgadveṣau vyavasthitau",
    "GE07mbh_06_u:025.034c": "tayor na vaśam āgacchet tau hy asya paripanthinau",
    "GE07mbh_06_u:025.035a": "śreyān svadharmo viguṇaḥ paradharmāt svanuṣṭhitāt",
    "GE07mbh_06_u:025.035c": "svadharme nidhanaṃ śreyaḥ paradharmo bhayāvahaḥ",
    "GE07mbh_06_u:025.036": "arjuna uvāca",
    "GE07mbh_06_u:025.036a": "atha kena prayukto 'yaṃ pāpaṃ carati pūruṣaḥ",
    "GE07mbh_06_u:025.036c": "anicchann api vārṣṇeya balād iva niyojitaḥ",
    "GE07mbh_06_u:025.037": "śrībhagavān uvāca",
    "GE07mbh_06_u:025.037a": "kāma eṣa krodha eṣa rajoguṇasamudbhavaḥ",
    "GE07mbh_06_u:025.037c": "mahāśano mahāpāpmā viddhy enam iha vairiṇam arjuna uvāca",
    "GE07mbh_06_u:025.037d-0089_01": "bhavaty eṣa kathaṃ kṛṣṇa kathaṃ caiva śrībhagavān uvāca",
    "GE07mbh_06_u:025.037d-0089_02": "kim ātmakaḥ kim ācāras tan mamācakṣva",
    "GE07mbh_06_u:025.037d-0089_03": "eṣa sūkṣmaḥ paraḥ śatrur dehinām indriyaiḥ saha",
    "GE07mbh_06_u:025.037d-0089_04": "sukhatantra ivāsīno mohayan pārtha tiṣṭhati",
    "GE07mbh_06_u:025.037d-0089_05": "kāmakrodhamayo ghoraḥ stambhaharṣasamudbhavaḥ",
    "GE07mbh_06_u:025.037d-0089_06": "ahaṃkāro 'bhimānātmā dustaraḥ pāpakarmabhiḥ",
    "GE07mbh_06_u:025.037d-0089_07": "harṣam asya nivartyaiṣa śokam asya dadāti ca",
    "GE07mbh_06_u:025.037d-0089_08": "bhayaṃ cāsya karoty eṣa mohayaṃs tu muhur muhuḥ",
    "GE07mbh_06_u:025.037d-0089_09": "sa eṣa kaluṣaḥ kṣudraś chidraprekṣī dhanaṃjaya",
    "GE07mbh_06_u:025.037d-0089_10": "rajaḥpravṛtto mohātmā manuṣyāṇām upadravaḥ",
    "GE07mbh_06_u:025.038a": "dhūmenāvriyate vahnir yathādarśo malena ca",
    "GE07mbh_06_u:025.038c": "yatholbenāvṛto garbhas tathā tenedam āvṛtam",
    "GE07mbh_06_u:025.039a": "āvṛtaṃ jñānam etena jñānino nityavairiṇā",
    "GE07mbh_06_u:025.039c": "kāmarūpeṇa kaunteya duṣpūreṇānalena ca",
    "GE07mbh_06_u:025.040a": "indriyāṇi mano buddhir asyādhiṣṭhānam ucyate",
    "GE07mbh_06_u:025.040c": "etair vimohayaty eṣa jñānam āvṛtya dehinam",
    "GE07mbh_06_u:025.041a": "tasmāt tvam indriyāṇy ādau niyamya bharatarṣabha",
    "GE07mbh_06_u:025.041c": "pāpmānaṃ prajahihy enaṃ jñānavijñānanāśanam",
    "GE07mbh_06_u:025.042a": "indriyāṇi parāṇy āhur indriyebhyaḥ paraṃ manaḥ",
    "GE07mbh_06_u:025.042c": "manasas tu parā buddhir yo buddheḥ paratas tu saḥ",
    "GE07mbh_06_u:025.043a": "evaṃ buddheḥ paraṃ buddhvā saṃstabhyātmānam ātmanā",
    "GE07mbh_06_u:025.043c": "jahi śatruṃ mahābāho kāmarūpaṃ durāsadam",
    "GE07mbh_06_u:026.001": "śrībhagavān uvāca",
    "GE07mbh_06_u:026.001a": "imaṃ vivasvate yogaṃ proktavān aham avyayam",
    "GE07mbh_06_u:026.001c": "vivasvān manave prāha manur ikṣvākave 'bravīt",
    "GE07mbh_06_u:026.002a": "evaṃ paraṃparāprāptam imaṃ rājarṣayo viduḥ",
    "GE07mbh_06_u:026.002c": "sa kāleneha mahatā yogo naṣṭaḥ paraṃtapa",
    "GE07mbh_06_u:026.003a": "sa evāyaṃ mayā te 'dya yogaḥ proktaḥ purātanaḥ",
    "GE07mbh_06_u:026.003c": "bhakto 'si me sakhā ceti rahasyaṃ hy etad uttamam",
    "GE07mbh_06_u:026.004": "arjuna uvāca",
    "GE07mbh_06_u:026.004a": "aparaṃ bhavato janma paraṃ janma vivasvataḥ",
    "GE07mbh_06_u:026.004c": "katham etad vijānīyāṃ tvam ādau proktavān iti",
    "GE07mbh_06_u:026.005": "śrībhagavān uvāca",
    "GE07mbh_06_u:026.005a": "bahūni me vyatītāni janmāni tava cārjuna",
    "GE07mbh_06_u:026.005c": "tāny ahaṃ veda sarvāṇi na tvaṃ vettha paraṃtapa",
    "GE07mbh_06_u:026.006a": "ajo 'pi sann avyayātmā bhūtānām īśvaro 'pi san",
    "GE07mbh_06_u:026.006c": "prakṛtiṃ svām adhiṣṭhāya saṃbhavāmy ātmamāyayā",
    "GE07mbh_06_u:026.007a": "yadā yadā hi dharmasya glānir bhavati bhārata",
    "GE07mbh_06_u:026.007c": "abhyutthānam adharmasya tadātmānaṃ sṛjāmy aham",
    "GE07mbh_06_u:026.008a": "paritrāṇāya sādhūnāṃ vināśāya ca duṣkṛtām",
    "GE07mbh_06_u:026.008c": "dharmasaṃsthāpanārthāya saṃbhavāmi yuge yuge",
    "GE07mbh_06_u:026.009a": "janma karma ca me divyam evaṃ yo vetti tattvataḥ",
    "GE07mbh_06_u:026.009c": "tyaktvā dehaṃ punarjanma naiti mām eti so 'rjuna",
    "GE07mbh_06_u:026.010a": "vītarāgabhayakrodhā manmayā mām upāśritāḥ",
    "GE07mbh_06_u:026.010c": "bahavo jñānatapasā pūtā madbhāvam āgatāḥ",
    "GE07mbh_06_u:026.011a": "ye yathā māṃ prapadyante tāṃs tathaiva bhajāmy aham",
    "GE07mbh_06_u:026.011c": "mama vartmānuvartante manuṣyāḥ pārtha sarvaśaḥ",
    "GE07mbh_06_u:026.012a": "kāṅkṣantaḥ karmaṇāṃ siddhiṃ yajanta iha devatāḥ",
    "GE07mbh_06_u:026.012c": "kṣipraṃ hi mānuṣe loke siddhir bhavati karmajā",
    "GE07mbh_06_u:026.013a": "cāturvarṇyaṃ mayā sṛṣṭaṃ guṇakarmavibhāgaśaḥ",
    "GE07mbh_06_u:026.013c": "tasya kartāram api māṃ viddhy akartāram avyayam",
    "GE07mbh_06_u:026.014a": "na māṃ karmāṇi limpanti na me karmaphale spṛhā",
    "GE07mbh_06_u:026.014c": "iti māṃ yo 'bhijānāti karmabhir na sa badhyate",
    "GE07mbh_06_u:026.015a": "evaṃ jñātvā kṛtaṃ karma pūrvair api mumukṣubhiḥ",
    "GE07mbh_06_u:026.015c": "kuru karmaiva tasmāt tvaṃ pūrvaiḥ pūrvataraṃ kṛtam",
    "GE07mbh_06_u:026.016a": "kiṃ karma kim akarmeti kavayo 'py atra mohitāḥ",
    "GE07mbh_06_u:026.016c": "tat te karma pravakṣyāmi yaj jñātvā mokṣyase 'śubhāt",
    "GE07mbh_06_u:026.017a": "karmaṇo hy api boddhavyaṃ boddhavyaṃ ca vikarmaṇaḥ",
    "GE07mbh_06_u:026.017c": "akarmaṇaś ca boddhavyaṃ gahanā karmaṇo gatiḥ",
    "GE07mbh_06_u:026.018a": "karmaṇy akarma yaḥ paśyed akarmaṇi ca karma yaḥ",
    "GE07mbh_06_u:026.018c": "sa buddhimān manuṣyeṣu sa yuktaḥ kṛtsnakarmakṛt",
    "GE07mbh_06_u:026.019a": "yasya sarve samārambhāḥ kāmasaṃkalpavarjitāḥ",
    "GE07mbh_06_u:026.019c": "jñānāgnidagdhakarmāṇaṃ tam āhuḥ paṇḍitaṃ budhāḥ",
    "GE07mbh_06_u:026.020a": "tyaktvā karmaphalāsaṅgaṃ nityatṛpto nirāśrayaḥ",
    "GE07mbh_06_u:026.020c": "karmaṇy abhipravṛtto 'pi naiva kiṃ cit karoti saḥ",
    "GE07mbh_06_u:026.021a": "nirāśīr yatacittātmā",
    "GE07mbh_06_u:026.021c": "śārīraṃ kevalaṃ karma kurvan nāpnoti kilbiṣam",
    "GE07mbh_06_u:026.022a": "yadṛcchālābhasaṃtuṣṭo dvaṃdvātīto vimatsaraḥ",
    "GE07mbh_06_u:026.022c": "samaḥ siddhāv asiddhau ca kṛtvāpi na nibadhyate",
    "GE07mbh_06_u:026.023a": "gatasaṅgasya muktasya jñānāvasthitacetasaḥ",
    "GE07mbh_06_u:026.023c": "yajñāyācarataḥ karma samagraṃ pravilīyate",
    "GE07mbh_06_u:026.024a": "brahmārpaṇaṃ brahmahavir brahmāgnau brahmaṇā hutam",
    "GE07mbh_06_u:026.024c": "brahmaiva tena gantavyaṃ brahmakarmasamādhinā",
    "GE07mbh_06_u:026.025a": "daivam evāpare yajñaṃ yoginaḥ paryupāsate",
    "GE07mbh_06_u:026.025c": "brahmāgnāv apare yajñaṃ",
    "GE07mbh_06_u:026.026a": "śrotrādīnīndriyāṇy anye saṃyamāgniṣu juhvati",
    "GE07mbh_06_u:026.026c": "śabdādīn viṣayān anya indriyāgniṣu juhvati",
    "GE07mbh_06_u:026.027a": "sarvāṇīndriyakarmāṇi prāṇakarmāṇi cāpare",
    "GE07mbh_06_u:026.027c": "ātmasaṃyamayogāgnau juhvati jñānadīpite",
    "GE07mbh_06_u:026.028a": "dravyayajñās tapoyajñā yogayajñās tathāpare",
    "GE07mbh_06_u:026.028c": "svādhyāyajñānayajñāś ca yatayaḥ saṃśitavratāḥ",
    "GE07mbh_06_u:026.029a": "apāne juhvati prāṇaṃ prāṇe 'pānaṃ tathāpare",
    "GE07mbh_06_u:026.029c": "prāṇāpānagatī ruddhvā prāṇāyāmaparāyaṇāḥ",
    "GE07mbh_06_u:026.030a": "apare niyatāhārāḥ prāṇān prāṇeṣu juhvati",
    "GE07mbh_06_u:026.030c": "sarve 'py ete yajñavido",
    "GE07mbh_06_u:026.031a": "yajñaśiṣṭāmṛtabhujo yānti brahma sanātanam",
    "GE07mbh_06_u:026.031c": "nāyaṃ loko 'sty ayajñasya kuto 'nyaḥ kurusattama",
    "GE07mbh_06_u:026.032a": "evaṃ bahuvidhā yajñā vitatā brahmaṇo mukhe",
    "GE07mbh_06_u:026.032c": "karmajān viddhi tān sarvān evaṃ jñātvā vimokṣyase",
    "GE07mbh_06_u:026.033a": "śreyān dravyamayād yajñāj jñānayajñaḥ paraṃtapa",
    "GE07mbh_06_u:026.033c": "sarvaṃ karmākhilaṃ pārtha jñāne parisamāpyate",
    "GE07mbh_06_u:026.034a": "tad viddhi praṇipātena paripraśnena sevayā",
    "GE07mbh_06_u:026.034c": "upadekṣyanti te jñānaṃ jñāninas tattvadarśinaḥ",
    "GE07mbh_06_u:026.035a": "yaj jñātvā na punar moham evaṃ yāsyasi pāṇḍava",
    "GE07mbh_06_u:026.035c": "yena bhūtāny aśeṣeṇa drakṣyasy ātmany atho mayi",
    "GE07mbh_06_u:026.036a": "api ced asi pāpebhyaḥ sarvebhyaḥ pāpakṛttamaḥ",
    "GE07mbh_06_u:026.036c": "sarvaṃ jñānaplavenaiva vṛjinaṃ saṃtariṣyasi",
    "GE07mbh_06_u:026.037a": "yathaidhāṃsi samiddho 'gnir bhasmasāt kurute 'rjuna",
    "GE07mbh_06_u:026.037c": "jñānāgniḥ sarvakarmāṇi bhasmasāt kurute tathā",
    "GE07mbh_06_u:026.038a": "na hi jñānena sadṛśaṃ pavitram iha vidyate",
    "GE07mbh_06_u:026.038c": "tat svayaṃ yogasaṃsiddhaḥ kālenātmani vindati",
    "GE07mbh_06_u:026.039a": "śraddhāvāṃl labhate jñānaṃ tatparaḥ saṃyatendriyaḥ",
    "GE07mbh_06_u:026.039c": "jñānaṃ labdhvā parāṃ śāntim acireṇādhigacchati",
    "GE07mbh_06_u:026.040a": "ajñaś cāśraddadhānaś ca saṃśayātmā vinaśyati",
    "GE07mbh_06_u:026.040c": "nāyaṃ loko 'sti na paro na sukhaṃ saṃśayātmanaḥ",
    "GE07mbh_06_u:026.041a": "yogasaṃnyastakarmāṇaṃ jñānasaṃchinnasaṃśayam",
    "GE07mbh_06_u:026.041c": "ātmavantaṃ na karmāṇi nibadhnanti dhanaṃjaya",
    "GE07mbh_06_u:026.042a": "tasmād ajñānasaṃbhūtaṃ hṛtsthaṃ jñānāsinātmanaḥ",
    "GE07mbh_06_u:026.042c": "chittvainaṃ saṃśayaṃ yogam ātiṣṭhottiṣṭha bhārata",
    "GE07mbh_06_u:027.001": "arjuna uvāca",
    "GE07mbh_06_u:027.001a": "saṃnyāsaṃ karmaṇāṃ kṛṣṇa punar yogaṃ ca śaṃsasi",
    "GE07mbh_06_u:027.001c": "yac chreya etayor ekaṃ tan me brūhi suniścitam",
    "GE07mbh_06_u:027.002": "śrībhagavān uvāca",
    "GE07mbh_06_u:027.002a": "saṃnyāsaḥ karmayogaś ca niḥśreyasakarāv ubhau",
    "GE07mbh_06_u:027.002c": "tayos tu karmasaṃnyāsāt karmayogo viśiṣyate",
    "GE07mbh_06_u:027.003a": "jñeyaḥ sa nityasaṃnyāsī yo na dveṣṭi na kāṅkṣati",
    "GE07mbh_06_u:027.003c": "nirdvaṃdvo hi mahābāho sukhaṃ bandhāt pramucyate",
    "GE07mbh_06_u:027.004a": "sāṃkhyayogau pṛthag bālāḥ pravadanti na paṇḍitāḥ",
    "GE07mbh_06_u:027.004c": "ekam apy āsthitaḥ samyag ubhayor vindate phalam",
    "GE07mbh_06_u:027.005a": "yat sāṃkhyaiḥ prāpyate sthānaṃ tad yogair api gamyate",
    "GE07mbh_06_u:027.005c": "ekaṃ sāṃkhyaṃ ca yogaṃ ca yaḥ paśyati sa paśyati",
    "GE07mbh_06_u:027.006a": "saṃnyāsas tu mahābāho duḥkham āptum ayogataḥ",
    "GE07mbh_06_u:027.006c": "yogayukto munir brahma nacireṇādhigacchati",
    "GE07mbh_06_u:027.007a": "yogayukto viśuddhātmā vijitātmā jitendriyaḥ",
    "GE07mbh_06_u:027.007c": "sarvabhūtātmabhūtātmā kurvann api na lipyate",
    "GE07mbh_06_u:027.008a": "naiva kiṃ cit karomīti yukto manyeta tattvavit",
    "GE07mbh_06_u:027.008c": "paśyañ śṛṇvan spṛśañ jighrann aśnan gacchan svapañ śvasan",
    "GE07mbh_06_u:027.009a": "pralapan visṛjan gṛhṇann unmiṣan nimiṣann api",
    "GE07mbh_06_u:027.009c": "indriyāṇīndriyārtheṣu vartanta iti dhārayan",
    "GE07mbh_06_u:027.010a": "brahmaṇy ādhāya karmāṇi saṅgaṃ tyaktvā karoti yaḥ",
    "GE07mbh_06_u:027.010c": "lipyate na sa pāpena padmapatram ivāmbhasā",
    "GE07mbh_06_u:027.011a": "kāyena manasā buddhyā kevalair indriyair api",
    "GE07mbh_06_u:027.011c": "yoginaḥ karma kurvanti saṅgaṃ tyaktvātmaśuddhaye",
    "GE07mbh_06_u:027.012a": "yuktaḥ karmaphalaṃ tyaktvā śāntim āpnoti naiṣṭhikīm",
    "GE07mbh_06_u:027.012c": "ayuktaḥ kāmakāreṇa phale sakto nibadhyate",
    "GE07mbh_06_u:027.013a": "sarvakarmāṇi manasā saṃnyasyāste sukhaṃ vaśī",
    "GE07mbh_06_u:027.013c": "navadvāre pure dehī naiva kurvan na kārayan",
    "GE07mbh_06_u:027.014a": "na kartṛtvaṃ na karmāṇi lokasya sṛjati prabhuḥ",
    "GE07mbh_06_u:027.014c": "na karmaphalasaṃyogaṃ svabhāvas tu pravartate",
    "GE07mbh_06_u:027.015a": "nādatte kasya cit pāpaṃ na caiva sukṛtaṃ vibhuḥ",
    "GE07mbh_06_u:027.015c": "ajñānenāvṛtaṃ jñānaṃ tena muhyanti jantavaḥ",
    "GE07mbh_06_u:027.016a": "jñānena tu tad ajñānaṃ yeṣāṃ nāśitam ātmanaḥ",
    "GE07mbh_06_u:027.016c": "teṣām ādityavaj jñānaṃ prakāśayati tatparam",
    "GE07mbh_06_u:027.017a": "tadbuddhayas tadātmānas tanniṣṭhās tatparāyaṇāḥ",
    "GE07mbh_06_u:027.017c": "gacchanty apunarāvṛttiṃ jñānanirdhūtakalmaṣāḥ",
    "GE07mbh_06_u:027.017d-0090_01": "smaranto 'pi muhus tv etat spṛśanto 'pi svakarmaṇi",
    "GE07mbh_06_u:027.017d-0090_02": "saktā api na sajjanti paṅke ravikarā iva",
    "GE07mbh_06_u:027.018a": "vidyāvinayasaṃpanne brāhmaṇe gavi hastini",
    "GE07mbh_06_u:027.018c": "śuni caiva śvapāke ca paṇḍitāḥ samadarśinaḥ",
    "GE07mbh_06_u:027.019a": "ihaiva tair jitaḥ sargo yeṣāṃ sāmye sthitaṃ manaḥ",
    "GE07mbh_06_u:027.019c": "nirdoṣaṃ hi samaṃ brahma tasmād brahmaṇi te sthitāḥ",
    "GE07mbh_06_u:027.020a": "na prahṛṣyet priyaṃ prāpya nodvijet prāpya cāpriyam",
    "GE07mbh_06_u:027.020c": "sthirabuddhir asaṃmūḍho brahmavid brahmaṇi sthitaḥ",
    "GE07mbh_06_u:027.021a": "bāhyasparśeṣv asaktātmā vindaty ātmani yat sukham",
    "GE07mbh_06_u:027.021c": "sa brahmayogayuktātmā sukham akṣayam aśnute",
    "GE07mbh_06_u:027.022a": "ye hi saṃsparśajā bhogā duḥkhayonaya eva te",
    "GE07mbh_06_u:027.022c": "ādyantavantaḥ kaunteya na teṣu ramate budhaḥ",
    "GE07mbh_06_u:027.023a": "śaknotīhaiva yaḥ soḍhuṃ prāk śarīravimokṣaṇāt",
    "GE07mbh_06_u:027.023c": "kāmakrodhodbhavaṃ vegaṃ sa yuktaḥ sa sukhī naraḥ",
    "GE07mbh_06_u:027.024a": "yo 'ntaḥsukho 'ntarārāmas tathāntarjyotir eva yaḥ",
    "GE07mbh_06_u:027.024c": "sa yogī brahmanirvāṇaṃ brahmabhūto 'dhigacchati",
    "GE07mbh_06_u:027.025a": "labhante brahmanirvāṇam ṛṣayaḥ kṣīṇakalmaṣāḥ",
    "GE07mbh_06_u:027.025c": "chinnadvaidhā yatātmānaḥ sarvabhūtahite ratāḥ",
    "GE07mbh_06_u:027.026a": "kāmakrodhaviyuktānāṃ yatīnāṃ yatacetasām",
    "GE07mbh_06_u:027.026c": "abhito brahmanirvāṇaṃ vartate viditātmanām",
    "GE07mbh_06_u:027.027a": "sparśān kṛtvā bahir bāhyāṃś cakṣuś caivāntare bhruvoḥ",
    "GE07mbh_06_u:027.027c": "prāṇāpānau samau kṛtvā nāsābhyantaracāriṇau",
    "GE07mbh_06_u:027.028a": "yatendriyamanobuddhir munir mokṣaparāyaṇaḥ",
    "GE07mbh_06_u:027.028c": "vigatecchābhayakrodho yaḥ sadā mukta eva saḥ",
    "GE07mbh_06_u:027.029a": "bhoktāraṃ yajñatapasāṃ sarvalokamaheśvaram",
    "GE07mbh_06_u:027.029c": "suhṛdaṃ sarvabhūtānāṃ jñātvā māṃ śāntim ṛcchati",
    "GE07mbh_06_u:028.001": "śrībhagavān uvāca",
    "GE07mbh_06_u:028.001a": "anāśritaḥ karmaphalaṃ kāryaṃ karma karoti yaḥ",
    "GE07mbh_06_u:028.001c": "sa saṃnyāsī ca yogī ca na niragnir na cākriyaḥ",
    "GE07mbh_06_u:028.002a": "yaṃ saṃnyāsam iti prāhur yogaṃ taṃ viddhi pāṇḍava",
    "GE07mbh_06_u:028.002c": "na hy asaṃnyastasaṃkalpo yogī bhavati kaś cana",
    "GE07mbh_06_u:028.003a": "ārurukṣor muner yogaṃ karma kāraṇam ucyate",
    "GE07mbh_06_u:028.003c": "yogārūḍhasya tasyaiva śamaḥ kāraṇam ucyate",
    "GE07mbh_06_u:028.004a": "yadā hi nendriyārtheṣu na karmasv anuṣajjate",
    "GE07mbh_06_u:028.004c": "sarvasaṃkalpasaṃnyāsī yogārūḍhas tadocyate",
    "GE07mbh_06_u:028.005a": "uddhared ātmanātmānaṃ nātmānam avasādayet",
    "GE07mbh_06_u:028.005c": "ātmaiva hy ātmano bandhur ātmaiva ripur ātmanaḥ",
    "GE07mbh_06_u:028.006a": "bandhur ātmātmanas tasya yenātmaivātmanā jitaḥ",
    "GE07mbh_06_u:028.006c": "anātmanas tu śatrutve vartetātmaiva śatruvat",
    "GE07mbh_06_u:028.007a": "jitātmanaḥ praśāntasya paramātmā samāhitaḥ",
    "GE07mbh_06_u:028.007c": "śītoṣṇasukhaduḥkheṣu tathā mānāvamānayoḥ",
    "GE07mbh_06_u:028.008a": "jñānavijñānatṛptātmā kūṭastho vijitendriyaḥ",
    "GE07mbh_06_u:028.008c": "yukta ity ucyate yogī samaloṣṭāśmakāñcanaḥ suhṛnmitrāryudāsīnamadhyasthadveṣyabandhuṣu",
    "GE07mbh_06_u:028.009c": "sādhuṣv api ca pāpeṣu samabuddhir viśiṣyate",
    "GE07mbh_06_u:028.010a": "yogī yuñjīta satatam ātmānaṃ rahasi sthitaḥ",
    "GE07mbh_06_u:028.010c": "ekākī yatacittātmā nirāśīr aparigrahaḥ",
    "GE07mbh_06_u:028.011a": "śucau deśe pratiṣṭhāpya sthiram āsanam ātmanaḥ",
    "GE07mbh_06_u:028.011c": "nātyucchritaṃ nātinīcaṃ cailājinakuśottaram",
    "GE07mbh_06_u:028.012a": "tatraikāgraṃ manaḥ kṛtvā yatacittendriyakriyaḥ",
    "GE07mbh_06_u:028.012c": "upaviśyāsane yuñjyād yogam ātmaviśuddhaye",
    "GE07mbh_06_u:028.013a": "samaṃ kāyaśirogrīvaṃ dhārayann acalaṃ sthiraḥ",
    "GE07mbh_06_u:028.013c": "saṃprekṣya nāsikāgraṃ svaṃ diśaś cānavalokayan",
    "GE07mbh_06_u:028.014a": "praśāntātmā vigatabhīr brahmacārivrate sthitaḥ",
    "GE07mbh_06_u:028.014c": "manaḥ saṃyamya maccitto yukta āsīta matparaḥ",
    "GE07mbh_06_u:028.015a": "yuñjann evaṃ sadātmānaṃ yogī niyatamānasaḥ",
    "GE07mbh_06_u:028.015c": "śāntiṃ nirvāṇaparamāṃ matsaṃsthām adhigacchati",
    "GE07mbh_06_u:028.016a": "nātyaśnatas tu yogo 'sti na caikāntam anaśnataḥ",
    "GE07mbh_06_u:028.016c": "na cātisvapnaśīlasya jāgrato naiva cārjuna",
    "GE07mbh_06_u:028.017a": "yuktāhāravihārasya yuktaceṣṭasya",
    "GE07mbh_06_u:028.017c": "yuktasvapnāvabodhasya yogo bhavati duḥkhahā",
    "GE07mbh_06_u:028.018a": "yadā viniyataṃ cittam ātmany evāvatiṣṭhate",
    "GE07mbh_06_u:028.018c": "niḥspṛhaḥ sarvakāmebhyo yukta ity ucyate tadā",
    "GE07mbh_06_u:028.019a": "yathā dīpo nivātastho neṅgate sopamā smṛtā",
    "GE07mbh_06_u:028.019c": "yogino yatacittasya yuñjato yogam ātmanaḥ",
    "GE07mbh_06_u:028.020a": "yatroparamate cittaṃ niruddhaṃ yogasevayā",
    "GE07mbh_06_u:028.020c": "yatra caivātmanātmānaṃ paśyann ātmani tuṣyati",
    "GE07mbh_06_u:028.021a": "sukham ātyantikaṃ yat tad buddhigrāhyam atīndriyam",
    "GE07mbh_06_u:028.021c": "vetti yatra na caivāyaṃ sthitaś calati tattvataḥ",
    "GE07mbh_06_u:028.022a": "yaṃ labdhvā cāparaṃ lābhaṃ manyate nādhikaṃ tataḥ",
    "GE07mbh_06_u:028.022c": "yasmin sthito na duḥkhena guruṇāpi vicālyate",
    "GE07mbh_06_u:028.023a": "taṃ vidyād duḥkhasaṃyogaviyogaṃ yogasaṃjñitam",
    "GE07mbh_06_u:028.023c": "sa niścayena yoktavyo yogo 'nirviṇṇacetasā",
    "GE07mbh_06_u:028.024a": "saṃkalpaprabhavān kāmāṃs tyaktvā sarvān aśeṣataḥ",
    "GE07mbh_06_u:028.024c": "manasaivendriyagrāmaṃ viniyamya samantataḥ",
    "GE07mbh_06_u:028.025a": "śanaiḥ śanair uparamed buddhyā dhṛtigṛhītayā",
    "GE07mbh_06_u:028.025c": "ātmasaṃsthaṃ manaḥ kṛtvā na kiṃ cid api cintayet",
    "GE07mbh_06_u:028.026a": "yato yato niścarati manaś cañcalam asthiram",
    "GE07mbh_06_u:028.026c": "tatas tato niyamyaitad ātmany eva vaśaṃ nayet",
    "GE07mbh_06_u:028.027a": "praśāntamanasaṃ hy enaṃ yoginaṃ sukham uttamam",
    "GE07mbh_06_u:028.027c": "upaiti śāntarajasaṃ brahmabhūtam akalmaṣam",
    "GE07mbh_06_u:028.028a": "yuñjann evaṃ sadātmānaṃ yogī vigatakalmaṣaḥ",
    "GE07mbh_06_u:028.028c": "sukhena brahmasaṃsparśam atyantaṃ sukham aśnute",
    "GE07mbh_06_u:028.029a": "sarvabhūtastham ātmānaṃ sarvabhūtāni cātmani",
    "GE07mbh_06_u:028.029c": "īkṣate yogayuktātmā sarvatra samadarśanaḥ",
    "GE07mbh_06_u:028.030a": "yo māṃ paśyati sarvatra sarvaṃ ca mayi paśyati",
    "GE07mbh_06_u:028.030c": "tasyāhaṃ na praṇaśyāmi sa ca me na praṇaśyati",
    "GE07mbh_06_u:028.031a": "sarvabhūtasthitaṃ yo māṃ bhajaty ekatvam āsthitaḥ",
    "GE07mbh_06_u:028.031c": "sarvathā vartamāno 'pi sa yogī mayi vartate",
    "GE07mbh_06_u:028.032a": "ātmaupamyena sarvatra samaṃ paśyati yo 'rjuna",
    "GE07mbh_06_u:028.032c": "sukhaṃ vā yadi vā duḥkhaṃ sa yogī paramo mataḥ",
    "GE07mbh_06_u:028.033": "arjuna uvāca",
    "GE07mbh_06_u:028.033a": "yo 'yaṃ yogas tvayā proktaḥ sāmyena madhusūdana",
    "GE07mbh_06_u:028.033c": "etasyāhaṃ na paśyāmi cañcalatvāt sthitiṃ sthirām",
    "GE07mbh_06_u:028.034a": "cañcalaṃ hi manaḥ kṛṣṇa pramāthi balavad dṛḍham",
    "GE07mbh_06_u:028.034c": "tasyāhaṃ nigrahaṃ manye vāyor iva suduṣkaram",
    "GE07mbh_06_u:028.035": "śrībhagavān uvāca",
    "GE07mbh_06_u:028.035a": "asaṃśayaṃ mahābāho mano durnigrahaṃ calam",
    "GE07mbh_06_u:028.035c": "abhyāsena tu kaunteya vairāgyeṇa ca gṛhyate",
    "GE07mbh_06_u:028.036a": "asaṃyatātmanā yogo duṣprāpa iti me matiḥ",
    "GE07mbh_06_u:028.036c": "vaśyātmanā tu yatatā śakyo 'vāptum upāyataḥ",
    "GE07mbh_06_u:028.037": "arjuna uvāca",
    "GE07mbh_06_u:028.037a": "ayatiḥ śraddhayopeto yogāc calitamānasaḥ",
    "GE07mbh_06_u:028.037b-0091_01": "lipsamānaḥ satāṃ mārgaṃ pramūḍho brahmaṇaḥ pathi",
    "GE07mbh_06_u:028.037b-0091_02": "anekacitto vibhrānto mohasyaiva vaśaṃ gataḥ",
    "GE07mbh_06_u:028.037c": "aprāpya yogasaṃsiddhiṃ kāṃ gatiṃ kṛṣṇa gacchati",
    "GE07mbh_06_u:028.038a": "kaccin nobhayavibhraṣṭaś chinnābhram iva naśyati",
    "GE07mbh_06_u:028.038c": "apratiṣṭho mahābāho vimūḍho brahmaṇaḥ pathi",
    "GE07mbh_06_u:028.039a": "etan me saṃśayaṃ kṛṣṇa chettum arhasy aśeṣataḥ",
    "GE07mbh_06_u:028.039c": "tvad anyaḥ saṃśayasyāsya chettā na hy upapadyate",
    "GE07mbh_06_u:028.040": "śrībhagavān uvāca",
    "GE07mbh_06_u:028.040a": "pārtha naiveha nāmutra vināśas tasya vidyate",
    "GE07mbh_06_u:028.040c": "na hi kalyāṇakṛt kaś cid durgatiṃ tāta gacchati",
    "GE07mbh_06_u:028.041a": "prāpya puṇyakṛtāṃl lokān uṣitvā śāśvatīḥ samāḥ",
    "GE07mbh_06_u:028.041c": "śucīnāṃ śrīmatāṃ gehe yogabhraṣṭo 'bhijāyate",
    "GE07mbh_06_u:028.042a": "atha vā yoginām eva kule bhavati dhīmatām",
    "GE07mbh_06_u:028.042c": "etad dhi durlabhataraṃ loke janma yad īdṛśam",
    "GE07mbh_06_u:028.043a": "tatra taṃ buddhisaṃyogaṃ labhate paurvadehikam",
    "GE07mbh_06_u:028.043c": "yatate ca tato bhūyaḥ saṃsiddhau kurunandana",
    "GE07mbh_06_u:028.044a": "pūrvābhyāsena tenaiva hriyate hy avaśo 'pi saḥ",
    "GE07mbh_06_u:028.044c": "jijñāsur api yogasya śabdabrahmātivartate",
    "GE07mbh_06_u:028.045a": "prayatnād yatamānas tu yogī saṃśuddhakilbiṣaḥ",
    "GE07mbh_06_u:028.045c": "anekajanmasaṃsiddhas tato yāti parāṃ gatim",
    "GE07mbh_06_u:028.046a": "tapasvibhyo 'dhiko yogī jñānibhyo 'pi mato 'dhikaḥ",
    "GE07mbh_06_u:028.046c": "karmibhyaś cādhiko yogī tasmād yogī bhavārjuna",
    "GE07mbh_06_u:028.047a": "yoginām api sarveṣāṃ madgatenāntarātmanā",
    "GE07mbh_06_u:028.047c": "śraddhāvān bhajate yo māṃ sa me yuktatamo mataḥ",
    "GE07mbh_06_u:028.047d-0092_01": "bhagavannāmasaṃprāptimātrāt sarvam avāpyate",
    "GE07mbh_06_u:028.047d-0092_02": "phalitāḥ śālayaḥ samyag vṛṣṭimātre 'valokite",
    "GE07mbh_06_u:029.001": "śrībhagavān uvāca",
    "GE07mbh_06_u:029.001a": "mayy āsaktamanāḥ pārtha yogaṃ yuñjan madāśrayaḥ",
    "GE07mbh_06_u:029.001c": "asaṃśayaṃ samagraṃ māṃ yathā jñāsyasi tac chṛṇu",
    "GE07mbh_06_u:029.002a": "jñānaṃ te 'haṃ savijñānam idaṃ vakṣyāmy aśeṣataḥ",
    "GE07mbh_06_u:029.002c": "yaj jñātvā neha bhūyo 'nyaj jñātavyam avaśiṣyate",
    "GE07mbh_06_u:029.003a": "manuṣyāṇāṃ sahasreṣu kaś cid yatati siddhaye",
    "GE07mbh_06_u:029.003c": "yatatām api siddhānāṃ kaś cin māṃ vetti tattvataḥ",
    "GE07mbh_06_u:029.004a": "bhūmir āpo 'nalo vāyuḥ khaṃ mano buddhir eva ca",
    "GE07mbh_06_u:029.004c": "ahaṃkāra itīyaṃ me bhinnā prakṛtir aṣṭadhā",
    "GE07mbh_06_u:029.005a": "apareyam itas tv anyāṃ prakṛtiṃ viddhi me parām",
    "GE07mbh_06_u:029.005c": "jīvabhūtāṃ mahābāho yayedaṃ dhāryate jagat",
    "GE07mbh_06_u:029.006a": "etadyonīni bhūtāni sarvāṇīty upadhāraya",
    "GE07mbh_06_u:029.006c": "ahaṃ kṛtsnasya jagataḥ prabhavaḥ pralayas tathā",
    "GE07mbh_06_u:029.007a": "mattaḥ parataraṃ nānyat kiṃ cid asti dhanaṃjaya",
    "GE07mbh_06_u:029.007c": "mayi sarvam idaṃ protaṃ sūtre maṇigaṇā iva",
    "GE07mbh_06_u:029.008a": "raso 'ham apsu kaunteya prabhāsmi śaśisūryayoḥ",
    "GE07mbh_06_u:029.008c": "praṇavaḥ sarvavedeṣu śabdaḥ khe pauruṣaṃ nṛṣu",
    "GE07mbh_06_u:029.009a": "puṇyo gandhaḥ pṛthivyāṃ ca tejaś cāsmi vibhāvasau",
    "GE07mbh_06_u:029.009c": "jīvanaṃ sarvabhūteṣu tapaś cāsmi tapasviṣu",
    "GE07mbh_06_u:029.010a": "bījaṃ māṃ sarvabhūtānāṃ viddhi pārtha sanātanam",
    "GE07mbh_06_u:029.010c": "buddhir buddhimatām asmi tejas tejasvinām aham",
    "GE07mbh_06_u:029.011a": "balaṃ balavatāṃ cāhaṃ kāmarāgavivarjitam",
    "GE07mbh_06_u:029.011c": "dharmāviruddho bhūteṣu kāmo 'smi bharatarṣabha",
    "GE07mbh_06_u:029.012a": "ye caiva sāttvikā bhāvā rājasās tāmasāś ca ye",
    "GE07mbh_06_u:029.012c": "matta eveti tān viddhi na tv ahaṃ teṣu te mayi",
    "GE07mbh_06_u:029.013a": "tribhir guṇamayair bhāvair ebhiḥ sarvam idaṃ jagat",
    "GE07mbh_06_u:029.013c": "mohitaṃ nābhijānāti mām ebhyaḥ param avyayam",
    "GE07mbh_06_u:029.014a": "daivī hy eṣā guṇamayī mama māyā duratyayā",
    "GE07mbh_06_u:029.014c": "mām eva ye prapadyante māyām etāṃ taranti te",
    "GE07mbh_06_u:029.015a": "na māṃ duṣkṛtino mūḍhāḥ prapadyante narādhamāḥ",
    "GE07mbh_06_u:029.015c": "māyayāpahṛtajñānā āsuraṃ bhāvam āśritāḥ",
    "GE07mbh_06_u:029.016a": "caturvidhā bhajante māṃ janāḥ sukṛtino 'rjuna",
    "GE07mbh_06_u:029.016c": "ārto jijñāsur arthārthī jñānī ca bharatarṣabha",
    "GE07mbh_06_u:029.017a": "teṣāṃ jñānī nityayukta ekabhaktir viśiṣyate",
    "GE07mbh_06_u:029.017c": "priyo hi jñānino 'tyartham ahaṃ sa ca mama priyaḥ",
    "GE07mbh_06_u:029.018a": "udārāḥ sarva evaite jñānī tv ātmaiva me matam",
    "GE07mbh_06_u:029.018c": "āsthitaḥ sa hi yuktātmā mām evānuttamāṃ gatim",
    "GE07mbh_06_u:029.019a": "bahūnāṃ janmanām ante jñānavān māṃ prapadyate",
    "GE07mbh_06_u:029.019c": "vāsudevaḥ sarvam iti sa mahātmā sudurlabhaḥ",
    "GE07mbh_06_u:029.020a": "kāmais tais tair hṛtajñānāḥ prapadyante 'nyadevatāḥ",
    "GE07mbh_06_u:029.020c": "taṃ taṃ niyamam āsthāya prakṛtyā niyatāḥ svayā",
    "GE07mbh_06_u:029.021a": "yo yo yāṃ yāṃ tanuṃ bhaktaḥ śraddhayārcitum icchati",
    "GE07mbh_06_u:029.021c": "tasya tasyācalāṃ śraddhāṃ tām eva vidadhāmy aham",
    "GE07mbh_06_u:029.022a": "sa tayā śraddhayā yuktas tasyā rādhanam īhate",
    "GE07mbh_06_u:029.022c": "labhate ca tataḥ kāmān mayaiva vihitān hi tān",
    "GE07mbh_06_u:029.023a": "antavat tu phalaṃ teṣāṃ tad bhavaty alpamedhasām",
    "GE07mbh_06_u:029.023c": "devān devayajo yānti madbhaktā yānti mām api",
    "GE07mbh_06_u:029.023c-0093_01": ". . . . . . . . siddhān yānti siddhavratāḥ",
    "GE07mbh_06_u:029.023c-0093_02": "bhūtān bhūtayajo yānti . . . . . . . .",
    "GE07mbh_06_u:029.023c-0094_01": ". . . . . . . . pitṝn yānti pitṛvratāḥ",
    "GE07mbh_06_u:029.023c-0094_02": "bhūtāni yānti bhūtejyā . . . . . . . .",
    "GE07mbh_06_u:029.024a": "avyaktaṃ vyaktim āpannaṃ manyante mām abuddhayaḥ",
    "GE07mbh_06_u:029.024c": "paraṃ bhāvam ajānanto mamāvyayam anuttamam",
    "GE07mbh_06_u:029.025a": "nāhaṃ prakāśaḥ sarvasya",
    "GE07mbh_06_u:029.025c": "mūḍho 'yaṃ nābhijānāti loko mām ajam avyayam",
    "GE07mbh_06_u:029.026a": "vedāhaṃ samatītāni vartamānāni cārjuna",
    "GE07mbh_06_u:029.026c": "bhaviṣyāṇi ca bhūtāni māṃ tu veda na kaś cana",
    "GE07mbh_06_u:029.027a": "icchādveṣasamutthena dvaṃdvamohena bhārata",
    "GE07mbh_06_u:029.027c": "sarvabhūtāni saṃmohaṃ sarge yānti paraṃtapa",
    "GE07mbh_06_u:029.028a": "yeṣāṃ tv antagataṃ pāpaṃ janānāṃ puṇyakarmaṇām",
    "GE07mbh_06_u:029.028c": "te dvaṃdvamohanirmuktā bhajante māṃ dṛḍhavratāḥ",
    "GE07mbh_06_u:029.029a": "jarāmaraṇamokṣāya mām āśritya yatanti ye",
    "GE07mbh_06_u:029.029c": "te brahma tad viduḥ kṛtsnam adhyātmaṃ karma cākhilam",
    "GE07mbh_06_u:029.030a": "sādhibhūtādhidaivaṃ māṃ sādhiyajñaṃ ca ye viduḥ",
    "GE07mbh_06_u:029.030c": "prayāṇakāle 'pi ca māṃ te vidur yuktacetasaḥ",
    "GE07mbh_06_u:029.030d-0095_01": "sphuṭaṃ bhagavato bhaktir vihitā kalpamañjarī",
    "GE07mbh_06_u:029.030d-0095_02": "sādhanecchāsamucitāṃ yenāśāṃ paripūrayet",
    "GE07mbh_06_u:030.001": "arjuna uvāca",
    "GE07mbh_06_u:030.001a": "kiṃ tad brahma kim adhyātmaṃ kiṃ karma puruṣottama",
    "GE07mbh_06_u:030.001c": "adhibhūtaṃ ca kiṃ proktam adhidaivaṃ kim ucyate",
    "GE07mbh_06_u:030.002a": "adhiyajñaḥ kathaṃ ko 'tra dehe 'smin madhusūdana",
    "GE07mbh_06_u:030.002c": "prayāṇakāle ca kathaṃ jñeyo 'si niyatātmabhiḥ",
    "GE07mbh_06_u:030.003": "śrībhagavān uvāca",
    "GE07mbh_06_u:030.003a": "akṣaraṃ brahma paramaṃ svabhāvo 'dhyātmam ucyate",
    "GE07mbh_06_u:030.003c": "bhūtabhāvodbhavakaro visargaḥ karmasaṃjñitaḥ",
    "GE07mbh_06_u:030.004a": "adhibhūtaṃ kṣaro bhāvaḥ puruṣaś cādhidaivatam",
    "GE07mbh_06_u:030.004c": "adhiyajño 'ham evātra dehe dehabhṛtāṃ vara",
    "GE07mbh_06_u:030.005a": "antakāle ca mām eva smaran muktvā kalevaram",
    "GE07mbh_06_u:030.005c": "yaḥ prayāti sa madbhāvaṃ yāti nāsty atra saṃśayaḥ",
    "GE07mbh_06_u:030.006a": "yaṃ yaṃ vāpi smaran bhāvaṃ tyajaty ante kalevaram",
    "GE07mbh_06_u:030.006c": "taṃ tam evaiti kaunteya sadā tadbhāvabhāvitaḥ",
    "GE07mbh_06_u:030.007a": "tasmāt sarveṣu kāleṣu mām anusmara yudhya ca",
    "GE07mbh_06_u:030.007c": "mayy arpitamanobuddhir mām evaiṣyasy asaṃśayaḥ",
    "GE07mbh_06_u:030.008a": "abhyāsayogayuktena cetasā nānyagāminā",
    "GE07mbh_06_u:030.008c": "paramaṃ puruṣaṃ divyaṃ yāti pārthānucintayan",
    "GE07mbh_06_u:030.009a": "kaviṃ purāṇam anuśāsitāram; aṇor aṇīyāṃsam anusmared yaḥ",
    "GE07mbh_06_u:030.009c": "sarvasya dhātāram acintyarūpam; ādityavarṇaṃ tamasaḥ parastāt",
    "GE07mbh_06_u:030.010a": "prayāṇakāle manasācalena; bhaktyā yukto yogabalena caiva",
    "GE07mbh_06_u:030.010c": "bhruvor madhye prāṇam āveśya samyak; sa taṃ paraṃ puruṣam upaiti divyam",
    "GE07mbh_06_u:030.011a": "yad akṣaraṃ vedavido vadanti; viśanti yad yatayo vītarāgāḥ",
    "GE07mbh_06_u:030.011c": "yad icchanto brahmacaryaṃ caranti; tat te padaṃ saṃgraheṇa pravakṣye",
    "GE07mbh_06_u:030.011d-0096_01": "sarve vedā yat padam āmananti",
    "GE07mbh_06_u:030.011d-0096_02": "tapāṃsi sarvāṇi ca yad vadanti",
    "GE07mbh_06_u:030.011d-0096_03": "yad icchanto brahmacaryaṃ caranti",
    "GE07mbh_06_u:030.011d-0096_04": "tat te padaṃ saṃgraheṇa bravīmi",
    "GE07mbh_06_u:030.012a": "sarvadvārāṇi saṃyamya mano hṛdi nirudhya ca",
    "GE07mbh_06_u:030.012c": "mūrdhny ādhāyātmanaḥ prāṇam āsthito yogadhāraṇām",
    "GE07mbh_06_u:030.013a": "om ity ekākṣaraṃ brahma vyāharan mām anusmaran",
    "GE07mbh_06_u:030.013c": "yaḥ prayāti tyajan dehaṃ sa yāti paramāṃ gatim",
    "GE07mbh_06_u:030.014a": "ananyacetāḥ satataṃ yo māṃ smarati nityaśaḥ",
    "GE07mbh_06_u:030.014c": "tasyāhaṃ sulabhaḥ pārtha nityayuktasya yoginaḥ",
    "GE07mbh_06_u:030.015a": "mām upetya punarjanma duḥkhālayam aśāśvatam",
    "GE07mbh_06_u:030.015c": "nāpnuvanti mahātmānaḥ saṃsiddhiṃ paramāṃ gatāḥ",
    "GE07mbh_06_u:030.016a": "ā brahmabhuvanāl lokāḥ punarāvartino 'rjuna",
    "GE07mbh_06_u:030.016c": "mām upetya tu kaunteya punarjanma na vidyate",
    "GE07mbh_06_u:030.017a": "sahasrayugaparyantam ahar yad brahmaṇo viduḥ",
    "GE07mbh_06_u:030.017c": "rātriṃ yugasahasrāntāṃ te 'horātravido janāḥ",
    "GE07mbh_06_u:030.018a": "avyaktād vyaktayaḥ sarvāḥ prabhavanty aharāgame",
    "GE07mbh_06_u:030.018c": "rātryāgame pralīyante",
    "GE07mbh_06_u:030.019a": "bhūtagrāmaḥ sa evāyaṃ bhūtvā bhūtvā pralīyate",
    "GE07mbh_06_u:030.019c": "rātryāgame 'vaśaḥ pārtha prabhavaty aharāgame",
    "GE07mbh_06_u:030.020a": "paras tasmāt tu bhāvo 'nyo 'vyakto 'vyaktāt sanātanaḥ",
    "GE07mbh_06_u:030.020c": "yaḥ sa sarveṣu bhūteṣu naśyatsu na vinaśyati",
    "GE07mbh_06_u:030.021a": "avyakto 'kṣara ity uktas tam āhuḥ paramāṃ gatim",
    "GE07mbh_06_u:030.021c": "yaṃ prāpya na nivartante tad dhāma paramaṃ mama",
    "GE07mbh_06_u:030.022a": "puruṣaḥ sa paraḥ pārtha bhaktyā labhyas tv ananyayā",
    "GE07mbh_06_u:030.022b-0097_01": "yaṃ prāpya na punarjanma labhante yogino 'rjuna",
    "GE07mbh_06_u:030.022c": "yasyāntaḥsthāni bhūtāni yena sarvam idaṃ tatam",
    "GE07mbh_06_u:030.023a": "yatra kāle tv anāvṛttim āvṛttiṃ caiva yoginaḥ",
    "GE07mbh_06_u:030.023c": "prayātā yānti taṃ kālaṃ vakṣyāmi bharatarṣabha",
    "GE07mbh_06_u:030.024a": "agnir jyotir ahaḥ śuklaḥ ṣaṇmāsā uttarāyaṇam",
    "GE07mbh_06_u:030.024c": "tatra prayātā gacchanti brahma brahmavido janāḥ",
    "GE07mbh_06_u:030.025a": "dhūmo rātris tathā kṛṣṇaḥ ṣaṇmāsā dakṣiṇāyanam",
    "GE07mbh_06_u:030.025c": "tatra cāndramasaṃ jyotir yogī prāpya nivartate",
    "GE07mbh_06_u:030.026a": "śuklakṛṣṇe gatī hy ete jagataḥ śāśvate mate",
    "GE07mbh_06_u:030.026c": "ekayā yāty anāvṛttim anyayāvartate punaḥ",
    "GE07mbh_06_u:030.027a": "naite sṛtī pārtha jānan yogī muhyati kaś cana",
    "GE07mbh_06_u:030.027c": "tasmāt sarveṣu kāleṣu yogayukto bhavārjuna",
    "GE07mbh_06_u:030.028a": "vedeṣu yajñeṣu tapaḥsu caiva; dāneṣu yat puṇyaphalaṃ pradiṣṭam",
    "GE07mbh_06_u:030.028c": "atyeti tat sarvam idaṃ viditvā; yogī paraṃ sthānam upaiti cādyam",
    "GE07mbh_06_u:030.028d-0098_01": "sarvatattvagatatvena vijñāte parameśvare",
    "GE07mbh_06_u:030.028d-0098_02": "antar bahir na sāvasthā na yasyāṃ bhāsate vibhuḥ",
    "GE07mbh_06_u:031.001": "śrībhagavān uvāca",
    "GE07mbh_06_u:031.001a": "idaṃ tu te guhyatamaṃ pravakṣyāmy anasūyave",
    "GE07mbh_06_u:031.001c": "jñānaṃ vijñānasahitaṃ yaj jñātvā mokṣyase 'śubhāt",
    "GE07mbh_06_u:031.002a": "rājavidyā rājaguhyaṃ pavitram idam uttamam",
    "GE07mbh_06_u:031.002c": "pratyakṣāvagamaṃ dharmyaṃ susukhaṃ kartum avyayam",
    "GE07mbh_06_u:031.003a": "aśraddadhānāḥ puruṣā dharmasyāsya paraṃtapa",
    "GE07mbh_06_u:031.003c": "aprāpya māṃ nivartante mṛtyusaṃsāravartmani",
    "GE07mbh_06_u:031.004a": "mayā tatam idaṃ sarvaṃ jagad avyaktamūrtinā",
    "GE07mbh_06_u:031.004c": "matsthāni sarvabhūtāni na cāhaṃ teṣv avasthitaḥ",
    "GE07mbh_06_u:031.005a": "na ca matsthāni bhūtāni paśya me yogam aiśvaram",
    "GE07mbh_06_u:031.005c": "bhūtabhṛn na ca bhūtastho mamātmā bhūtabhāvanaḥ",
    "GE07mbh_06_u:031.005d-0099_01": "sarvagaḥ sarvavaś cādyaḥ sarvakṛt sarvadarśanaḥ",
    "GE07mbh_06_u:031.005d-0099_02": "sarvajñaḥ sarvadarśī ca sarvātmā sarvatomukhaḥ",
    "GE07mbh_06_u:031.006a": "yathākāśasthito nityaṃ vāyuḥ sarvatrago mahān",
    "GE07mbh_06_u:031.006c": "tathā sarvāṇi bhūtāni matsthānīty upadhāraya",
    "GE07mbh_06_u:031.006d-0100_01": "evaṃ hi sarvabhūteṣu carāmy anabhilakṣitaḥ",
    "GE07mbh_06_u:031.006d-0100_02": "bhūtaprakṛtim āsthāya sahaiva ca vinaiva ca",
    "GE07mbh_06_u:031.007a": "sarvabhūtāni kaunteya prakṛtiṃ yānti māmikām",
    "GE07mbh_06_u:031.007c": "kalpakṣaye punas tāni kalpādau visṛjāmy aham",
    "GE07mbh_06_u:031.008a": "prakṛtiṃ svām avaṣṭabhya visṛjāmi punaḥ punaḥ",
    "GE07mbh_06_u:031.008c": "bhūtagrāmam imaṃ kṛtsnam avaśaṃ prakṛter vaśāt",
    "GE07mbh_06_u:031.009a": "na ca māṃ tāni karmāṇi nibadhnanti dhanaṃjaya",
    "GE07mbh_06_u:031.009c": "udāsīnavad āsīnam asaktaṃ teṣu karmasu",
    "GE07mbh_06_u:031.010a": "mayādhyakṣeṇa prakṛtiḥ sūyate",
    "GE07mbh_06_u:031.010c": "hetunānena kaunteya jagad viparivartate",
    "GE07mbh_06_u:031.011a": "avajānanti māṃ mūḍhā mānuṣīṃ tanum āśritam",
    "GE07mbh_06_u:031.011c": "paraṃ bhāvam ajānanto mama bhūtamaheśvaram",
    "GE07mbh_06_u:031.012a": "moghāśā moghakarmāṇo moghajñānā vicetasaḥ",
    "GE07mbh_06_u:031.012c": "rākṣasīm āsurīṃ caiva prakṛtiṃ mohinīṃ śritāḥ",
    "GE07mbh_06_u:031.013a": "mahātmānas tu māṃ pārtha daivīṃ prakṛtim āśritāḥ",
    "GE07mbh_06_u:031.013c": "bhajanty ananyamanaso jñātvā bhūtādim avyayam",
    "GE07mbh_06_u:031.014a": "satataṃ kīrtayanto māṃ yatantaś ca dṛḍhavratāḥ",
    "GE07mbh_06_u:031.014c": "namasyantaś ca māṃ bhaktyā nityayuktā upāsate",
    "GE07mbh_06_u:031.015a": "jñānayajñena cāpy anye yajanto mām upāsate",
    "GE07mbh_06_u:031.015c": "ekatvena pṛthaktvena bahudhā viśvatomukham",
    "GE07mbh_06_u:031.016a": "ahaṃ kratur ahaṃ yajñaḥ svadhāham aham auṣadham",
    "GE07mbh_06_u:031.016c": "mantro 'ham aham evājyam aham agnir ahaṃ hutam",
    "GE07mbh_06_u:031.017a": "pitāham asya jagato mātā dhātā pitāmahaḥ",
    "GE07mbh_06_u:031.017c": "vedyaṃ pavitram oṃkāra ṛk sāma yajur eva ca",
    "GE07mbh_06_u:031.018a": "gatir bhartā prabhuḥ sākṣī nivāsaḥ śaraṇaṃ suhṛt",
    "GE07mbh_06_u:031.018c": "prabhavaḥ pralayaḥ sthānaṃ nidhānaṃ bījam avyayam",
    "GE07mbh_06_u:031.019a": "tapāmy aham ahaṃ varṣaṃ nigṛhṇāmy utsṛjāmi ca",
    "GE07mbh_06_u:031.019c": "amṛtaṃ caiva mṛtyuś ca sad asac cāham arjuna",
    "GE07mbh_06_u:031.020a": "traividyā māṃ somapāḥ pūtapāpā; yajñair iṣṭvā svargatiṃ prārthayante",
    "GE07mbh_06_u:031.020c": "te puṇyam āsādya surendralokam; aśnanti divyān divi devabhogān",
    "GE07mbh_06_u:031.021a": "te taṃ bhuktvā svargalokaṃ viśālaṃ; kṣīṇe puṇye martyalokaṃ viśanti",
    "GE07mbh_06_u:031.021c": "evaṃ trayīdharmam anuprapannā; gatāgataṃ kāmakāmā labhante",
    "GE07mbh_06_u:031.022a": "ananyāś cintayanto māṃ ye janāḥ paryupāsate",
    "GE07mbh_06_u:031.022c": "teṣāṃ nityābhiyuktānāṃ yogakṣemaṃ vahāmy aham",
    "GE07mbh_06_u:031.023a": "ye 'py anyadevatā bhaktā yajante śraddhayānvitāḥ",
    "GE07mbh_06_u:031.023c": "te 'pi mām eva kaunteya yajanty avidhipūrvakam",
    "GE07mbh_06_u:031.024a": "ahaṃ hi sarvayajñānāṃ bhoktā ca prabhur eva ca",
    "GE07mbh_06_u:031.024c": "na tu mām abhijānanti tattvenātaś cyavanti te",
    "GE07mbh_06_u:031.025a": "yānti devavratā devān pitṝn yānti pitṛvratāḥ",
    "GE07mbh_06_u:031.025c": "bhūtāni yānti bhūtejyā yānti madyājino 'pi mām",
    "GE07mbh_06_u:031.026a": "patraṃ puṣpaṃ phalaṃ toyaṃ yo me bhaktyā prayacchati",
    "GE07mbh_06_u:031.026c": "tad ahaṃ bhaktyupahṛtam aśnāmi prayatātmanaḥ",
    "GE07mbh_06_u:031.027a": "yat karoṣi yad aśnāsi yaj juhoṣi dadāsi yat",
    "GE07mbh_06_u:031.027c": "yat tapasyasi kaunteya tat kuruṣva madarpaṇam",
    "GE07mbh_06_u:031.028a": "śubhāśubhaphalair evaṃ mokṣyase karmabandhanaiḥ",
    "GE07mbh_06_u:031.028c": "saṃnyāsayogayuktātmā vimukto mām upaiṣyasi",
    "GE07mbh_06_u:031.029a": "samo 'haṃ sarvabhūteṣu na me dveṣyo 'sti na priyaḥ",
    "GE07mbh_06_u:031.029c": "ye bhajanti tu māṃ bhaktyā mayi te teṣu cāpy aham",
    "GE07mbh_06_u:031.030a": "api cet sudurācāro bhajate mām ananyabhāk",
    "GE07mbh_06_u:031.030c": "sādhur eva sa mantavyaḥ samyag vyavasito hi saḥ",
    "GE07mbh_06_u:031.031a": "kṣipraṃ bhavati dharmātmā śaśvacchāntiṃ nigacchati",
    "GE07mbh_06_u:031.031c": "kaunteya pratijānīhi na me bhaktaḥ praṇaśyati",
    "GE07mbh_06_u:031.032a": "māṃ hi pārtha vyapāśritya ye 'pi syuḥ pāpayonayaḥ",
    "GE07mbh_06_u:031.032c": "striyo vaiśyās tathā śūdrās te 'pi yānti parāṃ gatim",
    "GE07mbh_06_u:031.033a": "kiṃ punar brāhmaṇāḥ puṇyā bhaktā rājarṣayas tathā",
    "GE07mbh_06_u:031.033c": "anityam asukhaṃ lokam imaṃ prāpya bhajasva mām",
    "GE07mbh_06_u:031.034a": "manmanā bhava madbhakto madyājī māṃ namaskuru",
    "GE07mbh_06_u:031.034c": "mām evaiṣyasi yuktvaivam ātmānaṃ matparāyaṇaḥ",
    "GE07mbh_06_u:032.001": "śrībhagavān uvāca",
    "GE07mbh_06_u:032.001a": "bhūya eva mahābāho śṛṇu me paramaṃ vacaḥ",
    "GE07mbh_06_u:032.001c": "yat te 'haṃ prīyamāṇāya vakṣyāmi hitakāmyayā",
    "GE07mbh_06_u:032.002a": "na me viduḥ suragaṇāḥ prabhavaṃ na maharṣayaḥ",
    "GE07mbh_06_u:032.002c": "aham ādir hi devānāṃ maharṣīṇāṃ ca sarvaśaḥ",
    "GE07mbh_06_u:032.003a": "yo mām ajam anādiṃ ca vetti lokamaheśvaram",
    "GE07mbh_06_u:032.003c": "asaṃmūḍhaḥ sa martyeṣu sarvapāpaiḥ pramucyate",
    "GE07mbh_06_u:032.004a": "buddhir jñānam asaṃmohaḥ kṣamā satyaṃ damaḥ śamaḥ",
    "GE07mbh_06_u:032.004c": "sukhaṃ duḥkhaṃ bhavo 'bhāvo bhayaṃ cābhayam eva ca",
    "GE07mbh_06_u:032.005a": "ahiṃsā samatā tuṣṭis tapo dānaṃ yaśo 'yaśaḥ",
    "GE07mbh_06_u:032.005c": "bhavanti bhāvā bhūtānāṃ matta eva pṛthagvidhāḥ",
    "GE07mbh_06_u:032.006a": "maharṣayaḥ sapta pūrve catvāro manavas tathā",
    "GE07mbh_06_u:032.006c": "madbhāvā mānasā jātā yeṣāṃ loka imāḥ prajāḥ",
    "GE07mbh_06_u:032.007a": "etāṃ vibhūtiṃ yogaṃ ca mama yo vetti tattvataḥ",
    "GE07mbh_06_u:032.007c": "so 'vikampena yogena yujyate nātra saṃśayaḥ",
    "GE07mbh_06_u:032.008a": "ahaṃ sarvasya prabhavo mattaḥ sarvaṃ pravartate",
    "GE07mbh_06_u:032.008c": "iti matvā bhajante māṃ budhā bhāvasamanvitāḥ",
    "GE07mbh_06_u:032.009a": "maccittā madgataprāṇā bodhayantaḥ parasparam",
    "GE07mbh_06_u:032.009c": "kathayantaś ca māṃ nityaṃ tuṣyanti ca ramanti ca",
    "GE07mbh_06_u:032.010a": "teṣāṃ satatayuktānāṃ bhajatāṃ prītipūrvakam",
    "GE07mbh_06_u:032.010c": "dadāmi buddhiyogaṃ taṃ yena mām upayānti te",
    "GE07mbh_06_u:032.011a": "teṣām evānukampārtham aham ajñānajaṃ tamaḥ",
    "GE07mbh_06_u:032.011c": "nāśayāmy ātmabhāvastho jñānadīpena bhāsvatā",
    "GE07mbh_06_u:032.012": "arjuna uvāca",
    "GE07mbh_06_u:032.012a": "paraṃ brahma paraṃ dhāma pavitraṃ paramaṃ bhavān",
    "GE07mbh_06_u:032.012c": "puruṣaṃ śāśvataṃ divyam ādidevam ajaṃ vibhum",
    "GE07mbh_06_u:032.013a": "āhus tvām ṛṣayaḥ sarve devarṣir nāradas tathā",
    "GE07mbh_06_u:032.013c": "asito devalo vyāsaḥ svayaṃ caiva bravīṣi me",
    "GE07mbh_06_u:032.014a": "sarvam etad ṛtaṃ manye yan māṃ vadasi keśava",
    "GE07mbh_06_u:032.014c": "na hi te bhagavan vyaktiṃ vidur devā na dānavāḥ",
    "GE07mbh_06_u:032.015a": "svayam evātmanātmānaṃ vettha tvaṃ puruṣottama",
    "GE07mbh_06_u:032.015c": "bhūtabhāvana bhūteśa devadeva jagatpate",
    "GE07mbh_06_u:032.016a": "vaktum arhasy aśeṣeṇa divyā hy ātmavibhūtayaḥ",
    "GE07mbh_06_u:032.016c": "yābhir vibhūtibhir lokān imāṃs tvaṃ vyāpya tiṣṭhasi",
    "GE07mbh_06_u:032.017a": "kathaṃ vidyām ahaṃ yogiṃs tvāṃ sadā paricintayan",
    "GE07mbh_06_u:032.017c": "keṣu keṣu ca bhāveṣu cintyo 'si bhagavan mayā",
    "GE07mbh_06_u:032.018a": "vistareṇātmano yogaṃ vibhūtiṃ ca janārdana",
    "GE07mbh_06_u:032.018c": "bhūyaḥ kathaya tṛptir hi śṛṇvato nāsti me 'mṛtam",
    "GE07mbh_06_u:032.019": "śrībhagavān uvāca",
    "GE07mbh_06_u:032.019a": "hanta te kathayiṣyāmi divyā hy ātmavibhūtayaḥ",
    "GE07mbh_06_u:032.019c": "prādhānyataḥ kuruśreṣṭha nāsty anto vistarasya me",
    "GE07mbh_06_u:032.020a": "aham ātmā guḍākeśa sarvabhūtāśayasthitaḥ",
    "GE07mbh_06_u:032.020c": "aham ādiś ca madhyaṃ ca bhūtānām anta eva ca",
    "GE07mbh_06_u:032.021a": "ādityānām ahaṃ viṣṇur jyotiṣāṃ ravir aṃśumān",
    "GE07mbh_06_u:032.021c": "marīcir marutām asmi nakṣatrāṇām ahaṃ śaśī",
    "GE07mbh_06_u:032.022a": "vedānāṃ sāmavedo 'smi devānām asmi vāsavaḥ",
    "GE07mbh_06_u:032.022c": "indriyāṇāṃ manaś cāsmi bhūtānām asmi cetanā",
    "GE07mbh_06_u:032.023a": "rudrāṇāṃ śaṃkaraś cāsmi vitteśo yakṣarakṣasām",
    "GE07mbh_06_u:032.023c": "vasūnāṃ pāvakaś cāsmi meruḥ śikhariṇām aham",
    "GE07mbh_06_u:032.024a": "purodhasāṃ ca mukhyaṃ māṃ viddhi pārtha bṛhaspatim",
    "GE07mbh_06_u:032.024c": "senānīnām ahaṃ skandaḥ sarasām asmi sāgaraḥ",
    "GE07mbh_06_u:032.025a": "maharṣīṇāṃ bhṛgur ahaṃ girām asmy ekam akṣaram",
    "GE07mbh_06_u:032.025c": "yajñānāṃ japayajño 'smi sthāvarāṇāṃ himālayaḥ",
    "GE07mbh_06_u:032.026a": "aśvatthaḥ sarvavṛkṣāṇāṃ devarṣīṇāṃ ca nāradaḥ",
    "GE07mbh_06_u:032.026c": "gandharvāṇāṃ citrarathaḥ siddhānāṃ kapilo muniḥ",
    "GE07mbh_06_u:032.027a": "uccaiḥśravasam aśvānāṃ viddhi mām amṛtodbhavam",
    "GE07mbh_06_u:032.027c": "airāvataṃ gajendrāṇāṃ narāṇāṃ ca narādhipam",
    "GE07mbh_06_u:032.028a": "āyudhānām ahaṃ vajraṃ dhenūnām asmi kāmadhuk",
    "GE07mbh_06_u:032.028c": "prajanaś cāsmi kandarpaḥ sarpāṇām asmi vāsukiḥ",
    "GE07mbh_06_u:032.029a": "anantaś cāsmi nāgānāṃ varuṇo yādasām aham",
    "GE07mbh_06_u:032.029c": "pitṝṇām aryamā cāsmi yamaḥ saṃyamatām aham",
    "GE07mbh_06_u:032.030a": "prahlādaś cāsmi daityānāṃ kālaḥ kalayatām aham",
    "GE07mbh_06_u:032.030c": "mṛgāṇāṃ ca mṛgendro 'haṃ vainateyaś ca pakṣiṇām",
    "GE07mbh_06_u:032.031a": "pavanaḥ pavatām asmi rāmaḥ śastrabhṛtām aham",
    "GE07mbh_06_u:032.031c": "jhaṣāṇāṃ makaraś cāsmi srotasām asmi jāhnavī",
    "GE07mbh_06_u:032.032a": "sargāṇām ādir antaś ca madhyaṃ caivāham arjuna",
    "GE07mbh_06_u:032.032c": "adhyātmavidyā vidyānāṃ vādaḥ pravadatām aham",
    "GE07mbh_06_u:032.033a": "akṣarāṇām akāro 'smi dvaṃdvaḥ sāmāsikasya ca",
    "GE07mbh_06_u:032.033c": "aham evākṣayaḥ kālo dhātāhaṃ viśvatomukhaḥ",
    "GE07mbh_06_u:032.034a": "mṛtyuḥ sarvaharaś cāham udbhavaś ca bhaviṣyatām",
    "GE07mbh_06_u:032.034c": "kīrtiḥ śrīr vāk ca nārīṇāṃ smṛtir medhā dhṛtiḥ kṣamā",
    "GE07mbh_06_u:032.035a": "bṛhatsāma tathā sāmnāṃ gāyatrī chandasām aham",
    "GE07mbh_06_u:032.035c": "māsānāṃ mārgaśīrṣo 'ham ṛtūnāṃ kusumākaraḥ",
    "GE07mbh_06_u:032.035d-0101_01": "oṣadhīnāṃ yavaś cāsmi dhātūnām asmi kāñcanam",
    "GE07mbh_06_u:032.035d-0101_02": "saurabheyo gavām asmi snehānāṃ sarpir apy aham",
    "GE07mbh_06_u:032.035d-0101_03": "sarvāsāṃ tṛṇajātīnāṃ darbho 'haṃ pāṇḍunandana",
    "GE07mbh_06_u:032.036a": "dyūtaṃ chalayatām asmi tejas tejasvinām aham",
    "GE07mbh_06_u:032.036c": "jayo 'smi vyavasāyo 'smi sattvaṃ sattvavatām aham",
    "GE07mbh_06_u:032.037a": "vṛṣṇīnāṃ vāsudevo 'smi pāṇḍavānāṃ dhanaṃjayaḥ",
    "GE07mbh_06_u:032.037c": "munīnām apy ahaṃ vyāsaḥ kavīnām uśanā kaviḥ",
    "GE07mbh_06_u:032.038a": "daṇḍo damayatām asmi nītir asmi jigīṣatām",
    "GE07mbh_06_u:032.038c": "maunaṃ caivāsmi guhyānāṃ jñānaṃ jñānavatām aham",
    "GE07mbh_06_u:032.039a": "yac cāpi sarvabhūtānāṃ bījaṃ tad aham arjuna",
    "GE07mbh_06_u:032.039c": "na tad asti vinā yat syān mayā bhūtaṃ carācaram",
    "GE07mbh_06_u:032.040a": "nānto 'sti mama divyānāṃ vibhūtīnāṃ paraṃtapa",
    "GE07mbh_06_u:032.040c": "eṣa tūddeśataḥ prokto vibhūter vistaro mayā",
    "GE07mbh_06_u:032.041a": "yad yad vibhūtimat sattvaṃ śrīmad ūrjitam eva vā",
    "GE07mbh_06_u:032.041c": "tat tad evāvagaccha tvaṃ mama tejoṃśasaṃbhavam",
    "GE07mbh_06_u:032.042a": "atha vā bahunaitena kiṃ jñātena tavārjuna",
    "GE07mbh_06_u:032.042c": "viṣṭabhyāham idaṃ kṛtsnam ekāṃśena sthito jagat",
    "GE07mbh_06_u:033.001": "arjuna uvāca",
    "GE07mbh_06_u:033.001a": "madanugrahāya paramaṃ guhyam adhyātmasaṃjñitam",
    "GE07mbh_06_u:033.001c": "yat tvayoktaṃ vacas tena moho 'yaṃ vigato mama",
    "GE07mbh_06_u:033.002a": "bhavāpyayau hi bhūtānāṃ śrutau vistaraśo mayā",
    "GE07mbh_06_u:033.002c": "tvattaḥ kamalapatrākṣa māhātmyam api cāvyayam",
    "GE07mbh_06_u:033.003a": "evam etad yathāttha tvam ātmānaṃ parameśvara",
    "GE07mbh_06_u:033.003c": "draṣṭum icchāmi te rūpam aiśvaraṃ puruṣottama",
    "GE07mbh_06_u:033.004a": "manyase yadi tac chakyaṃ mayā draṣṭum iti prabho",
    "GE07mbh_06_u:033.004c": "yogeśvara tato me tvaṃ darśayātmānam avyayam",
    "GE07mbh_06_u:033.005": "śrībhagavān uvāca",
    "GE07mbh_06_u:033.005a": "paśya me pārtha rūpāṇi śataśo 'tha sahasraśaḥ",
    "GE07mbh_06_u:033.005c": "nānāvidhāni divyāni nānāvarṇākṛtīni ca",
    "GE07mbh_06_u:033.006a": "paśyādityān vasūn rudrān aśvinau marutas tathā",
    "GE07mbh_06_u:033.006c": "bahūny adṛṣṭapūrvāṇi paśyāścaryāṇi bhārata",
    "GE07mbh_06_u:033.007a": "ihaikasthaṃ jagat kṛtsnaṃ paśyādya sacarācaram",
    "GE07mbh_06_u:033.007c": "mama dehe guḍākeśa yac cānyad draṣṭum icchasi",
    "GE07mbh_06_u:033.008a": "na tu māṃ śakyase draṣṭum anenaiva svacakṣuṣā",
    "GE07mbh_06_u:033.008c": "divyaṃ dadāmi te cakṣuḥ paśya me yogam aiśvaram",
    "GE07mbh_06_u:033.009": "saṃjaya uvāca",
    "GE07mbh_06_u:033.009a": "evam uktvā tato rājan mahāyogeśvaro hariḥ",
    "GE07mbh_06_u:033.009c": "darśayām āsa pārthāya paramaṃ rūpam aiśvaram",
    "GE07mbh_06_u:033.010a": "anekavaktranayanam anekādbhutadarśanam",
    "GE07mbh_06_u:033.010c": "anekadivyābharaṇaṃ divyānekodyatāyudham",
    "GE07mbh_06_u:033.011a": "divyamālyāmbaradharaṃ divyagandhānulepanam",
    "GE07mbh_06_u:033.011c": "sarvāścaryamayaṃ devam anantaṃ viśvatomukham",
    "GE07mbh_06_u:033.012a": "divi sūryasahasrasya bhaved yugapad utthitā",
    "GE07mbh_06_u:033.012c": "yadi bhāḥ sadṛśī sā syād bhāsas tasya mahātmanaḥ",
    "GE07mbh_06_u:033.013a": "tatraikasthaṃ jagat kṛtsnaṃ pravibhaktam anekadhā",
    "GE07mbh_06_u:033.013c": "apaśyad devadevasya śarīre pāṇḍavas tadā",
    "GE07mbh_06_u:033.014a": "tataḥ sa vismayāviṣṭo hṛṣṭaromā dhanaṃjayaḥ",
    "GE07mbh_06_u:033.014c": "praṇamya śirasā devaṃ kṛtāñjalir abhāṣata",
    "GE07mbh_06_u:033.015": "arjuna uvāca",
    "GE07mbh_06_u:033.015a": "paśyāmi devāṃs tava deva dehe; sarvāṃs tathā bhūtaviśeṣasaṃghān",
    "GE07mbh_06_u:033.015c": "brahmāṇam īśaṃ kamalāsanastham; ṛṣīṃś ca sarvān uragāṃś ca divyān",
    "GE07mbh_06_u:033.016a": "anekabāhūdaravaktranetraṃ; paśyāmi tvā sarvato 'nantarūpam",
    "GE07mbh_06_u:033.016c": "nāntaṃ na madhyaṃ na punas tavādiṃ; paśyāmi viśveśvara viśvarūpa",
    "GE07mbh_06_u:033.017a": "kirīṭinaṃ gadinaṃ cakriṇaṃ ca; tejorāśiṃ sarvato dīptimantam",
    "GE07mbh_06_u:033.017c": "paśyāmi tvāṃ durnirīkṣyaṃ samantād; dīptānalārkadyutim aprameyam",
    "GE07mbh_06_u:033.018a": "tvam akṣaraṃ paramaṃ veditavyaṃ; tvam asya viśvasya paraṃ nidhānam",
    "GE07mbh_06_u:033.018c": "tvam avyayaḥ śāśvatadharmagoptā; sanātanas tvaṃ puruṣo mato me",
    "GE07mbh_06_u:033.019a": "anādimadhyāntam anantavīryam; anantabāhuṃ śaśisūryanetram",
    "GE07mbh_06_u:033.019c": "paśyāmi tvāṃ dīptahutāśavaktraṃ; svatejasā viśvam idaṃ tapantam",
    "GE07mbh_06_u:033.020a": "dyāvāpṛthivyor idam antaraṃ hi; vyāptaṃ tvayaikena diśaś ca sarvāḥ",
    "GE07mbh_06_u:033.020c": "dṛṣṭvādbhutaṃ rūpam idaṃ tavograṃ; lokatrayaṃ pravyathitaṃ mahātman",
    "GE07mbh_06_u:033.021a": "amī hi tvā surasaṃghā viśanti; ke cid bhītāḥ prāñjalayo gṛṇanti",
    "GE07mbh_06_u:033.021c": "svastīty uktvā maharṣisiddhasaṃghāḥ; stuvanti tvāṃ stutibhiḥ puṣkalābhiḥ",
    "GE07mbh_06_u:033.022a": "rudrādityā vasavo ye ca sādhyā; viśve 'śvinau marutaś coṣmapāś ca",
    "GE07mbh_06_u:033.022c": "gandharvayakṣāsurasiddhasaṃghā; vīkṣante tvā vismitāś caiva sarve",
    "GE07mbh_06_u:033.023a": "rūpaṃ mahat te bahuvaktranetraṃ; mahābāho bahubāhūrupādam",
    "GE07mbh_06_u:033.023c": "bahūdaraṃ bahudaṃṣṭrākarālaṃ; dṛṣṭvā lokāḥ pravyathitās tathāham",
    "GE07mbh_06_u:033.024a": "nabhaḥspṛśaṃ dīptam anekavarṇaṃ; vyāttānanaṃ dīptaviśālanetram",
    "GE07mbh_06_u:033.024c": "dṛṣṭvā hi tvāṃ pravyathitāntarātmā; dhṛtiṃ na vindāmi śamaṃ ca viṣṇo",
    "GE07mbh_06_u:033.025a": "daṃṣṭrākarālāni ca te mukhāni; dṛṣṭvaiva kālānalasaṃnibhāni",
    "GE07mbh_06_u:033.025c": "diśo na jāne na labhe ca śarma; prasīda deveśa jagannivāsa",
    "GE07mbh_06_u:033.026a": "amī ca tvāṃ dhṛtarāṣṭrasya putrāḥ; sarve sahaivāvanipālasaṃghaiḥ",
    "GE07mbh_06_u:033.026c": "bhīṣmo droṇaḥ sūtaputras tathāsau; sahāsmadīyair api yodhamukhyaiḥ",
    "GE07mbh_06_u:033.027a": "vaktrāṇi te tvaramāṇā viśanti; daṃṣṭrākarālāni bhayānakāni 06,033.027b*0102_01",
    "GE07mbh_06_u:033.027b-0102_02": "tathā jagadgrāsakṛtakṣaṇāni",
    "GE07mbh_06_u:033.027b-0103_01": "nānārūpaiḥ puruṣair",
    "GE07mbh_06_u:033.027b-0103_02": "viśanti te vaktram acintyarūpam",
    "GE07mbh_06_u:033.027b-0103_03": "yaudhiṣṭhirā dhārtarāṣṭrāś ca yodhāḥ",
    "GE07mbh_06_u:033.027b-0103_04": "śastraiḥ kṛttā vividhaiḥ sarva eva",
    "GE07mbh_06_u:033.027b-0103_05": "tvattejasā nihatā nūnam ete",
    "GE07mbh_06_u:033.027b-0103_06": "tathā hīme tvaccharīraṃ praviṣṭāḥ",
    "GE07mbh_06_u:033.027c": "ke cid vilagnā daśanāntareṣu; saṃdṛśyante cūrṇitair uttamāṅgaiḥ",
    "GE07mbh_06_u:033.028a": "yathā nadīnāṃ bahavo 'mbuvegāḥ; samudram evābhimukhā dravanti",
    "GE07mbh_06_u:033.028c": "tathā tavāmī naralokavīrā; viśanti vaktrāṇy abhivijvalanti",
    "GE07mbh_06_u:033.029a": "yathā pradīptaṃ jvalanaṃ pataṃgā; viśanti nāśāya samṛddhavegāḥ",
    "GE07mbh_06_u:033.029c": "tathaiva nāśāya viśanti lokās; tavāpi vaktrāṇi samṛddhavegāḥ",
    "GE07mbh_06_u:033.030a": "lelihyase grasamānaḥ samantāl; lokān samagrān vadanair jvaladbhiḥ",
    "GE07mbh_06_u:033.030c": "tejobhir āpūrya jagat samagraṃ; bhāsas tavogrāḥ pratapanti viṣṇo",
    "GE07mbh_06_u:033.031a": "ākhyāhi me ko bhavān ugrarūpo; namo 'stu te devavara prasīda",
    "GE07mbh_06_u:033.031c": "vijñātum icchāmi bhavantam ādyaṃ; na hi prajānāmi tava pravṛttim",
    "GE07mbh_06_u:033.032": "śrībhagavān uvāca",
    "GE07mbh_06_u:033.032a": "kālo 'smi lokakṣayakṛt pravṛddho; lokān samāhartum iha pravṛttaḥ",
    "GE07mbh_06_u:033.032c": "ṛte 'pi tvā na bhaviṣyanti sarve; ye 'vasthitāḥ pratyanīkeṣu yodhāḥ",
    "GE07mbh_06_u:033.033a": "tasmāt tvam uttiṣṭha yaśo labhasva; jitvā śatrūn bhuṅkṣva rājyaṃ samṛddham",
    "GE07mbh_06_u:033.033c": "mayaivaite nihatāḥ pūrvam eva; nimittamātraṃ bhava savyasācin",
    "GE07mbh_06_u:033.034a": "droṇaṃ ca bhīṣmaṃ ca jayadrathaṃ ca; karṇaṃ tathānyān api yodhavīrān",
    "GE07mbh_06_u:033.034c": "mayā hatāṃs tvaṃ jahi mā vyathiṣṭhā; yudhyasva jetāsi raṇe sapatnān",
    "GE07mbh_06_u:033.035": "saṃjaya uvāca",
    "GE07mbh_06_u:033.035a": "etac chrutvā vacanaṃ keśavasya; kṛtāñjalir vepamānaḥ",
    "GE07mbh_06_u:033.035c": "namaskṛtvā bhūya evāha kṛṣṇaṃ; sagadgadaṃ bhītabhītaḥ praṇamya",
    "GE07mbh_06_u:033.036": "arjuna uvāca",
    "GE07mbh_06_u:033.036a": "sthāne hṛṣīkeśa tava prakīrtyā; jagat prahṛṣyaty anurajyate",
    "GE07mbh_06_u:033.036c": "rakṣāṃsi bhītāni diśo dravanti; sarve namasyanti ca siddhasaṃghāḥ",
    "GE07mbh_06_u:033.037a": "kasmāc ca te na nameran mahātman; garīyase brahmaṇo 'py ādikartre",
    "GE07mbh_06_u:033.037c": "ananta deveśa jagannivāsa; tvam akṣaraṃ sad asat tatparaṃ yat",
    "GE07mbh_06_u:033.038a": "tvam ādidevaḥ puruṣaḥ purāṇas; tvam asya viśvasya paraṃ nidhānam",
    "GE07mbh_06_u:033.038c": "vettāsi vedyaṃ ca paraṃ ca dhāma; tvayā tataṃ viśvam anantarūpa",
    "GE07mbh_06_u:033.039a": "vāyur yamo 'gnir varuṇaḥ śaśāṅkaḥ; prajāpatis tvaṃ prapitāmahaś ca",
    "GE07mbh_06_u:033.039c": "namo namas te 'stu sahasrakṛtvaḥ; punaś ca bhūyo 'pi namo namas te",
    "GE07mbh_06_u:033.039d-0104_01": "anādimān apratimaprabhāvaḥ",
    "GE07mbh_06_u:033.039d-0104_02": "sarveśvaraḥ sarvamahāvibhūte",
    "GE07mbh_06_u:033.040a": "namaḥ purastād atha pṛṣṭhatas te; namo 'stu te sarvata eva sarva",
    "GE07mbh_06_u:033.040b-0105_01": "na hi tvad anyaḥ kaś cid apīha deva",
    "GE07mbh_06_u:033.040b-0105_02": "lokatraye dṛśyate",
    "GE07mbh_06_u:033.040c": "anantavīryāmitavikramas tvaṃ; sarvaṃ samāpnoṣi tato 'si sarvaḥ",
    "GE07mbh_06_u:033.041a": "sakheti matvā prasabhaṃ yad uktaṃ; he kṛṣṇa he yādava he sakheti",
    "GE07mbh_06_u:033.041c": "ajānatā mahimānaṃ tavedaṃ; mayā pramādāt praṇayena vāpi",
    "GE07mbh_06_u:033.042a": "yac cāvahāsārtham asatkṛto 'si; vihāraśayyāsanabhojaneṣu",
    "GE07mbh_06_u:033.042c": "eko 'tha vāpy acyuta tatsamakṣaṃ; tat kṣāmaye tvām aham aprameyam",
    "GE07mbh_06_u:033.043a": "pitāsi lokasya carācarasya; tvam asya pūjyaś ca gurur garīyān",
    "GE07mbh_06_u:033.043c": "na tvatsamo 'sty abhyadhikaḥ kuto 'nyo; lokatraye 'py apratimaprabhāva",
    "GE07mbh_06_u:033.044a": "tasmāt praṇamya praṇidhāya kāyaṃ; prasādaye tvām aham īśam īḍyam",
    "GE07mbh_06_u:033.044c": "piteva putrasya sakheva sakhyuḥ; priyaḥ priyāyārhasi deva soḍhum",
    "GE07mbh_06_u:033.044d-0106_01": "divyāni karmāṇi tavādbhutāni",
    "GE07mbh_06_u:033.044d-0106_02": "pūrvāṇi pūrve 'py ṛṣayaḥ smaranti",
    "GE07mbh_06_u:033.044d-0106_03": "nānyo 'sti kartā jagatas tvam eko",
    "GE07mbh_06_u:033.044d-0106_04": "dhātā vidhātā ca vibhur bhavaś ca",
    "GE07mbh_06_u:033.044d-0106_05": "tavādbhutaṃ kiṃ nu bhaved asahyaṃ",
    "GE07mbh_06_u:033.044d-0106_06": "kiṃ vāśakyaṃ parataḥ kīrtayiṣye",
    "GE07mbh_06_u:033.044d-0106_07": "kartāsi sarvasya yataḥ svayaṃ vai",
    "GE07mbh_06_u:033.044d-0106_08": "vibho tataḥ sarvam idaṃ tvam eva",
    "GE07mbh_06_u:033.044d-0106_09": "aty adbhutaṃ karma na duṣkaraṃ te",
    "GE07mbh_06_u:033.044d-0106_10": "karmopamānaṃ na hi vidyate te",
    "GE07mbh_06_u:033.044d-0106_11": "na te guṇānāṃ parimāṇam asti",
    "GE07mbh_06_u:033.044d-0106_12": "na tejaso nāpi balasya narddheḥ",
    "GE07mbh_06_u:033.044d-0107_01": "imāni karmāṇi tavādbhutāni",
    "GE07mbh_06_u:033.044d-0107_02": "kṛtāni pūrve munayo vadanti",
    "GE07mbh_06_u:033.044d-0107_03": "na te guṇānāṃ parimāṇam asti",
    "GE07mbh_06_u:033.044d-0107_04": "na tejasaś cāpi balasya viṣṇo",
    "GE07mbh_06_u:033.045a": "adṛṣṭapūrvaṃ hṛṣito 'smi dṛṣṭvā; bhayena ca pravyathitaṃ mano me",
    "GE07mbh_06_u:033.045c": "tad eva me darśaya deva rūpaṃ; prasīda deveśa jagannivāsa",
    "GE07mbh_06_u:033.046a": "kirīṭinaṃ gadinaṃ cakrahastam; icchāmi tvāṃ draṣṭum ahaṃ tathaiva",
    "GE07mbh_06_u:033.046c": "tenaiva rūpeṇa caturbhujena; sahasrabāho bhava viśvamūrte",
    "GE07mbh_06_u:033.047": "śrībhagavān uvāca",
    "GE07mbh_06_u:033.047a": "mayā prasannena tavārjunedaṃ; rūpaṃ paraṃ darśitam",
    "GE07mbh_06_u:033.047c": "tejomayaṃ viśvam anantam ādyaṃ; yan me tvad anyena na dṛṣṭapūrvam",
    "GE07mbh_06_u:033.048a": "na vedayajñādhyayanair na dānair; na ca kriyābhir na tapobhir ugraiḥ",
    "GE07mbh_06_u:033.048c": "evaṃrūpaḥ śakya ahaṃ nṛloke; draṣṭuṃ tvad anyena kurupravīra",
    "GE07mbh_06_u:033.049a": "mā te vyathā mā ca vimūḍhabhāvo; dṛṣṭvā rūpaṃ ghoram īdṛṅ mamedam",
    "GE07mbh_06_u:033.049c": "vyapetabhīḥ prītamanāḥ punas tvaṃ; tad eva me rūpam idaṃ prapaśya",
    "GE07mbh_06_u:033.050": "saṃjaya uvāca",
    "GE07mbh_06_u:033.050a": "ity arjunaṃ vāsudevas tathoktvā; svakaṃ rūpaṃ darśayām āsa bhūyaḥ",
    "GE07mbh_06_u:033.050c": "āśvāsayām āsa ca bhītam enaṃ; bhūtvā punaḥ saumyavapur mahātmā",
    "GE07mbh_06_u:033.051": "arjuna uvāca",
    "GE07mbh_06_u:033.051a": "dṛṣṭvedaṃ mānuṣaṃ rūpaṃ tava saumyaṃ janārdana",
    "GE07mbh_06_u:033.051c": "idānīm asmi saṃvṛttaḥ sacetāḥ prakṛtiṃ gataḥ",
    "GE07mbh_06_u:033.052": "śrībhagavān uvāca",
    "GE07mbh_06_u:033.052a": "sudurdarśam idaṃ rūpaṃ dṛṣṭavān asi yan mama",
    "GE07mbh_06_u:033.052c": "devā apy asya rūpasya nityaṃ darśanakāṅkṣiṇaḥ",
    "GE07mbh_06_u:033.053a": "nāhaṃ vedair na tapasā na dānena na cejyayā",
    "GE07mbh_06_u:033.053c": "śakya evaṃvidho draṣṭuṃ dṛṣṭavān asi māṃ yathā",
    "GE07mbh_06_u:033.054a": "bhaktyā tv ananyayā śakya aham evaṃvidho 'rjuna",
    "GE07mbh_06_u:033.054c": "jñātuṃ draṣṭuṃ ca tattvena praveṣṭuṃ ca paraṃtapa",
    "GE07mbh_06_u:033.055a": "matkarmakṛn matparamo madbhaktaḥ saṅgavarjitaḥ",
    "GE07mbh_06_u:033.055c": "nirvairaḥ sarvabhūteṣu yaḥ sa mām eti pāṇḍava",
    "GE07mbh_06_u:034.001": "arjuna uvāca",
    "GE07mbh_06_u:034.001a": "evaṃ satatayuktā ye bhaktās tvāṃ paryupāsate",
    "GE07mbh_06_u:034.001c": "ye cāpy akṣaram avyaktaṃ teṣāṃ ke yogavittamāḥ",
    "GE07mbh_06_u:034.002": "śrībhagavān uvāca",
    "GE07mbh_06_u:034.002a": "mayy āveśya mano ye māṃ nityayuktā upāsate",
    "GE07mbh_06_u:034.002c": "śraddhayā parayopetās te me yuktatamā matāḥ",
    "GE07mbh_06_u:034.003a": "ye tv akṣaram anirdeśyam avyaktaṃ paryupāsate",
    "GE07mbh_06_u:034.003c": "sarvatragam acintyaṃ ca kūṭastham acalaṃ dhruvam",
    "GE07mbh_06_u:034.004a": "saṃniyamyendriyagrāmaṃ sarvatra samabuddhayaḥ",
    "GE07mbh_06_u:034.004c": "te prāpnuvanti mām eva sarvabhūtahite ratāḥ",
    "GE07mbh_06_u:034.005a": "kleśo 'dhikataras teṣām avyaktāsaktacetasām",
    "GE07mbh_06_u:034.005c": "avyaktā hi gatir duḥkhaṃ dehavadbhir avāpyate",
    "GE07mbh_06_u:034.006a": "ye tu sarvāṇi karmāṇi mayi saṃnyasya matparāḥ",
    "GE07mbh_06_u:034.006c": "ananyenaiva yogena māṃ dhyāyanta upāsate",
    "GE07mbh_06_u:034.007a": "teṣām ahaṃ samuddhartā",
    "GE07mbh_06_u:034.007c": "bhavāmi nacirāt pārtha mayy āveśitacetasām",
    "GE07mbh_06_u:034.008a": "mayy eva mana ādhatsva mayi buddhiṃ niveśaya",
    "GE07mbh_06_u:034.008c": "nivasiṣyasi mayy eva ata ūrdhvaṃ na saṃśayaḥ",
    "GE07mbh_06_u:034.009a": "atha cittaṃ samādhātuṃ na śaknoṣi mayi sthiram",
    "GE07mbh_06_u:034.009c": "abhyāsayogena tato mām icchāptuṃ dhanaṃjaya",
    "GE07mbh_06_u:034.010a": "abhyāse 'py asamartho 'si matkarmaparamo bhava",
    "GE07mbh_06_u:034.010c": "madartham api karmāṇi kurvan siddhim avāpsyasi",
    "GE07mbh_06_u:034.011a": "athaitad apy aśakto 'si kartuṃ madyogam āśritaḥ",
    "GE07mbh_06_u:034.011c": "sarvakarmaphalatyāgaṃ tataḥ kuru yatātmavān",
    "GE07mbh_06_u:034.012a": "śreyo hi jñānam abhyāsāj jñānād dhyānaṃ viśiṣyate",
    "GE07mbh_06_u:034.012c": "dhyānāt karmaphalatyāgas tyāgāc chāntir anantaram",
    "GE07mbh_06_u:034.013a": "adveṣṭā sarvabhūtānāṃ maitraḥ karuṇa eva ca",
    "GE07mbh_06_u:034.013c": "nirmamo nirahaṃkāraḥ samaduḥkhasukhaḥ kṣamī",
    "GE07mbh_06_u:034.014a": "saṃtuṣṭaḥ satataṃ yogī yatātmā dṛḍhaniścayaḥ",
    "GE07mbh_06_u:034.014c": "mayy arpitamanobuddhir yo madbhaktaḥ sa me priyaḥ",
    "GE07mbh_06_u:034.015a": "yasmān nodvijate loko lokān nodvijate ca yaḥ",
    "GE07mbh_06_u:034.015c": "harṣāmarṣabhayodvegair mukto yaḥ sa ca me priyaḥ",
    "GE07mbh_06_u:034.016a": "anapekṣaḥ śucir dakṣa udāsīno gatavyathaḥ",
    "GE07mbh_06_u:034.016c": "sarvārambhaparityāgī yo madbhaktaḥ sa me priyaḥ",
    "GE07mbh_06_u:034.017a": "yo na hṛṣyati na dveṣṭi na śocati na kāṅkṣati",
    "GE07mbh_06_u:034.017c": "śubhāśubhaparityāgī bhaktimān yaḥ sa me priyaḥ",
    "GE07mbh_06_u:034.018a": "samaḥ śatrau ca mitre ca tathā mānāvamānayoḥ",
    "GE07mbh_06_u:034.018c": "śītoṣṇasukhaduḥkheṣu samaḥ saṅgavivarjitaḥ",
    "GE07mbh_06_u:034.019a": "tulyanindāstutir maunī saṃtuṣṭo yena kena cit",
    "GE07mbh_06_u:034.019c": "aniketaḥ sthiramatir bhaktimān me priyo naraḥ",
    "GE07mbh_06_u:034.020a": "ye tu dharmyāmṛtam idaṃ yathoktaṃ paryupāsate",
    "GE07mbh_06_u:034.020c": "śraddadhānā matparamā bhaktās te 'tīva me priyāḥ arjuna uvāca",
    "GE07mbh_06_u:035.000-0108_01": "prakṛtiṃ puruṣaṃ caiva kṣetraṃ kṣetrajñam eva ca",
    "GE07mbh_06_u:035.000-0108_02": "etad veditum icchāmi jñānaṃ jñeyaṃ ca keśava śrībhagavān uvāca",
    "GE07mbh_06_u:035.001-0109_01": "prakṛtiṃ puruṣaṃ caiva kṣetraṃ kṣetrajñam eva ca",
    "GE07mbh_06_u:035.001-0109_02": "etat te kathayiṣyāmi jñānaṃ jñeyaṃ ca bhārata",
    "GE07mbh_06_u:035.001a": "idaṃ śarīraṃ kaunteya kṣetram ity abhidhīyate",
    "GE07mbh_06_u:035.001c": "etad yo vetti taṃ prāhuḥ kṣetrajña iti tadvidaḥ",
    "GE07mbh_06_u:035.002a": "kṣetrajñaṃ cāpi māṃ viddhi sarvakṣetreṣu bhārata",
    "GE07mbh_06_u:035.002c": "kṣetrakṣetrajñayor jñānaṃ yat taj jñānaṃ mataṃ mama",
    "GE07mbh_06_u:035.003a": "tat kṣetraṃ yac ca yādṛk ca yadvikāri yataś ca yat",
    "GE07mbh_06_u:035.003c": "sa ca yo yatprabhāvaś ca tat samāsena me śṛṇu",
    "GE07mbh_06_u:035.004a": "ṛṣibhir bahudhā gītaṃ chandobhir vividhaiḥ pṛthak",
    "GE07mbh_06_u:035.004c": "brahmasūtrapadaiś caiva hetumadbhir viniścitaiḥ",
    "GE07mbh_06_u:035.005a": "mahābhūtāny ahaṃkāro buddhir avyaktam eva ca",
    "GE07mbh_06_u:035.005c": "indriyāṇi daśaikaṃ ca pañca cendriyagocarāḥ",
    "GE07mbh_06_u:035.006a": "icchā dveṣaḥ sukhaṃ duḥkhaṃ saṃghātaś cetanā dhṛtiḥ",
    "GE07mbh_06_u:035.006c": "etat kṣetraṃ samāsena savikāram udāhṛtam",
    "GE07mbh_06_u:035.007a": "amānitvam adambhitvam ahiṃsā kṣāntir ārjavam",
    "GE07mbh_06_u:035.007c": "ācāryopāsanaṃ śaucaṃ sthairyam ātmavinigrahaḥ",
    "GE07mbh_06_u:035.008a": "indriyārtheṣu vairāgyam anahaṃkāra eva ca janmamṛtyujarāvyādhiduḥkhadoṣānudarśanam",
    "GE07mbh_06_u:035.009a": "asaktir anabhiṣvaṅgaḥ putradāragṛhādiṣu",
    "GE07mbh_06_u:035.009c": "nityaṃ ca samacittatvam iṣṭāniṣṭopapattiṣu",
    "GE07mbh_06_u:035.010a": "mayi cānanyayogena bhaktir avyabhicāriṇī",
    "GE07mbh_06_u:035.010c": "viviktadeśasevitvam aratir janasaṃsadi",
    "GE07mbh_06_u:035.011a": "adhyātmajñānanityatvaṃ tattvajñānārthadarśanam",
    "GE07mbh_06_u:035.011c": "etaj jñānam iti proktam ajñānaṃ yad ato 'nyathā",
    "GE07mbh_06_u:035.012a": "jñeyaṃ yat tat pravakṣyāmi yaj jñātvāmṛtam aśnute",
    "GE07mbh_06_u:035.012c": "anādimat paraṃ brahma na sat tan nāsad ucyate",
    "GE07mbh_06_u:035.013a": "sarvataḥpāṇipādaṃ tat sarvatokṣiśiromukham",
    "GE07mbh_06_u:035.013c": "sarvataḥśrutimal loke sarvam āvṛtya tiṣṭhati",
    "GE07mbh_06_u:035.014a": "sarvendriyaguṇābhāsaṃ sarvendriyavivarjitam",
    "GE07mbh_06_u:035.014c": "asaktaṃ sarvabhṛc caiva nirguṇaṃ guṇabhoktṛ ca",
    "GE07mbh_06_u:035.015a": "bahir antaś ca bhūtānām acaraṃ caram eva ca",
    "GE07mbh_06_u:035.015c": "sūkṣmatvāt tad avijñeyaṃ dūrasthaṃ cāntike ca tat",
    "GE07mbh_06_u:035.016a": "avibhaktaṃ ca bhūteṣu vibhaktam iva ca sthitam",
    "GE07mbh_06_u:035.016c": "bhūtabhartṛ ca taj jñeyaṃ grasiṣṇu prabhaviṣṇu ca",
    "GE07mbh_06_u:035.017a": "jyotiṣām api taj jyotis tamasaḥ param ucyate",
    "GE07mbh_06_u:035.017c": "jñānaṃ jñeyaṃ jñānagamyaṃ hṛdi sarvasya viṣṭhitam",
    "GE07mbh_06_u:035.018a": "iti kṣetraṃ tathā jñānaṃ jñeyaṃ coktaṃ samāsataḥ",
    "GE07mbh_06_u:035.018c": "madbhakta etad vijñāya madbhāvāyopapadyate",
    "GE07mbh_06_u:035.019a": "prakṛtiṃ puruṣaṃ caiva viddhy anādī ubhāv api",
    "GE07mbh_06_u:035.019c": "vikārāṃś ca guṇāṃś caiva viddhi prakṛtisaṃbhavān",
    "GE07mbh_06_u:035.020a": "kāryakāraṇakartṛtve hetuḥ prakṛtir ucyate",
    "GE07mbh_06_u:035.020c": "puruṣaḥ sukhaduḥkhānāṃ bhoktṛtve hetur ucyate",
    "GE07mbh_06_u:035.021a": "puruṣaḥ prakṛtistho hi bhuṅkte prakṛtijān guṇān",
    "GE07mbh_06_u:035.021c": "kāraṇaṃ guṇasaṅgo 'sya sadasadyonijanmasu",
    "GE07mbh_06_u:035.022a": "upadraṣṭānumantā ca bhartā bhoktā maheśvaraḥ",
    "GE07mbh_06_u:035.022c": "paramātmeti cāpy ukto dehe 'smin puruṣaḥ paraḥ",
    "GE07mbh_06_u:035.023a": "ya evaṃ vetti puruṣaṃ prakṛtiṃ ca guṇaiḥ saha",
    "GE07mbh_06_u:035.023c": "sarvathā vartamāno 'pi na sa bhūyo 'bhijāyate",
    "GE07mbh_06_u:035.024a": "dhyānenātmani paśyanti ke cid ātmānam ātmanā",
    "GE07mbh_06_u:035.024c": "anye sāṃkhyena yogena karmayogena cāpare",
    "GE07mbh_06_u:035.025a": "anye tv evam ajānantaḥ śrutvānyebhya upāsate",
    "GE07mbh_06_u:035.025c": "te 'pi cātitaranty eva mṛtyuṃ śrutiparāyaṇāḥ",
    "GE07mbh_06_u:035.026a": "yāvat saṃjāyate kiṃ cit sattvaṃ sthāvarajaṅgamam",
    "GE07mbh_06_u:035.026c": "kṣetrakṣetrajñasaṃyogāt tad viddhi bharatarṣabha",
    "GE07mbh_06_u:035.027a": "samaṃ sarveṣu bhūteṣu tiṣṭhantaṃ parameśvaram",
    "GE07mbh_06_u:035.027c": "vinaśyatsv avinaśyantaṃ yaḥ paśyati sa paśyati",
    "GE07mbh_06_u:035.028a": "samaṃ paśyan hi sarvatra samavasthitam īśvaram",
    "GE07mbh_06_u:035.028c": "na hinasty ātmanātmānaṃ tato yāti parāṃ gatim",
    "GE07mbh_06_u:035.029a": "prakṛtyaiva ca karmāṇi kriyamāṇāni sarvaśaḥ",
    "GE07mbh_06_u:035.029c": "yaḥ paśyati tathātmānam akartāraṃ sa paśyati",
    "GE07mbh_06_u:035.030a": "yadā bhūtapṛthagbhāvam ekastham anupaśyati",
    "GE07mbh_06_u:035.030c": "tata eva ca vistāraṃ brahma saṃpadyate tadā",
    "GE07mbh_06_u:035.031a": "anāditvān nirguṇatvāt paramātmāyam avyayaḥ",
    "GE07mbh_06_u:035.031c": "śarīrastho 'pi kaunteya na karoti na lipyate",
    "GE07mbh_06_u:035.032a": "yathā sarvagataṃ saukṣmyād ākāśaṃ nopalipyate",
    "GE07mbh_06_u:035.032c": "sarvatrāvasthito dehe tathātmā nopalipyate",
    "GE07mbh_06_u:035.033a": "yathā prakāśayaty ekaḥ kṛtsnaṃ lokam imaṃ raviḥ",
    "GE07mbh_06_u:035.033c": "kṣetraṃ kṣetrī tathā kṛtsnaṃ prakāśayati bhārata",
    "GE07mbh_06_u:035.034a": "kṣetrakṣetrajñayor evam antaraṃ jñānacakṣuṣā",
    "GE07mbh_06_u:035.034c": "bhūtaprakṛtimokṣaṃ ca ye vidur yānti te param",
    "GE07mbh_06_u:036.001": "śrībhagavān uvāca",
    "GE07mbh_06_u:036.001a": "paraṃ bhūyaḥ pravakṣyāmi jñānānāṃ jñānam uttamam",
    "GE07mbh_06_u:036.001c": "yaj jñātvā munayaḥ sarve parāṃ siddhim ito gatāḥ",
    "GE07mbh_06_u:036.002a": "idaṃ jñānam upāśritya mama sādharmyam āgatāḥ",
    "GE07mbh_06_u:036.002c": "sarge 'pi nopajāyante pralaye na vyathanti ca",
    "GE07mbh_06_u:036.003a": "mama yonir mahad brahma tasmin garbhaṃ dadhāmy aham",
    "GE07mbh_06_u:036.003c": "saṃbhavaḥ sarvabhūtānāṃ tato bhavati bhārata",
    "GE07mbh_06_u:036.004a": "sarvayoniṣu kaunteya mūrtayaḥ saṃbhavanti yāḥ",
    "GE07mbh_06_u:036.004c": "tāsāṃ brahma mahad yonir ahaṃ bījapradaḥ pitā",
    "GE07mbh_06_u:036.005a": "sattvaṃ rajas tama iti guṇāḥ prakṛtisaṃbhavāḥ",
    "GE07mbh_06_u:036.005c": "nibadhnanti mahābāho dehe dehinam avyayam",
    "GE07mbh_06_u:036.006a": "tatra sattvaṃ nirmalatvāt prakāśakam anāmayam",
    "GE07mbh_06_u:036.006c": "sukhasaṅgena badhnāti jñānasaṅgena cānagha",
    "GE07mbh_06_u:036.007a": "rajo rāgātmakaṃ viddhi tṛṣṇāsaṅgasamudbhavam",
    "GE07mbh_06_u:036.007c": "tan nibadhnāti kaunteya karmasaṅgena dehinam",
    "GE07mbh_06_u:036.008a": "tamas tv ajñānajaṃ viddhi mohanaṃ sarvadehinām",
    "GE07mbh_06_u:036.008c": "pramādālasyanidrābhis tan nibadhnāti bhārata",
    "GE07mbh_06_u:036.009a": "sattvaṃ sukhe sañjayati rajaḥ karmaṇi bhārata",
    "GE07mbh_06_u:036.009c": "jñānam āvṛtya tu tamaḥ pramāde sañjayaty uta",
    "GE07mbh_06_u:036.010a": "rajas tamaś cābhibhūya sattvaṃ bhavati bhārata",
    "GE07mbh_06_u:036.010c": "rajaḥ sattvaṃ tamaś caiva tamaḥ sattvaṃ rajas tathā",
    "GE07mbh_06_u:036.011a": "sarvadvāreṣu dehe 'smin prakāśa upajāyate",
    "GE07mbh_06_u:036.011c": "jñānaṃ yadā tadā vidyād vivṛddhaṃ sattvam ity uta",
    "GE07mbh_06_u:036.012a": "lobhaḥ pravṛttir ārambhaḥ karmaṇām aśamaḥ spṛhā",
    "GE07mbh_06_u:036.012c": "rajasy etāni jāyante vivṛddhe bharatarṣabha",
    "GE07mbh_06_u:036.013a": "aprakāśo 'pravṛttiś ca pramādo moha eva ca",
    "GE07mbh_06_u:036.013c": "tamasy etāni jāyante vivṛddhe kurunandana",
    "GE07mbh_06_u:036.014a": "yadā sattve pravṛddhe tu pralayaṃ yāti dehabhṛt",
    "GE07mbh_06_u:036.014c": "tadottamavidāṃ lokān amalān pratipadyate",
    "GE07mbh_06_u:036.015a": "rajasi pralayaṃ gatvā karmasaṅgiṣu jāyate",
    "GE07mbh_06_u:036.015c": "tathā pralīnas tamasi mūḍhayoniṣu jāyate",
    "GE07mbh_06_u:036.016a": "karmaṇaḥ sukṛtasyāhuḥ sāttvikaṃ nirmalaṃ phalam",
    "GE07mbh_06_u:036.016c": "rajasas tu phalaṃ duḥkham ajñānaṃ tamasaḥ phalam",
    "GE07mbh_06_u:036.017a": "sattvāt saṃjāyate jñānaṃ rajaso lobha eva ca",
    "GE07mbh_06_u:036.017c": "pramādamohau tamaso bhavato 'jñānam eva ca",
    "GE07mbh_06_u:036.018a": "ūrdhvaṃ gacchanti sattvasthā madhye tiṣṭhanti rājasāḥ",
    "GE07mbh_06_u:036.018c": "jaghanyaguṇavṛttasthā adho gacchanti tāmasāḥ",
    "GE07mbh_06_u:036.019a": "nānyaṃ guṇebhyaḥ kartāraṃ yadā draṣṭānupaśyati",
    "GE07mbh_06_u:036.019c": "guṇebhyaś ca paraṃ vetti madbhāvaṃ so 'dhigacchati",
    "GE07mbh_06_u:036.020a": "guṇān etān atītya trīn dehī dehasamudbhavān",
    "GE07mbh_06_u:036.020c": "janmamṛtyujarāduḥkhair vimukto 'mṛtam aśnute",
    "GE07mbh_06_u:036.021": "arjuna uvāca",
    "GE07mbh_06_u:036.021a": "kair liṅgais trīn guṇān etān atīto bhavati prabho",
    "GE07mbh_06_u:036.021c": "kimācāraḥ kathaṃ caitāṃs trīn guṇān ativartate",
    "GE07mbh_06_u:036.022": "śrībhagavān uvāca",
    "GE07mbh_06_u:036.022a": "prakāśaṃ ca pravṛttiṃ ca moham eva ca pāṇḍava",
    "GE07mbh_06_u:036.022c": "na dveṣṭi saṃpravṛttāni na nivṛttāni kāṅkṣati",
    "GE07mbh_06_u:036.023a": "udāsīnavad āsīno guṇair yo na vicālyate",
    "GE07mbh_06_u:036.023c": "guṇā vartanta ity eva yo 'vatiṣṭhati neṅgate",
    "GE07mbh_06_u:036.024a": "samaduḥkhasukhaḥ svasthaḥ samaloṣṭāśmakāñcanaḥ",
    "GE07mbh_06_u:036.024c": "tulyapriyāpriyo dhīras tulyanindātmasaṃstutiḥ",
    "GE07mbh_06_u:036.025a": "mānāvamānayos tulyas tulyo mitrāripakṣayoḥ",
    "GE07mbh_06_u:036.025c": "sarvārambhaparityāgī guṇātītaḥ sa ucyate",
    "GE07mbh_06_u:036.026a": "māṃ ca yo 'vyabhicāreṇa bhaktiyogena sevate",
    "GE07mbh_06_u:036.026c": "sa guṇān samatītyaitān brahmabhūyāya kalpate",
    "GE07mbh_06_u:036.027a": "brahmaṇo hi pratiṣṭhāham amṛtasyāvyayasya ca",
    "GE07mbh_06_u:036.027c": "śāśvatasya ca dharmasya sukhasyaikāntikasya ca",
    "GE07mbh_06_u:037.001": "śrībhagavān uvāca",
    "GE07mbh_06_u:037.001a": "ūrdhvamūlam adhaḥśākham aśvatthaṃ prāhur avyayam",
    "GE07mbh_06_u:037.001c": "chandāṃsi yasya parṇāni yas taṃ veda sa vedavit",
    "GE07mbh_06_u:037.002a": "adhaś cordhvaṃ prasṛtās tasya śākhā; guṇapravṛddhā viṣayapravālāḥ",
    "GE07mbh_06_u:037.002c": "adhaś ca mūlāny anusaṃtatāni; karmānubandhīni manuṣyaloke",
    "GE07mbh_06_u:037.003a": "na rūpam asyeha tathopalabhyate; nānto na cādir na ca saṃpratiṣṭhā",
    "GE07mbh_06_u:037.003c": "aśvattham enaṃ suvirūḍhamūlam; asaṅgaśastreṇa dṛḍhena chittvā",
    "GE07mbh_06_u:037.004a": "tataḥ padaṃ tatparimārgitavyaṃ; yasmin gatā na nivartanti bhūyaḥ",
    "GE07mbh_06_u:037.004c": "tam eva cādyaṃ puruṣaṃ prapadye; yataḥ pravṛttiḥ prasṛtā purāṇī",
    "GE07mbh_06_u:037.005a": "nirmānamohā jitasaṅgadoṣā; adhyātmanityā vinivṛttakāmāḥ",
    "GE07mbh_06_u:037.005c": "dvaṃdvair vimuktāḥ sukhaduḥkhasaṃjñair; gacchanty amūḍhāḥ padam avyayaṃ tat",
    "GE07mbh_06_u:037.006a": "na tad bhāsayate sūryo na śaśāṅko na pāvakaḥ",
    "GE07mbh_06_u:037.006c": "yad gatvā na nivartante tad dhāma paramaṃ mama",
    "GE07mbh_06_u:037.007a": "mamaivāṃśo jīvaloke jīvabhūtaḥ sanātanaḥ",
    "GE07mbh_06_u:037.007c": "manaḥṣaṣṭhānīndriyāṇi prakṛtisthāni karṣati",
    "GE07mbh_06_u:037.008a": "śarīraṃ yad avāpnoti yac cāpy utkrāmatīśvaraḥ",
    "GE07mbh_06_u:037.008c": "gṛhītvaitāni saṃyāti vāyur gandhān ivāśayāt",
    "GE07mbh_06_u:037.009a": "śrotraṃ cakṣuḥ sparśanaṃ ca rasanaṃ ghrāṇam eva ca",
    "GE07mbh_06_u:037.009c": "adhiṣṭhāya manaś cāyaṃ viṣayān upasevate",
    "GE07mbh_06_u:037.010a": "utkrāmantaṃ sthitaṃ vāpi bhuñjānaṃ vā guṇānvitam",
    "GE07mbh_06_u:037.010c": "vimūḍhā nānupaśyanti paśyanti jñānacakṣuṣaḥ",
    "GE07mbh_06_u:037.011a": "yatanto yoginaś cainaṃ paśyanty ātmany avasthitam",
    "GE07mbh_06_u:037.011c": "yatanto 'py akṛtātmāno nainaṃ paśyanty acetasaḥ",
    "GE07mbh_06_u:037.012a": "yad ādityagataṃ tejo jagad bhāsayate 'khilam",
    "GE07mbh_06_u:037.012c": "yac candramasi yac cāgnau tat tejo viddhi māmakam",
    "GE07mbh_06_u:037.013a": "gām āviśya ca bhūtāni dhārayāmy aham ojasā",
    "GE07mbh_06_u:037.013c": "puṣṇāmi cauṣadhīḥ sarvāḥ somo bhūtvā rasātmakaḥ",
    "GE07mbh_06_u:037.014a": "ahaṃ vaiśvānaro bhūtvā prāṇināṃ deham āśritaḥ",
    "GE07mbh_06_u:037.014c": "prāṇāpānasamāyuktaḥ pacāmy annaṃ caturvidham",
    "GE07mbh_06_u:037.015a": "sarvasya cāhaṃ hṛdi saṃniviṣṭo; mattaḥ smṛtir jñānam apohanaṃ ca",
    "GE07mbh_06_u:037.015c": "vedaiś ca sarvair aham eva vedyo; vedāntakṛd vedavid eva cāham",
    "GE07mbh_06_u:037.016a": "dvāv imau puruṣau loke kṣaraś cākṣara eva ca",
    "GE07mbh_06_u:037.016c": "kṣaraḥ sarvāṇi bhūtāni kūṭastho 'kṣara ucyate",
    "GE07mbh_06_u:037.017a": "uttamaḥ puruṣas tv anyaḥ paramātmety udāhṛtaḥ",
    "GE07mbh_06_u:037.017c": "yo lokatrayam āviśya bibharty avyaya īśvaraḥ",
    "GE07mbh_06_u:037.018a": "yasmāt kṣaram atīto 'ham akṣarād api cottamaḥ",
    "GE07mbh_06_u:037.018c": "ato 'smi loke vede ca prathitaḥ puruṣottamaḥ",
    "GE07mbh_06_u:037.019a": "yo mām evam asaṃmūḍho jānāti puruṣottamam",
    "GE07mbh_06_u:037.019c": "sa sarvavid bhajati māṃ sarvabhāvena bhārata",
    "GE07mbh_06_u:037.020a": "iti guhyatamaṃ śāstram idam uktaṃ mayānagha",
    "GE07mbh_06_u:037.020c": "etad buddhvā buddhimān syāt kṛtakṛtyaś ca bhārata",
    "GE07mbh_06_u:038.001": "śrībhagavān uvāca",
    "GE07mbh_06_u:038.001a": "abhayaṃ sattvasaṃśuddhir jñānayogavyavasthitiḥ",
    "GE07mbh_06_u:038.001c": "dānaṃ damaś ca yajñaś ca svādhyāyas tapa ārjavam",
    "GE07mbh_06_u:038.002a": "ahiṃsā satyam akrodhas tyāgaḥ śāntir apaiśunam",
    "GE07mbh_06_u:038.002c": "dayā bhūteṣv aloluptvaṃ mārdavaṃ hrīr acāpalam",
    "GE07mbh_06_u:038.003a": "tejaḥ kṣamā dhṛtiḥ śaucam adroho nātimānitā",
    "GE07mbh_06_u:038.003c": "bhavanti saṃpadaṃ daivīm abhijātasya bhārata",
    "GE07mbh_06_u:038.004a": "dambho darpo 'timānaś ca krodhaḥ pāruṣyam eva ca",
    "GE07mbh_06_u:038.004c": "ajñānaṃ cābhijātasya pārtha saṃpadam āsurīm",
    "GE07mbh_06_u:038.005a": "daivī saṃpad vimokṣāya nibandhāyāsurī matā",
    "GE07mbh_06_u:038.005c": "mā śucaḥ saṃpadaṃ daivīm abhijāto 'si pāṇḍava",
    "GE07mbh_06_u:038.006a": "dvau bhūtasargau loke 'smin daiva āsura eva ca",
    "GE07mbh_06_u:038.006c": "daivo vistaraśaḥ prokta āsuraṃ pārtha me śṛṇu",
    "GE07mbh_06_u:038.007a": "pravṛttiṃ ca nivṛttiṃ ca janā na vidur āsurāḥ",
    "GE07mbh_06_u:038.007c": "na śaucaṃ nāpi cācāro na satyaṃ teṣu vidyate",
    "GE07mbh_06_u:038.008a": "asatyam apratiṣṭhaṃ te jagad āhur anīśvaram",
    "GE07mbh_06_u:038.008c": "aparasparasaṃbhūtaṃ kim anyat kāmahaitukam",
    "GE07mbh_06_u:038.009a": "etāṃ dṛṣṭim avaṣṭabhya naṣṭātmāno 'lpabuddhayaḥ",
    "GE07mbh_06_u:038.009c": "prabhavanty ugrakarmāṇaḥ kṣayāya jagato 'hitāḥ",
    "GE07mbh_06_u:038.010a": "kāmam āśritya duṣpūraṃ dambhamānamadānvitāḥ",
    "GE07mbh_06_u:038.010c": "mohād gṛhītvāsadgrāhān pravartante 'śucivratāḥ",
    "GE07mbh_06_u:038.011a": "cintām aparimeyāṃ ca pralayāntām upāśritāḥ",
    "GE07mbh_06_u:038.011c": "kāmopabhogaparamā etāvad iti niścitāḥ",
    "GE07mbh_06_u:038.012a": "āśāpāśaśatair baddhāḥ kāmakrodhaparāyaṇāḥ",
    "GE07mbh_06_u:038.012c": "īhante kāmabhogārtham anyāyenārthasaṃcayān",
    "GE07mbh_06_u:038.013a": "idam adya mayā labdham idaṃ prāpsye manoratham",
    "GE07mbh_06_u:038.013c": "idam astīdam api me bhaviṣyati punar dhanam",
    "GE07mbh_06_u:038.014a": "asau mayā hataḥ śatrur haniṣye cāparān api",
    "GE07mbh_06_u:038.014c": "īśvaro 'ham ahaṃ bhogī siddho 'haṃ balavān sukhī",
    "GE07mbh_06_u:038.015a": "āḍhyo 'bhijanavān asmi ko 'nyo 'sti sadṛśo mayā",
    "GE07mbh_06_u:038.015c": "yakṣye dāsyāmi modiṣya ity ajñānavimohitāḥ",
    "GE07mbh_06_u:038.016a": "anekacittavibhrāntā mohajālasamāvṛtāḥ",
    "GE07mbh_06_u:038.016c": "prasaktāḥ kāmabhogeṣu patanti narake 'śucau",
    "GE07mbh_06_u:038.017a": "ātmasaṃbhāvitāḥ stabdhā dhanamānamadānvitāḥ",
    "GE07mbh_06_u:038.017c": "yajante nāmayajñais te dambhenāvidhipūrvakam",
    "GE07mbh_06_u:038.018a": "ahaṃkāraṃ balaṃ darpaṃ kāmaṃ krodhaṃ ca saṃśritāḥ",
    "GE07mbh_06_u:038.018c": "mām ātmaparadeheṣu pradviṣanto 'bhyasūyakāḥ",
    "GE07mbh_06_u:038.019a": "tān ahaṃ dviṣataḥ krūrān saṃsāreṣu narādhamān",
    "GE07mbh_06_u:038.019c": "kṣipāmy ajasram aśubhān āsurīṣv eva yoniṣu",
    "GE07mbh_06_u:038.020a": "āsurīṃ yonim āpannā mūḍhā janmani janmani",
    "GE07mbh_06_u:038.020c": "mām aprāpyaiva kaunteya tato yānty adhamāṃ gatim",
    "GE07mbh_06_u:038.021a": "trividhaṃ narakasyedaṃ dvāraṃ nāśanam ātmanaḥ",
    "GE07mbh_06_u:038.021c": "kāmaḥ krodhas tathā lobhas tasmād etat trayaṃ tyajet",
    "GE07mbh_06_u:038.022a": "etair vimuktaḥ kaunteya tamodvārais tribhir naraḥ",
    "GE07mbh_06_u:038.022c": "ācaraty ātmanaḥ śreyas tato yāti parāṃ gatim",
    "GE07mbh_06_u:038.023a": "yaḥ śāstravidhim utsṛjya vartate kāmakārataḥ",
    "GE07mbh_06_u:038.023c": "na sa siddhim avāpnoti na sukhaṃ na parāṃ gatim",
    "GE07mbh_06_u:038.024a": "tasmāc chāstraṃ pramāṇaṃ te kāryākāryavyavasthitau",
    "GE07mbh_06_u:038.024c": "jñātvā śāstravidhānoktaṃ karma kartum ihārhasi",
    "GE07mbh_06_u:039.001": "arjuna uvāca",
    "GE07mbh_06_u:039.001a": "ye śāstravidhim utsṛjya yajante śraddhayānvitāḥ",
    "GE07mbh_06_u:039.001c": "teṣāṃ niṣṭhā tu kā kṛṣṇa sattvam āho rajas tamaḥ",
    "GE07mbh_06_u:039.002": "śrībhagavān uvāca",
    "GE07mbh_06_u:039.002a": "trividhā bhavati śraddhā dehināṃ sā svabhāvajā",
    "GE07mbh_06_u:039.002c": "sāttvikī rājasī caiva tāmasī ceti tāṃ śṛṇu",
    "GE07mbh_06_u:039.003a": "sattvānurūpā sarvasya śraddhā bhavati bhārata",
    "GE07mbh_06_u:039.003c": "śraddhāmayo 'yaṃ puruṣo yo yacchraddhaḥ sa eva saḥ",
    "GE07mbh_06_u:039.004a": "yajante sāttvikā devān yakṣarakṣāṃsi rājasāḥ",
    "GE07mbh_06_u:039.004c": "pretān bhūtagaṇāṃś cānye yajante tāmasā janāḥ",
    "GE07mbh_06_u:039.005a": "aśāstravihitaṃ ghoraṃ tapyante ye tapo janāḥ",
    "GE07mbh_06_u:039.005c": "dambhāhaṃkārasaṃyuktāḥ kāmarāgabalānvitāḥ",
    "GE07mbh_06_u:039.006a": "karśayantaḥ śarīrasthaṃ bhūtagrāmam acetasaḥ",
    "GE07mbh_06_u:039.006c": "māṃ caivāntaḥśarīrasthaṃ tān viddhy āsuraniścayān",
    "GE07mbh_06_u:039.007a": "āhāras tv api sarvasya trividho bhavati priyaḥ",
    "GE07mbh_06_u:039.007c": "yajñas tapas tathā dānaṃ teṣāṃ bhedam imaṃ śṛṇu āyuḥsattvabalārogyasukhaprītivivardhanāḥ",
    "GE07mbh_06_u:039.008c": "rasyāḥ snigdhāḥ sthirā hṛdyā āhārāḥ sāttvikapriyāḥ kaṭvamlalavaṇātyuṣṇatīkṣṇarūkṣavidāhinaḥ",
    "GE07mbh_06_u:039.009c": "āhārā rājasasyeṣṭā duḥkhaśokāmayapradāḥ",
    "GE07mbh_06_u:039.010a": "yātayāmaṃ gatarasaṃ pūti paryuṣitaṃ ca yat",
    "GE07mbh_06_u:039.010c": "ucchiṣṭam api cāmedhyaṃ bhojanaṃ tāmasapriyam",
    "GE07mbh_06_u:039.011a": "aphalākāṅkṣibhir yajño vidhidṛṣṭo ya ijyate",
    "GE07mbh_06_u:039.011c": "yaṣṭavyam eveti manaḥ samādhāya sa sāttvikaḥ",
    "GE07mbh_06_u:039.012a": "abhisaṃdhāya tu phalaṃ dambhārtham api caiva yat",
    "GE07mbh_06_u:039.012c": "ijyate bharataśreṣṭha taṃ yajñaṃ viddhi rājasam",
    "GE07mbh_06_u:039.013a": "vidhihīnam asṛṣṭānnaṃ mantrahīnam adakṣiṇam",
    "GE07mbh_06_u:039.013c": "śraddhāvirahitaṃ yajñaṃ tāmasaṃ paricakṣate",
    "GE07mbh_06_u:039.014a": "devadvijaguruprājñapūjanaṃ śaucam ārjavam",
    "GE07mbh_06_u:039.014c": "brahmacaryam ahiṃsā ca śārīraṃ tapa ucyate",
    "GE07mbh_06_u:039.015a": "anudvegakaraṃ vākyaṃ satyaṃ priyahitaṃ ca yat",
    "GE07mbh_06_u:039.015c": "svādhyāyābhyasanaṃ caiva vāṅmayaṃ tapa ucyate",
    "GE07mbh_06_u:039.016a": "manaḥprasādaḥ saumyatvaṃ maunam ātmavinigrahaḥ",
    "GE07mbh_06_u:039.016c": "bhāvasaṃśuddhir ity etat tapo mānasam ucyate",
    "GE07mbh_06_u:039.017a": "śraddhayā parayā taptaṃ tapas tat trividhaṃ naraiḥ",
    "GE07mbh_06_u:039.017c": "aphalākāṅkṣibhir yuktaiḥ sāttvikaṃ paricakṣate",
    "GE07mbh_06_u:039.018a": "satkāramānapūjārthaṃ tapo dambhena caiva yat",
    "GE07mbh_06_u:039.018c": "kriyate tad iha proktaṃ rājasaṃ calam adhruvam",
    "GE07mbh_06_u:039.019a": "mūḍhagrāheṇātmano yat pīḍayā kriyate tapaḥ",
    "GE07mbh_06_u:039.019c": "parasyotsādanārthaṃ vā tat tāmasam udāhṛtam",
    "GE07mbh_06_u:039.020a": "dātavyam iti yad dānaṃ dīyate 'nupakāriṇe",
    "GE07mbh_06_u:039.020c": "deśe kāle ca pātre ca tad dānaṃ sāttvikaṃ smṛtam",
    "GE07mbh_06_u:039.021a": "yat tu pratyupakārārthaṃ phalam uddiśya vā punaḥ",
    "GE07mbh_06_u:039.021c": "dīyate ca parikliṣṭaṃ tad dānaṃ rājasaṃ smṛtam",
    "GE07mbh_06_u:039.022a": "adeśakāle yad dānam apātrebhyaś ca dīyate",
    "GE07mbh_06_u:039.022c": "asatkṛtam avajñātaṃ tat tāmasam udāhṛtam",
    "GE07mbh_06_u:039.023a": "oṃ tat sad iti nirdeśo brahmaṇas trividhaḥ smṛtaḥ",
    "GE07mbh_06_u:039.023c": "brāhmaṇās tena vedāś ca yajñāś ca vihitāḥ purā",
    "GE07mbh_06_u:039.024a": "tasmād om ity udāhṛtya yajñadānatapaḥkriyāḥ",
    "GE07mbh_06_u:039.024c": "pravartante vidhānoktāḥ satataṃ brahmavādinām",
    "GE07mbh_06_u:039.025a": "tad ity anabhisaṃdhāya phalaṃ yajñatapaḥkriyāḥ",
    "GE07mbh_06_u:039.025c": "dānakriyāś ca vividhāḥ kriyante mokṣakāṅkṣibhiḥ",
    "GE07mbh_06_u:039.026a": "sadbhāve sādhubhāve ca sad ity etat prayujyate",
    "GE07mbh_06_u:039.026c": "praśaste karmaṇi tathā sacchabdaḥ pārtha yujyate",
    "GE07mbh_06_u:039.027a": "yajñe tapasi dāne ca sthitiḥ sad iti cocyate",
    "GE07mbh_06_u:039.027c": "karma caiva tadarthīyaṃ sad ity evābhidhīyate",
    "GE07mbh_06_u:039.028a": "aśraddhayā hutaṃ dattaṃ tapas taptaṃ kṛtaṃ ca yat",
    "GE07mbh_06_u:039.028c": "asad ity ucyate pārtha na ca tat pretya no iha",
    "GE07mbh_06_u:040.001": "arjuna uvāca",
    "GE07mbh_06_u:040.001a": "saṃnyāsasya mahābāho tattvam icchāmi veditum",
    "GE07mbh_06_u:040.001c": "tyāgasya ca hṛṣīkeśa pṛthak keśiniṣūdana",
    "GE07mbh_06_u:040.002": "śrībhagavān uvāca",
    "GE07mbh_06_u:040.002a": "kāmyānāṃ karmaṇāṃ nyāsaṃ saṃnyāsaṃ kavayo viduḥ",
    "GE07mbh_06_u:040.002c": "sarvakarmaphalatyāgaṃ prāhus tyāgaṃ vicakṣaṇāḥ",
    "GE07mbh_06_u:040.003a": "tyājyaṃ doṣavad ity eke karma prāhur manīṣiṇaḥ",
    "GE07mbh_06_u:040.003c": "yajñadānatapaḥkarma na tyājyam iti cāpare",
    "GE07mbh_06_u:040.004a": "niścayaṃ śṛṇu me tatra tyāge bharatasattama",
    "GE07mbh_06_u:040.004c": "tyāgo hi puruṣavyāghra trividhaḥ saṃprakīrtitaḥ",
    "GE07mbh_06_u:040.005a": "yajñadānatapaḥkarma na tyājyaṃ kāryam eva tat",
    "GE07mbh_06_u:040.005c": "yajño dānaṃ tapaś caiva pāvanāni manīṣiṇām",
    "GE07mbh_06_u:040.006a": "etāny api tu karmāṇi saṅgaṃ tyaktvā phalāni ca",
    "GE07mbh_06_u:040.006c": "kartavyānīti me pārtha niścitaṃ matam uttamam",
    "GE07mbh_06_u:040.007a": "niyatasya tu saṃnyāsaḥ karmaṇo nopapadyate",
    "GE07mbh_06_u:040.007c": "mohāt tasya parityāgas tāmasaḥ parikīrtitaḥ",
    "GE07mbh_06_u:040.008a": "duḥkham ity eva yat karma kāyakleśabhayāt tyajet",
    "GE07mbh_06_u:040.008c": "sa kṛtvā rājasaṃ tyāgaṃ naiva tyāgaphalaṃ labhet",
    "GE07mbh_06_u:040.009a": "kāryam ity eva yat karma niyataṃ kriyate 'rjuna",
    "GE07mbh_06_u:040.009c": "saṅgaṃ tyaktvā phalaṃ caiva sa tyāgaḥ sāttviko mataḥ",
    "GE07mbh_06_u:040.010a": "na dveṣṭy akuśalaṃ karma kuśale nānuṣajjate",
    "GE07mbh_06_u:040.010c": "tyāgī sattvasamāviṣṭo medhāvī chinnasaṃśayaḥ",
    "GE07mbh_06_u:040.011a": "na hi dehabhṛtā śakyaṃ tyaktuṃ karmāṇy aśeṣataḥ",
    "GE07mbh_06_u:040.011c": "yas tu karmaphalatyāgī sa tyāgīty abhidhīyate",
    "GE07mbh_06_u:040.012a": "aniṣṭam iṣṭaṃ miśraṃ ca trividhaṃ karmaṇaḥ phalam",
    "GE07mbh_06_u:040.012c": "bhavaty atyāgināṃ pretya na tu saṃnyāsināṃ kva cit",
    "GE07mbh_06_u:040.013a": "pañcaitāni mahābāho kāraṇāni nibodha me",
    "GE07mbh_06_u:040.013c": "sāṃkhye kṛtānte proktāni siddhaye sarvakarmaṇām",
    "GE07mbh_06_u:040.014a": "adhiṣṭhānaṃ tathā kartā karaṇaṃ ca pṛthagvidham",
    "GE07mbh_06_u:040.014c": "vividhāś ca pṛthakceṣṭā daivaṃ caivātra pañcamam",
    "GE07mbh_06_u:040.015a": "śarīravāṅmanobhir yat karma prārabhate naraḥ",
    "GE07mbh_06_u:040.015c": "nyāyyaṃ vā viparītaṃ vā pañcaite tasya hetavaḥ",
    "GE07mbh_06_u:040.016a": "tatraivaṃ sati kartāram ātmānaṃ kevalaṃ tu yaḥ",
    "GE07mbh_06_u:040.016c": "paśyaty akṛtabuddhitvān na sa paśyati durmatiḥ",
    "GE07mbh_06_u:040.017a": "yasya nāhaṃkṛto bhāvo buddhir yasya na lipyate",
    "GE07mbh_06_u:040.017c": "hatvāpi sa imāṃl lokān na hanti na nibadhyate",
    "GE07mbh_06_u:040.018a": "jñānaṃ jñeyaṃ parijñātā trividhā karmacodanā",
    "GE07mbh_06_u:040.018c": "karaṇaṃ karma karteti trividhaḥ karmasaṃgrahaḥ",
    "GE07mbh_06_u:040.019a": "jñānaṃ karma ca kartā ca tridhaiva guṇabhedataḥ",
    "GE07mbh_06_u:040.019c": "procyate guṇasaṃkhyāne yathāvac chṛṇu tāny api",
    "GE07mbh_06_u:040.020a": "sarvabhūteṣu yenaikaṃ bhāvam avyayam īkṣate",
    "GE07mbh_06_u:040.020c": "avibhaktaṃ vibhakteṣu taj jñānaṃ viddhi sāttvikam",
    "GE07mbh_06_u:040.021a": "pṛthaktvena tu yaj jñānaṃ nānābhāvān pṛthagvidhān",
    "GE07mbh_06_u:040.021c": "vetti sarveṣu bhūteṣu taj jñānaṃ viddhi rājasam",
    "GE07mbh_06_u:040.022a": "yat tu kṛtsnavad ekasmin kārye saktam ahaitukam",
    "GE07mbh_06_u:040.022c": "atattvārthavad alpaṃ ca tat tāmasam udāhṛtam",
    "GE07mbh_06_u:040.023a": "niyataṃ saṅgarahitam arāgadveṣataḥ kṛtam",
    "GE07mbh_06_u:040.023c": "aphalaprepsunā karma yat tat sāttvikam ucyate",
    "GE07mbh_06_u:040.024a": "yat tu kāmepsunā karma sāhaṃkāreṇa vā punaḥ",
    "GE07mbh_06_u:040.024c": "kriyate bahulāyāsaṃ tad rājasam udāhṛtam",
    "GE07mbh_06_u:040.025a": "anubandhaṃ kṣayaṃ hiṃsām anapekṣya ca pauruṣam",
    "GE07mbh_06_u:040.025c": "mohād ārabhyate karma yat tat tāmasam ucyate",
    "GE07mbh_06_u:040.026a": "muktasaṅgo 'nahaṃvādī dhṛtyutsāhasamanvitaḥ",
    "GE07mbh_06_u:040.026c": "siddhyasiddhyor nirvikāraḥ kartā sāttvika ucyate",
    "GE07mbh_06_u:040.027a": "rāgī karmaphalaprepsur lubdho hiṃsātmako 'śuciḥ",
    "GE07mbh_06_u:040.027c": "harṣaśokānvitaḥ kartā rājasaḥ parikīrtitaḥ",
    "GE07mbh_06_u:040.028a": "ayuktaḥ prākṛtaḥ stabdhaḥ śaṭho naikṛtiko 'lasaḥ",
    "GE07mbh_06_u:040.028c": "viṣādī dīrghasūtrī ca kartā tāmasa ucyate",
    "GE07mbh_06_u:040.029a": "buddher bhedaṃ dhṛteś caiva guṇatas trividhaṃ śṛṇu",
    "GE07mbh_06_u:040.029c": "procyamānam aśeṣeṇa pṛthaktvena dhanaṃjaya",
    "GE07mbh_06_u:040.030a": "pravṛttiṃ ca nivṛttiṃ ca kāryākārye bhayābhaye",
    "GE07mbh_06_u:040.030c": "bandhaṃ mokṣaṃ ca yā vetti buddhiḥ sā pārtha sāttvikī",
    "GE07mbh_06_u:040.031a": "yayā dharmam adharmaṃ ca kāryaṃ cākāryam eva ca",
    "GE07mbh_06_u:040.031c": "ayathāvat prajānāti buddhiḥ sā pārtha rājasī",
    "GE07mbh_06_u:040.032a": "adharmaṃ dharmam iti yā manyate tamasāvṛtā",
    "GE07mbh_06_u:040.032c": "sarvārthān viparītāṃś ca buddhiḥ sā pārtha tāmasī",
    "GE07mbh_06_u:040.033a": "dhṛtyā yayā dhārayate manaḥprāṇendriyakriyāḥ",
    "GE07mbh_06_u:040.033c": "yogenāvyabhicāriṇyā dhṛtiḥ sā pārtha sāttvikī",
    "GE07mbh_06_u:040.034a": "yayā tu dharmakāmārthān dhṛtyā dhārayate 'rjuna",
    "GE07mbh_06_u:040.034c": "prasaṅgena phalākāṅkṣī dhṛtiḥ sā pārtha rājasī",
    "GE07mbh_06_u:040.035a": "yayā svapnaṃ bhayaṃ śokaṃ viṣādaṃ madam eva ca",
    "GE07mbh_06_u:040.035c": "na vimuñcati durmedhā dhṛtiḥ sā pārtha tāmasī",
    "GE07mbh_06_u:040.036a": "sukhaṃ tv idānīṃ trividhaṃ śṛṇu me bharatarṣabha",
    "GE07mbh_06_u:040.036c": "abhyāsād ramate yatra duḥkhāntaṃ ca nigacchati",
    "GE07mbh_06_u:040.037a": "yat tadagre viṣam iva pariṇāme 'mṛtopamam",
    "GE07mbh_06_u:040.037c": "tat sukhaṃ sāttvikaṃ proktam ātmabuddhiprasādajam",
    "GE07mbh_06_u:040.038a": "viṣayendriyasaṃyogād yat tadagre 'mṛtopamam",
    "GE07mbh_06_u:040.038c": "pariṇāme viṣam iva tat sukhaṃ rājasaṃ smṛtam",
    "GE07mbh_06_u:040.039a": "yad agre cānubandhe ca sukhaṃ mohanam ātmanaḥ",
    "GE07mbh_06_u:040.039c": "nidrālasyapramādotthaṃ tat tāmasam udāhṛtam",
    "GE07mbh_06_u:040.040a": "na tad asti pṛthivyāṃ vā divi deveṣu vā punaḥ",
    "GE07mbh_06_u:040.040c": "sattvaṃ prakṛtijair muktaṃ yad ebhiḥ syāt tribhir guṇaiḥ",
    "GE07mbh_06_u:040.041a": "brāhmaṇakṣatriyaviśāṃ śūdrāṇāṃ ca paraṃtapa",
    "GE07mbh_06_u:040.041c": "karmāṇi pravibhaktāni svabhāvaprabhavair guṇaiḥ",
    "GE07mbh_06_u:040.042a": "śamo damas tapaḥ śaucaṃ kṣāntir ārjavam eva ca",
    "GE07mbh_06_u:040.042c": "jñānaṃ vijñānam āstikyaṃ brahmakarma svabhāvajam",
    "GE07mbh_06_u:040.043a": "śauryaṃ tejo dhṛtir dākṣyaṃ yuddhe cāpy apalāyanam",
    "GE07mbh_06_u:040.043c": "dānam īśvarabhāvaś ca kṣatrakarma svabhāvajam",
    "GE07mbh_06_u:040.044a": "kṛṣigorakṣyavāṇijyaṃ vaiśyakarma svabhāvajam",
    "GE07mbh_06_u:040.044c": "paricaryātmakaṃ karma śūdrasyāpi svabhāvajam",
    "GE07mbh_06_u:040.045a": "sve sve karmaṇy abhirataḥ saṃsiddhiṃ labhate naraḥ",
    "GE07mbh_06_u:040.045c": "svakarmanirataḥ siddhiṃ yathā vindati tac chṛṇu",
    "GE07mbh_06_u:040.046a": "yataḥ pravṛttir bhūtānāṃ yena sarvam idaṃ tatam",
    "GE07mbh_06_u:040.046c": "svakarmaṇā tam abhyarcya siddhiṃ vindati mānavaḥ",
    "GE07mbh_06_u:040.047a": "śreyān svadharmo viguṇaḥ paradharmāt svanuṣṭhitāt",
    "GE07mbh_06_u:040.047b-0110_01": "svadharme nidhanaṃ śreyaḥ paradharmodayād api",
    "GE07mbh_06_u:040.047c": "svabhāvaniyataṃ karma kurvan nāpnoti kilbiṣam",
    "GE07mbh_06_u:040.048a": "sahajaṃ karma kaunteya sadoṣam api na tyajet",
    "GE07mbh_06_u:040.048c": "sarvārambhā hi doṣeṇa dhūmenāgnir ivāvṛtāḥ",
    "GE07mbh_06_u:040.049a": "asaktabuddhiḥ sarvatra jitātmā vigataspṛhaḥ",
    "GE07mbh_06_u:040.049c": "naiṣkarmyasiddhiṃ paramāṃ saṃnyāsenādhigacchati",
    "GE07mbh_06_u:040.050a": "siddhiṃ prāpto yathā brahma tathāpnoti nibodha me",
    "GE07mbh_06_u:040.050c": "samāsenaiva kaunteya niṣṭhā jñānasya yā parā",
    "GE07mbh_06_u:040.051a": "buddhyā viśuddhayā yukto dhṛtyātmānaṃ niyamya ca",
    "GE07mbh_06_u:040.051c": "śabdādīn viṣayāṃs tyaktvā rāgadveṣau vyudasya ca",
    "GE07mbh_06_u:040.052a": "viviktasevī laghvāśī yatavākkāyamānasaḥ",
    "GE07mbh_06_u:040.052c": "dhyānayogaparo nityaṃ vairāgyaṃ samupāśritaḥ",
    "GE07mbh_06_u:040.053a": "ahaṃkāraṃ balaṃ darpaṃ kāmaṃ krodhaṃ parigraham",
    "GE07mbh_06_u:040.053c": "vimucya nirmamaḥ śānto brahmabhūyāya kalpate",
    "GE07mbh_06_u:040.054a": "brahmabhūtaḥ prasannātmā na śocati na kāṅkṣati",
    "GE07mbh_06_u:040.054c": "samaḥ sarveṣu bhūteṣu madbhaktiṃ labhate parām",
    "GE07mbh_06_u:040.055a": "bhaktyā mām abhijānāti yāvān yaś cāsmi tattvataḥ",
    "GE07mbh_06_u:040.055c": "tato māṃ tattvato jñātvā viśate tadanantaram",
    "GE07mbh_06_u:040.056a": "sarvakarmāṇy api sadā kurvāṇo madvyapāśrayaḥ",
    "GE07mbh_06_u:040.056c": "matprasādād avāpnoti śāśvataṃ padam avyayam",
    "GE07mbh_06_u:040.057a": "cetasā sarvakarmāṇi mayi saṃnyasya matparaḥ",
    "GE07mbh_06_u:040.057c": "buddhiyogam upāśritya maccittaḥ satataṃ bhava",
    "GE07mbh_06_u:040.058a": "maccittaḥ sarvadurgāṇi matprasādāt tariṣyasi",
    "GE07mbh_06_u:040.058c": "atha cet tvam ahaṃkārān na śroṣyasi vinaṅkṣyasi",
    "GE07mbh_06_u:040.059a": "yad ahaṃkāram āśritya na yotsya iti manyase",
    "GE07mbh_06_u:040.059c": "mithyaiṣa vyavasāyas te prakṛtis tvāṃ niyokṣyati",
    "GE07mbh_06_u:040.060a": "svabhāvajena kaunteya nibaddhaḥ svena karmaṇā",
    "GE07mbh_06_u:040.060c": "kartuṃ necchasi yan mohāt kariṣyasy avaśo 'pi tat",
    "GE07mbh_06_u:040.061a": "īśvaraḥ sarvabhūtānāṃ hṛddeśe 'rjuna tiṣṭhati",
    "GE07mbh_06_u:040.061c": "bhrāmayan sarvabhūtāni yantrārūḍhāni māyayā",
    "GE07mbh_06_u:040.062a": "tam eva śaraṇaṃ gaccha sarvabhāvena bhārata",
    "GE07mbh_06_u:040.062c": "tatprasādāt parāṃ śāntiṃ sthānaṃ prāpsyasi śāśvatam",
    "GE07mbh_06_u:040.063a": "iti te jñānam ākhyātaṃ guhyād guhyataraṃ mayā",
    "GE07mbh_06_u:040.063c": "vimṛśyaitad aśeṣeṇa yathecchasi tathā kuru",
    "GE07mbh_06_u:040.064a": "sarvaguhyatamaṃ bhūyaḥ śṛṇu me paramaṃ vacaḥ",
    "GE07mbh_06_u:040.064c": "iṣṭo 'si me dṛḍham iti tato vakṣyāmi te hitam",
    "GE07mbh_06_u:040.065a": "manmanā bhava madbhakto madyājī māṃ namaskuru",
    "GE07mbh_06_u:040.065c": "mām evaiṣyasi satyaṃ te pratijāne priyo 'si me",
    "GE07mbh_06_u:040.066a": "sarvadharmān parityajya mām ekaṃ śaraṇaṃ vraja",
    "GE07mbh_06_u:040.066c": "ahaṃ tvā sarvapāpebhyo mokṣayiṣyāmi mā śucaḥ",
    "GE07mbh_06_u:040.067a": "idaṃ te nātapaskāya nābhaktāya kadā cana",
    "GE07mbh_06_u:040.067c": "na cāśuśrūṣave vācyaṃ na ca māṃ yo 'bhyasūyati",
    "GE07mbh_06_u:040.068a": "ya idaṃ paramaṃ guhyaṃ madbhakteṣv abhidhāsyati",
    "GE07mbh_06_u:040.068c": "bhaktiṃ mayi parāṃ kṛtvā mām evaiṣyaty asaṃśayaḥ",
    "GE07mbh_06_u:040.069a": "na ca tasmān manuṣyeṣu kaś cin me priyakṛttamaḥ",
    "GE07mbh_06_u:040.069c": "bhavitā na ca me tasmād anyaḥ priyataro bhuvi",
    "GE07mbh_06_u:040.070a": "adhyeṣyate ca ya imaṃ dharmyaṃ saṃvādam āvayoḥ",
    "GE07mbh_06_u:040.070c": "jñānayajñena tenāham iṣṭaḥ syām iti me matiḥ",
    "GE07mbh_06_u:040.071a": "śraddhāvān anasūyaś ca śṛṇuyād api yo naraḥ",
    "GE07mbh_06_u:040.071c": "so 'pi muktaḥ śubhāṃl lokān prāpnuyāt puṇyakarmaṇām",
    "GE07mbh_06_u:040.072a": "kaccid etac chrutaṃ pārtha tvayaikāgreṇa cetasā",
    "GE07mbh_06_u:040.072c": "kaccid ajñānasaṃmohaḥ pranaṣṭas te dhanaṃjaya",
    "GE07mbh_06_u:040.073": "arjuna uvāca",
    "GE07mbh_06_u:040.073a": "naṣṭo mohaḥ smṛtir labdhā tvatprasādān mayācyuta",
    "GE07mbh_06_u:040.073c": "sthito 'smi gatasaṃdehaḥ kariṣye vacanaṃ tava",
    "GE07mbh_06_u:040.074": "saṃjaya uvāca",
    "GE07mbh_06_u:040.074a": "ity ahaṃ vāsudevasya pārthasya ca mahātmanaḥ",
    "GE07mbh_06_u:040.074c": "saṃvādam imam aśrauṣam adbhutaṃ romaharṣaṇam",
    "GE07mbh_06_u:040.075a": "vyāsaprasādāc chrutavān etad guhyam ahaṃ param",
    "GE07mbh_06_u:040.075c": "yogaṃ yogeśvarāt kṛṣṇāt sākṣāt kathayataḥ svayam",
    "GE07mbh_06_u:040.076a": "rājan saṃsmṛtya saṃsmṛtya saṃvādam imam adbhutam",
    "GE07mbh_06_u:040.076c": "keśavārjunayoḥ puṇyaṃ hṛṣyāmi ca muhur muhuḥ",
    "GE07mbh_06_u:040.077a": "tac ca saṃsmṛtya saṃsmṛtya rūpam atyadbhutaṃ hareḥ",
    "GE07mbh_06_u:040.077c": "vismayo me mahān rājan hṛṣyāmi ca punaḥ punaḥ",
    "GE07mbh_06_u:040.078a": "yatra yogeśvaraḥ kṛṣṇo yatra pārtho dhanurdharaḥ",
    "GE07mbh_06_u:040.078c": "tatra śrīr vijayo bhūtir dhruvā nītir matir mama",
    "GE07mbh_06_u:040.078d-0111_01": "bhagavadbhaktiyuktasya tatprasādātmabodhataḥ",
    "GE07mbh_06_u:040.078d-0111_02": "sukhaṃ bandhavimuktiḥ syād iti gītārthasaṃgrahaḥ",
    "GE07mbh_06_u:040.078d-0112_01": "ṣaṭ śatāni saviṃśāni ślokānāṃ prāha keśavaḥ",
    "GE07mbh_06_u:040.078d-0112_02": "arjunaḥ saptapañcāśat saptaṣaṣṭis tu saṃjayaḥ",
    "GE07mbh_06_u:040.078d-0112_03": "dhṛtarāṣṭraḥ ślokam ekaṃ gītāyā mānam ucyate vaiśaṃpāyana uvāca",
    "GE07mbh_06_u:040.078d-0113_01": "gītā sugītā kartavyā kim anyaiḥ",
    "GE07mbh_06_u:040.078d-0113_02": "yā ceyaṃ padmanābhasya mukhapadmād viniḥsṛtā",
    "GE07mbh_06_u:040.078d-0113_03": "sarvaśāstramayī gītā sarvadevamayo hariḥ",
    "GE07mbh_06_u:040.078d-0113_04": "sarvatīrthamayī gaṅgā sarvavedamayo manuḥ",
    "GE07mbh_06_u:040.078d-0113_05": "gaṅgā gītā ca gāyatrī govindeti hṛdi sthite",
    "GE07mbh_06_u:040.078d-0113_06": "caturgakārasaṃyukte punarjanma na vidyate",
    "GE07mbh_06_u:040.078d-0114_01": "bhāratāmṛtasarvasvagītāyā mathitasya ca",
    "GE07mbh_06_u:040.078d-0114_02": "sāram uddhṛtya kṛṣṇena arjunasya mukhe hutam arjuna uvāca",
    "GE07mbh_06_u:040.078d-003A_0001": "yad etan niṣkalaṃ brahma vyomātītaṃ nirañjanam |",
    "GE07mbh_06_u:040.078d-003A_0002": "kaivalyaṃ kevalaṃ śāntaṃ śuddham atyantanirmalam ||",
    "GE07mbh_06_u:040.078d-003A_0003": "apratarkyam avijñeyaṃ vināśotpattivarjitam | śrībhagavān uvāca",
    "GE07mbh_06_u:040.078d-003A_0004": "jñānayogavinirmuktaṃ taj jñānaṃ brūhi keśava || (2)",
    "GE07mbh_06_u:040.078d-003A_0005": "sarvatojyotir ākāśaṃ sarvabhūtaguṇānvitam |",
    "GE07mbh_06_u:040.078d-003A_0006": "sarvataḥparamātmānam akṣayaṃ paramaṃ padam || (3)",
    "GE07mbh_06_u:040.078d-003A_0007": "anādinidhanaṃ devaṃ mahājyotir atidhruvam |",
    "GE07mbh_06_u:040.078d-003A_0008": "atyantaparamaṃ sthānaṃ śabdādiguṇavarjitam || (4)",
    "GE07mbh_06_u:040.078d-003A_0009": "yat tat parataraṃ jyotir dhruvāt parataraṃ sthitam |",
    "GE07mbh_06_u:040.078d-003A_0010": "ācaturyugam adyāpi kathitaṃ na hi kasya cit || (5)",
    "GE07mbh_06_u:040.078d-003A_0011": "ātmadehe mayā sṛṣṭā prakṛtiḥ kṣetram eva ca |",
    "GE07mbh_06_u:040.078d-003A_0012": "sakalaṃ tu bhavet kṣetraṃ niṣkalaṃ paramaṃ padam ||",
    "GE07mbh_06_u:040.078d-003A_0013": "arjuna tvatprasādena śṛṇvantu munisattamāḥ |",
    "GE07mbh_06_u:040.078d-003A_0014": "adya muktā mahābāho tvatprasādād dhanaṃjaya || (7)",
    "GE07mbh_06_u:040.078d-003A_0015": "pramāṇaṃ vedatattvānāṃ sāṃkhyādīny abhiyoginām |",
    "GE07mbh_06_u:040.078d-003A_0016": "teṣāṃ na vidyate niṣṭhā sarvaiḥ pāṣaṇḍibhiḥ saha ||",
    "GE07mbh_06_u:040.078d-003A_0017": "kathitaṃ ca mayā jñānaṃ devānām api durlabham |",
    "GE07mbh_06_u:040.078d-003A_0018": "viśvarūpamayaṃ divyaṃ bhairavagranthibindunā || (9)",
    "GE07mbh_06_u:040.078d-003A_0019": "suṣumṇā dakṣiṇe mārge darśitā viśvarūpiṇā |",
    "GE07mbh_06_u:040.078d-003A_0020": "aprakāśam idaṃ praśnaṃ yan mayā kathitaṃ tava ||",
    "GE07mbh_06_u:040.078d-003A_0021": "nāgnir vāyur na cākāśaṃ na kṣitir nāpi vā jalam |",
    "GE07mbh_06_u:040.078d-003A_0022": "na manobuddhyahaṃkāraṃ gūḍhārthaṃ kathitaṃ tava ||",
    "GE07mbh_06_u:040.078d-003A_0023": "anityo nityatāṃ yāti yadā bhāvaṃ na paśyati |",
    "GE07mbh_06_u:040.078d-003A_0024": "śūnyaṃ nirañjanākāraṃ nirvāṇaṃ dhruvam avyayam ||",
    "GE07mbh_06_u:040.078d-003A_0025": "puruṣaṃ nirguṇaṃ sākṣāt sarvataś caiva tiṣṭhati |",
    "GE07mbh_06_u:040.078d-003A_0026": "sarvaṃ tat syāt paraṃ brahma buddhiś cāsya na budhyati || (13)",
    "GE07mbh_06_u:040.078d-003A_0027": "pratibhāvaprayatnena hariṃ trailokyabāndhavam |",
    "GE07mbh_06_u:040.078d-003A_0028": "daśamaṃ cāṅgulaṃ vyāpya cāśābāhyaṃ vyavasthitam ||",
    "GE07mbh_06_u:040.078d-003A_0029": "jīvo yatra pralīyeta sā kalā ṣoḍaśī smṛtā |",
    "GE07mbh_06_u:040.078d-003A_0030": "tayā sarvam idaṃ vyāptaṃ trailokyaṃ sacarācaram ||",
    "GE07mbh_06_u:040.078d-003A_0031": "tac cintyaṃ tena vai jñānaṃ tad atrādyā upāsate |",
    "GE07mbh_06_u:040.078d-003A_0032": "brahmaṇaiva hi vikhyātaṃ vedānteṣu prakāśitam ||",
    "GE07mbh_06_u:040.078d-003A_0033": "vedeṣu vedam ity āhur vedadhāma paraṃ matam |",
    "GE07mbh_06_u:040.078d-003A_0034": "tat paraṃ viditaṃ yasya sa vipro vedapāragaḥ || (17)",
    "GE07mbh_06_u:040.078d-003A_0035": "āhutiḥ sā parā jñeyā sā ca saṃdhyā pratiṣṭhitā |",
    "GE07mbh_06_u:040.078d-003A_0036": "gāyatrī sā parā jñeyā ajapā nāma viśrutā || (18)",
    "GE07mbh_06_u:040.078d-003A_0037": "tapasy atha tathā vede munibhiḥ samupāsyate |",
    "GE07mbh_06_u:040.078d-003A_0038": "tāṃ kalāṃ yo 'bhijānāti sa kalājño 'bhidhīyate ||",
    "GE07mbh_06_u:040.078d-003A_0039": "yāṃ jñātvā mucyate jantur garbhajanmajarādibhiḥ |",
    "GE07mbh_06_u:040.078d-003A_0040": "parijñānena mucyante narāḥ pātakakilbiṣaiḥ || (20)",
    "GE07mbh_06_u:040.078d-003A_0041": "iḍā bhagavatī gaṅgā piṅgalā yamunā nadī |",
    "GE07mbh_06_u:040.078d-003A_0042": "tayor madhye tṛtīyā tu tat prayāgam anusmaret ||",
    "GE07mbh_06_u:040.078d-003A_0043": "iḍā vai vaiṣṇavī nāḍī brahmanāḍī tu piṅgalā |",
    "GE07mbh_06_u:040.078d-003A_0044": "suṣumṇā caiśvarī nāḍī tridhā prāṇavahā smṛtā |",
    "GE07mbh_06_u:040.078d-003A_0045": "brahmā viṣṇur mahādevo recakaḥ pūrakumbhakaḥ || (22)",
    "GE07mbh_06_u:040.078d-003A_0046": "sakrāntiviṣuvac caiva yo 'bhijānāti vigraham |",
    "GE07mbh_06_u:040.078d-003A_0047": "nityayuktaḥ sa yogīśo brahmavidyāṃ prapadyate ||",
    "GE07mbh_06_u:040.078d-003A_0048": "iḍā vai gārhapatyas tu piṅgalāhavanīyakaḥ |",
    "GE07mbh_06_u:040.078d-003A_0049": "suṣumṇā dakṣiṇāgnis tu hy etad agnitrayaṃ smṛtam ||",
    "GE07mbh_06_u:040.078d-003A_0050": "tasya madhye sthitaṃ jyotiḥ somamaṇḍalam eva ca |",
    "GE07mbh_06_u:040.078d-003A_0051": "somamaṇḍalamadhyasthaṃ tanmadhye sūryamaṇḍalam ||",
    "GE07mbh_06_u:040.078d-003A_0052": "sūryamaṇḍalamadhyastho jvalat tejo hutāśanaḥ |",
    "GE07mbh_06_u:040.078d-003A_0053": "hutāśanasya madhye tu nirdhūmāṅgāravarcasam || (26)",
    "GE07mbh_06_u:040.078d-003A_0054": "tatrāsthito mahātmāsau yogibhis tu pragīyate |",
    "GE07mbh_06_u:040.078d-003A_0055": "sugītaṃ caiva kartavyaṃ mana ekāgracetasā || (27)",
    "GE07mbh_06_u:040.078d-003A_0056": "śivo binduḥ śivo devo ghargharāmṛtavarcasā |",
    "GE07mbh_06_u:040.078d-003A_0057": "nikhilaṃ pūrayed dehaṃ viṣadāhajvarāpaham || (28)",
    "GE07mbh_06_u:040.078d-003A_0058": "sarpavatkuṭilākārasuṣumṇāveṣṭitāṃ tanum |",
    "GE07mbh_06_u:040.078d-003A_0059": "makāraveṣṭitāṃ kṛtvā mātṛvat pariyojayet || (29)",
    "GE07mbh_06_u:040.078d-003A_0060": "tristhānaṃ ca trimātraṃ ca tribrahma ca trirakṣaram",
    "GE07mbh_06_u:040.078d-003A_0061": "ardhamātraṃ ca yo vetti sa bhaved vedapāragaḥ ||",
    "GE07mbh_06_u:040.078d-003A_0062": "sarvataḥpāṇipādaṃ tat sarvatokṣiśiromukham | arjuna uvāca",
    "GE07mbh_06_u:040.078d-003A_0063": "nirmalaṃ vimalākāraṃ śuddhasphaṭikasaṃnibham",
    "GE07mbh_06_u:040.078d-003A_0064": "jīvo jīvati jīvena nāsti jīvam ajīvitam | śrībhagavān uvāca",
    "GE07mbh_06_u:040.078d-003A_0065": "nirgataḥ saha saṅgena sa jīvaḥ kena jīvati || (32)",
    "GE07mbh_06_u:040.078d-003A_0066": "mukhanāsikayor madhye prāṇaḥ saṃcarate sadā |",
    "GE07mbh_06_u:040.078d-003A_0067": "ākāśaṃ pibate nityaṃ sa jīvas tena jīvati || (33)",
    "GE07mbh_06_u:040.078d-003A_0068": "kākīmukhaṃ kakārāntaṃ makāraṃ cetanānugam |",
    "GE07mbh_06_u:040.078d-003A_0069": "akārasya tu luptasya ko 'rthaḥ saṃpratipadyate ||",
    "GE07mbh_06_u:040.078d-003A_0070": "tāvat paśyet khagākāraṃ khakāraṃ tu vicintayet |",
    "GE07mbh_06_u:040.078d-003A_0071": "khamadhye kuru cātmānam ātmamadhyaṃ ca khaṃ kuru ||",
    "GE07mbh_06_u:040.078d-003A_0072": "khamadhye ca praveṣṭavyaṃ khaṃ ca brahma sanātanam |",
    "GE07mbh_06_u:040.078d-003A_0073": "ātmānaṃ khamayaṃ kṛtvā na kiṃ cid api cintayet ||",
    "GE07mbh_06_u:040.078d-003A_0074": "ūrdhvaśūnyam adhaḥśūnyaṃ madhyeśūnyaṃ nirāmayam |",
    "GE07mbh_06_u:040.078d-003A_0075": "triśūnyaṃ yo 'bhijānāti sa bhavet kulanandanaḥ ||",
    "GE07mbh_06_u:040.078d-003A_0076": "tasya bhāvasya bhāvātmā bhāvanā naiva yujyate |",
    "GE07mbh_06_u:040.078d-003A_0077": "anāvṛttasya śabdasya tasya śabdasya yo gatiḥ || (38)",
    "GE07mbh_06_u:040.078d-003A_0078": "tat padaṃ viditaṃ yena sa yogī chinnasaṃśayaḥ |",
    "GE07mbh_06_u:040.078d-003A_0079": "puṇyapāpaharāś caiva ye cānye pañcadaivatāḥ || (39)",
    "GE07mbh_06_u:040.078d-003A_0080": "jīvinaḥ saha gacchanti yāvat tattvaṃ na vindati |",
    "GE07mbh_06_u:040.078d-003A_0081": "pāpaṃ dahati jñānāgniḥ puṇyena somasūryayoḥ || (40)",
    "GE07mbh_06_u:040.078d-003A_0082": "puṇyapāpavinirmuktir eṣa yogo 'bhidhīyate |",
    "GE07mbh_06_u:040.078d-003A_0083": "dhṛtirodhi manodhīti saṃtoṣaṃ samidhāmṛtam || (41)",
    "GE07mbh_06_u:040.078d-003A_0084": "indriyāṇi paśuṃ kṛtvā yo yajeta sa dīkṣitaḥ |",
    "GE07mbh_06_u:040.078d-003A_0085": "paraṃ brahmādhigacchanti śabdabrahmavicintanāt ||",
    "GE07mbh_06_u:040.078d-003A_0086": "sakale dṛṣṭapāro 'pi bhāvaṃ yuñjati yuñjati |",
    "GE07mbh_06_u:040.078d-003A_0087": "niṣkale darśanaṃ nāsti svabhāvo bhāvaṃ yuñjati ||",
    "GE07mbh_06_u:040.078d-003A_0088": "tālumūle ca lampāyāṃ trikūṭaṃ tripathāntaram |",
    "GE07mbh_06_u:040.078d-003A_0089": "ekaṃ tattvaṃ vijānīyād vighnasyāyatanaṃ mahat ||",
    "GE07mbh_06_u:040.078d-003A_0102": "chinnamūlasya vṛkṣasya yathā janma na vidyate |",
    "GE07mbh_06_u:040.078d-003A_0103": "jñānadagdhaśarīrasya punar deho na vidyate || (45)",
    "GE07mbh_06_u:040.078d-003A_0104": "gītāḥ sugītāḥ kartavyāḥ kim anyaiḥ śāstrasaṃgrahaiḥ",
    "GE07mbh_06_u:040.078d-003A_0105": "yāḥ purā padmanābhasya mukhapadmād viniḥsṛtāḥ ||",
    "GE07mbh_06_u:040.078d-003A_0106": "gītāgāṅgodakaṃ pītvā punarjanma na vidyate |",
    "GE07mbh_06_u:040.078d-003A_0107": "sarvaśāstramayī gītā sarvadharmamayo hariḥ || (47)",
    "GE07mbh_06_u:040.078d-003A_0108": "sarvatīrthamayī gaṅgā sarvapāpakṣayaṃkarī |",
    "GE07mbh_06_u:040.078d-003A_0109": "sarvabhogamayaś cāyaṃ sarvamokṣamayo hy ayam || (48)",
    "GE07mbh_06_u:040.078d-003A_0110": "gītā gaṅgā ca gāyatrī govindo hṛdi saṃsthitāḥ |",
    "GE07mbh_06_u:040.078d-003A_0111": "caturgakārasmaraṇāt punarjanma na vidyate || (49)",
    "GE07mbh_06_u:040.078d-003A_0112": "gītāsāraṃ paṭhed yas tu hy acyutasya ca saṃnidhau |",
    "GE07mbh_06_u:040.078d-003A_0113": "tasmād guṇasahasreṇa viṣṇor nirvacanaṃ yathā || (50)",
    "GE07mbh_06_u:040.078d-003A_0116": "etat puṇyaṃ pāpaharaṃ dhanyaṃ duḥsvapnanāśanam |",
    "GE07mbh_06_u:040.078d-003A_0117": "paṭhatāṃ śṛṇvatāṃ caiva viṣṇor māhātmyam uttamam || arjuna uvāca",
    "GE07mbh_06_u:040.078d-003B_0001": "yad etan niṣkalaṃ brahma vyomātītaṃ nirañjanam |",
    "GE07mbh_06_u:040.078d-003B_0002": "kaivalyaṃ kevalaṃ śāntaṃ śuddham atyantanirmalam ||",
    "GE07mbh_06_u:040.078d-003B_0003": "apratarkyam avijñeyaṃ vināśotpattivarjitam | śrībhagavān uvāca",
    "GE07mbh_06_u:040.078d-003B_0004": "jñānayogavinirmuktaṃ taj jñānaṃ brūhi keśava || (2)",
    "GE07mbh_06_u:040.078d-003B_0005": "sarvatojyotir ākāśaṃ sarvabhūtaguṇānvitam |",
    "GE07mbh_06_u:040.078d-003B_0006": "sarvataḥparamātmānam akṣayaṃ paramaṃ padam || (3)",
    "GE07mbh_06_u:040.078d-003B_0007": "anādinidhanaṃ devaṃ mahājyotir atidhruvam |",
    "GE07mbh_06_u:040.078d-003B_0008": "atyantaparamaṃ sthānaṃ śabdādiguṇavarjitam || (4)",
    "GE07mbh_06_u:040.078d-003B_0009": "yat tat parataraṃ jyotir dhruvāt parataraṃ sthitam |",
    "GE07mbh_06_u:040.078d-003B_0010": "ācaturyugam adyāpi kathitaṃ na hi kasya cit || (5)",
    "GE07mbh_06_u:040.078d-003B_0011": "ātmadehe mayā sṛṣṭā prakṛtiḥ kṣetram eva ca |",
    "GE07mbh_06_u:040.078d-003B_0012": "sakalaṃ tu bhavet kṣetraṃ niṣkalaṃ paramaṃ padam ||",
    "GE07mbh_06_u:040.078d-003B_0013": "arjuna tvatprasādena śṛṇvantu munisattamāḥ |",
    "GE07mbh_06_u:040.078d-003B_0014": "adya muktā mahābāho tvatprasādād dhanaṃjaya || (7)",
    "GE07mbh_06_u:040.078d-003B_0015": "pramāṇaṃ vedatattvānāṃ sāṃkhyādīny abhiyoginām |",
    "GE07mbh_06_u:040.078d-003B_0016": "teṣāṃ na vidyate niṣṭhā sarvaiḥ pāṣaṇḍibhiḥ saha ||",
    "GE07mbh_06_u:040.078d-003B_0017": "kathitaṃ ca mayā jñānaṃ devānām api durlabham |",
    "GE07mbh_06_u:040.078d-003B_0018": "viśvarūpamayaṃ divyaṃ bhairavagranthibindunā || (9)",
    "GE07mbh_06_u:040.078d-003B_0019": "aprakāśam idaṃ praśnaṃ yan mayā kathitaṃ tava |",
    "GE07mbh_06_u:040.078d-003B_0020": "vāṅmayaṃ sarvaśāstrāṇām atisūkṣmaṃ carācaram || (10)",
    "GE07mbh_06_u:040.078d-003B_0021": "nāgnir vāyur na cākāśaṃ na kṣitir nāpi vā jalam |",
    "GE07mbh_06_u:040.078d-003B_0022": "na manobuddhyahaṃkāraṃ gūḍhārthaṃ kathitaṃ tava ||",
    "GE07mbh_06_u:040.078d-003B_0023": "anityo nityatāṃ yāti yadā bhāvaṃ na paśyati |",
    "GE07mbh_06_u:040.078d-003B_0024": "śūnyaṃ nirañjanākāraṃ nirvāṇaṃ dhruvam avyayam ||",
    "GE07mbh_06_u:040.078d-003B_0025": "puruṣaṃ nirguṇaṃ sākṣāt sarvataś caiva tiṣṭhati |",
    "GE07mbh_06_u:040.078d-003B_0026": "sarvaṃ tat syāt paraṃ brahma buddhiś cāsya na budhyati || (13)",
    "GE07mbh_06_u:040.078d-003B_0027": "pratibhāvaprayatnena hariṃ trailokyabāndhavam |",
    "GE07mbh_06_u:040.078d-003B_0028": "daśamaṃ cāṅgulaṃ vyāpya cāśābāhyaṃ vyavasthitam ||",
    "GE07mbh_06_u:040.078d-003B_0029": "jīvo yatra pralīyeta sā kalā ṣoḍaśī smṛtā |",
    "GE07mbh_06_u:040.078d-003B_0030": "tayā sarvam idaṃ vyāptaṃ trailokyaṃ sacarācaram ||",
    "GE07mbh_06_u:040.078d-003B_0031": "tac cintyaṃ tena vai jñānaṃ tad atrādyā upāsate |",
    "GE07mbh_06_u:040.078d-003B_0032": "brahmaṇaiva hi vikhyātaṃ vedānteṣu prakāśitam ||",
    "GE07mbh_06_u:040.078d-003B_0033": "vedeṣu vedam ity āhur vedadhāma paraṃ matam |",
    "GE07mbh_06_u:040.078d-003B_0034": "tat paraṃ viditaṃ yasya sa vipro vedapāragaḥ || (17)",
    "GE07mbh_06_u:040.078d-003B_0035": "āhutiḥ sā parā jñeyā sā ca saṃdhyā pratiṣṭhitā |",
    "GE07mbh_06_u:040.078d-003B_0036": "gāyatrī sā parā jñeyā ajapā nāma viśrutā || (18)",
    "GE07mbh_06_u:040.078d-003B_0037": "tapasy atha tathā vede munibhiḥ samupāsyate |",
    "GE07mbh_06_u:040.078d-003B_0038": "tāṃ kalāṃ yo 'bhijānāti sa kalājño 'bhidhīyate ||",
    "GE07mbh_06_u:040.078d-003B_0039": "yāṃ jñātvā mucyate jantur garbhajanmajarādibhiḥ |",
    "GE07mbh_06_u:040.078d-003B_0040": "parijñānena mucyante narāḥ pātakakilbiṣaiḥ || (20)",
    "GE07mbh_06_u:040.078d-003B_0041": "iḍā bhagavatī gaṅgā piṅgalā yamunā nadī |",
    "GE07mbh_06_u:040.078d-003B_0042": "tayor madhye tṛtīyā tu tat prayāgam anusmaret ||",
    "GE07mbh_06_u:040.078d-003B_0043": "iḍā vai vaiṣṇavī nāḍī brahmanāḍī tu piṅgalā |",
    "GE07mbh_06_u:040.078d-003B_0044": "suṣumṇā caiśvarī nāḍī tridhā prāṇavahā smṛtā |",
    "GE07mbh_06_u:040.078d-003B_0045": "brahmā viṣṇur mahādevo recakaḥ pūrakumbhakaḥ || (22)",
    "GE07mbh_06_u:040.078d-003B_0046": "sakrāntiviṣuvac caiva yo 'bhijānāti vigraham |",
    "GE07mbh_06_u:040.078d-003B_0047": "nityayuktaḥ sa yogīśo brahmavidyāṃ prapadyate ||",
    "GE07mbh_06_u:040.078d-003B_0048": "iḍā vai gārhapatyas tu piṅgalāhavanīyakaḥ |",
    "GE07mbh_06_u:040.078d-003B_0049": "suṣumṇā dakṣiṇāgnis tu hy etad agnitrayaṃ smṛtam ||",
    "GE07mbh_06_u:040.078d-003B_0050": "tasya madhye sthitaṃ jyotiḥ somamaṇḍalam eva ca |",
    "GE07mbh_06_u:040.078d-003B_0051": "somamaṇḍalamadhyasthaṃ tanmadhye sūryamaṇḍalam ||",
    "GE07mbh_06_u:040.078d-003B_0052": "sūryamaṇḍalamadhyastho jvalat tejo hutāśanaḥ |",
    "GE07mbh_06_u:040.078d-003B_0053": "hutāśanasya madhye tu nirdhūmāṅgāravarcasam || (26)",
    "GE07mbh_06_u:040.078d-003B_0054": "tatrāsthito mahātmāsau yogibhis tu pragīyate |",
    "GE07mbh_06_u:040.078d-003B_0055": "sugītaṃ caiva kartavyaṃ mana ekāgracetasā || (27)",
    "GE07mbh_06_u:040.078d-003B_0056": "śivo binduḥ śivo devo ghargharāmṛtavarcasā |",
    "GE07mbh_06_u:040.078d-003B_0057": "nikhilaṃ pūrayed dehaṃ viṣadāhajvarāpaham || (28)",
    "GE07mbh_06_u:040.078d-003B_0058": "sarpavatkuṭilākārasuṣumṇāveṣṭitāṃ tanum |",
    "GE07mbh_06_u:040.078d-003B_0059": "makāraveṣṭitāṃ kṛtvā mātṛvat pariyojayet || (29)",
    "GE07mbh_06_u:040.078d-003B_0060": "tristhānaṃ ca trimātraṃ ca tribrahma ca trirakṣaram",
    "GE07mbh_06_u:040.078d-003B_0061": "ardhamātraṃ ca yo vetti sa bhaved vedapāragaḥ ||",
    "GE07mbh_06_u:040.078d-003B_0062": "sarvataḥpāṇipādaṃ tat sarvatokṣiśiromukham | arjuna uvāca",
    "GE07mbh_06_u:040.078d-003B_0063": "nirmalaṃ vimalākāraṃ śuddhasphaṭikasaṃnibham",
    "GE07mbh_06_u:040.078d-003B_0064": "sthāvaraṃ jaṃgamaṃ caiva yat kiṃ cit sacarācaram | śrībhagavān uvāca",
    "GE07mbh_06_u:040.078d-003B_0065": "jīvo jīvati jīvena sa jīvaḥ kena jīvati || (32)",
    "GE07mbh_06_u:040.078d-003B_0066": "mukhanāsikayor madhye prāṇaḥ saṃcarate sadā |",
    "GE07mbh_06_u:040.078d-003B_0067": "ākāśaṃ pibate nityaṃ sa jīvas tena jīvati || (33)",
    "GE07mbh_06_u:040.078d-003B_0068": "kākīmukhaṃ kakārāntaṃ makāraṃ cetanānugam |",
    "GE07mbh_06_u:040.078d-003B_0069": "akārasya tu luptasya ko 'rthaḥ saṃpratipadyate ||",
    "GE07mbh_06_u:040.078d-003B_0070": "tāvat paśyet khagākāraṃ khakāraṃ tu vicintayet |",
    "GE07mbh_06_u:040.078d-003B_0071": "khamadhye kuru cātmānam ātmamadhyaṃ ca khaṃ kuru ||",
    "GE07mbh_06_u:040.078d-003B_0072": "khamadhye ca praveṣṭavyaṃ khaṃ ca brahma sanātanam |",
    "GE07mbh_06_u:040.078d-003B_0073": "ātmānaṃ khamayaṃ kṛtvā na kiṃ cid api cintayet ||",
    "GE07mbh_06_u:040.078d-003B_0074": "ūrdhvaśūnyam adhaḥśūnyaṃ madhyeśūnyaṃ nirāmayam |",
    "GE07mbh_06_u:040.078d-003B_0075": "triśūnyaṃ yo 'bhijānāti sa bhavet kulanandanaḥ ||",
    "GE07mbh_06_u:040.078d-003B_0076": "amātraśabdarahitaṃ svaravyañjanavarjitam |",
    "GE07mbh_06_u:040.078d-003B_0077": "bindunādakalātītaṃ yas taṃ veda sa vedavit || (38)",
    "GE07mbh_06_u:040.078d-003B_0078": "saṃprāpte jñānavijñāne jñeye ca hṛdi saṃsthite |",
    "GE07mbh_06_u:040.078d-003B_0079": "labdhaśāntapade bhāve na yogo na ca dhāraṇā || (39)",
    "GE07mbh_06_u:040.078d-003B_0080": "vedādau yaḥ suraḥ prokto vedānte ca pratiṣṭhitaḥ |",
    "GE07mbh_06_u:040.078d-003B_0081": "tasya prakṛtilīnasya yaḥ paraḥ sa maheśvaraḥ || (40)",
    "GE07mbh_06_u:040.078d-003B_0082": "nā nāvārthī bhavet tāvad yāvat pāraṃ na gacchati |",
    "GE07mbh_06_u:040.078d-003B_0083": "uttīrṇe tu pare pāre kiṃ nāvā vai prayojanam || (41)",
    "GE07mbh_06_u:040.078d-003B_0084": "dūrastho nāpi dūrasthaḥ piṇḍasthaḥ piṇḍavarjitaḥ | arjuna uvāca",
    "GE07mbh_06_u:040.078d-003B_0085": "amalo nirmalaḥ sūkṣmaḥ sarvavyāpī nirañjanaḥ || (42)",
    "GE07mbh_06_u:040.078d-003B_0086": "akṣarāṇi samātrāṇi sarve bindusamāśritāḥ | śrībhagavān uvāca",
    "GE07mbh_06_u:040.078d-003B_0087": "bindur bhidyati nādena sa nādaḥ kena bhidyate ||",
    "GE07mbh_06_u:040.078d-003B_0088": "oṃkāradhvaninādena vāyuḥ saṃharaṇāntikam |",
    "GE07mbh_06_u:040.078d-003B_0089": "nirālambhas tu nirdeho yatra nādo layaṃ gataḥ || arjuna uvāca",
    "GE07mbh_06_u:040.078d-003B_0090": "bāhyena vyāpitaṃ vyoma vyoma cānanunāsikam śrībhagavān uvāca",
    "GE07mbh_06_u:040.078d-003B_0091": "adhaś cordhvaṃ kathaṃ caiva kaṇṭhe caiva nirañjanaḥ",
    "GE07mbh_06_u:040.078d-003B_0092": "anūṣmam avyañjakam asvaraṃ yat",
    "GE07mbh_06_u:040.078d-003B_0093": "tat tālukaṇṭheṣv anunāsikaṃ ca |",
    "GE07mbh_06_u:040.078d-003B_0094": "arephajātaṃ śubham ūṣmavarjitaṃ",
    "GE07mbh_06_u:040.078d-003B_0095": "na duṣkarāṇāṃ kurute kadā cit || (46)",
    "GE07mbh_06_u:040.078d-003B_0096": "ākāśam apy anākāśaṃ puruṣatve pratiṣṭhitam |",
    "GE07mbh_06_u:040.078d-003B_0097": "śabdaṃ guṇam ivākāśaṃ niḥśabdaṃ brahma cocyate ||",
    "GE07mbh_06_u:040.078d-003B_0098": "sarvagaṃ sarvabodhādi vāsanājālavarjitam |",
    "GE07mbh_06_u:040.078d-003B_0099": "indriyāṇāṃ nirodhena dehe paśyanti mānavāḥ || (48)",
    "GE07mbh_06_u:040.078d-003B_0100": "dehe naṣṭe kuto buddhir jñānaṃ vijñānam eva ca |",
    "GE07mbh_06_u:040.078d-003B_0101": "jñānaṃ vijñānayuktaṃ ca rakṣaṇīyaṃ prayatnataḥ |",
    "GE07mbh_06_u:040.078d-003B_0102": "chinnamūlasya vṛkṣasya yathā janma na vidyate |",
    "GE07mbh_06_u:040.078d-003B_0103": "jñānadagdhaśarīrasya punar deho na vidyate || (50)",
    "GE07mbh_06_u:040.078d-003B_0104": "gītāḥ sugītāḥ kartavyāḥ kim anyaiḥ śāstrasaṃgrahaiḥ",
    "GE07mbh_06_u:040.078d-003B_0105": "yāḥ purā padmanābhasya mukhapadmaviniḥsṛtāḥ || (51)",
    "GE07mbh_06_u:040.078d-003B_0106": "gītāgaṅgodakaṃ pītvā punarjanma na vidyate |",
    "GE07mbh_06_u:040.078d-003B_0107": "sarvaśāstramayī gītā sarvadharmamayo hariḥ || (52)",
    "GE07mbh_06_u:040.078d-003B_0108": "sarvatīrthamayī gaṅgā sarvapāpakṣayaṃkarī |",
    "GE07mbh_06_u:040.078d-003B_0109": "sarvabhogamayaś cāyaṃ sarvamokṣamayo hy ayam || (53)",
    "GE07mbh_06_u:040.078d-003B_0110": "gakārapūrvāś catvāro rakṣanti mahato bhayāt |",
    "GE07mbh_06_u:040.078d-003B_0111": "gītā gaṅgā ca gāyatrī govindo hṛdi saṃsthitāḥ ||",
    "GE07mbh_06_u:040.078d-003B_0112": "snāto vā yadi vāsnātaḥ śucir vā yadi vāśuciḥ |",
    "GE07mbh_06_u:040.078d-003B_0113": "yaḥ smaret puṇḍarīkākṣaṃ sa bāhyābhyantare śuciḥ ||",
    "GE07mbh_06_u:040.078d-003B_0114": "sa gacchet tatkṣaṇāt prāyo brahmamūrte namo 'stu te",
    "GE07mbh_06_u:040.078d-003B_0115": "gītāsāraṃ paṭhed yas tu viṣṇuloke mahīyate || (56)",
    "GE07mbh_06_u:040.078d-003B_0116": "etat puṇyaṃ pāpaharaṃ dhanyaṃ duḥsvapnanāśanam |",
    "GE07mbh_06_u:040.078d-003B_0117": "paṭhatāṃ śṛṇvatāṃ caiva viṣṇor māhātmyam uttamam || saṃjaya uvāca",
    "GE07mbh_06_u:041.001-0115_01": "prabodhitaḥ sa tu tadā viṣṇunā viśvamūrtinā",
    "GE07mbh_06_u:041.001-0115_02": "avināśisvarūpaṃ ca dṛṣṭvā tattvena phālgunaḥ",
    "GE07mbh_06_u:041.001-0115_03": "kṛtrimaṃ tu jagadrūpaṃ jñātvā yuddhodyato 'bhavat",
    "GE07mbh_06_u:041.001-0115_04": "devadattaṃ samāyujya śastrāṇi jagṛhe punaḥ",
    "GE07mbh_06_u:041.001a": "tato dhanaṃjayaṃ dṛṣṭvā bāṇagāṇḍīvadhāriṇam",
    "GE07mbh_06_u:041.001c": "punar eva mahānādaṃ vyasṛjanta mahārathāḥ",
    "GE07mbh_06_u:041.002a": "pāṇḍavāḥ somakāś caiva ye caiṣām anuyāyinaḥ",
    "GE07mbh_06_u:041.002c": "dadhmuś ca muditāḥ śaṅkhān vīrāḥ sāgarasaṃbhavān",
    "GE07mbh_06_u:041.003a": "tato bheryaś ca peśyaś ca krakacā goviṣāṇikāḥ",
    "GE07mbh_06_u:041.003c": "sahasaivābhyahanyanta tataḥ śabdo mahān abhūt",
    "GE07mbh_06_u:041.004a": "atha devāḥ sagandharvāḥ pitaraś ca janeśvara",
    "GE07mbh_06_u:041.004c": "siddhacāraṇasaṃghāś ca samīyus te didṛkṣayā",
    "GE07mbh_06_u:041.005a": "ṛṣayaś ca mahābhāgāḥ puraskṛtya śatakratum",
    "GE07mbh_06_u:041.005c": "samīyus tatra sahitā draṣṭuṃ tad vaiśasaṃ mahat",
    "GE07mbh_06_u:041.005d-0116_01": "te sene stimite cāstāṃ vīkṣamāṇe parasparam",
    "GE07mbh_06_u:041.005d-0116_02": "gaṅgāyamunayor vegau yathaivaitya parasparam",
    "GE07mbh_06_u:041.005d-0116_03": "evaṃ pravṛtte te sene niḥśabde janasaṃsadi",
    "GE07mbh_06_u:041.005d-0116_04": "citre iva paṭālekhye darśanīyatare śubhe",
    "GE07mbh_06_u:041.006a": "tato yudhiṣṭhiro dṛṣṭvā yuddhāya susamudyate",
    "GE07mbh_06_u:041.006c": "te sene sāgaraprakhye muhuḥ pracalite nṛpa",
    "GE07mbh_06_u:041.007a": "vimucya kavacaṃ vīro nikṣipya ca varāyudham",
    "GE07mbh_06_u:041.007c": "avaruhya rathāt tūrṇaṃ padbhyām eva kṛtāñjaliḥ",
    "GE07mbh_06_u:041.008a": "pitāmaham abhiprekṣya dharmarājo yudhiṣṭhiraḥ",
    "GE07mbh_06_u:041.008c": "vāgyataḥ prayayau yena prāṅmukho ripuvāhinīm",
    "GE07mbh_06_u:041.009a": "taṃ prayāntam abhiprekṣya kuntīputro dhanaṃjayaḥ",
    "GE07mbh_06_u:041.009c": "avatīrya rathāt tūrṇaṃ bhrātṛbhiḥ sahito 'nvayāt",
    "GE07mbh_06_u:041.009d-0117_01": "bhītaṃ yudhiṣṭhiraṃ matvā bhīmasenaḥ pratāpavān",
    "GE07mbh_06_u:041.010a": "vāsudevaś ca bhagavān pṛṣṭhato 'nujagāma ha",
    "GE07mbh_06_u:041.010b-0118_01": "sātyakiś cārjunaś caiva abhimanyuś ca vīryavān",
    "GE07mbh_06_u:041.010c": "yathāmukhyāś ca rājānas tam anvājagmur utsukāḥ",
    "GE07mbh_06_u:041.011": "arjuna uvāca",
    "GE07mbh_06_u:041.011a": "kiṃ te vyavasitaṃ rājan yad asmān apahāya vai",
    "GE07mbh_06_u:041.011c": "padbhyām eva prayāto 'si prāṅmukho ripuvāhinīm",
    "GE07mbh_06_u:041.012": "bhīmasena uvāca",
    "GE07mbh_06_u:041.012a": "kva gamiṣyasi rājendra nikṣiptakavacāyudhaḥ",
    "GE07mbh_06_u:041.012c": "daṃśiteṣv arisainyeṣu bhrātṝn utsṛjya pārthiva",
    "GE07mbh_06_u:041.013": "nakula uvāca",
    "GE07mbh_06_u:041.013a": "evaṃgate tvayi jyeṣṭhe mama bhrātari bhārata",
    "GE07mbh_06_u:041.013c": "bhīr me dunoti hṛdayaṃ brūhi gantā bhavān kva nu",
    "GE07mbh_06_u:041.013d-0119_01": "kvaivaṃ gamiṣyasi śreṣṭha tyaktvāsmān durbalo yathā",
    "GE07mbh_06_u:041.013d-0119_02": "rājā hi tvaṃ mahābāho vāgyato manyumān iva",
    "GE07mbh_06_u:041.014": "sahadeva uvāca",
    "GE07mbh_06_u:041.014a": "asmin raṇasamūhe vai vartamāne mahābhaye",
    "GE07mbh_06_u:041.014c": "yoddhavye kva nu gantāsi śatrūn abhimukho nṛpa",
    "GE07mbh_06_u:041.015": "saṃjaya uvāca",
    "GE07mbh_06_u:041.015a": "evam ābhāṣyamāṇo 'pi bhrātṛbhiḥ kurunandana",
    "GE07mbh_06_u:041.015c": "novāca vāgyataḥ kiṃ cid gacchaty eva yudhiṣṭhiraḥ",
    "GE07mbh_06_u:041.016a": "tān uvāca mahāprājño vāsudevo mahāmanāḥ",
    "GE07mbh_06_u:041.016c": "abhiprāyo 'sya vijñāto mayeti prahasann iva",
    "GE07mbh_06_u:041.017a": "eṣa bhīṣmaṃ tathā droṇaṃ gautamaṃ śalyam eva ca",
    "GE07mbh_06_u:041.017c": "anumānya gurūn sarvān yotsyate pārthivo 'ribhiḥ",
    "GE07mbh_06_u:041.018a": "śrūyate hi purākalpe gurūn ananumānya yaḥ",
    "GE07mbh_06_u:041.018c": "yudhyate sa bhaved vyaktam apadhyāto mahattaraiḥ",
    "GE07mbh_06_u:041.018d-0120_01": "yuddhāyāvataraty eva tasya nāsti jayo raṇe",
    "GE07mbh_06_u:041.018d-0120_02": "yas tu yuddhe samutpanne gurūn dṛṣṭvātha daṃśitān",
    "GE07mbh_06_u:041.019a": "anumānya yathāśāstraṃ yas tu yudhyen mahattaraiḥ",
    "GE07mbh_06_u:041.019c": "dhruvas tasya jayo yuddhe bhaved iti matir mama",
    "GE07mbh_06_u:041.020a": "evaṃ bruvati kṛṣṇe tu dhārtarāṣṭracamūṃ prati",
    "GE07mbh_06_u:041.020b-0121_01": "netrair animiṣaiḥ sarve prekṣante sma yudhiṣṭhiram",
    "GE07mbh_06_u:041.020c": "hāhākāro mahān āsīn niḥśabdās tv apare 'bhavan",
    "GE07mbh_06_u:041.021a": "dṛṣṭvā yudhiṣṭhiraṃ dūrād dhārtarāṣṭrasya sainikāḥ",
    "GE07mbh_06_u:041.021c": "mithaḥ saṃkathayāṃ cakrur neśo 'sti kulapāṃsanaḥ",
    "GE07mbh_06_u:041.022a": "vyaktaṃ bhīta ivābhyeti rājāsau bhīṣmam antikāt",
    "GE07mbh_06_u:041.022c": "yudhiṣṭhiraḥ sasodaryaḥ śaraṇārthaṃ prayācakaḥ",
    "GE07mbh_06_u:041.023a": "dhanaṃjaye kathaṃ nāthe pāṇḍave ca vṛkodare",
    "GE07mbh_06_u:041.023c": "nakule sahadeve ca bhīto 'bhyeti ca pāṇḍavaḥ",
    "GE07mbh_06_u:041.024a": "na nūnaṃ kṣatriyakule jātaḥ saṃprathite bhuvi",
    "GE07mbh_06_u:041.024c": "yathāsya hṛdayaṃ bhītam alpasattvasya saṃyuge",
    "GE07mbh_06_u:041.025a": "tatas te kṣatriyāḥ sarve praśaṃsanti sma kauravān",
    "GE07mbh_06_u:041.025c": "hṛṣṭāḥ sumanaso bhūtvā cailāni dudhuvuḥ pṛthak",
    "GE07mbh_06_u:041.026a": "vyanindanta tataḥ sarve yodhās tatra viśāṃ pate",
    "GE07mbh_06_u:041.026c": "yudhiṣṭhiraṃ sasodaryaṃ sahitaṃ keśavena ha",
    "GE07mbh_06_u:041.027a": "tatas tat kauravaṃ sainyaṃ dhikkṛtvā tu yudhiṣṭhiram",
    "GE07mbh_06_u:041.027c": "niḥśabdam abhavat tūrṇaṃ punar eva viśāṃ pate",
    "GE07mbh_06_u:041.028a": "kiṃ nu vakṣyati rājāsau kiṃ bhīṣmaḥ prativakṣyati",
    "GE07mbh_06_u:041.028b-0122_01": "kiṃ nu vakṣyati rājāsau dharmaputro yudhiṣṭhiraḥ",
    "GE07mbh_06_u:041.028b-0122_02": "kiṃ nu vakṣyati bhīṣmo 'sau bharatānāṃ dhuraṃdharaḥ",
    "GE07mbh_06_u:041.028c": "kiṃ bhīmaḥ samaraślāghī kiṃ nu kṛṣṇārjunāv iti",
    "GE07mbh_06_u:041.029a": "vivakṣitaṃ kim asyeti saṃśayaḥ sumahān abhūt",
    "GE07mbh_06_u:041.029c": "ubhayoḥ senayo rājan yudhiṣṭhirakṛte tadā",
    "GE07mbh_06_u:041.030a": "sa vigāhya camūṃ śatroḥ śaraśaktisamākulām",
    "GE07mbh_06_u:041.030c": "bhīṣmam evābhyayāt tūrṇaṃ bhrātṛbhiḥ parivāritaḥ",
    "GE07mbh_06_u:041.031a": "tam uvāca tataḥ pādau karābhyāṃ pīḍya pāṇḍavaḥ",
    "GE07mbh_06_u:041.031c": "bhīṣmaṃ śāṃtanavaṃ rājā yuddhāya samupasthitam",
    "GE07mbh_06_u:041.032": "yudhiṣṭhira uvāca",
    "GE07mbh_06_u:041.032a": "āmantraye tvāṃ durdharṣa yotsye tāta tvayā saha",
    "GE07mbh_06_u:041.032c": "anujānīhi māṃ tāta āśiṣaś ca prayojaya",
    "GE07mbh_06_u:041.032d-0123_01": "jayeyaṃ ca ripūn sarvān anujñātas tvayānagha",
    "GE07mbh_06_u:041.032d-0123_02": "yudhyantaṃ māṃ raṇe vīra tvam anujñātum arhasi",
    "GE07mbh_06_u:041.033": "bhīṣma uvāca",
    "GE07mbh_06_u:041.033a": "yady evaṃ nābhigacchethā yudhi māṃ pṛthivīpate",
    "GE07mbh_06_u:041.033c": "śapeyaṃ tvāṃ mahārāja parābhāvāya bhārata",
    "GE07mbh_06_u:041.034a": "prīto 'smi putra yudhyasva jayam āpnuhi pāṇḍava",
    "GE07mbh_06_u:041.034c": "yat te 'bhilaṣitaṃ cānyat tad avāpnuhi saṃyuge",
    "GE07mbh_06_u:041.035a": "vriyatāṃ ca varaḥ pārtha kim asmatto 'bhikāṅkṣasi",
    "GE07mbh_06_u:041.035c": "evaṃ gate mahārāja na tavāsti parājayaḥ",
    "GE07mbh_06_u:041.036a": "arthasya puruṣo dāso dāsas tv artho na kasya cit",
    "GE07mbh_06_u:041.036c": "iti satyaṃ mahārāja baddho 'smy arthena kauravaiḥ",
    "GE07mbh_06_u:041.037a": "atas tvāṃ klībavad vākyaṃ bravīmi kurunandana",
    "GE07mbh_06_u:041.037c": "hṛto 'smy arthena kauravya yuddhād anyat kim icchasi",
    "GE07mbh_06_u:041.038": "yudhiṣṭhira uvāca",
    "GE07mbh_06_u:041.038a": "mantrayasva mahāprājña hitaiṣī mama nityaśaḥ",
    "GE07mbh_06_u:041.038c": "yudhyasva kauravasyārthe mamaiṣa satataṃ varaḥ",
    "GE07mbh_06_u:041.039": "bhīṣma uvāca",
    "GE07mbh_06_u:041.039a": "rājan kim atra sāhyaṃ te karomi kurunandana",
    "GE07mbh_06_u:041.039b-0124_01": "mantrayiṣyāmy ahaṃ rājan yac ca te hitam uttamam",
    "GE07mbh_06_u:041.039c": "kāmaṃ yotsye parasyārthe brūhi yat te vivakṣitam",
    "GE07mbh_06_u:041.040": "yudhiṣṭhira uvāca",
    "GE07mbh_06_u:041.040a": "kathaṃ jayeyaṃ saṃgrāme bhavantam aparājitam",
    "GE07mbh_06_u:041.040c": "etan me mantraya hitaṃ yadi śreyaḥ prapaśyasi",
    "GE07mbh_06_u:041.041": "bhīṣma uvāca",
    "GE07mbh_06_u:041.041a": "na taṃ paśyāmi kaunteya yo māṃ yudhyantam āhave",
    "GE07mbh_06_u:041.041c": "vijayeta pumān kaś cid api sākṣāc chatakratuḥ",
    "GE07mbh_06_u:041.042": "yudhiṣṭhira uvāca",
    "GE07mbh_06_u:041.042a": "hanta pṛcchāmi tasmāt tvāṃ pitāmaha namo 'stu",
    "GE07mbh_06_u:041.042c": "jayopāyaṃ bravīhi tvam ātmanaḥ samare paraiḥ",
    "GE07mbh_06_u:041.043": "bhīṣma uvāca",
    "GE07mbh_06_u:041.043a": "na śatruṃ tāta paśyāmi samare yo jayeta mām",
    "GE07mbh_06_u:041.043b-0125_01": "ayudhyamānaṃ saṃhatya sauhṛdena pariplutam",
    "GE07mbh_06_u:041.043b-0125_02": "nyastaśastraṃ nirudyogaṃ hanyur mā śatravo yudhi",
    "GE07mbh_06_u:041.043b-0125_03": "nikṣiptaśastre patite vimuktakavace tathā",
    "GE07mbh_06_u:041.043b-0125_04": "dravamāṇe ca bhīte ca tavāsmīti ca yo vadet",
    "GE07mbh_06_u:041.043b-0125_05": "striyāṃ strīnāmadheye ca vikale caikaputrake",
    "GE07mbh_06_u:041.043b-0125_06": "aprasūte ca hīne ca na yuddhaṃ rocayāmy aham",
    "GE07mbh_06_u:041.043b-0125_07": "idaṃ ca gaditaṃ pārtha paramaṃ vratam āhave",
    "GE07mbh_06_u:041.043c": "na tāvan mṛtyukālo me punarāgamanaṃ kuru",
    "GE07mbh_06_u:041.044": "saṃjaya uvāca",
    "GE07mbh_06_u:041.044a": "tato yudhiṣṭhiro vākyaṃ bhīṣmasya kurunandana",
    "GE07mbh_06_u:041.044c": "śirasā pratijagrāha bhūyas tam abhivādya ca",
    "GE07mbh_06_u:041.045a": "prāyāt punar mahābāhur ācāryasya rathaṃ prati",
    "GE07mbh_06_u:041.045c": "paśyatāṃ sarvasainyānāṃ madhyena bhrātṛbhiḥ saha",
    "GE07mbh_06_u:041.046a": "sa droṇam abhivādyātha kṛtvā caiva pradakṣiṇam",
    "GE07mbh_06_u:041.046c": "uvāca vācā durdharṣam ātmaniḥśreyasaṃ vacaḥ",
    "GE07mbh_06_u:041.047a": "āmantraye tvāṃ bhagavan yotsye vigatakalmaṣaḥ",
    "GE07mbh_06_u:041.047c": "jayeyaṃ ca ripūn sarvān anujñātas tvayā dvija",
    "GE07mbh_06_u:041.048": "droṇa uvāca",
    "GE07mbh_06_u:041.048a": "yadi māṃ nābhigacchethā yuddhāya kṛtaniścayaḥ",
    "GE07mbh_06_u:041.048c": "śapeyaṃ tvāṃ mahārāja parābhāvāya sarvaśaḥ",
    "GE07mbh_06_u:041.049a": "tad yudhiṣṭhira tuṣṭo 'smi pūjitaś ca tvayānagha",
    "GE07mbh_06_u:041.049c": "anujānāmi yudhyasva vijayaṃ samavāpnuhi",
    "GE07mbh_06_u:041.050a": "karavāṇi ca te kāmaṃ brūhi yat te 'bhikāṅkṣitam",
    "GE07mbh_06_u:041.050c": "evaṃ gate mahārāja yuddhād anyat kim icchasi",
    "GE07mbh_06_u:041.051a": "arthasya puruṣo dāso dāsas tv artho na kasya cit",
    "GE07mbh_06_u:041.051c": "iti satyaṃ mahārāja baddho 'smy arthena kauravaiḥ",
    "GE07mbh_06_u:041.052a": "atas tvāṃ klībavad brūmo yuddhād anyat kim icchasi",
    "GE07mbh_06_u:041.052c": "yotsyāmi kauravasyārthe tavāśāsyo jayo mayā",
    "GE07mbh_06_u:041.053": "yudhiṣṭhira uvāca",
    "GE07mbh_06_u:041.053a": "jayam āśāssva me brahman mantrayasva ca maddhitam",
    "GE07mbh_06_u:041.053c": "yudhyasva kauravasyārthe vara eṣa vṛto mayā",
    "GE07mbh_06_u:041.054": "droṇa uvāca",
    "GE07mbh_06_u:041.054a": "dhruvas te vijayo rājan yasya mantrī haris tava",
    "GE07mbh_06_u:041.054c": "ahaṃ ca tvābhijānāmi raṇe śatrūn vijeṣyasi",
    "GE07mbh_06_u:041.055a": "yato dharmas tataḥ kṛṣṇo yataḥ kṛṣṇas tato jayaḥ",
    "GE07mbh_06_u:041.055c": "yudhyasva gaccha kaunteya pṛccha māṃ kiṃ bravīmi te",
    "GE07mbh_06_u:041.056": "yudhiṣṭhira uvāca",
    "GE07mbh_06_u:041.056a": "pṛcchāmi tvāṃ dvijaśreṣṭha śṛṇu me yad vivakṣitam",
    "GE07mbh_06_u:041.056c": "kathaṃ jayeyaṃ saṃgrāme bhavantam aparājitam",
    "GE07mbh_06_u:041.057": "droṇa uvāca",
    "GE07mbh_06_u:041.057a": "na te 'sti vijayas tāvad yāvad yudhyāmy ahaṃ raṇe",
    "GE07mbh_06_u:041.057c": "mamāśu nidhane rājan yatasva saha sodaraiḥ",
    "GE07mbh_06_u:041.058": "yudhiṣṭhira uvāca",
    "GE07mbh_06_u:041.058a": "hanta tasmān mahābāho vadhopāyaṃ vadātmanaḥ",
    "GE07mbh_06_u:041.058c": "ācārya praṇipatyaiṣa pṛcchāmi tvāṃ namo 'stu te",
    "GE07mbh_06_u:041.059": "droṇa uvāca",
    "GE07mbh_06_u:041.059a": "na śatruṃ tāta paśyāmi yo māṃ hanyād raṇe sthitam",
    "GE07mbh_06_u:041.059c": "yudhyamānaṃ susaṃrabdhaṃ śaravarṣaughavarṣiṇam",
    "GE07mbh_06_u:041.060a": "ṛte prāyagataṃ rājan nyastaśastram acetanam",
    "GE07mbh_06_u:041.060c": "hanyān māṃ yudhi yodhānāṃ satyam etad bravīmi te",
    "GE07mbh_06_u:041.061a": "śastraṃ cāhaṃ raṇe jahyāṃ śrutvā sumahad apriyam",
    "GE07mbh_06_u:041.061c": "śraddheyavākyāt puruṣād etat satyaṃ bravīmi te",
    "GE07mbh_06_u:041.062": "saṃjaya uvāca",
    "GE07mbh_06_u:041.062a": "etac chrutvā mahārāja bhāradvājasya dhīmataḥ",
    "GE07mbh_06_u:041.062c": "anumānya tam ācāryaṃ prāyāc chāradvataṃ prati",
    "GE07mbh_06_u:041.063a": "so 'bhivādya kṛpaṃ rājā kṛtvā cāpi pradakṣiṇam",
    "GE07mbh_06_u:041.063c": "uvāca durdharṣatamaṃ vākyaṃ vākyaviśāradaḥ",
    "GE07mbh_06_u:041.064a": "anumānaye tvāṃ yotsyāmi guro vigatakalmaṣaḥ",
    "GE07mbh_06_u:041.064c": "jayeyaṃ ca ripūn sarvān anujñātas tvayānagha",
    "GE07mbh_06_u:041.065": "kṛpa uvāca",
    "GE07mbh_06_u:041.065a": "yadi māṃ nābhigacchethā yuddhāya kṛtaniścayaḥ",
    "GE07mbh_06_u:041.065c": "śapeyaṃ tvāṃ mahārāja parābhāvāya sarvaśaḥ",
    "GE07mbh_06_u:041.065d-0126_01": "kiṃ te karomi vai kāmaṃ brūhi pāṇḍavanandana",
    "GE07mbh_06_u:041.065d-0126_02": "evaṃ gate mahārāja yuddhād anyat kim icchasi",
    "GE07mbh_06_u:041.066a": "arthasya puruṣo dāso dāsas tv artho na kasya cit",
    "GE07mbh_06_u:041.066c": "iti satyaṃ mahārāja baddho 'smy arthena kauravaiḥ",
    "GE07mbh_06_u:041.067a": "teṣām arthe mahārāja yoddhavyam iti me matiḥ",
    "GE07mbh_06_u:041.067c": "atas tvāṃ klībavad brūmi yuddhād anyat kim icchasi",
    "GE07mbh_06_u:041.068": "yudhiṣṭhira uvāca",
    "GE07mbh_06_u:041.068a": "hanta pṛcchāmi te tasmād ācārya śṛṇu me vacaḥ",
    "GE07mbh_06_u:041.068b-0127_01": "vadhopāyaṃ bravīhi tvam ātmanaḥ samare paraiḥ",
    "GE07mbh_06_u:041.069": "saṃjaya uvāca",
    "GE07mbh_06_u:041.069a": "ity uktvā vyathito rājā novāca gatacetanaḥ",
    "GE07mbh_06_u:041.069c": "taṃ gautamaḥ pratyuvāca vijñāyāsya vivakṣitam",
    "GE07mbh_06_u:041.069e": "avadhyo 'haṃ mahīpāla yudhyasva jayam āpnuhi",
    "GE07mbh_06_u:041.070a": "prītas tv abhigamenāhaṃ jayaṃ tava narādhipa",
    "GE07mbh_06_u:041.070c": "āśāsiṣye sadotthāya satyam etad bravīmi te",
    "GE07mbh_06_u:041.071a": "etac chrutvā mahārāja gautamasya vacas tadā",
    "GE07mbh_06_u:041.071c": "anumānya kṛpaṃ rājā prayayau yena madrarāṭ",
    "GE07mbh_06_u:041.072a": "sa śalyam abhivādyātha kṛtvā cābhipradakṣiṇam",
    "GE07mbh_06_u:041.072c": "uvāca rājā durdharṣam ātmaniḥśreyasaṃ vacaḥ",
    "GE07mbh_06_u:041.073a": "anumānaye tvāṃ yotsyāmi guro vigatakalmaṣaḥ",
    "GE07mbh_06_u:041.073c": "jayeyaṃ ca mahārāja anujñātas tvayā ripūn",
    "GE07mbh_06_u:041.074": "śalya uvāca",
    "GE07mbh_06_u:041.074a": "yadi māṃ nābhigacchethā yuddhāya kṛtaniścayaḥ",
    "GE07mbh_06_u:041.074c": "śapeyaṃ tvāṃ mahārāja parābhāvāya vai raṇe",
    "GE07mbh_06_u:041.075a": "tuṣṭo 'smi pūjitaś cāsmi yat kāṅkṣasi tad astu te",
    "GE07mbh_06_u:041.075c": "anujānāmi caiva tvāṃ yudhyasva jayam āpnuhi",
    "GE07mbh_06_u:041.076a": "brūhi caiva paraṃ vīra kenārthaḥ kiṃ dadāmi te",
    "GE07mbh_06_u:041.076c": "evaṃ gate mahārāja yuddhād anyat kim icchasi",
    "GE07mbh_06_u:041.077a": "arthasya puruṣo dāso dāsas tv artho na kasya cit",
    "GE07mbh_06_u:041.077c": "iti satyaṃ mahārāja baddho 'smy arthena kauravaiḥ",
    "GE07mbh_06_u:041.077d-0128_01": "teṣām arthe mahārāja yoddhavyam iti me matiḥ",
    "GE07mbh_06_u:041.078a": "kariṣyāmi hi te kāmaṃ bhāgineya yathepsitam",
    "GE07mbh_06_u:041.078c": "bravīmy ataḥ klībavat tvāṃ yuddhād anyat kim icchasi",
    "GE07mbh_06_u:041.079": "yudhiṣṭhira uvāca",
    "GE07mbh_06_u:041.079a": "mantrayasva mahārāja nityaṃ maddhitam uttamam",
    "GE07mbh_06_u:041.079c": "kāmaṃ yudhya parasyārthe varam etad vṛṇomy aham",
    "GE07mbh_06_u:041.080": "śalya uvāca",
    "GE07mbh_06_u:041.080a": "brūhi kim atra sāhyaṃ te karomi nṛpasattama",
    "GE07mbh_06_u:041.080c": "kāmaṃ yotsye parasyārthe vṛto 'smy arthena kauravaiḥ",
    "GE07mbh_06_u:041.081": "yudhiṣṭhira uvāca",
    "GE07mbh_06_u:041.081a": "sa eva me varaḥ satya udyoge yas tvayā kṛtaḥ",
    "GE07mbh_06_u:041.081c": "sūtaputrasya saṃgrāme kāryas tejovadhas tvayā",
    "GE07mbh_06_u:041.081d-0129_01": "tvāṃ hi yokṣyati sūtatve sūtaputrasya mātula",
    "GE07mbh_06_u:041.081d-0129_02": "duryodhano raṇe śūram iti me naiṣṭhikī matiḥ",
    "GE07mbh_06_u:041.082": "śalya uvāca",
    "GE07mbh_06_u:041.082a": "saṃpatsyaty eṣa te kāmaḥ kuntīputra yathepsitaḥ",
    "GE07mbh_06_u:041.082c": "gaccha yudhyasva visrabdhaṃ pratijāne jayaṃ tava",
    "GE07mbh_06_u:041.083": "saṃjaya uvāca",
    "GE07mbh_06_u:041.083a": "anumānyātha kaunteyo mātulaṃ madrakeśvaram",
    "GE07mbh_06_u:041.083c": "nirjagāma mahāsainyād bhrātṛbhiḥ parivāritaḥ",
    "GE07mbh_06_u:041.084a": "vāsudevas tu rādheyam āhave 'bhijagāma vai",
    "GE07mbh_06_u:041.084c": "tata enam uvācedaṃ pāṇḍavārthe gadāgrajaḥ",
    "GE07mbh_06_u:041.085a": "śrutaṃ me karṇa bhīṣmasya dveṣāt kila na yotsyasi",
    "GE07mbh_06_u:041.085c": "asmān varaya rādheya yāvad bhīṣmo na hanyate",
    "GE07mbh_06_u:041.086a": "hate tu bhīṣme rādheya punar eṣyasi saṃyuge",
    "GE07mbh_06_u:041.086c": "dhārtarāṣṭrasya sāhāyyaṃ yadi paśyasi cet samam",
    "GE07mbh_06_u:041.087": "karṇa uvāca",
    "GE07mbh_06_u:041.087a": "na vipriyaṃ kariṣyāmi dhārtarāṣṭrasya keśava",
    "GE07mbh_06_u:041.087c": "tyaktaprāṇaṃ hi māṃ viddhi duryodhanahitaiṣiṇam",
    "GE07mbh_06_u:041.088": "saṃjaya uvāca",
    "GE07mbh_06_u:041.088a": "tac chrutvā vacanaṃ kṛṣṇaḥ saṃnyavartata bhārata",
    "GE07mbh_06_u:041.088c": "yudhiṣṭhirapurogaiś ca pāṇḍavaiḥ saha saṃgataḥ",
    "GE07mbh_06_u:041.089a": "atha sainyasya madhye tu prākrośat pāṇḍavāgrajaḥ",
    "GE07mbh_06_u:041.089c": "yo 'smān vṛṇoti tad ahaṃ varaye sāhyakāraṇāt",
    "GE07mbh_06_u:041.090a": "atha tān samabhiprekṣya yuyutsur idam abravīt",
    "GE07mbh_06_u:041.090c": "prītātmā dharmarājānaṃ kuntīputraṃ yudhiṣṭhiram",
    "GE07mbh_06_u:041.091a": "ahaṃ yotsyāmi miṣataḥ saṃyuge dhārtarāṣṭrajān",
    "GE07mbh_06_u:041.091c": "yuṣmadarthe mahārāja yadi māṃ vṛṇuṣe 'nagha",
    "GE07mbh_06_u:041.092": "yudhiṣṭhira uvāca",
    "GE07mbh_06_u:041.092a": "ehy ehi sarve yotsyāmas tava bhrātṝn apaṇḍitān",
    "GE07mbh_06_u:041.092c": "yuyutso vāsudevaś ca vayaṃ ca brūma sarvaśaḥ",
    "GE07mbh_06_u:041.092d-0130_01": "na bhaviṣyanti te bālā dhārtarāṣṭrā na saṃśayaḥ",
    "GE07mbh_06_u:041.093a": "vṛṇomi tvāṃ mahābāho yudhyasva mama kāraṇāt",
    "GE07mbh_06_u:041.093c": "tvayi piṇḍaś ca tantuś ca dhṛtarāṣṭrasya dṛśyate",
    "GE07mbh_06_u:041.093d-0131_01": "tato jalakriyā caiva tvayā kāryā tathaiva ca",
    "GE07mbh_06_u:041.094a": "bhajasvāsmān rājaputra bhajamānān mahādyute",
    "GE07mbh_06_u:041.094c": "na bhaviṣyati durbuddhir dhārtarāṣṭro 'tyamarṣaṇaḥ",
    "GE07mbh_06_u:041.095": "saṃjaya uvāca",
    "GE07mbh_06_u:041.095a": "tato yuyutsuḥ kauravyaḥ parityajya sutāṃs tava",
    "GE07mbh_06_u:041.095b-0132_01": "sa satyam iti manvāno yudhiṣṭhiravacas tadā",
    "GE07mbh_06_u:041.095c": "jagāma pāṇḍuputrāṇāṃ senāṃ viśrāvya dundubhim",
    "GE07mbh_06_u:041.095d-0133_01": "sabalo dhārtarāṣṭrasya kutsayan karma duṣkṛtam",
    "GE07mbh_06_u:041.096a": "tato yudhiṣṭhiro rājā saṃprahṛṣṭaḥ sahānujaiḥ",
    "GE07mbh_06_u:041.096c": "jagrāha kavacaṃ bhūyo dīptimat kanakojjvalam",
    "GE07mbh_06_u:041.097a": "pratyapadyanta te sarve rathān svān puruṣarṣabhāḥ",
    "GE07mbh_06_u:041.097c": "tato vyūhaṃ yathāpūrvaṃ pratyavyūhanta te punaḥ",
    "GE07mbh_06_u:041.098a": "avādayan dundubhīṃś ca śataśaś caiva puṣkarān",
    "GE07mbh_06_u:041.098c": "siṃhanādāṃś ca vividhān vineduḥ puruṣarṣabhāḥ",
    "GE07mbh_06_u:041.099a": "rathasthān puruṣavyāghrān pāṇḍavān prekṣya pārthivāḥ",
    "GE07mbh_06_u:041.099c": "dhṛṣṭadyumnādayaḥ sarve punar jahṛṣire mudā",
    "GE07mbh_06_u:041.100a": "gauravaṃ pāṇḍuputrāṇāṃ mānyān mānayatāṃ ca tān",
    "GE07mbh_06_u:041.100c": "dṛṣṭvā mahīkṣitas tatra pūjayāṃ cakrire bhṛśam",
    "GE07mbh_06_u:041.101a": "sauhṛdaṃ ca kṛpāṃ caiva prāptakālaṃ mahātmanām",
    "GE07mbh_06_u:041.101c": "dayāṃ ca jñātiṣu parāṃ kathayāṃ cakrire nṛpāḥ",
    "GE07mbh_06_u:041.102a": "sādhu sādhv iti sarvatra niśceruḥ stutisaṃhitāḥ",
    "GE07mbh_06_u:041.102c": "vācaḥ puṇyāḥ kīrtimatāṃ manohṛdayaharṣiṇīḥ",
    "GE07mbh_06_u:041.103a": "mlecchāś cāryāś ca ye tatra dadṛśuḥ śuśruvus tadā",
    "GE07mbh_06_u:041.103c": "vṛttaṃ tat pāṇḍuputrāṇāṃ rurudus te sagadgadāḥ",
    "GE07mbh_06_u:041.104a": "tato jaghnur mahābherīḥ śataśaś caiva puṣkarān",
    "GE07mbh_06_u:041.104c": "śaṅkhāṃś ca gokṣīranibhān dadhmur hṛṣṭā manasvinaḥ",
    "GE07mbh_06_u:042.000-0134_00": "bhagavān uvāca (sic)",
    "GE07mbh_06_u:042.000-0134_01": "kṛṣṇaṃ kamalapatrākṣaṃ puṇyaśravaṇakīrtanam",
    "GE07mbh_06_u:042.000-0134_02": "vāsudevaṃ jagadyoniṃ naumi nārāyaṇaṃ harim",
    "GE07mbh_06_u:042.001": "dhṛtarāṣṭra uvāca",
    "GE07mbh_06_u:042.001a": "evaṃ vyūḍheṣv anīkeṣu māmakeṣv itareṣu ca",
    "GE07mbh_06_u:042.001c": "ke pūrvaṃ prāharaṃs tatra kuravaḥ pāṇḍavās tathā",
    "GE07mbh_06_u:042.002": "saṃjaya uvāca",
    "GE07mbh_06_u:042.002a": "bhrātṛbhiḥ sahito rājan putro duryodhanas tava",
    "GE07mbh_06_u:042.002c": "bhīṣmaṃ pramukhataḥ kṛtvā prayayau saha senayā",
    "GE07mbh_06_u:042.003a": "tathaiva pāṇḍavāḥ sarve bhīmasenapurogamāḥ",
    "GE07mbh_06_u:042.003c": "bhīṣmeṇa yuddham icchantaḥ prayayur hṛṣṭamānasāḥ",
    "GE07mbh_06_u:042.004a": "kṣveḍāḥ kilakilāśabdāḥ krakacā goviṣāṇikāḥ",
    "GE07mbh_06_u:042.004c": "bherīmṛdaṅgamurajā hayakuñjaranisvanāḥ",
    "GE07mbh_06_u:042.005a": "ubhayoḥ senayo rājaṃs tatas te 'smān samādravan",
    "GE07mbh_06_u:042.005c": "vayaṃ pratinadantaś ca tadāsīt tumulaṃ mahat",
    "GE07mbh_06_u:042.006a": "mahānty anīkāni mahāsamucchraye; samāgame pāṇḍavadhārtarāṣṭrayoḥ",
    "GE07mbh_06_u:042.006c": "cakampire śaṅkhamṛdaṅganisvanaiḥ; prakampitānīva vanāni vāyunā",
    "GE07mbh_06_u:042.007a": "narendranāgāśvarathākulānām; abhyāyatīnām aśive muhūrte",
    "GE07mbh_06_u:042.007c": "babhūva ghoṣas tumulaś camūnāṃ; vātoddhutānām iva sāgarāṇām",
    "GE07mbh_06_u:042.008a": "tasmin samutthite śabde tumule lomaharṣaṇe",
    "GE07mbh_06_u:042.008c": "bhīmaseno mahābāhuḥ prāṇadad govṛṣo yathā",
    "GE07mbh_06_u:042.009a": "śaṅkhadundubhinirghoṣaṃ vāraṇānāṃ ca bṛṃhitam",
    "GE07mbh_06_u:042.009c": "siṃhanādaṃ ca sainyānāṃ bhīmasenaravo 'bhyabhūt",
    "GE07mbh_06_u:042.010a": "hayānāṃ heṣamāṇānām anīkeṣu sahasraśaḥ",
    "GE07mbh_06_u:042.010c": "sarvān abhyabhavac chabdān bhīmasenasya nisvanaḥ",
    "GE07mbh_06_u:042.011a": "taṃ śrutvā ninadaṃ tasya sainyās tava vitatrasuḥ",
    "GE07mbh_06_u:042.011c": "jīmūtasyeva nadataḥ śakrāśanisamasvanam",
    "GE07mbh_06_u:042.012a": "vāhanāni ca sarvāṇi śakṛnmūtraṃ prasusruvuḥ",
    "GE07mbh_06_u:042.012c": "śabdena tasya vīrasya siṃhasyevetare mṛgāḥ",
    "GE07mbh_06_u:042.013a": "darśayan ghoram ātmānaṃ mahābhram iva nādayan",
    "GE07mbh_06_u:042.013c": "vibhīṣayaṃs tava sutāṃs tava senāṃ samabhyayāt",
    "GE07mbh_06_u:042.014a": "tam āyāntaṃ maheṣvāsaṃ sodaryāḥ paryavārayan",
    "GE07mbh_06_u:042.014c": "chādayantaḥ śaravrātair meghā iva divākaram",
    "GE07mbh_06_u:042.015a": "duryodhanaś ca putras te durmukho duḥsahaḥ śalaḥ",
    "GE07mbh_06_u:042.015c": "duḥśāsanaś cātirathas tathā durmarṣaṇo nṛpa",
    "GE07mbh_06_u:042.016a": "viviṃśatiś citraseno vikarṇaś ca mahārathaḥ",
    "GE07mbh_06_u:042.016c": "purumitro jayo bhojaḥ saumadattiś ca vīryavān",
    "GE07mbh_06_u:042.017a": "mahācāpāni dhunvanto jaladā iva vidyutaḥ",
    "GE07mbh_06_u:042.017c": "ādadānāś ca nārācān nirmuktāśīviṣopamān",
    "GE07mbh_06_u:042.018a": "atha tān draupadīputrāḥ saubhadraś ca mahārathaḥ",
    "GE07mbh_06_u:042.018c": "nakulaḥ sahadevaś ca dhṛṣṭadyumnaś ca pārṣataḥ",
    "GE07mbh_06_u:042.019a": "dhārtarāṣṭrān pratiyayur ardayantaḥ śitaiḥ śaraiḥ",
    "GE07mbh_06_u:042.019c": "vajrair iva mahāvegaiḥ śikharāṇi dharābhṛtām",
    "GE07mbh_06_u:042.020a": "tasmin prathamasaṃmarde bhīmajyātalanisvane",
    "GE07mbh_06_u:042.020c": "tāvakānāṃ pareṣāṃ ca nāsīt kaś cit parāṅmukhaḥ",
    "GE07mbh_06_u:042.021a": "lāghavaṃ droṇaśiṣyāṇām apaśyaṃ bharatarṣabha",
    "GE07mbh_06_u:042.021c": "nimittavedhināṃ rājañ śarān utsṛjatāṃ bhṛśam",
    "GE07mbh_06_u:042.022a": "nopaśāmyati nirghoṣo dhanuṣāṃ kūjatāṃ tathā",
    "GE07mbh_06_u:042.022c": "viniśceruḥ śarā dīptā jyotīṃṣīva nabhastalāt",
    "GE07mbh_06_u:042.023a": "sarve tv anye mahīpālāḥ prekṣakā iva bhārata",
    "GE07mbh_06_u:042.023c": "dadṛśur darśanīyaṃ taṃ bhīmaṃ jñātisamāgamam",
    "GE07mbh_06_u:042.024a": "tatas te jātasaṃrambhāḥ",
    "GE07mbh_06_u:042.024c": "anyonyaspardhayā rājan vyāyacchanta mahārathāḥ",
    "GE07mbh_06_u:042.025a": "kurupāṇḍavasene te hastyaśvarathasaṃkule",
    "GE07mbh_06_u:042.025c": "śuśubhāte raṇe 'tīva paṭe citragate iva",
    "GE07mbh_06_u:042.026a": "tatas te pārthivāḥ sarve pragṛhītaśarāsanāḥ",
    "GE07mbh_06_u:042.026c": "sahasainyāḥ samāpetuḥ putrasya tava śāsanāt",
    "GE07mbh_06_u:042.026d-0135_01": "teṣām ādhāvatāṃ tatra gajāśvakalilo mahān",
    "GE07mbh_06_u:042.026d-0135_02": "siṃhanādaravonmiśraḥ śaṅkhabherīsamākulaḥ",
    "GE07mbh_06_u:042.026d-0135_03": "sa ghoṣavāñ śaragrāho dhanurnāgo 'sikacchapaḥ",
    "GE07mbh_06_u:042.026d-0135_04": "vyāvalgitapurovāta āsīt kṣubdhābdhivat svanaḥ",
    "GE07mbh_06_u:042.027a": "yudhiṣṭhireṇa cādiṣṭāḥ pārthivās te sahasraśaḥ",
    "GE07mbh_06_u:042.027c": "vinadantaḥ samāpetuḥ putrasya tava vāhinīm",
    "GE07mbh_06_u:042.028a": "ubhayoḥ senayos tīvraḥ sainyānāṃ sa samāgamaḥ",
    "GE07mbh_06_u:042.028c": "antardhīyata cādityaḥ sainyena rajasāvṛtaḥ",
    "GE07mbh_06_u:042.029a": "prayuddhānāṃ prabhagnānāṃ punarāvartatām api",
    "GE07mbh_06_u:042.029c": "nātra sveṣāṃ pareṣāṃ vā viśeṣaḥ samajāyata",
    "GE07mbh_06_u:042.030a": "tasmiṃs tu tumule yuddhe vartamāne mahābhaye",
    "GE07mbh_06_u:042.030c": "ati sarvāṇy anīkāni pitā te 'bhivyarocata",
    "GE07mbh_06_u:043.001": "saṃjaya uvāca",
    "GE07mbh_06_u:043.001a": "pūrvāhṇe tasya raudrasya yuddham ahno viśāṃ pate",
    "GE07mbh_06_u:043.001c": "prāvartata mahāghoraṃ rājñāṃ dehāvakartanam",
    "GE07mbh_06_u:043.002a": "kurūṇāṃ pāṇḍavānāṃ ca saṃgrāme vijigīṣatām",
    "GE07mbh_06_u:043.002c": "siṃhānām iva saṃhrādo divam urvīṃ ca nādayan",
    "GE07mbh_06_u:043.003a": "āsīt kilakilāśabdas talaśaṅkharavaiḥ saha",
    "GE07mbh_06_u:043.003c": "jajñire siṃhanādāś ca śūrāṇāṃ pratigarjatām",
    "GE07mbh_06_u:043.004a": "talatrābhihatāś caiva jyāśabdā bharatarṣabha",
    "GE07mbh_06_u:043.004c": "pattīnāṃ pādaśabdāś ca vājināṃ ca mahāsvanāḥ",
    "GE07mbh_06_u:043.005a": "tottrāṅkuśanipātāś ca āyudhānāṃ ca nisvanāḥ",
    "GE07mbh_06_u:043.005c": "ghaṇṭāśabdāś ca nāgānām anyonyam abhidhāvatām",
    "GE07mbh_06_u:043.006a": "tasmin samudite śabde tumule lomaharṣaṇe",
    "GE07mbh_06_u:043.006c": "babhūva rathanirghoṣaḥ parjanyaninadopamaḥ",
    "GE07mbh_06_u:043.007a": "te manaḥ krūram ādhāya samabhityaktajīvitāḥ",
    "GE07mbh_06_u:043.007c": "pāṇḍavān abhyavartanta sarva evocchritadhvajāḥ",
    "GE07mbh_06_u:043.008a": "svayaṃ śāṃtanavo rājann abhyadhāvad dhanaṃjayam",
    "GE07mbh_06_u:043.008c": "pragṛhya kārmukaṃ ghoraṃ kāladaṇḍopamaṃ raṇe",
    "GE07mbh_06_u:043.009a": "arjuno 'pi dhanur gṛhya gāṇḍīvaṃ lokaviśrutam",
    "GE07mbh_06_u:043.009c": "abhyadhāvata tejasvī gāṅgeyaṃ raṇamūrdhani",
    "GE07mbh_06_u:043.010a": "tāv ubhau kuruśārdūlau parasparavadhaiṣiṇau",
    "GE07mbh_06_u:043.010c": "gāṅgeyas tu raṇe pārthaṃ viddhvā nākampayad balī",
    "GE07mbh_06_u:043.010e": "tathaiva pāṇḍavo rājan bhīṣmaṃ nākampayad yudhi",
    "GE07mbh_06_u:043.011a": "sātyakiś ca maheṣvāsaḥ kṛtavarmāṇam abhyayāt",
    "GE07mbh_06_u:043.011c": "tayoḥ samabhavad yuddhaṃ tumulaṃ lomaharṣaṇam",
    "GE07mbh_06_u:043.012a": "sātyakiḥ kṛtavarmāṇaṃ kṛtavarmā ca sātyakim",
    "GE07mbh_06_u:043.012c": "ānarchatuḥ śarair ghorais takṣamāṇau parasparam",
    "GE07mbh_06_u:043.013a": "tau śarācitasarvāṅgau śuśubhāte mahābalau",
    "GE07mbh_06_u:043.013c": "vasante puṣpaśabalau puṣpitāv iva kiṃśukau",
    "GE07mbh_06_u:043.014a": "abhimanyur maheṣvāso bṛhadbalam ayodhayat",
    "GE07mbh_06_u:043.014c": "tataḥ kosalako rājā saubhadrasya viśāṃ pate",
    "GE07mbh_06_u:043.014e": "dhvajaṃ ciccheda samare sārathiṃ ca nyapātayat",
    "GE07mbh_06_u:043.015a": "saubhadras tu tataḥ kruddhaḥ pātite rathasārathau",
    "GE07mbh_06_u:043.015c": "bṛhadbalaṃ mahārāja vivyādha navabhiḥ śaraiḥ",
    "GE07mbh_06_u:043.016a": "athāparābhyāṃ bhallābhyāṃ pītābhyām arimardanaḥ",
    "GE07mbh_06_u:043.016c": "dhvajam ekena ciccheda pārṣṇim ekena sārathim",
    "GE07mbh_06_u:043.016e": "anyonyaṃ ca śarais tīkṣṇaiḥ kruddhau rājaṃs tatakṣatuḥ",
    "GE07mbh_06_u:043.017a": "māninaṃ samare dṛptaṃ kṛtavairaṃ mahāratham",
    "GE07mbh_06_u:043.017c": "bhīmasenas tava sutaṃ duryodhanam ayodhayat",
    "GE07mbh_06_u:043.018a": "tāv ubhau naraśārdūlau kurumukhyau mahābalau",
    "GE07mbh_06_u:043.018c": "anyonyaṃ śaravarṣābhyāṃ vavṛṣāte raṇājire",
    "GE07mbh_06_u:043.018d-0136_01": "tau vīrāv atisaṃrabdhau kṛtinau viṣame sthitau",
    "GE07mbh_06_u:043.019a": "tau tu vīkṣya mahātmānau kṛtinau citrayodhinau",
    "GE07mbh_06_u:043.019c": "vismayaḥ sarvabhūtānāṃ samapadyata bhārata",
    "GE07mbh_06_u:043.020a": "duḥśāsanas tu nakulaṃ pratyudyāya mahāratham",
    "GE07mbh_06_u:043.020c": "avidhyan niśitair bāṇair bahubhir marmabhedibhiḥ",
    "GE07mbh_06_u:043.021a": "tasya mādrīsutaḥ ketuṃ saśaraṃ ca śarāsanam",
    "GE07mbh_06_u:043.021c": "ciccheda niśitair bāṇaiḥ prahasann iva bhārata",
    "GE07mbh_06_u:043.021e": "athainaṃ pañcaviṃśatyā kṣudrakāṇāṃ samārdayat",
    "GE07mbh_06_u:043.022a": "putras tu tava durdharṣo nakulasya mahāhave",
    "GE07mbh_06_u:043.022c": "yugeṣāṃ cicchide bāṇair dhvajaṃ caiva nyapātayat",
    "GE07mbh_06_u:043.023a": "durmukhaḥ sahadevaṃ tu pratyudyāya mahābalam",
    "GE07mbh_06_u:043.023c": "vivyādha śaravarṣeṇa yatamānaṃ mahāhave",
    "GE07mbh_06_u:043.024a": "sahadevas tato vīro durmukhasya mahāhave",
    "GE07mbh_06_u:043.024c": "śareṇa bhṛśatīkṣṇena pātayām āsa sārathim",
    "GE07mbh_06_u:043.025a": "tāv anyonyaṃ samāsādya samare yuddhadurmadau",
    "GE07mbh_06_u:043.025c": "trāsayetāṃ śarair ghoraiḥ kṛtapratikṛtaiṣiṇau",
    "GE07mbh_06_u:043.026a": "yudhiṣṭhiraḥ svayaṃ rājā madrarājānam abhyayāt",
    "GE07mbh_06_u:043.026b-0137_01": "śalyam abhyardayām āsa mahābalaparākramam",
    "GE07mbh_06_u:043.026c": "tasya madrādhipaś cāpaṃ dvidhā ciccheda māriṣa",
    "GE07mbh_06_u:043.027a": "tad apāsya dhanuś chinnaṃ kuntīputro yudhiṣṭhiraḥ",
    "GE07mbh_06_u:043.027c": "anyat kārmukam ādāya vegavad balavattaram",
    "GE07mbh_06_u:043.028a": "tato madreśvaraṃ rājā śaraiḥ saṃnataparvabhiḥ",
    "GE07mbh_06_u:043.028c": "chādayām āsa saṃkruddhas tiṣṭha tiṣṭheti cābravīt",
    "GE07mbh_06_u:043.029a": "dhṛṣṭadyumnas tato droṇam abhyadravata bhārata",
    "GE07mbh_06_u:043.029c": "tasya droṇaḥ susaṃkruddhaḥ parāsukaraṇaṃ dṛḍham",
    "GE07mbh_06_u:043.029e": "tridhā ciccheda samare yatamānasya kārmukam",
    "GE07mbh_06_u:043.030a": "śaraṃ caiva mahāghoraṃ kāladaṇḍam ivāparam",
    "GE07mbh_06_u:043.030c": "preṣayām āsa samare so 'sya kāye nyamajjata",
    "GE07mbh_06_u:043.031a": "athānyad dhanur ādāya sāyakāṃś ca caturdaśa",
    "GE07mbh_06_u:043.031c": "droṇaṃ drupadaputras tu prativivyādha saṃyuge",
    "GE07mbh_06_u:043.031e": "tāv anyonyaṃ susaṃkruddhau cakratuḥ subhṛśaṃ raṇam",
    "GE07mbh_06_u:043.032a": "saumadattiṃ raṇe śaṅkho rabhasaṃ rabhaso yudhi",
    "GE07mbh_06_u:043.032c": "pratyudyayau mahārāja tiṣṭha tiṣṭheti cābravīt",
    "GE07mbh_06_u:043.033a": "tasya vai dakṣiṇaṃ vīro nirbibheda raṇe bhujam",
    "GE07mbh_06_u:043.033c": "saumadattis tathā śaṅkhaṃ jatrudeśe samāhanat",
    "GE07mbh_06_u:043.034a": "tayoḥ samabhavad yuddhaṃ ghorarūpaṃ viśāṃ pate",
    "GE07mbh_06_u:043.034c": "dṛptayoḥ samare tūrṇaṃ vṛtravāsavayor iva",
    "GE07mbh_06_u:043.035a": "bāhlīkaṃ tu raṇe kruddhaṃ kruddharūpo viśāṃ pate",
    "GE07mbh_06_u:043.035c": "abhyadravad ameyātmā dhṛṣṭaketur mahārathaḥ",
    "GE07mbh_06_u:043.036a": "bāhlīkas tu tato rājan dhṛṣṭaketum amarṣaṇam",
    "GE07mbh_06_u:043.036c": "śarair bahubhir ānarchat siṃhanādam athānadat",
    "GE07mbh_06_u:043.037a": "cedirājas tu saṃkruddho bāhlīkaṃ navabhiḥ śaraiḥ",
    "GE07mbh_06_u:043.037c": "vivyādha samare tūrṇaṃ matto mattam iva dvipam",
    "GE07mbh_06_u:043.038a": "tau tatra samare kruddhau nardantau ca muhur muhuḥ",
    "GE07mbh_06_u:043.038c": "samīyatuḥ susaṃkruddhāv aṅgārakabudhāv iva",
    "GE07mbh_06_u:043.039a": "rākṣasaṃ krūrakarmāṇaṃ krūrakarmā ghaṭotkacaḥ",
    "GE07mbh_06_u:043.039c": "alambusaṃ pratyudiyād balaṃ śakra ivāhave",
    "GE07mbh_06_u:043.040a": "ghaṭotkacas tu saṃkruddho rākṣasaṃ taṃ mahābalam",
    "GE07mbh_06_u:043.040c": "navatyā sāyakais tīkṣṇair dārayām āsa bhārata",
    "GE07mbh_06_u:043.041a": "alambusas tu samare bhaimaseniṃ mahābalam",
    "GE07mbh_06_u:043.041c": "bahudhā vārayām āsa śaraiḥ saṃnataparvabhiḥ",
    "GE07mbh_06_u:043.042a": "vyabhrājetāṃ tatas tau tu saṃyuge śaravikṣatau",
    "GE07mbh_06_u:043.042c": "yathā devāsure yuddhe balaśakrau mahābalau",
    "GE07mbh_06_u:043.043a": "śikhaṇḍī samare rājan drauṇim abhyudyayau balī",
    "GE07mbh_06_u:043.043c": "aśvatthāmā tataḥ kruddhaḥ śikhaṇḍinam avasthitam",
    "GE07mbh_06_u:043.044a": "nārācena sutīkṣṇena bhṛśaṃ viddhvā vyakampayat",
    "GE07mbh_06_u:043.044c": "śikhaṇḍy api tato rājan droṇaputram atāḍayat",
    "GE07mbh_06_u:043.045a": "sāyakena supītena tīkṣṇena niśitena ca",
    "GE07mbh_06_u:043.045c": "tau jaghnatus tadānyonyaṃ śarair bahuvidhair mṛdhe",
    "GE07mbh_06_u:043.046a": "bhagadattaṃ raṇe śūraṃ virāṭo vāhinīpatiḥ",
    "GE07mbh_06_u:043.046c": "abhyayāt tvarito rājaṃs tato yuddham avartata",
    "GE07mbh_06_u:043.047a": "virāṭo bhagadattena śaravarṣeṇa tāḍitaḥ",
    "GE07mbh_06_u:043.047c": "abhyavarṣat susaṃkruddho megho vṛṣṭyā ivācalam",
    "GE07mbh_06_u:043.048a": "bhagadattas tatas tūrṇaṃ virāṭaṃ pṛthivīpatim",
    "GE07mbh_06_u:043.048c": "chādayām āsa samare meghaḥ sūryam ivoditam",
    "GE07mbh_06_u:043.049a": "bṛhatkṣatraṃ tu kaikeyaṃ kṛpaḥ śāradvato yayau",
    "GE07mbh_06_u:043.049c": "taṃ kṛpaḥ śaravarṣeṇa chādayām āsa bhārata",
    "GE07mbh_06_u:043.050a": "gautamaṃ kekayaḥ kruddhaḥ śaravṛṣṭyābhyapūrayat",
    "GE07mbh_06_u:043.050c": "tāv anyonyaṃ hayān hatvā dhanuṣī vinikṛtya vai",
    "GE07mbh_06_u:043.051a": "virathāv asiyuddhāya samīyatur amarṣaṇau",
    "GE07mbh_06_u:043.051c": "tayos tad abhavad yuddhaṃ ghorarūpaṃ sudāruṇam",
    "GE07mbh_06_u:043.052a": "drupadas tu tato rājā saindhavaṃ vai jayadratham",
    "GE07mbh_06_u:043.052c": "abhyudyayau saṃprahṛṣṭo hṛṣṭarūpaṃ paraṃtapa",
    "GE07mbh_06_u:043.053a": "tataḥ saindhavako rājā drupadaṃ viśikhais tribhiḥ",
    "GE07mbh_06_u:043.053c": "tāḍayām āsa samare sa ca taṃ pratyavidhyata",
    "GE07mbh_06_u:043.054a": "tayoḥ samabhavad yuddhaṃ ghorarūpaṃ sudāruṇam",
    "GE07mbh_06_u:043.054c": "īkṣitṛprītijananaṃ śukrāṅgārakayor iva",
    "GE07mbh_06_u:043.055a": "vikarṇas tu sutas tubhyaṃ sutasomaṃ mahābalam",
    "GE07mbh_06_u:043.055c": "abhyayāj javanair aśvais tato yuddham avartata",
    "GE07mbh_06_u:043.056a": "vikarṇaḥ sutasomaṃ tu viddhvā nākampayac charaiḥ",
    "GE07mbh_06_u:043.056c": "sutasomo vikarṇaṃ ca tad adbhutam ivābhavat",
    "GE07mbh_06_u:043.057a": "suśarmāṇaṃ naravyāghraṃ cekitāno mahārathaḥ",
    "GE07mbh_06_u:043.057c": "abhyadravat susaṃkruddhaḥ pāṇḍavārthe parākramī",
    "GE07mbh_06_u:043.058a": "suśarmā tu mahārāja cekitānaṃ mahāratham",
    "GE07mbh_06_u:043.058c": "mahatā śaravarṣeṇa vārayām āsa saṃyuge",
    "GE07mbh_06_u:043.059a": "cekitāno 'pi saṃrabdhaḥ suśarmāṇaṃ mahāhave",
    "GE07mbh_06_u:043.059c": "prācchādayat tam iṣubhir mahāmegha ivācalam",
    "GE07mbh_06_u:043.060a": "śakuniḥ prativindhyaṃ tu parākrāntaṃ parākramī",
    "GE07mbh_06_u:043.060c": "abhyadravata rājendra matto mattam iva dvipam",
    "GE07mbh_06_u:043.061a": "yaudhiṣṭhiras tu saṃkruddhaḥ saubalaṃ niśitaiḥ śaraiḥ",
    "GE07mbh_06_u:043.061c": "vyadārayata saṃgrāme maghavān iva dānavam",
    "GE07mbh_06_u:043.062a": "śakuniḥ prativindhyaṃ tu pratividhyantam āhave",
    "GE07mbh_06_u:043.062c": "vyadārayan mahāprājñaḥ śaraiḥ saṃnataparvabhiḥ",
    "GE07mbh_06_u:043.063a": "sudakṣiṇaṃ tu rājendra kāmbojānāṃ mahāratham",
    "GE07mbh_06_u:043.063c": "śrutakarmā parākrāntam abhyadravata saṃyuge",
    "GE07mbh_06_u:043.064a": "sudakṣiṇas tu samare sāhadeviṃ mahāratham",
    "GE07mbh_06_u:043.064c": "viddhvā nākampayata vai mainākam iva parvatam",
    "GE07mbh_06_u:043.065a": "śrutakarmā tataḥ kruddhaḥ kāmbojānāṃ mahāratham",
    "GE07mbh_06_u:043.065c": "śarair bahubhir ānarchad dārayann iva sarvaśaḥ",
    "GE07mbh_06_u:043.066a": "irāvān atha saṃkruddhaḥ śrutāyuṣam amarṣaṇam",
    "GE07mbh_06_u:043.066c": "pratyudyayau raṇe yatto yattarūpataraṃ tataḥ",
    "GE07mbh_06_u:043.067a": "ārjunis tasya samare hayān hatvā mahārathaḥ",
    "GE07mbh_06_u:043.067c": "nanāda sumahan nādaṃ tat sainyaṃ pratyapūrayat",
    "GE07mbh_06_u:043.068a": "śrutāyus tv atha saṃkruddhaḥ phālguneḥ samare hayān",
    "GE07mbh_06_u:043.068c": "nijaghāna gadāgreṇa tato yuddham avartata",
    "GE07mbh_06_u:043.069a": "vindānuvindāv āvantyau kuntibhojaṃ mahāratham",
    "GE07mbh_06_u:043.069c": "sasenaṃ sasutaṃ vīraṃ saṃsasajjatur āhave",
    "GE07mbh_06_u:043.070a": "tatrādbhutam apaśyāma āvantyānāṃ parākramam",
    "GE07mbh_06_u:043.070c": "yad ayudhyan sthirā bhūtvā mahatyā senayā saha",
    "GE07mbh_06_u:043.071a": "anuvindas tu gadayā kuntibhojam atāḍayat",
    "GE07mbh_06_u:043.071c": "kuntibhojas tatas tūrṇaṃ śaravrātair avākirat",
    "GE07mbh_06_u:043.072a": "kuntibhojasutaś cāpi vindaṃ vivyādha sāyakaiḥ",
    "GE07mbh_06_u:043.072c": "sa ca taṃ prativivyādha tad adbhutam ivābhavat",
    "GE07mbh_06_u:043.073a": "kekayā bhrātaraḥ pañca gāndhārān pañca māriṣa",
    "GE07mbh_06_u:043.073c": "sasainyās te sasainyāṃś ca yodhayām āsur āhave",
    "GE07mbh_06_u:043.074a": "vīrabāhuś ca te putro vairāṭiṃ rathasattamam",
    "GE07mbh_06_u:043.074c": "uttaraṃ yodhayām āsa vivyādha niśitaiḥ śaraiḥ",
    "GE07mbh_06_u:043.074d-0138_01": "ulūkaṃ tu śatānīkaḥ śarair bahubhir āvṛṇot",
    "GE07mbh_06_u:043.074e": "uttaraś cāpi taṃ dhīraṃ vivyādha niśitaiḥ śaraiḥ",
    "GE07mbh_06_u:043.075a": "cedirāṭ samare rājann ulūkaṃ samabhidravat",
    "GE07mbh_06_u:043.075b-0139_01": "tathaiva śaravarṣeṇa ulūkaṃ samavidhyata",
    "GE07mbh_06_u:043.075c": "ulūkaś cāpi taṃ bāṇair niśitair lomavāhibhiḥ",
    "GE07mbh_06_u:043.076a": "tayor yuddhaṃ samabhavad ghorarūpaṃ viśāṃ pate",
    "GE07mbh_06_u:043.076c": "dārayetāṃ susaṃkruddhāv anyonyam aparājitau",
    "GE07mbh_06_u:043.076d-0140_01": "tathaiva cedirājo 'pi ulūkaṃ pratyavidhyata",
    "GE07mbh_06_u:043.077a": "evaṃ dvaṃdvasahasrāṇi",
    "GE07mbh_06_u:043.077c": "padātīnāṃ ca samare tava teṣāṃ ca saṃkulam",
    "GE07mbh_06_u:043.078a": "muhūrtam iva tad yuddham āsīn madhuradarśanam",
    "GE07mbh_06_u:043.078c": "tata unmattavad rājan na prājñāyata kiṃ cana",
    "GE07mbh_06_u:043.079a": "gajo gajena samare rathī ca rathinaṃ yayau",
    "GE07mbh_06_u:043.079c": "aśvo 'śvaṃ samabhipretya padātiś ca padātinam",
    "GE07mbh_06_u:043.080a": "tato yuddhaṃ sudurdharṣaṃ vyākulaṃ samapadyata",
    "GE07mbh_06_u:043.080c": "śūrāṇāṃ samare tatra samāsādya parasparam",
    "GE07mbh_06_u:043.081a": "tatra devarṣayaḥ siddhāś cāraṇāś ca samāgatāḥ",
    "GE07mbh_06_u:043.081c": "praikṣanta tad raṇaṃ ghoraṃ devāsuraraṇopamam",
    "GE07mbh_06_u:043.082a": "tato dantisahasrāṇi rathānāṃ cāpi māriṣa",
    "GE07mbh_06_u:043.082c": "aśvaughāḥ puruṣaughāś ca viparītaṃ samāyayuḥ",
    "GE07mbh_06_u:043.083a": "tatra tatraiva dṛśyante rathavāraṇapattayaḥ",
    "GE07mbh_06_u:043.083c": "sādinaś ca naravyāghra yudhyamānā muhur muhuḥ",
    "GE07mbh_06_u:044.001": "saṃjaya uvāca",
    "GE07mbh_06_u:044.001a": "rājañ śatasahasrāṇi tatra tatra tadā tadā",
    "GE07mbh_06_u:044.001c": "nirmaryādaṃ prayuddhāni tat te vakṣyāmi bhārata",
    "GE07mbh_06_u:044.002a": "na putraḥ pitaraṃ jajñe na pitā putram aurasam",
    "GE07mbh_06_u:044.002c": "na bhrātā bhrātaraṃ tatra svasrīyaṃ na ca mātulaḥ",
    "GE07mbh_06_u:044.003a": "mātulaṃ na ca svasrīyo na sakhāyaṃ sakhā tathā",
    "GE07mbh_06_u:044.003c": "āviṣṭā iva yudhyante pāṇḍavāḥ kurubhiḥ saha",
    "GE07mbh_06_u:044.004a": "rathānīkaṃ naravyāghrāḥ ke cid abhyapatan rathaiḥ",
    "GE07mbh_06_u:044.004c": "abhajyanta yugair eva yugāni bharatarṣabha",
    "GE07mbh_06_u:044.005a": "ratheṣāś ca ratheṣābhiḥ kūbarā rathakūbaraiḥ",
    "GE07mbh_06_u:044.005c": "saṃhatāḥ saṃhataiḥ ke cit parasparajighāṃsavaḥ",
    "GE07mbh_06_u:044.006a": "na śekuś calituṃ ke cit saṃnipatya rathā rathaiḥ",
    "GE07mbh_06_u:044.006c": "prabhinnās tu mahākāyāḥ saṃnipatya gajā gajaiḥ",
    "GE07mbh_06_u:044.007a": "bahudhādārayan kruddhā viṣāṇair itaretaram",
    "GE07mbh_06_u:044.007c": "satomarapatākaiś ca vāraṇāḥ paravāraṇaiḥ",
    "GE07mbh_06_u:044.008a": "abhisṛtya mahārāja vegavadbhir mahāgajaiḥ",
    "GE07mbh_06_u:044.008c": "dantair abhihatās tatra cukruśuḥ paramāturāḥ",
    "GE07mbh_06_u:044.009a": "abhinītāś ca śikṣābhis",
    "GE07mbh_06_u:044.009c": "suprabhinnāḥ prabhinnānāṃ saṃmukhābhimukhā yayuḥ",
    "GE07mbh_06_u:044.010a": "prabhinnair api saṃsaktāḥ ke cit tatra mahāgajāḥ",
    "GE07mbh_06_u:044.010c": "krauñcavan ninadaṃ muktvā prādravanta tatas tataḥ",
    "GE07mbh_06_u:044.011a": "samyak praṇītā nāgāś ca prabhinnakaraṭāmukhāḥ",
    "GE07mbh_06_u:044.011c": "ṛṣṭitomaranārācair nirviddhā varavāraṇāḥ",
    "GE07mbh_06_u:044.012a": "vinedur bhinnamarmāṇo nipetuś ca gatāsavaḥ",
    "GE07mbh_06_u:044.012c": "prādravanta diśaḥ ke cin nadanto bhairavān ravān",
    "GE07mbh_06_u:044.013a": "gajānāṃ pādarakṣās tu vyūḍhoraskāḥ prahāriṇaḥ",
    "GE07mbh_06_u:044.013c": "ṛṣṭibhiś ca dhanurbhiś ca vimalaiś ca paraśvadhaiḥ",
    "GE07mbh_06_u:044.014a": "gadābhir musalaiś caiva bhiṇḍipālaiḥ satomaraiḥ",
    "GE07mbh_06_u:044.014c": "āyasaiḥ parighaiś caiva nistriṃśair vimalaiḥ śitaiḥ",
    "GE07mbh_06_u:044.015a": "pragṛhītaiḥ susaṃrabdhā dhāvamānās tatas tataḥ",
    "GE07mbh_06_u:044.015c": "vyadṛśyanta mahārāja",
    "GE07mbh_06_u:044.016a": "rājamānāś ca nistriṃśāḥ saṃsiktā naraśoṇitaiḥ",
    "GE07mbh_06_u:044.016c": "pratyadṛśyanta śūrāṇām anyonyam abhidhāvatām",
    "GE07mbh_06_u:044.017a": "avakṣiptāvadhūtānām asīnāṃ vīrabāhubhiḥ",
    "GE07mbh_06_u:044.017c": "saṃjajñe tumulaḥ śabdaḥ patatāṃ paramarmasu",
    "GE07mbh_06_u:044.018a": "gadāmusalarugṇānāṃ bhinnānāṃ ca varāsibhiḥ",
    "GE07mbh_06_u:044.018c": "dantidantāv abhinnānāṃ mṛditānāṃ ca dantibhiḥ",
    "GE07mbh_06_u:044.019a": "tatra tatra naraughāṇāṃ krośatām itaretaram",
    "GE07mbh_06_u:044.019c": "śuśruvur dāruṇā vācaḥ pretānām iva bhārata",
    "GE07mbh_06_u:044.020a": "hayair api hayārohāś cāmarāpīḍadhāribhiḥ",
    "GE07mbh_06_u:044.020c": "haṃsair iva mahāvegair anyonyam abhidudruvuḥ",
    "GE07mbh_06_u:044.021a": "tair vimuktā mahāprāsā",
    "GE07mbh_06_u:044.021c": "āśugā vimalās tīkṣṇāḥ saṃpetur bhujagopamāḥ",
    "GE07mbh_06_u:044.022a": "aśvair agryajavaiḥ ke cid āplutya mahato rathān",
    "GE07mbh_06_u:044.022c": "śirāṃsy ādadire vīrā rathinām aśvasādinaḥ",
    "GE07mbh_06_u:044.023a": "bahūn api hayārohān bhallaiḥ saṃnataparvabhiḥ",
    "GE07mbh_06_u:044.023c": "rathī jaghāna saṃprāpya bāṇagocaram āgatān",
    "GE07mbh_06_u:044.024a": "nagameghapratīkāśāś cākṣipya turagān gajāḥ",
    "GE07mbh_06_u:044.024c": "pādair evāvamṛdnanta mattāḥ kanakabhūṣaṇāḥ",
    "GE07mbh_06_u:044.025a": "pāṭyamāneṣu kumbheṣu pārśveṣv api ca vāraṇāḥ",
    "GE07mbh_06_u:044.025c": "prāsair vinihatāḥ ke cid vineduḥ paramāturāḥ",
    "GE07mbh_06_u:044.026a": "sāśvārohān hayān ke cid unmathya varavāraṇāḥ",
    "GE07mbh_06_u:044.026c": "sahasā cikṣipus tatra saṃkule bhairave sati",
    "GE07mbh_06_u:044.027a": "sāśvārohān viṣāṇāgrair utkṣipya turagān dvipāḥ",
    "GE07mbh_06_u:044.027c": "rathaughān avamṛdnantaḥ sadhvajān paricakramuḥ",
    "GE07mbh_06_u:044.028a": "puṃstvād abhimadatvāc ca ke cid atra mahāgajāḥ",
    "GE07mbh_06_u:044.028c": "sāśvārohān hayāñ jaghnuḥ karaiḥ sacaraṇais tathā",
    "GE07mbh_06_u:044.028d-0141_01": "aśvārohaiś ca samare hastisādibhir eva ca",
    "GE07mbh_06_u:044.029a": "ke cid ākṣipya kariṇaḥ sāśvān api rathān karaiḥ",
    "GE07mbh_06_u:044.029c": "vikarṣanto diśaḥ sarvāḥ samīyuḥ sarvaśabdagāḥ",
    "GE07mbh_06_u:044.029d-0142_01": "pratimāneṣu gātreṣu pārśveṣv abhi ca vāraṇān",
    "GE07mbh_06_u:044.029d-0143_01": "muktās tu rathibhir bāṇā rukmapuṅkhāḥ sutejanāḥ",
    "GE07mbh_06_u:044.029d-0143_02": "te nipetur akuṇṭhāgrā nāgeṣu ca hayeṣu ca",
    "GE07mbh_06_u:044.030a": "āśugā vimalās tīkṣṇāḥ saṃpetur bhujagopamāḥ",
    "GE07mbh_06_u:044.030c": "narāśvakāyān nirbhidya lauhāni kavacāni ca",
    "GE07mbh_06_u:044.031a": "nipetur vimalāḥ śaktyo vīrabāhubhir arpitāḥ",
    "GE07mbh_06_u:044.031c": "maholkāpratimā ghorās tatra tatra viśāṃ pate",
    "GE07mbh_06_u:044.032a": "dvīpicarmāvanaddhaiś ca vyāghracarmaśayair api",
    "GE07mbh_06_u:044.032c": "vikośair vimalaiḥ khaḍgair abhijaghnuḥ parān raṇe",
    "GE07mbh_06_u:044.033a": "abhiplutam abhikruddham ekapārśvāvadāritam",
    "GE07mbh_06_u:044.033c": "vidarśayantaḥ saṃpetuḥ khaḍgacarmaparaśvadhaiḥ",
    "GE07mbh_06_u:044.034a": "śaktibhir dāritāḥ ke cit saṃchinnāś ca paraśvadhaiḥ",
    "GE07mbh_06_u:044.034c": "hastibhir mṛditāḥ ke cit kṣuṇṇāś cānye turaṃgamaiḥ",
    "GE07mbh_06_u:044.035a": "rathaneminikṛttāś ca nikṛttā niśitaiḥ śaraiḥ",
    "GE07mbh_06_u:044.035c": "vikrośanti narā rājaṃs tatra tatra sma bāndhavān",
    "GE07mbh_06_u:044.036a": "putrān anye pitṝn anye bhrātṝṃś ca saha bāndhavaiḥ",
    "GE07mbh_06_u:044.036c": "mātulān bhāgineyāṃś ca parān api ca saṃyuge",
    "GE07mbh_06_u:044.037a": "vikīrṇāntrāḥ subahavo bhagnasakthāś ca bhārata",
    "GE07mbh_06_u:044.037c": "bāhubhiḥ subhujācchinnaiḥ pārśveṣu ca vidāritāḥ",
    "GE07mbh_06_u:044.037e": "krandantaḥ samadṛśyanta tṛṣitā jīvitepsavaḥ",
    "GE07mbh_06_u:044.038a": "tṛṣṇāparigatāḥ ke cid alpasattvā viśāṃ pate",
    "GE07mbh_06_u:044.038c": "bhūmau nipatitāḥ saṃkhye jalam eva yayācire",
    "GE07mbh_06_u:044.039a": "rudhiraughapariklinnāḥ kliśyamānāś ca bhārata",
    "GE07mbh_06_u:044.039c": "vyanindan bhṛśam ātmānaṃ tava putrāṃś ca saṃgatān",
    "GE07mbh_06_u:044.040a": "apare kṣatriyāḥ śūrāḥ kṛtavairāḥ parasparam",
    "GE07mbh_06_u:044.040c": "naiva śastraṃ vimuñcanti naiva krandanti māriṣa",
    "GE07mbh_06_u:044.040e": "tarjayanti ca saṃhṛṣṭās tatra tatra parasparam",
    "GE07mbh_06_u:044.041a": "nirdaśya daśanaiś cāpi krodhāt svadaśanac chadān",
    "GE07mbh_06_u:044.041c": "bhrukuṭīkuṭilair vaktraiḥ prekṣante ca parasparam",
    "GE07mbh_06_u:044.041d-0144_01": "tarjayitvā susaṃhṛṣṭā yāvat prāṇasya dhāraṇam",
    "GE07mbh_06_u:044.042a": "apare kliśyamānās tu vraṇārtāḥ śarapīḍitāḥ",
    "GE07mbh_06_u:044.042c": "niṣkūjāḥ samapadyanta dṛḍhasattvā mahābalāḥ",
    "GE07mbh_06_u:044.043a": "anye tu virathāḥ śūrā ratham anyasya saṃyuge",
    "GE07mbh_06_u:044.043c": "prārthayānā nipatitāḥ saṃkṣuṇṇā varavāraṇaiḥ",
    "GE07mbh_06_u:044.043e": "aśobhanta mahārāja puṣpitā iva kiṃśukāḥ",
    "GE07mbh_06_u:044.044a": "saṃbabhūvur anīkeṣu bahavo",
    "GE07mbh_06_u:044.044c": "vartamāne mahābhīme tasmin vīravarakṣaye",
    "GE07mbh_06_u:044.045a": "ahanat tu pitā putraṃ putraś ca pitaraṃ raṇe",
    "GE07mbh_06_u:044.045c": "svasrīyo mātulaṃ cāpi svasrīyaṃ cāpi mātulaḥ",
    "GE07mbh_06_u:044.046a": "sakhāyaṃ ca sakhā rājan saṃbandhī bāndhavaṃ tathā",
    "GE07mbh_06_u:044.046c": "evaṃ yuyudhire tatra kuravaḥ pāṇḍavaiḥ saha",
    "GE07mbh_06_u:044.047a": "vartamāne bhaye tasmin nirmaryāde mahāhave",
    "GE07mbh_06_u:044.047c": "bhīṣmam āsādya pārthānāṃ vāhinī samakampata",
    "GE07mbh_06_u:044.048a": "ketunā pañcatāreṇa tālena bharatarṣabha",
    "GE07mbh_06_u:044.048c": "rājatena mahābāhur ucchritena mahārathe",
    "GE07mbh_06_u:044.048e": "babhau bhīṣmas tadā rājaṃś candramā iva meruṇā",
    "GE07mbh_06_u:045.001": "saṃjaya uvāca",
    "GE07mbh_06_u:045.001a": "gatapūrvāhṇabhūyiṣṭhe tasminn ahani dāruṇe",
    "GE07mbh_06_u:045.001c": "vartamāne mahāraudre mahāvīravarakṣaye",
    "GE07mbh_06_u:045.002a": "durmukhaḥ kṛtavarmā ca kṛpaḥ śalyo viviṃśatiḥ",
    "GE07mbh_06_u:045.002c": "bhīṣmaṃ jugupur āsādya tava putreṇa coditāḥ",
    "GE07mbh_06_u:045.003a": "etair atirathair guptaḥ pañcabhir bharatarṣabha",
    "GE07mbh_06_u:045.003c": "pāṇḍavānām anīkāni vijagāhe mahārathaḥ",
    "GE07mbh_06_u:045.004a": "cedikāśikarūṣeṣu pāñcāleṣu ca bhārata",
    "GE07mbh_06_u:045.004c": "bhīṣmasya bahudhā tālaś caran ketur adṛśyata",
    "GE07mbh_06_u:045.005a": "śirāṃsi ca tadā bhīṣmo bāhūṃś cāpi sahāyudhān",
    "GE07mbh_06_u:045.005b-0145_01": "dhanūṃṣi rathināṃ bhīṣmaḥ sotsedhāni śirāṃsi ca",
    "GE07mbh_06_u:045.005b-0145_02": "bāhūn api tathā corūn rathāṃś ca vipuladhvajān",
    "GE07mbh_06_u:045.005c": "nicakarta mahāvegair bhallaiḥ saṃnataparvabhiḥ",
    "GE07mbh_06_u:045.005d-0146_01": "ekaikena tu mātaṅgā nārācena mahātmanā",
    "GE07mbh_06_u:045.005d-0146_02": "tāḍitāḥ sahasā jagmuḥ pṛthivīṃ parvatopamāḥ",
    "GE07mbh_06_u:045.006a": "nṛtyato rathamārgeṣu bhīṣmasya bharatarṣabha",
    "GE07mbh_06_u:045.006c": "ke cid ārtasvaraṃ cakrur nāgā marmaṇi tāḍitāḥ",
    "GE07mbh_06_u:045.006d-0147_01": "durādharṣas tu śatrūṇāṃ manāṃsi samakampayat",
    "GE07mbh_06_u:045.006d-0147_02": "hayāṃś ca sahayārohān pātayām āsa sāyakaiḥ",
    "GE07mbh_06_u:045.006d-0147_03": "sa rathena maheṣvāso vicaran bahudhā balī",
    "GE07mbh_06_u:045.006d-0147_04": "maṇḍalāni ca vīthīś ca gomūtrāṇi ca bhārata",
    "GE07mbh_06_u:045.006d-0147_05": "anyāṃś ca subahūn mārgān rathena rathakovidaḥ",
    "GE07mbh_06_u:045.006d-0147_06": "vismāpayañ śatrusaṃghān vyacaraj jāhnavīsutaḥ",
    "GE07mbh_06_u:045.007a": "abhimanyuḥ susaṃkruddhaḥ piśaṅgais turagottamaiḥ",
    "GE07mbh_06_u:045.007c": "saṃyuktaṃ ratham āsthāya prāyād bhīṣmarathaṃ prati",
    "GE07mbh_06_u:045.008a": "jāmbūnadavicitreṇa karṇikāreṇa ketunā",
    "GE07mbh_06_u:045.008b-0148_01": "abhyavarṣac chalyamukhān rathān satālaketunā",
    "GE07mbh_06_u:045.008c": "abhyavarṣata bhīṣmaṃ ca tāṃś caiva rathasattamān",
    "GE07mbh_06_u:045.009a": "sa tālaketos tīkṣṇena ketum āhatya patriṇā",
    "GE07mbh_06_u:045.009c": "bhīṣmeṇa yuyudhe vīras tasya cānucaraiḥ saha",
    "GE07mbh_06_u:045.010a": "kṛtavarmāṇam ekena śalyaṃ pañcabhir āyasaiḥ",
    "GE07mbh_06_u:045.010c": "viddhvā navabhir ānarchac chitāgraiḥ prapitāmaham",
    "GE07mbh_06_u:045.011a": "pūrṇāyatavisṛṣṭena samyak praṇihitena ca",
    "GE07mbh_06_u:045.011c": "dhvajam ekena vivyādha jāmbūnadavibhūṣitam",
    "GE07mbh_06_u:045.012a": "durmukhasya tu bhallena sarvāvaraṇabhedinā",
    "GE07mbh_06_u:045.012c": "jahāra sāratheḥ kāyāc chiraḥ saṃnataparvaṇā",
    "GE07mbh_06_u:045.012d-0149_01": "viviṃśatis tribhir bāṇaiḥ sarvāvaraṇabhedibhiḥ",
    "GE07mbh_06_u:045.013a": "dhanuś ciccheda bhallena kārtasvaravibhūṣitam",
    "GE07mbh_06_u:045.013c": "kṛpasya niśitāgreṇa tāṃś ca tīkṣṇamukhaiḥ śaraiḥ",
    "GE07mbh_06_u:045.014a": "jaghāna paramakruddho nṛtyann iva mahārathaḥ",
    "GE07mbh_06_u:045.014c": "tasya lāghavam udvīkṣya tutuṣur devatā api",
    "GE07mbh_06_u:045.015a": "labdhalakṣyatayā karṣṇeḥ sarve bhīṣmamukhā rathāḥ",
    "GE07mbh_06_u:045.015c": "sattvavantam amanyanta sākṣād iva dhanaṃjayam",
    "GE07mbh_06_u:045.016a": "tasya lāghavamārgastham alātasadṛśaprabham",
    "GE07mbh_06_u:045.016c": "diśaḥ paryapatac cāpaṃ gāṇḍīvam iva ghoṣavat",
    "GE07mbh_06_u:045.017a": "tam āsādya mahāvegair bhīṣmo navabhir āśugaiḥ",
    "GE07mbh_06_u:045.017c": "vivyādha samare tūrṇam ārjuniṃ paravīrahā",
    "GE07mbh_06_u:045.018a": "dhvajaṃ cāsya tribhir bhallaiś ciccheda paramaujasaḥ",
    "GE07mbh_06_u:045.018c": "sārathiṃ ca tribhir bāṇair ājaghāna yatavrataḥ",
    "GE07mbh_06_u:045.019a": "tathaiva kṛtavarmā ca kṛpaḥ śalyaś ca māriṣa",
    "GE07mbh_06_u:045.019b-0150_01": "viviṃśatis tathā rājan sarve viddhvā mahārathāḥ",
    "GE07mbh_06_u:045.019c": "viddhvā nākampayat kārṣṇiṃ mainākam iva parvatam",
    "GE07mbh_06_u:045.020a": "sa taiḥ parivṛtaḥ śūro dhārtarāṣṭrair mahārathaiḥ",
    "GE07mbh_06_u:045.020c": "vavarṣa śaravarṣāṇi kārṣṇiḥ pañcarathān prati",
    "GE07mbh_06_u:045.021a": "tatas teṣāṃ mahāstrāṇi saṃvārya śaravṛṣṭibhiḥ",
    "GE07mbh_06_u:045.021c": "nanāda balavān kārṣṇir bhīṣmāya visṛjañ śarān",
    "GE07mbh_06_u:045.022a": "tatrāsya sumahad rājan bāhvor balam adṛśyata",
    "GE07mbh_06_u:045.022c": "yatamānasya samare bhīṣmam ardayataḥ śaraiḥ",
    "GE07mbh_06_u:045.023a": "parākrāntasya tasyaiva bhīṣmo 'pi prāhiṇoc charān",
    "GE07mbh_06_u:045.023c": "sa tāṃś ciccheda samare bhīṣmacāpacyutāñ śarān",
    "GE07mbh_06_u:045.024a": "tato dhvajam amogheṣur bhīṣmasya navabhiḥ śaraiḥ",
    "GE07mbh_06_u:045.024c": "ciccheda samare vīras tata uccukruśur janāḥ",
    "GE07mbh_06_u:045.025a": "sa rājato mahāskandhas tālo hemavibhūṣitaḥ",
    "GE07mbh_06_u:045.025c": "saubhadraviśikhaiś chinnaḥ papāta bhuvi bhārata",
    "GE07mbh_06_u:045.026a": "dhvajaṃ saubhadraviśikhaiḥ patitaṃ bharatarṣabha",
    "GE07mbh_06_u:045.026c": "dṛṣṭvā bhīmo 'nadad dhṛṣṭaḥ saubhadram abhiharṣayan",
    "GE07mbh_06_u:045.027a": "atha bhīṣmo mahāstrāṇi divyāni ca bahūni ca",
    "GE07mbh_06_u:045.027c": "prāduścakre mahāraudraḥ kṣaṇe tasmin mahābalaḥ",
    "GE07mbh_06_u:045.028a": "tataḥ śatasahasreṇa saubhadraṃ prapitāmahaḥ",
    "GE07mbh_06_u:045.028c": "avākirad ameyātmā śarāṇāṃ nataparvaṇām",
    "GE07mbh_06_u:045.029a": "tato daśa maheṣvāsāḥ pāṇḍavānāṃ mahārathāḥ",
    "GE07mbh_06_u:045.029c": "rakṣārtham abhyadhāvanta saubhadraṃ tvaritā rathaiḥ",
    "GE07mbh_06_u:045.030a": "virāṭaḥ saha putreṇa dhṛṣṭadyumnaś ca pārṣataḥ",
    "GE07mbh_06_u:045.030c": "bhīmaś ca kekayāś caiva sātyakiś ca viśāṃ pate",
    "GE07mbh_06_u:045.031a": "javenāpatatāṃ teṣāṃ bhīṣmaḥ śāṃtanavo raṇe",
    "GE07mbh_06_u:045.031c": "pāñcālyaṃ tribhir ānarchat sātyakiṃ niśitaiḥ śaraiḥ",
    "GE07mbh_06_u:045.032a": "pūrṇāyatavisṛṣṭena kṣureṇa niśitena ca",
    "GE07mbh_06_u:045.032c": "dhvajam ekena ciccheda bhīmasenasya patriṇā",
    "GE07mbh_06_u:045.033a": "jāmbūnadamayaḥ ketuḥ kesarī narasattama",
    "GE07mbh_06_u:045.033c": "papāta bhīmasenasya bhīṣmeṇa mathito rathāt",
    "GE07mbh_06_u:045.034a": "bhīmasenas tribhir viddhvā bhīṣmaṃ śāṃtanavaṃ raṇe",
    "GE07mbh_06_u:045.034c": "kṛpam ekena vivyādha kṛtavarmāṇam aṣṭabhiḥ",
    "GE07mbh_06_u:045.035a": "pragṛhītāgrahastena vairāṭir api dantinā",
    "GE07mbh_06_u:045.035c": "abhyadravata rājānaṃ madrādhipatim uttaraḥ",
    "GE07mbh_06_u:045.036a": "tasya vāraṇarājasya javenāpatato rathī",
    "GE07mbh_06_u:045.036c": "śalyo nivārayām āsa vegam apratimaṃ raṇe",
    "GE07mbh_06_u:045.037a": "tasya kruddhaḥ sa nāgendro bṛhataḥ sādhuvāhinaḥ",
    "GE07mbh_06_u:045.037c": "padā yugam adhiṣṭhāya jaghāna caturo hayān",
    "GE07mbh_06_u:045.038a": "sa hatāśve rathe tiṣṭhan madrādhipatir āyasīm",
    "GE07mbh_06_u:045.038c": "uttarāntakarīṃ śaktiṃ cikṣepa bhujagopamām",
    "GE07mbh_06_u:045.039a": "tayā bhinnatanutrāṇaḥ praviśya vipulaṃ tamaḥ",
    "GE07mbh_06_u:045.039c": "sa papāta gajaskandhāt",
    "GE07mbh_06_u:045.040a": "samādāya ca śalyo 'sim avaplutya rathottamāt",
    "GE07mbh_06_u:045.040c": "vāraṇendrasya vikramya cicchedātha mahākaram",
    "GE07mbh_06_u:045.041a": "bhinnamarmā śaravrātaiś chinnahastaḥ sa vāraṇaḥ",
    "GE07mbh_06_u:045.041c": "bhīmam ārtasvaraṃ kṛtvā papāta ca mamāra ca",
    "GE07mbh_06_u:045.042a": "etad īdṛśakaṃ kṛtvā madrarājo mahārathaḥ",
    "GE07mbh_06_u:045.042c": "āruroha rathaṃ tūrṇaṃ bhāsvaraṃ kṛtavarmaṇaḥ",
    "GE07mbh_06_u:045.043a": "uttaraṃ nihataṃ dṛṣṭvā vairāṭir bhrātaraṃ śubham",
    "GE07mbh_06_u:045.043c": "kṛtavarmaṇā ca sahitaṃ dṛṣṭvā śalyam avasthitam",
    "GE07mbh_06_u:045.043d-004_0001": "śvetaḥ krodhāt prajajvāla haviṣā havyavāḍ iva",
    "GE07mbh_06_u:045.043d-004_0002": "sa visphārya mahac cāpaṃ śakracāpopamaṃ balī",
    "GE07mbh_06_u:045.043d-004_0003": "abhyadhāvaj jighāṃsan vai śalyaṃ madrādhipaṃ balī",
    "GE07mbh_06_u:045.043d-004_0004": "mahatā rathavaṃśena samantāt parivāritaḥ",
    "GE07mbh_06_u:045.043d-004_0005": "muñcan bāṇamayaṃ varṣaṃ prāyāc chalyarathaṃ prati",
    "GE07mbh_06_u:045.043d-004_0006": "tam āpatantaṃ saṃprekṣya mattavāraṇavikramam",
    "GE07mbh_06_u:045.043d-004_0007": "tāvakānāṃ rathāḥ sapta samantāt paryavārayan",
    "GE07mbh_06_u:045.043d-004_0008": "madrarājam abhīpsanto mṛtyor daṃṣṭrāntaraṃ gatam",
    "GE07mbh_06_u:045.043d-004_0009": "bṛhadbalaś ca kausalyo jayatsenaś ca māgadhaḥ",
    "GE07mbh_06_u:045.043d-004_0010": "tathā rukmaratho rājañ śalyaputraḥ pratāpavān",
    "GE07mbh_06_u:045.043d-004_0011": "vindānuvindāv āvantyau kāmbojaś ca sudakṣiṇaḥ",
    "GE07mbh_06_u:045.043d-004_0012": "bṛhatkṣatrasya dāyādaḥ saindhavaś ca jayadrathaḥ",
    "GE07mbh_06_u:045.043d-004_0013": "nānāvarṇavicitrāṇi dhanūṃṣi ca mahātmanām",
    "GE07mbh_06_u:045.043d-004_0014": "visphāritāni dṛśyante toyadeṣv iva vidyutaḥ",
    "GE07mbh_06_u:045.043d-004_0015": "te tu bāṇamayaṃ varṣaṃ śvetamūrdhany apātayan",
    "GE07mbh_06_u:045.043d-004_0016": "nidāghānte 'niloddhūtā meghā iva nage jalam",
    "GE07mbh_06_u:045.043d-004_0017": "tataḥ kruddho maheṣvāsaḥ saptabhallaiḥ sutejanaiḥ",
    "GE07mbh_06_u:045.043d-004_0018": "dhanūṃṣi teṣām ācchidya mamarda pṛtanāpatiḥ",
    "GE07mbh_06_u:045.043d-004_0019": "nikṛttāny eva tāni sma samadṛśyanta bhārata",
    "GE07mbh_06_u:045.043d-004_0020": "tatas te tu nimeṣārdhāt pratyapadyan dhanūṃṣi ca",
    "GE07mbh_06_u:045.043d-004_0021": "sapta caiva pṛṣatkāṃś ca śvetasyoparyapātayan",
    "GE07mbh_06_u:045.043d-004_0022": "tataḥ punar ameyātmā bhallaiḥ saptabhir āśugaiḥ",
    "GE07mbh_06_u:045.043d-004_0023": "nicakarta mahābāhus teṣāṃ cāpāni dhanvinām",
    "GE07mbh_06_u:045.043d-004_0024": "te nikṛttamahācāpās tvaramāṇā mahārathāḥ",
    "GE07mbh_06_u:045.043d-004_0025": "rathaśaktīḥ parāmṛśya vinedur bhairavān ravān",
    "GE07mbh_06_u:045.043d-004_0026": "anvayur bharataśreṣṭha sapta śvetarathaṃ prati",
    "GE07mbh_06_u:045.043d-004_0027": "tatas tā jvalitāḥ sapta mahendrāśaninisvanāḥ",
    "GE07mbh_06_u:045.043d-004_0028": "aprāptāḥ saptabhir bhallaiś ciccheda paramāstravit",
    "GE07mbh_06_u:045.043d-004_0029": "tataḥ samādāya śaraṃ sarvakāyavidāraṇam",
    "GE07mbh_06_u:045.043d-004_0030": "prāhiṇod bharataśreṣṭha śveto rukmarathaṃ prati",
    "GE07mbh_06_u:045.043d-004_0031": "tasya dehe nipatito bāṇo vajrātigo mahān",
    "GE07mbh_06_u:045.043d-004_0032": "tato rukmaratho rājan sāyakena dṛḍhāhataḥ",
    "GE07mbh_06_u:045.043d-004_0033": "niṣasāda rathopasthe kaśmalaṃ cāviśan mahat",
    "GE07mbh_06_u:045.043d-004_0034": "taṃ visaṃjñaṃ vimanasaṃ tvaramāṇas tu sārathiḥ",
    "GE07mbh_06_u:045.043d-004_0035": "apovāha susaṃbhrāntaḥ sarvalokasya paśyataḥ",
    "GE07mbh_06_u:045.043d-004_0036": "tato 'nyān ṣaṭ samādāya śveto hemavibhūṣitān",
    "GE07mbh_06_u:045.043d-004_0037": "teṣāṃ ṣaṇṇāṃ mahābāhur dhvajaśīrṣāṇy apātayat",
    "GE07mbh_06_u:045.043d-004_0038": "hayāṃś ca teṣāṃ nirbhidya sārathīṃś ca paraṃtapa",
    "GE07mbh_06_u:045.043d-004_0039": "śaraiś caitān samākīrya prāyāc chalyarathaṃ prati",
    "GE07mbh_06_u:045.043d-004_0040": "tato halahalāśabdas tava sainyeṣu bhārata",
    "GE07mbh_06_u:045.043d-004_0041": "dṛṣṭvā senāpatiṃ tūrṇaṃ yāntaṃ śalyarathaṃ prati",
    "GE07mbh_06_u:045.043d-004_0042": "tato bhīṣmaṃ puraskṛtya tava putro mahābalaḥ",
    "GE07mbh_06_u:045.043d-004_0043": "vṛtas tu sarvasainyena prāyāc chvetarathaṃ prati",
    "GE07mbh_06_u:045.043d-004_0044": "mṛtyor āsyam anuprāptaṃ madrarājam amocayat",
    "GE07mbh_06_u:045.043d-004_0045": "tato yuddhaṃ samabhavat tumulaṃ lomaharṣaṇam",
    "GE07mbh_06_u:045.043d-004_0046": "tāvakānāṃ pareṣāṃ ca vyatiṣiktarathadvipam",
    "GE07mbh_06_u:045.043d-004_0047": "saubhadre bhīmasene ca sātyakau ca mahārathe",
    "GE07mbh_06_u:045.043d-004_0048": "kaikeye ca virāṭe ca dhṛṣṭadyumne ca pārṣate",
    "GE07mbh_06_u:045.043d-004_0049": "eteṣu narasiṃheṣu cedimatsyeṣu caiva ha dhṛtarāṣṭra uvāca",
    "GE07mbh_06_u:045.043d-004_0050": "vavarṣa śaravarṣāṇi vṛddhaḥ kurupitāmahaḥ",
    "GE07mbh_06_u:045.043d-004_0051": "evaṃ śvete maheṣvāse prāpte śalyarathaṃ prati",
    "GE07mbh_06_u:045.043d-004_0052": "kuravaḥ pāṇḍaveyāś ca kim akurvata saṃjaya saṃjaya uvāca",
    "GE07mbh_06_u:045.043d-004_0053": "bhīṣmaḥ śāṃtanavaḥ kiṃ vā tan mamācakṣva",
    "GE07mbh_06_u:045.043d-004_0054": "rājañ śatasahasrāṇi tataḥ kṣatriyapuṃgavāḥ",
    "GE07mbh_06_u:045.043d-004_0055": "śvetaṃ senāpatiṃ śūraṃ puraskṛtya mahārathāḥ",
    "GE07mbh_06_u:045.043d-004_0056": "rājño balaṃ darśayantas tava putrasya bhārata",
    "GE07mbh_06_u:045.043d-004_0057": "śikhaṇḍinaṃ puraskṛtya trātum aicchan mahārathāḥ",
    "GE07mbh_06_u:045.043d-004_0058": "abhyavartanta bhīṣmasya rathaṃ hemapariṣkṛtam",
    "GE07mbh_06_u:045.043d-004_0059": "jighāṃsantaṃ yudhāṃ śreṣṭhaṃ tadāsīt tumulaṃ mahat",
    "GE07mbh_06_u:045.043d-004_0060": "tat te 'haṃ saṃpravakṣyāmi mahāvaiśasam acyuta",
    "GE07mbh_06_u:045.043d-004_0061": "tāvakānāṃ pareṣāṃ ca yathā yuddham avartata",
    "GE07mbh_06_u:045.043d-004_0062": "tatrākarod rathopasthāñ śūnyāñ śāṃtanavo bahūn",
    "GE07mbh_06_u:045.043d-004_0063": "prākṛntad uttamāṅgāni śarair ārchad rathottamān",
    "GE07mbh_06_u:045.043d-004_0064": "samāvṛṇoc charair arkam arkatulyapratāpavān",
    "GE07mbh_06_u:045.043d-004_0065": "nudan samantāt samare ravir udyan yathā tamaḥ",
    "GE07mbh_06_u:045.043d-004_0066": "tenājau preṣitā rājañ śarāḥ śatasahasraśaḥ",
    "GE07mbh_06_u:045.043d-004_0067": "kṣatriyāntakarāḥ saṃkhye mahāvegā mahābalāḥ",
    "GE07mbh_06_u:045.043d-004_0068": "śirāṃsi pātayām āsur vīrāṇāṃ śataśo raṇe",
    "GE07mbh_06_u:045.043d-004_0069": "gajān kaṇṭakasaṃnāhān vajreṇeva śiloccayān",
    "GE07mbh_06_u:045.043d-004_0070": "rathā ratheṣu saṃsaktā vyadṛśanta viśāṃ pate",
    "GE07mbh_06_u:045.043d-004_0071": "eke rathaṃ paryavahaṃs turagāḥ saturaṃgamam",
    "GE07mbh_06_u:045.043d-004_0072": "yuvānaṃ nihataṃ vīraṃ lambamānaṃ sakārmukam",
    "GE07mbh_06_u:045.043d-004_0073": "udīrṇāś ca hayā rājan vahantas tatra tatra ha",
    "GE07mbh_06_u:045.043d-004_0074": "baddhakhaḍganiṣaṅgāś ca vidhvastaśiraso hatāḥ",
    "GE07mbh_06_u:045.043d-004_0075": "śataśaḥ patitā bhūmau vīraśayyāsu śerate",
    "GE07mbh_06_u:045.043d-004_0076": "paraspareṇa dhāvantaḥ patitāḥ punar utthitāḥ",
    "GE07mbh_06_u:045.043d-004_0077": "utthāya ca pradhāvanto dvaṃdvayuddham avāpnuvan",
    "GE07mbh_06_u:045.043d-004_0078": "pīḍitāḥ punar anyonyaṃ luṭhanto raṇamūrdhani",
    "GE07mbh_06_u:045.043d-004_0079": "sacāpān saniṣaṅgāṃś ca jātarūpapariṣkṛtān",
    "GE07mbh_06_u:045.043d-004_0080": "visrabdhahatavīrāś ca śataśaḥ paripīḍitāḥ",
    "GE07mbh_06_u:045.043d-004_0081": "tena tenābhyadhāvanta visṛjantaś ca bhārata",
    "GE07mbh_06_u:045.043d-004_0082": "matto gajaḥ paryavartad dhayāṃś ca hatasādinaḥ",
    "GE07mbh_06_u:045.043d-004_0083": "sarathā rathinaś cāpi vimṛdnantaḥ samantataḥ",
    "GE07mbh_06_u:045.043d-004_0084": "syandanād apatat kaś cin nihato 'nyena sāyakaiḥ",
    "GE07mbh_06_u:045.043d-004_0085": "hatasārathir apy uccaiḥ papāta kāṣṭhavad rathaḥ",
    "GE07mbh_06_u:045.043d-004_0086": "yudhyamānasya saṃgrāme vyūḍhe rajasi cotthite",
    "GE07mbh_06_u:045.043d-004_0087": "dhanuḥkūjitavijñānaṃ tatrāsīt pratiyudhyataḥ",
    "GE07mbh_06_u:045.043d-004_0088": "gātrasparśena yodhānāṃ vyajñāsta paripanthinam",
    "GE07mbh_06_u:045.043d-004_0089": "yudhyamānaṃ śarai rājan siñjinī dhvajinī ravāt",
    "GE07mbh_06_u:045.043d-004_0090": "anyonyaṃ vīrasaṃśabdo nāśrūyata bhaṭaiḥ kṛtaḥ",
    "GE07mbh_06_u:045.043d-004_0091": "śabdāyamāne saṃgrāme paṭahe karṇadāriṇi",
    "GE07mbh_06_u:045.043d-004_0092": "yudhyamānasya saṃgrāme kurvataḥ pauruṣaṃ svakam",
    "GE07mbh_06_u:045.043d-004_0093": "nāśrauṣīn nāmagotroktiṃ kīrtanaṃ ca parasparam",
    "GE07mbh_06_u:045.043d-004_0094": "bhīṣmacāpacyutair bāṇair ārtānāṃ yudhyatāṃ mṛdhe",
    "GE07mbh_06_u:045.043d-004_0095": "paraspareṣāṃ vīrāṇāṃ manāṃsi samakampayan",
    "GE07mbh_06_u:045.043d-004_0096": "tasminn atyākule yuddhe dāruṇe lomaharṣaṇe",
    "GE07mbh_06_u:045.043d-004_0097": "pitā putraṃ ca samare nābhijānāti kaś cana",
    "GE07mbh_06_u:045.043d-004_0098": "cakre bhagne yuge chinne eko dhuryo hayo hataḥ",
    "GE07mbh_06_u:045.043d-004_0099": "ākṣiptaḥ syandanād vīraḥ sasārathir ajihmagaiḥ",
    "GE07mbh_06_u:045.043d-004_0100": "evaṃ ca samare sarve vīrāś ca virathīkṛtāḥ",
    "GE07mbh_06_u:045.043d-004_0101": "tena tena sma dṛśyante dhāvamānāḥ samantataḥ",
    "GE07mbh_06_u:045.043d-004_0102": "gajo hataḥ śiraś chinnaṃ marma bhinnaṃ hayo hataḥ",
    "GE07mbh_06_u:045.043d-004_0103": "ahataḥ ko 'pi naivāsīd bhīṣme nighnati śātravān",
    "GE07mbh_06_u:045.043d-004_0104": "śvetaḥ kurūṇām akarot svayaṃ tasmin mahāhave",
    "GE07mbh_06_u:045.043d-004_0105": "rājaputrān rathodārān avadhīc chatasaṃghaśaḥ",
    "GE07mbh_06_u:045.043d-004_0106": "ciccheda rathināṃ bāṇaiḥ śirāṃsi bharatarṣabha",
    "GE07mbh_06_u:045.043d-004_0107": "sāṅgadā bāhavaś caiva dhanūṃṣi ca samantataḥ",
    "GE07mbh_06_u:045.043d-004_0108": "ratheṣāṃ rathacakrāṇi tūṇīrāṇi yugāni ca",
    "GE07mbh_06_u:045.043d-004_0109": "chatrāṇi ca mahārhāṇi patākāś ca viśāṃ pate",
    "GE07mbh_06_u:045.043d-004_0110": "hayaughāś ca rathaughāś ca naraughāś caiva bhārata",
    "GE07mbh_06_u:045.043d-004_0111": "vāraṇāḥ śataśaś caiva hatāḥ śvetena bhārata",
    "GE07mbh_06_u:045.043d-004_0112": "vayaṃ śvetabhayād bhītā vihāya rathasattamam",
    "GE07mbh_06_u:045.043d-004_0113": "avaśiṣṭās tathā paścād vibhuṃ paśyāma dhṛṣṇavaḥ",
    "GE07mbh_06_u:045.043d-004_0114": "śarapātam apakramya kuravaḥ kurunandana",
    "GE07mbh_06_u:045.043d-004_0115": "bhīṣmaṃ śāṃtanavaṃ yuddhe sthitāḥ paśyāma sarvaśaḥ",
    "GE07mbh_06_u:045.043d-004_0116": "adīno dīnasamaye bhīṣmo 'smākaṃ mahāhave",
    "GE07mbh_06_u:045.043d-004_0117": "ekas tasthau naravyāghro girir merur ivācalaḥ",
    "GE07mbh_06_u:045.043d-004_0118": "ādadāna iva prāṇān savitā śiśirātyaye",
    "GE07mbh_06_u:045.043d-004_0119": "gabhastibhir ivādityas tasthau śaramarīcimān",
    "GE07mbh_06_u:045.043d-004_0120": "sa mumoca maheṣvāsaḥ śarasaṃghān anekaśaḥ",
    "GE07mbh_06_u:045.043d-004_0121": "nighnann amitrān samare vajrapāṇir ivāsurān",
    "GE07mbh_06_u:045.043d-004_0122": "te vadhyamānā bhīṣmeṇa prajahus taṃ mahābalam",
    "GE07mbh_06_u:045.043d-004_0123": "svayūthād iva te yūthān muktaṃ bhūmiṣu dāruṇam",
    "GE07mbh_06_u:045.043d-004_0124": "tam ekam upalabhyaiko hṛṣṭaḥ puṣṭaḥ paraṃtapa",
    "GE07mbh_06_u:045.043d-004_0125": "duryodhanapriye yuktaḥ pāṇḍavān pariśocayan",
    "GE07mbh_06_u:045.043d-004_0126": "jīvitaṃ dustyajaṃ tyaktvā bhayaṃ ca sumahāhave",
    "GE07mbh_06_u:045.043d-004_0127": "pātayām āsa sainyāni pāṇḍavānāṃ viśāṃ pate",
    "GE07mbh_06_u:045.043d-004_0128": "praharantam anīkāni pitā devavratas tava",
    "GE07mbh_06_u:045.043d-004_0129": "dṛṣṭvā senāpatiṃ bhīṣmas tvaritaḥ śvetam abhyayāt",
    "GE07mbh_06_u:045.043d-004_0130": "sa bhīṣmaṃ śarajālena mahatā samavākirat",
    "GE07mbh_06_u:045.043d-004_0131": "śvetaṃ cāpi tathā bhīṣmaḥ śaraughaiḥ samavākirat",
    "GE07mbh_06_u:045.043d-004_0132": "tau vṛṣāv iva nardantau mattāv iva mahādvipau",
    "GE07mbh_06_u:045.043d-004_0133": "vyāghrāv iva susaṃrabdhāv anyonyam abhijaghnatuḥ",
    "GE07mbh_06_u:045.043d-004_0134": "astrair astrāṇi saṃvārya tatas tau puruṣarṣabhau",
    "GE07mbh_06_u:045.043d-004_0135": "bhīṣmaḥ śvetaś ca yuyudhe parasparavadhaiṣiṇau",
    "GE07mbh_06_u:045.043d-004_0136": "ekāhnā nirdahed bhīṣmaḥ pāṇḍavānām anīkinīm",
    "GE07mbh_06_u:045.043d-004_0137": "śaraiḥ paramasaṃkruddho yadi śveto na pālayet",
    "GE07mbh_06_u:045.043d-004_0138": "pitāmahaṃ tato dṛṣṭvā śvetena vimukhīkṛtam",
    "GE07mbh_06_u:045.043d-004_0139": "praharṣaṃ pāṇḍavā jagmuḥ putras te vimanābhavat",
    "GE07mbh_06_u:045.043d-004_0140": "tato duryodhanaḥ kruddhaḥ pārthivaiḥ parivāritaḥ",
    "GE07mbh_06_u:045.043d-004_0141": "sasainyaḥ pāṇḍavānīkam abhyadravata saṃyuge",
    "GE07mbh_06_u:045.043d-004_0142": "durmukhaḥ kṛtavarmā ca kṛpaḥ śalyo viśāṃ pate",
    "GE07mbh_06_u:045.043d-004_0143": "bhīṣmaṃ jugupur āsādya tava putreṇa coditāḥ",
    "GE07mbh_06_u:045.043d-004_0144": "dṛṣṭvā tu pārthivaiḥ sarvair duryodhanapurogamaiḥ",
    "GE07mbh_06_u:045.043d-004_0145": "pāṇḍavānām anīkāni vadhyamānāni saṃyuge",
    "GE07mbh_06_u:045.043d-004_0146": "śveto gāṅgeyam utsṛjya tava putrasya vāhinīm",
    "GE07mbh_06_u:045.043d-004_0147": "nāśayām āsa vegena vāyur vṛkṣān ivaujasā",
    "GE07mbh_06_u:045.043d-004_0148": "drāvayitvā camūṃ rājan vairāṭiḥ krodhamūrchitaḥ",
    "GE07mbh_06_u:045.043d-004_0149": "āpatat sahasā bhūyo yatra bhīṣmo vyavasthitaḥ",
    "GE07mbh_06_u:045.043d-004_0150": "tau tatropagatau rājañ śaradīptau mahābalau",
    "GE07mbh_06_u:045.043d-004_0151": "ayudhyetāṃ mahātmānau yathobhau vṛtravāsavau",
    "GE07mbh_06_u:045.043d-004_0152": "anyonyaṃ tu mahārāja parasparavadhaiṣiṇau",
    "GE07mbh_06_u:045.043d-004_0153": "nigṛhya kārmukaṃ śveto bhīṣmaṃ vivyādha saptabhiḥ",
    "GE07mbh_06_u:045.043d-004_0154": "parākramaṃ tatas tasya parākramya parākramī",
    "GE07mbh_06_u:045.043d-004_0155": "tarasā vārayām āsa matto mattam iva dvipam",
    "GE07mbh_06_u:045.043d-004_0156": "śvetaḥ śāṃtanavaṃ bhūyaḥ śaraiḥ saṃnataparvabhiḥ",
    "GE07mbh_06_u:045.043d-004_0157": "vivyādha pañcaviṃśatyā tad adbhutam ivābhavat",
    "GE07mbh_06_u:045.043d-004_0158": "taṃ pratyavidhyad daśabhir bhīṣmaḥ śāṃtanavas tadā",
    "GE07mbh_06_u:045.043d-004_0159": "sa viddhas tena balavān nākampata yathācalaḥ",
    "GE07mbh_06_u:045.043d-004_0160": "vairāṭiḥ samare kruddho bhṛśam āyamya kārmukam",
    "GE07mbh_06_u:045.043d-004_0161": "ājaghāna tato bhīṣmaṃ śvetaḥ kṣatriyanandanaḥ",
    "GE07mbh_06_u:045.043d-004_0162": "saṃprahasya tataḥ śvetaḥ sṛkkiṇī parisaṃlihan",
    "GE07mbh_06_u:045.043d-004_0163": "dhanuś ciccheda bhīṣmasya navabhir daśadhā śaraiḥ",
    "GE07mbh_06_u:045.043d-004_0164": "saṃdhāya viśikhaṃ caiva śaraṃ lomapravāhinam",
    "GE07mbh_06_u:045.043d-004_0165": "unmamātha tatas tālaṃ dhvajaśīrṣaṃ mahātmanaḥ",
    "GE07mbh_06_u:045.043d-004_0166": "ketuṃ nipatitaṃ dṛṣṭvā bhīṣmasya tanayās tava",
    "GE07mbh_06_u:045.043d-004_0167": "hataṃ bhīṣmam amanyanta śvetasya vaśam āgatam",
    "GE07mbh_06_u:045.043d-004_0168": "pāṇḍavāś cāpi saṃhṛṣṭā dadhmuḥ śaṅkhān mudā yutāḥ",
    "GE07mbh_06_u:045.043d-004_0169": "bhīṣmasya patitaṃ ketuṃ dṛṣṭvā tālaṃ mahātmanaḥ",
    "GE07mbh_06_u:045.043d-004_0170": "tato duryodhanaḥ krodhāt svam anīkam acodayat",
    "GE07mbh_06_u:045.043d-004_0171": "yatnād bhīṣmaṃ parīpsadhvaṃ rakṣamāṇāḥ samantataḥ",
    "GE07mbh_06_u:045.043d-004_0172": "mā naḥ prapaśyamānānāṃ śvetān mṛtyum avāpsyati",
    "GE07mbh_06_u:045.043d-004_0173": "bhīṣmaḥ śāṃtanavaḥ śūras tathā satyaṃ bravīmi vaḥ",
    "GE07mbh_06_u:045.043d-004_0174": "rājñas tu vacanaṃ śrutvā tvaramāṇā mahārathāḥ",
    "GE07mbh_06_u:045.043d-004_0175": "balena caturaṅgeṇa gāṅgeyam anvapālayan",
    "GE07mbh_06_u:045.043d-004_0176": "bāhlīkaḥ kṛtavarmā ca śalaḥ śalyaś ca bhārata",
    "GE07mbh_06_u:045.043d-004_0177": "jalasaṃdho vikarṇaś ca citraseno viviṃśatiḥ",
    "GE07mbh_06_u:045.043d-004_0178": "tvaramāṇās tvarākāle parivārya samantataḥ",
    "GE07mbh_06_u:045.043d-004_0179": "śastravṛṣṭiṃ sutumulāṃ śvetasyopary apātayan",
    "GE07mbh_06_u:045.043d-004_0180": "tān kruddho niśitair bāṇais tvaramāṇo mahārathaḥ",
    "GE07mbh_06_u:045.043d-004_0181": "avārayad ameyātmā darśayan pāṇilāghavam",
    "GE07mbh_06_u:045.043d-004_0182": "sa nivārya tu tān sarvān kesarī kuñjarān iva",
    "GE07mbh_06_u:045.043d-004_0183": "mahatā śaravarṣeṇa bhīṣmasya dhanur ācchinat",
    "GE07mbh_06_u:045.043d-004_0184": "tato 'nyad dhanur ādāya bhīṣmaḥ śāṃtanavo yudhi",
    "GE07mbh_06_u:045.043d-004_0185": "śvetaṃ vivyādha rājendra kaṅkapatraiḥ śitaiḥ śaraiḥ",
    "GE07mbh_06_u:045.043d-004_0186": "tataḥ senāpatiḥ kruddho bhīṣmaṃ bahubhir āyasaiḥ",
    "GE07mbh_06_u:045.043d-004_0187": "vivyādha samare rājan sarvalokasya paśyataḥ",
    "GE07mbh_06_u:045.043d-004_0188": "tataḥ pravyathito rājā bhīṣmaṃ dṛṣṭvā nivāritam",
    "GE07mbh_06_u:045.043d-004_0189": "pravīraṃ sarvalokasya śvetena yudhi vai tadā",
    "GE07mbh_06_u:045.043d-004_0190": "niṣṭhānakaś ca sumahāṃs tava sainyasya cābhavat",
    "GE07mbh_06_u:045.043d-004_0191": "taṃ vīraṃ vāritaṃ dṛṣṭvā śvetena śaravikṣatam",
    "GE07mbh_06_u:045.043d-004_0192": "hataṃ śvetena manyante śvetasya vaśam āgatam",
    "GE07mbh_06_u:045.043d-004_0193": "tataḥ krodhavaśaṃ prāptaḥ pitā devavratas tava",
    "GE07mbh_06_u:045.043d-004_0194": "dhvajam unmathitaṃ dṛṣṭvā tāṃ ca senāṃ nivāritām",
    "GE07mbh_06_u:045.043d-004_0195": "śvetaṃ prati mahārāja vyasṛjat sāyakān bahūn",
    "GE07mbh_06_u:045.043d-004_0196": "tān āvārya raṇe śveto bhīṣmasya rathināṃ varaḥ",
    "GE07mbh_06_u:045.043d-004_0197": "dhanuś ciccheda bhallena punar eva pitus tava",
    "GE07mbh_06_u:045.043d-004_0198": "utsṛjya kārmukaṃ rājan gāṅgeyaḥ krodhamūrchitaḥ",
    "GE07mbh_06_u:045.043d-004_0199": "anyat kārmukam ādāya vipulaṃ balavattaram",
    "GE07mbh_06_u:045.043d-004_0200": "tatra saṃdhāya vipulān bhallān sapta śilāśitān",
    "GE07mbh_06_u:045.043d-004_0201": "caturbhiś ca jaghānāśvāñ śvetasya pṛtanāpateḥ",
    "GE07mbh_06_u:045.043d-004_0202": "dhvajaṃ dvābhyāṃ tu ciccheda saptamena ca sāratheḥ",
    "GE07mbh_06_u:045.043d-004_0203": "śiraś ciccheda bhallena saṃkruddho laghuvikramaḥ",
    "GE07mbh_06_u:045.043d-004_0204": "hatāśvasūtāt sa rathād avaplutya mahābalaḥ",
    "GE07mbh_06_u:045.043d-004_0205": "amarṣavaśam āpanno vyākulaḥ samapadyata",
    "GE07mbh_06_u:045.043d-004_0206": "virathaṃ rathināṃ śreṣṭhaṃ śvetaṃ dṛṣṭvā pitāmahaḥ",
    "GE07mbh_06_u:045.043d-004_0207": "tāḍayām āsa niśitaiḥ śarasaṃghaiḥ samantataḥ",
    "GE07mbh_06_u:045.043d-004_0208": "sa tāḍyamānaḥ samare bhīṣmacāpacyutaiḥ śaraiḥ",
    "GE07mbh_06_u:045.043d-004_0209": "svarathe dhanur utsṛjya śaktiṃ jagrāha kāñcanīm",
    "GE07mbh_06_u:045.043d-004_0210": "tataḥ śaktiṃ raṇe śveto jagrāhogrāṃ mahābhayām",
    "GE07mbh_06_u:045.043d-004_0211": "kāladaṇḍopamāṃ ghorāṃ mṛtyor iva svasāṃ śvasan",
    "GE07mbh_06_u:045.043d-004_0212": "abravīc ca tadā śveto bhīṣmaṃ śāṃtanavaṃ raṇe",
    "GE07mbh_06_u:045.043d-004_0213": "tiṣṭhedānīṃ susaṃrabdhaḥ paśya māṃ puruṣo bhava",
    "GE07mbh_06_u:045.043d-004_0214": "evam uktvā maheṣvāso bhīṣmaṃ yudhi parākramī",
    "GE07mbh_06_u:045.043d-004_0215": "tataḥ śaktim ameyātmā cikṣepa bhujagopamām",
    "GE07mbh_06_u:045.043d-004_0216": "pāṇḍavārthe parākrāntas tavānarthaṃ cikīrṣati",
    "GE07mbh_06_u:045.043d-004_0217": "hāhākāro mahān āsīt putrāṇāṃ te viśāṃ pate",
    "GE07mbh_06_u:045.043d-004_0218": "dṛṣṭvā śaktiṃ mahāghorāṃ mṛtyor daṇḍasamaprabhām",
    "GE07mbh_06_u:045.043d-004_0219": "śvetasya karanirmuktāṃ nirmuktoragasaṃnibhām",
    "GE07mbh_06_u:045.043d-004_0220": "apatat sahasā rājan maholkeva nabhastalāt",
    "GE07mbh_06_u:045.043d-004_0221": "jvalantīm antarikṣe tāṃ jvālābhir iva saṃvṛtām",
    "GE07mbh_06_u:045.043d-004_0222": "asaṃbhrāntas tadā rājan pitā devavratas tava",
    "GE07mbh_06_u:045.043d-004_0223": "aṣṭabhir navabhir bhīṣmaḥ śaktiṃ ciccheda patribhiḥ",
    "GE07mbh_06_u:045.043d-004_0224": "utkṛṣṭahemavikṛtāṃ nikṛttāṃ niśitaiḥ śaraiḥ",
    "GE07mbh_06_u:045.043d-004_0225": "uccukruśus tataḥ sarve tāvakā bharatarṣabha",
    "GE07mbh_06_u:045.043d-004_0226": "śaktiṃ vinihatāṃ dṛṣṭvā vairāṭiḥ krodhamūrchitaḥ",
    "GE07mbh_06_u:045.043d-004_0227": "kālopahatacetās tu kartavyaṃ nābhyajānata",
    "GE07mbh_06_u:045.043d-004_0228": "krodhasaṃmūrchito rājan vairāṭiḥ prahasann iva",
    "GE07mbh_06_u:045.043d-004_0229": "gadāṃ jagrāha saṃhṛṣṭo bhīṣmasya nidhanaṃ prati",
    "GE07mbh_06_u:045.043d-004_0230": "krodhena raktanayano daṇḍapāṇir ivāntakaḥ",
    "GE07mbh_06_u:045.043d-004_0231": "bhīṣmaṃ samabhidudrāva jalaugha iva parvatam",
    "GE07mbh_06_u:045.043d-004_0232": "tasya vegam asaṃvārya matvā bhīṣmaḥ pratāpavān",
    "GE07mbh_06_u:045.043d-004_0233": "prahāravipramokṣārthaṃ sahasā dharaṇīṃ gataḥ",
    "GE07mbh_06_u:045.043d-004_0234": "śvetaḥ krodhasamāviṣṭo bhrāmayitvā tu tāṃ gadām",
    "GE07mbh_06_u:045.043d-004_0235": "rathe bhīṣmasya cikṣepa yathā devo dhaneśvaraḥ",
    "GE07mbh_06_u:045.043d-004_0236": "tayā bhīṣmanipātinyā sa ratho bhasmasāt kṛtaḥ",
    "GE07mbh_06_u:045.043d-004_0237": "sadhvajaḥ saha sūtena sāśvaḥ sayugabandhuraḥ",
    "GE07mbh_06_u:045.043d-004_0238": "virathaṃ rathināṃ śreṣṭhaṃ bhīṣmaṃ dṛṣṭvā rathottamāḥ",
    "GE07mbh_06_u:045.043d-004_0239": "abhyadhāvanta sahitāḥ śalyaprabhṛtayo rathāḥ",
    "GE07mbh_06_u:045.043d-004_0240": "tato 'nyaṃ ratham āsthāya dhanur visphārya durmanāḥ",
    "GE07mbh_06_u:045.043d-004_0241": "śanakair abhyayāc chvetaṃ gāṅgeyaḥ prahasann iva",
    "GE07mbh_06_u:045.043d-004_0242": "etasminn antare bhīṣmaḥ śuśrāva vipulāṃ giram",
    "GE07mbh_06_u:045.043d-004_0243": "ākāśād īritāṃ divyām ātmano hitasaṃbhavām",
    "GE07mbh_06_u:045.043d-004_0244": "bhīṣma bhīṣma mahābāho śīghraṃ yatnaṃ kuruṣva vai",
    "GE07mbh_06_u:045.043d-004_0245": "eṣa hy asya jaye kālo nirdiṣṭo viśvayoninā",
    "GE07mbh_06_u:045.043d-004_0246": "etac chrutvā tu vacanaṃ devadūtena bhāṣitam",
    "GE07mbh_06_u:045.043d-004_0247": "saṃprahṛṣṭamanā bhūtvā vadhe tasya mano dadhe",
    "GE07mbh_06_u:045.043d-004_0248": "virathaṃ rathināṃ śreṣṭhaṃ śvetaṃ dṛṣṭvā padātinam",
    "GE07mbh_06_u:045.043d-004_0249": "sahitās tv abhyavartanta parīpsanto mahārathāḥ",
    "GE07mbh_06_u:045.043d-004_0250": "sātyakir bhīmasenaś ca dhṛṣṭadyumnaś ca pārṣataḥ",
    "GE07mbh_06_u:045.043d-004_0251": "kaikeyo dhṛṣṭaketuś ca abhimanyuś ca vīryavān",
    "GE07mbh_06_u:045.043d-004_0252": "etān āpatataḥ sarvān droṇaśalyakṛpaiḥ saha",
    "GE07mbh_06_u:045.043d-004_0253": "avārayad ameyātmā vārivegān ivācalaḥ",
    "GE07mbh_06_u:045.043d-004_0254": "sa niruddheṣu sarveṣu pāṇḍaveṣu mahātmasu",
    "GE07mbh_06_u:045.043d-004_0255": "śvetaḥ khaḍgam athākṛṣya bhīṣmasya dhanur ācchinat",
    "GE07mbh_06_u:045.043d-004_0256": "tad apāsya dhanuś chinnaṃ tvaramāṇaḥ pitāmahaḥ",
    "GE07mbh_06_u:045.043d-004_0257": "devadūtavacaḥ śrutvā vadhe tasya mano dadhe",
    "GE07mbh_06_u:045.043d-004_0258": "tataḥ pracāramāṇas tu pitā devavratas tava",
    "GE07mbh_06_u:045.043d-004_0259": "anyat kārmukam ādāya tvaramāṇo mahārathaḥ",
    "GE07mbh_06_u:045.043d-004_0260": "kṣaṇena sajyam akaroc chakracāpasamaprabham",
    "GE07mbh_06_u:045.043d-004_0261": "pitā te bharataśreṣṭha śvetaṃ dṛṣṭvā mahārathaiḥ",
    "GE07mbh_06_u:045.043d-004_0262": "vṛtaṃ taṃ manujavyāghrair bhīmasenapurogamaiḥ",
    "GE07mbh_06_u:045.043d-004_0263": "abhyavartata gāṅgeyaḥ śvetaṃ senāpatiṃ drutam",
    "GE07mbh_06_u:045.043d-004_0264": "āpatantaṃ tato bhīṣmo bhīmasenaṃ pratāpavān",
    "GE07mbh_06_u:045.043d-004_0265": "ājaghne viśikhaiḥ ṣaṣṭyā senānyaṃ sa mahārathaḥ",
    "GE07mbh_06_u:045.043d-004_0266": "abhimanyuṃ ca samare pitā devavratas tava",
    "GE07mbh_06_u:045.043d-004_0267": "ājaghne bharataśreṣṭhas tribhiḥ saṃnataparvabhiḥ",
    "GE07mbh_06_u:045.043d-004_0268": "sātyakiṃ ca śatenājau bharatānāṃ pitāmahaḥ",
    "GE07mbh_06_u:045.043d-004_0269": "dhṛṣṭadyumnaṃ ca viṃśatyā kaikeyaṃ cāpi pañcabhiḥ",
    "GE07mbh_06_u:045.043d-004_0270": "tāṃś ca sarvān maheṣvāsān pitā devavratas tava",
    "GE07mbh_06_u:045.043d-004_0271": "vārayitvā śarair ghoraiḥ śvetam evābhidudruve",
    "GE07mbh_06_u:045.043d-004_0272": "tataḥ śaraṃ mṛtyusamaṃ bhārasādhanam uttamam",
    "GE07mbh_06_u:045.043d-004_0273": "vikṛṣya balavān bhīṣmaḥ samādhatta durāsadam",
    "GE07mbh_06_u:045.043d-004_0274": "brahmāstreṇa susaṃyuktaṃ taṃ śaraṃ lomavāhinam",
    "GE07mbh_06_u:045.043d-004_0275": "dadṛśur devagandharvāḥ piśācoragarākṣasāḥ",
    "GE07mbh_06_u:045.043d-004_0276": "sa tasya kavacaṃ bhittvā hṛdayaṃ cāmitaujasaḥ",
    "GE07mbh_06_u:045.043d-004_0277": "jagāma dharaṇīṃ bāṇo mahāśanir iva jvalan",
    "GE07mbh_06_u:045.043d-004_0278": "astaṃ gacchan yathādityaḥ prabhām ādāya satvaraḥ",
    "GE07mbh_06_u:045.043d-004_0279": "evaṃ jīvitam ādāya śvetadehāj jagāma ha",
    "GE07mbh_06_u:045.043d-004_0280": "taṃ bhīṣmeṇa naravyāghraṃ tathā vinihataṃ yudhi",
    "GE07mbh_06_u:045.043d-004_0281": "prapatantam apaśyāma gireḥ śṛṅgam iva cyutam",
    "GE07mbh_06_u:045.043d-004_0282": "aśocan pāṇḍavās tatra kṣatriyāś ca mahārathāḥ",
    "GE07mbh_06_u:045.043d-004_0283": "prahṛṣṭāś ca sutās tubhyaṃ kuravaś cāpi sarvaśaḥ",
    "GE07mbh_06_u:045.043d-004_0284": "tato duḥśāsano rājañ śvetaṃ dṛṣṭvā nipātitam",
    "GE07mbh_06_u:045.043d-004_0285": "vāditraninadair ghorair nṛtyati sma samantataḥ",
    "GE07mbh_06_u:045.043d-004_0286": "tasmin hate maheṣvāse bhīṣmeṇāhavaśobhinā",
    "GE07mbh_06_u:045.043d-004_0287": "prāvepanta maheṣvāsāḥ śikhaṇḍipramukhā rathāḥ",
    "GE07mbh_06_u:045.043d-004_0288": "tato dhanaṃjayo rājan vārṣṇeyaś cāpi sarvaśaḥ",
    "GE07mbh_06_u:045.043d-004_0289": "avahāraṃ śanaiś cakrur nihate vāhinīpatau",
    "GE07mbh_06_u:045.043d-004_0290": "tato 'vahāraḥ sainyānāṃ tava teṣāṃ ca bhārata",
    "GE07mbh_06_u:045.043d-004_0291": "tāvakānāṃ pareṣāṃ ca nardatāṃ ca muhur muhuḥ",
    "GE07mbh_06_u:045.043d-004_0292": "pārthā vimanaso bhūtvā nyaviśanta mahārathāḥ dhṛtarāṣṭra uvāca",
    "GE07mbh_06_u:045.043d-004_0293": "cintayanto vadhaṃ ghoraṃ dvairathena paraṃtapāḥ",
    "GE07mbh_06_u:045.043d-004_0294": "śvete senāpatau tāta saṃgrāme nihate paraiḥ",
    "GE07mbh_06_u:045.043d-004_0295": "kim akurvan maheṣvāsāḥ pāñcālāḥ pāṇḍavaiḥ saha",
    "GE07mbh_06_u:045.043d-004_0296": "senāpatiṃ samākarṇya śvetaṃ yudhi nipātitam",
    "GE07mbh_06_u:045.043d-004_0297": "tadarthaṃ yatatāṃ cāpi pareṣāṃ prapalāyinām",
    "GE07mbh_06_u:045.043d-004_0298": "manaḥ prīṇāti me vākyaṃ jayaṃ saṃjaya śṛṇvataḥ",
    "GE07mbh_06_u:045.043d-004_0299": "pratyupāyaṃ cintayantaḥ sajjanāḥ prasravanti me",
    "GE07mbh_06_u:045.043d-004_0300": "sa hi vīro 'nuraktaś ca vṛddhaḥ kurupatis tadā",
    "GE07mbh_06_u:045.043d-004_0301": "kṛtaṃ vairaṃ sadā tena pituḥ putreṇa dhīmatā",
    "GE07mbh_06_u:045.043d-004_0302": "tasyodvegabhayāc cāpi saṃśritaḥ pāṇḍavān purā",
    "GE07mbh_06_u:045.043d-004_0303": "sarvaṃ balaṃ parityajya durgaṃ saṃśritya tiṣṭhati",
    "GE07mbh_06_u:045.043d-004_0304": "pāṇḍavānāṃ pratāpena durgaṃ deśaṃ niveśya ca",
    "GE07mbh_06_u:045.043d-004_0305": "sapatnān satataṃ bādhann āryavṛttim anuṣṭhitaḥ",
    "GE07mbh_06_u:045.043d-004_0306": "āścaryaṃ vai sadā teṣāṃ purā rājñāṃ sudurmatiḥ",
    "GE07mbh_06_u:045.043d-004_0307": "tato yudhiṣṭhire bhaktaḥ kathaṃ saṃjaya sūditaḥ",
    "GE07mbh_06_u:045.043d-004_0308": "prakṣiptaḥ saṃmataḥ kṣudraḥ putro me puruṣādhamaḥ",
    "GE07mbh_06_u:045.043d-004_0309": "na yuddhaṃ rocayed bhīṣmo na cācāryaḥ kathaṃ cana",
    "GE07mbh_06_u:045.043d-004_0310": "na kṛpo na ca gāndhārī nāhaṃ saṃjaya rocaye",
    "GE07mbh_06_u:045.043d-004_0311": "na vāsudevo vārṣṇeyo dharmarājaś ca pāṇḍavaḥ",
    "GE07mbh_06_u:045.043d-004_0312": "na bhīmo nārjunaś caiva na yamau puruṣarṣabhau",
    "GE07mbh_06_u:045.043d-004_0313": "vāryamāṇo mayā nityaṃ gāndhāryā vidureṇa ca",
    "GE07mbh_06_u:045.043d-004_0314": "jāmadagnyena rāmeṇa vyāsena ca mahātmanā",
    "GE07mbh_06_u:045.043d-004_0315": "duryodhano yudhyamāno nityam eva hi saṃjaya",
    "GE07mbh_06_u:045.043d-004_0316": "karṇasya matam āsthāya saubalasya ca pāpakṛt",
    "GE07mbh_06_u:045.043d-004_0317": "duḥśāsanasya ca tathā pāṇḍavān anvasūyata",
    "GE07mbh_06_u:045.043d-004_0318": "tasyāhaṃ vyasanaṃ ghoraṃ manye prāptaṃ tu saṃjaya",
    "GE07mbh_06_u:045.043d-004_0319": "śvetasya ca vināśena bhīṣmasya vijayena ca",
    "GE07mbh_06_u:045.043d-004_0320": "saṃkruddhaḥ kṛṣṇasahitaḥ pārthaḥ kim akarod yudhi",
    "GE07mbh_06_u:045.043d-004_0321": "arjunād dhi bhayaṃ bhūyas tan me tāta na śāmyati",
    "GE07mbh_06_u:045.043d-004_0322": "sa hi śūraś ca kaunteyaḥ kṣiprakārī ca pāṇḍavaḥ",
    "GE07mbh_06_u:045.043d-004_0323": "manye śaraiḥ śarīrāṇi pramathiṣyati vidviṣām",
    "GE07mbh_06_u:045.043d-004_0324": "aindrir indrānujasamo mahendrasadṛśo bale",
    "GE07mbh_06_u:045.043d-004_0325": "amoghakrodhasaṃkalpaṃ dṛṣṭvā vaḥ kim abhūn manaḥ",
    "GE07mbh_06_u:045.043d-004_0326": "tathaiva vedavic chūro jvalanārkasamadyutiḥ",
    "GE07mbh_06_u:045.043d-004_0327": "aindrāstravid ameyātmā prapatan samitiṃjayaḥ",
    "GE07mbh_06_u:045.043d-004_0328": "vajrasaṃsparśarūpāṇām astrāṇāṃ nyāsakāritā",
    "GE07mbh_06_u:045.043d-004_0329": "sa khaḍgākṣepahastas tu ghoṣaṃ cakre mahārathaḥ",
    "GE07mbh_06_u:045.043d-004_0330": "sa saṃjaya mahāprājño drupadasyātmajo balī",
    "GE07mbh_06_u:045.043d-004_0331": "dhṛṣṭadyumnaḥ kim akaroc chvete yudhi nipātite",
    "GE07mbh_06_u:045.043d-004_0332": "purā caivāparādhena vadhena ca camūpateḥ",
    "GE07mbh_06_u:045.043d-004_0333": "manye manaḥ prajajvāla pāṇḍavānāṃ mahātmanām",
    "GE07mbh_06_u:045.043d-004_0334": "teṣāṃ krodhaṃ cintayaṃs tu ahaḥsu ca niśāsu ca saṃjaya uvāca",
    "GE07mbh_06_u:045.043d-004_0335": "na śāntim adhigacchāmi sarvam ācakṣva saṃjaya",
    "GE07mbh_06_u:045.043d-004_0336": "gatapūrvāhṇabhūyiṣṭhe tasminn ahani dāruṇe",
    "GE07mbh_06_u:045.043d-004_0337": "tāvakānāṃ pareṣāṃ ca punar yuddham avartata",
    "GE07mbh_06_u:045.043d-004_0338": "śvetaṃ tu nihataṃ dṛṣṭvā virāṭasya camūpatim",
    "GE07mbh_06_u:045.043d-004_0339": "kṛtavarmaṇā ca sahitaṃ dṛṣṭvā śalyam avasthitam",
    "GE07mbh_06_u:045.043e": "śaṅkhaḥ krodhāt prajajvāla haviṣā havyavāḍ iva",
    "GE07mbh_06_u:045.044a": "sa visphārya mahac cāpaṃ kārtasvaravibhūṣitam",
    "GE07mbh_06_u:045.044c": "abhyadhāvaj jighāṃsan vai śalyaṃ madrādhipaṃ balī",
    "GE07mbh_06_u:045.045a": "mahatā rathavaṃśena samantāt parivāritaḥ",
    "GE07mbh_06_u:045.045c": "sṛjan bāṇamayaṃ varṣaṃ prāyāc chalyarathaṃ prati",
    "GE07mbh_06_u:045.046a": "tam āpatantaṃ saṃprekṣya mattavāraṇavikramam",
    "GE07mbh_06_u:045.046c": "tāvakānāṃ rathāḥ sapta samantāt paryavārayan",
    "GE07mbh_06_u:045.046e": "madrarājaṃ parīpsanto mṛtyor daṃṣṭrāntaraṃ gatam",
    "GE07mbh_06_u:045.047a": "tato bhīṣmo mahābāhur vinadya jalado yathā",
    "GE07mbh_06_u:045.047c": "tālamātraṃ dhanur gṛhya śaṅkham abhyadravad raṇe",
    "GE07mbh_06_u:045.048a": "tam udyatam udīkṣyātha maheṣvāsaṃ mahābalam",
    "GE07mbh_06_u:045.048c": "saṃtrastā pāṇḍavī senā vātavegahateva nauḥ",
    "GE07mbh_06_u:045.049a": "tatrārjunaḥ saṃtvaritaḥ śaṅkhasyāsīt puraḥsaraḥ",
    "GE07mbh_06_u:045.049c": "bhīṣmād rakṣyo 'yam adyeti tato yuddham avartata",
    "GE07mbh_06_u:045.050a": "hāhākāro mahān āsīd yodhānāṃ yudhi yudhyatām",
    "GE07mbh_06_u:045.050c": "tejas tejasi saṃpṛktam ity evaṃ vismayaṃ yayuḥ",
    "GE07mbh_06_u:045.051a": "atha śalyo gadāpāṇir avatīrya mahārathāt",
    "GE07mbh_06_u:045.051c": "śaṅkhasya caturo vāhān ahanad bharatarṣabha",
    "GE07mbh_06_u:045.052a": "sa hatāśvād rathāt tūrṇaṃ khaḍgam ādāya vidrutaḥ",
    "GE07mbh_06_u:045.052c": "bībhatsoḥ syandanaṃ prāpya tataḥ śāntim avindata",
    "GE07mbh_06_u:045.053a": "tato bhīṣmarathāt tūrṇam utpatanti patatriṇaḥ",
    "GE07mbh_06_u:045.053c": "yair antarikṣaṃ bhūmiś ca sarvataḥ samavastṛtam",
    "GE07mbh_06_u:045.053d-0151_01": "pāñcālān atha matsyaṃ ca drupadaṃ senayā vṛtam",
    "GE07mbh_06_u:045.054a": "pāñcālān atha matsyāṃś ca kekayāṃś ca prabhadrakān",
    "GE07mbh_06_u:045.054c": "bhīṣmaḥ praharatāṃ śreṣṭhaḥ pātayām āsa mārgaṇaiḥ",
    "GE07mbh_06_u:045.055a": "utsṛjya samare tūrṇaṃ pāṇḍavaṃ savyasācinam",
    "GE07mbh_06_u:045.055c": "abhyadravata pāñcālyaṃ drupadaṃ senayā vṛtam",
    "GE07mbh_06_u:045.055e": "priyaṃ saṃbandhinaṃ rājañ śarān avakiran bahūn",
    "GE07mbh_06_u:045.056a": "agnineva pradagdhāni vanāni śiśirātyaye",
    "GE07mbh_06_u:045.056c": "śaradagdhāny adṛśyanta sainyāni drupadasya ha",
    "GE07mbh_06_u:045.056e": "atiṣṭhata raṇe bhīṣmo vidhūma iva pāvakaḥ",
    "GE07mbh_06_u:045.057a": "madhyaṃdine yathādityaṃ tapantam iva tejasā",
    "GE07mbh_06_u:045.057c": "na śekuḥ pāṇḍaveyasya yodhā bhīṣmaṃ nirīkṣitum",
    "GE07mbh_06_u:045.058a": "vīkṣāṃ cakruḥ samantāt te pāṇḍavā bhayapīḍitāḥ",
    "GE07mbh_06_u:045.058c": "trātāraṃ nādhyagacchanta gāvaḥ śītārditā iva",
    "GE07mbh_06_u:045.058d-0152_01": "sā tu yaudhiṣṭhirī senā gāṅgeyaśarapīḍitā",
    "GE07mbh_06_u:045.058d-0152_02": "siṃheneva vinirbhinnā śuklā gaur iva gopateḥ",
    "GE07mbh_06_u:045.059a": "hatavipradrute sainye nirutsāhe vimardite",
    "GE07mbh_06_u:045.059c": "hāhākāro mahān āsīt pāṇḍusainyeṣu bhārata",
    "GE07mbh_06_u:045.060a": "tato bhīṣmaḥ śāṃtanavo nityaṃ maṇḍalakārmukaḥ",
    "GE07mbh_06_u:045.060c": "mumoca bāṇān dīptāgrān ahīn āśīviṣān iva",
    "GE07mbh_06_u:045.061a": "śarair ekāyanīkurvan diśaḥ sarvā yatavrataḥ",
    "GE07mbh_06_u:045.061c": "jaghāna pāṇḍavarathān ādiśyādiśya bhārata",
    "GE07mbh_06_u:045.062a": "tataḥ sainyeṣu bhagneṣu mathiteṣu ca sarvaśaḥ",
    "GE07mbh_06_u:045.062c": "prāpte cāstaṃ dinakare na prājñāyata kiṃ cana",
    "GE07mbh_06_u:045.063a": "bhīṣmaṃ ca samudīryantaṃ dṛṣṭvā pārthā mahāhave",
    "GE07mbh_06_u:045.063c": "avahāram akurvanta sainyānāṃ bharatarṣabha",
    "GE07mbh_06_u:046.001": "saṃjaya uvāca",
    "GE07mbh_06_u:046.001a": "kṛte 'vahāre sainyānāṃ prathame bharatarṣabha",
    "GE07mbh_06_u:046.001c": "bhīṣme ca yudhi saṃrabdhe hṛṣṭe duryodhane tathā",
    "GE07mbh_06_u:046.002a": "dharmarājas tatas tūrṇam abhigamya janārdanam",
    "GE07mbh_06_u:046.002c": "bhrātṛbhiḥ sahitaḥ sarvaiḥ sarvaiś caiva janeśvaraiḥ",
    "GE07mbh_06_u:046.003a": "śucā paramayā yuktaś cintayānaḥ parājayam",
    "GE07mbh_06_u:046.003c": "vārṣṇeyam abravīd rājan dṛṣṭvā bhīṣmasya vikramam",
    "GE07mbh_06_u:046.004a": "kṛṣṇa paśya maheṣvāsaṃ bhīṣmaṃ bhīmaparākramam",
    "GE07mbh_06_u:046.004c": "śarair dahantaṃ sainyaṃ me grīṣme kakṣam ivānalam",
    "GE07mbh_06_u:046.004d-0153_01": "yudhiṣṭhiro mahārāja dṛṣṭvā kṛṣṇam athābravīt",
    "GE07mbh_06_u:046.005a": "katham enaṃ mahātmānaṃ śakṣyāmaḥ prativīkṣitum",
    "GE07mbh_06_u:046.005c": "lelihyamānaṃ sainyaṃ me haviṣmantam ivānalam",
    "GE07mbh_06_u:046.006a": "etaṃ hi puruṣavyāghraṃ dhanuṣmantaṃ mahābalam",
    "GE07mbh_06_u:046.006c": "dṛṣṭvā vipradrutaṃ sainyaṃ madīyaṃ mārgaṇāhatam",
    "GE07mbh_06_u:046.007a": "śakyo jetuṃ yamaḥ kruddho vajrapāṇiś ca saṃyuge",
    "GE07mbh_06_u:046.007c": "varuṇaḥ pāśabhṛc cāpi kubero vā gadādharaḥ",
    "GE07mbh_06_u:046.008a": "na tu bhīṣmo mahātejāḥ śakyo jetuṃ mahābalaḥ",
    "GE07mbh_06_u:046.008c": "so 'ham evaṃ gate magno bhīṣmāgādhajale 'plavaḥ",
    "GE07mbh_06_u:046.009a": "ātmano buddhidaurbalyād bhīṣmam āsādya keśava",
    "GE07mbh_06_u:046.009c": "vanaṃ yāsyāmi govinda śreyo me tatra jīvitum",
    "GE07mbh_06_u:046.010a": "na tv imān pṛthivīpālān dātuṃ bhīṣmāya mṛtyave",
    "GE07mbh_06_u:046.010c": "kṣapayiṣyati senāṃ me kṛṣṇa bhīṣmo mahāstravit",
    "GE07mbh_06_u:046.011a": "yathānalaṃ prajvalitaṃ pataṃgāḥ samabhidrutāḥ",
    "GE07mbh_06_u:046.011c": "vināśāyaiva gacchanti tathā me sainiko janaḥ",
    "GE07mbh_06_u:046.012a": "kṣayaṃ nīto 'smi vārṣṇeya rājyahetoḥ parākramī",
    "GE07mbh_06_u:046.012c": "bhrātaraś caiva me vīrāḥ karśitāḥ śarapīḍitāḥ",
    "GE07mbh_06_u:046.013a": "matkṛte bhrātṛsauhārdād rājyād bhraṣṭās tathā sukhāt",
    "GE07mbh_06_u:046.013c": "jīvitaṃ bahu manye 'haṃ jīvitaṃ hy adya durlabham",
    "GE07mbh_06_u:046.014a": "jīvitasya hi śeṣeṇa tapas tapsyāmi duścaram",
    "GE07mbh_06_u:046.014c": "na ghātayiṣyāmi raṇe mitrāṇīmāni keśava",
    "GE07mbh_06_u:046.015a": "rathān me bahusāhasrān divyair astrair mahābalaḥ",
    "GE07mbh_06_u:046.015c": "ghātayaty aniśaṃ bhīṣmaḥ pravarāṇāṃ prahāriṇām",
    "GE07mbh_06_u:046.016a": "kiṃ nu kṛtvā kṛtaṃ me syād brūhi mādhava māciram",
    "GE07mbh_06_u:046.016c": "madhyastham iva paśyāmi samare savyasācinam",
    "GE07mbh_06_u:046.017a": "eko bhīmaḥ paraṃ śaktyā yudhyaty eṣa mahābhujaḥ",
    "GE07mbh_06_u:046.017c": "kevalaṃ bāhuvīryeṇa kṣatradharmam anusmaran",
    "GE07mbh_06_u:046.018a": "gadayā vīraghātinyā yathotsāhaṃ mahāmanāḥ",
    "GE07mbh_06_u:046.018c": "karoty asukaraṃ karma gajāśvarathapattiṣu",
    "GE07mbh_06_u:046.019a": "nālam eṣa kṣayaṃ kartuṃ parasainyasya māriṣa",
    "GE07mbh_06_u:046.019c": "ārjavenaiva yuddhena vīra varṣaśatair api",
    "GE07mbh_06_u:046.020a": "eko 'stravit sakhā te 'yaṃ so 'py asmān samupekṣate",
    "GE07mbh_06_u:046.020c": "nirdahyamānān bhīṣmeṇa droṇena ca mahātmanā",
    "GE07mbh_06_u:046.021a": "divyāny astrāṇi bhīṣmasya droṇasya ca mahātmanaḥ",
    "GE07mbh_06_u:046.021c": "dhakṣyanti kṣatriyān sarvān prayuktāni punaḥ punaḥ",
    "GE07mbh_06_u:046.022a": "kṛṣṇa bhīṣmaḥ susaṃrabdhaḥ sahitaḥ sarvapārthivaiḥ",
    "GE07mbh_06_u:046.022c": "kṣapayiṣyati no nūnaṃ yādṛśo 'sya parākramaḥ",
    "GE07mbh_06_u:046.023a": "sa tvaṃ paśya maheṣvāsaṃ yogīṣvara mahāratham",
    "GE07mbh_06_u:046.023c": "yo bhīṣmaṃ śamayet saṃkhye dāvāgniṃ jalado yathā",
    "GE07mbh_06_u:046.024a": "tava prasādād govinda pāṇḍavā nihatadviṣaḥ",
    "GE07mbh_06_u:046.024c": "svarājyam anusaṃprāptā modiṣyanti sabāndhavāḥ",
    "GE07mbh_06_u:046.025a": "evam uktvā tataḥ pārtho dhyāyann āste mahāmanāḥ",
    "GE07mbh_06_u:046.025c": "ciram antarmanā bhūtvā śokopahatacetanaḥ",
    "GE07mbh_06_u:046.026a": "śokārtaṃ pāṇḍavaṃ jñātvā duḥkhena hatacetasam",
    "GE07mbh_06_u:046.026c": "abravīt tatra govindo harṣayan sarvapāṇḍavān",
    "GE07mbh_06_u:046.027a": "mā śuco bharataśreṣṭha na tvaṃ śocitum arhasi",
    "GE07mbh_06_u:046.027c": "yasya te bhrātaraḥ śūrāḥ sarvalokasya dhanvinaḥ",
    "GE07mbh_06_u:046.028a": "ahaṃ ca priyakṛd rājan sātyakiś ca mahārathaḥ",
    "GE07mbh_06_u:046.028c": "virāṭadrupadau vṛddhau dhṛṣṭadyumnaś ca pārṣataḥ",
    "GE07mbh_06_u:046.029a": "tathaiva sabalāḥ sarve rājāno rājasattama",
    "GE07mbh_06_u:046.029c": "tvatprasādaṃ pratīkṣante tvadbhaktāś ca viśāṃ pate",
    "GE07mbh_06_u:046.030a": "eṣa te pārṣato nityaṃ hitakāmaḥ priye rataḥ",
    "GE07mbh_06_u:046.030c": "senāpatyam anuprāpto dhṛṣṭadyumno mahābalaḥ",
    "GE07mbh_06_u:046.030e": "śikhaṇḍī ca mahābāho bhīṣmasya nidhanaṃ kila",
    "GE07mbh_06_u:046.030f-0154_01": "sa tvaṃ puruṣaśārdūla śārdūlasamavikrama",
    "GE07mbh_06_u:046.030f-0154_02": "senāpatyena rājendra dhṛṣṭadyumnaṃ niyojaya",
    "GE07mbh_06_u:046.031a": "etac chrutvā tato rājā dhṛṣṭadyumnaṃ mahāratham",
    "GE07mbh_06_u:046.031c": "abravīt samitau tasyāṃ vāsudevasya śṛṇvataḥ",
    "GE07mbh_06_u:046.032a": "dhṛṣṭadyumna nibodhedaṃ yat tvā vakṣyāmi māriṣa",
    "GE07mbh_06_u:046.032c": "nātikramyaṃ bhavet tac ca vacanaṃ mama bhāṣitam",
    "GE07mbh_06_u:046.033a": "bhavān senāpatir mahyaṃ vāsudevena saṃmataḥ",
    "GE07mbh_06_u:046.033c": "kārttikeyo yathā nityaṃ devānām abhavat purā",
    "GE07mbh_06_u:046.033e": "tathā tvam api pāṇḍūnāṃ senānīḥ puruṣarṣabha",
    "GE07mbh_06_u:046.034a": "sa tvaṃ puruṣaśārdūla vikramya jahi kauravān",
    "GE07mbh_06_u:046.034c": "ahaṃ ca tvānuyāsyāmi bhīmaḥ kṛṣṇaś ca māriṣa",
    "GE07mbh_06_u:046.035a": "mādrīputrau ca sahitau draupadeyāś ca daṃśitāḥ",
    "GE07mbh_06_u:046.035c": "ye cānye pṛthivīpālāḥ pradhānāḥ puruṣarṣabha",
    "GE07mbh_06_u:046.035d-0155_01": "etāvad uktvā nṛpatiḥ sahadevam abhāṣata",
    "GE07mbh_06_u:046.035d-0155_02": "abhiṣekasya saṃbhārān kṣipram ānaya vai javāt",
    "GE07mbh_06_u:046.035d-0155_03": "prādurāsīt tato dhaumyaḥ saṃbhārān gṛhya bhārata",
    "GE07mbh_06_u:046.035d-0155_04": "sahadevena sahitaḥ pāṇḍavāya nyavedayat",
    "GE07mbh_06_u:046.035d-0155_05": "tatas taṃ puruṣavyāghraṃ drupadasyātmajaṃ yudhi",
    "GE07mbh_06_u:046.035d-0155_06": "bhadrapīṭhe sukhaṃ nyasya abhiṣecayad acyutaḥ",
    "GE07mbh_06_u:046.035d-0155_07": "aśobhatābhiṣikto hi drupadasyātmajo balī",
    "GE07mbh_06_u:046.035d-0155_08": "yathā devāsure yuddhe kārttikeyo hy aśobhata",
    "GE07mbh_06_u:046.036a": "tata uddharṣayan sarvān dhṛṣṭadyumno 'bhyabhāṣata",
    "GE07mbh_06_u:046.036c": "ahaṃ droṇāntakaḥ pārtha vihitaḥ śaṃbhunā purā",
    "GE07mbh_06_u:046.037a": "raṇe bhīṣmaṃ tathā droṇaṃ kṛpaṃ śalyaṃ jayadratham",
    "GE07mbh_06_u:046.037c": "sarvān adya raṇe dṛptān pratiyotsyāmi pārthiva",
    "GE07mbh_06_u:046.038a": "athotkruṣṭaṃ maheṣvāsaiḥ pāṇḍavair yuddhadurmadaiḥ",
    "GE07mbh_06_u:046.038b-0156_01": "tac chrutvā jahṛṣuḥ pārthāḥ pārthivāś ca mahārathāḥ",
    "GE07mbh_06_u:046.038c": "samudyate pārthivendre pārṣate śatrusūdane",
    "GE07mbh_06_u:046.039a": "tam abravīt tataḥ pārthaḥ pārṣataṃ pṛtanāpatim",
    "GE07mbh_06_u:046.039c": "vyūhaḥ krauñcāruṇo nāma sarvaśatrunibarhaṇaḥ",
    "GE07mbh_06_u:046.040a": "yaṃ bṛhaspatir indrāya tadā devāsure 'bravīt",
    "GE07mbh_06_u:046.040c": "taṃ yathāvat prativyūha parānīkavināśanam",
    "GE07mbh_06_u:046.040e": "adṛṣṭapūrvaṃ rājānaḥ paśyantu kurubhiḥ saha",
    "GE07mbh_06_u:046.041a": "tathoktaḥ sa nṛdevena viṣṇur vajrabhṛtā iva",
    "GE07mbh_06_u:046.041c": "prabhāte sarvasainyānām agre cakre dhanaṃjayam",
    "GE07mbh_06_u:046.042a": "ādityapathagaḥ ketus",
    "GE07mbh_06_u:046.042c": "śāsanāt puruhūtasya nirmito viśvakarmaṇā",
    "GE07mbh_06_u:046.043a": "indrāyudhasavarṇābhiḥ patākābhir alaṃkṛtaḥ",
    "GE07mbh_06_u:046.043c": "ākāśaga ivākāśe gandharvanagaropamaḥ",
    "GE07mbh_06_u:046.043e": "nṛtyamāna ivābhāti rathacaryāsu māriṣa",
    "GE07mbh_06_u:046.044a": "tena ratnavatā pārthaḥ sa ca gāṇḍīvadhanvanā",
    "GE07mbh_06_u:046.044c": "babhūva paramopetaḥ svayaṃbhūr iva bhānunā",
    "GE07mbh_06_u:046.045a": "śiro 'bhūd drupado rājā mahatyā senayā vṛtaḥ",
    "GE07mbh_06_u:046.045c": "kuntibhojaś ca caidyaś ca cakṣuṣy āstāṃ janeśvara",
    "GE07mbh_06_u:046.046a": "dāśārṇakāḥ prayāgāś ca dāśerakagaṇaiḥ saha",
    "GE07mbh_06_u:046.046c": "anūpagāḥ kirātāś ca grīvāyāṃ bharatarṣabha",
    "GE07mbh_06_u:046.047a": "paṭaccaraiś ca huṇḍaiś ca rājan pauravakais tathā",
    "GE07mbh_06_u:046.047c": "niṣādaiḥ sahitaś cāpi pṛṣṭham āsīd yudhiṣṭhiraḥ",
    "GE07mbh_06_u:046.048a": "pakṣau tu bhīmasenaś ca dhṛṣṭadyumnaś ca pārṣataḥ",
    "GE07mbh_06_u:046.048c": "draupadeyābhimanyuś ca sātyakiś ca mahārathaḥ",
    "GE07mbh_06_u:046.049a": "piśācā daradāś caiva puṇḍrāḥ kuṇḍīviṣaiḥ saha",
    "GE07mbh_06_u:046.049c": "maḍakā laḍakāś caiva taṅgaṇāḥ parataṅgaṇāḥ",
    "GE07mbh_06_u:046.050a": "bāhlikās tittirāś caiva colāḥ pāṇḍyāś ca bhārata",
    "GE07mbh_06_u:046.050c": "ete janapadā rājan dakṣiṇaṃ pakṣam āśritāḥ",
    "GE07mbh_06_u:046.051a": "agniveṣyā jagattuṇḍāḥ paladāśāś ca bhārata",
    "GE07mbh_06_u:046.051c": "śabarās tumbupāś caiva vatsāś ca saha nākulaiḥ",
    "GE07mbh_06_u:046.051e": "nakulaḥ sahadevaś ca vāmaṃ pārśvaṃ samāśritāḥ",
    "GE07mbh_06_u:046.052a": "rathānām ayutaṃ pakṣau śiraś ca niyutaṃ tathā",
    "GE07mbh_06_u:046.052c": "pṛṣṭham arbudam evāsīt sahasrāṇi ca viṃśatiḥ",
    "GE07mbh_06_u:046.052e": "grīvāyāṃ niyutaṃ cāpi sahasrāṇi ca saptatiḥ",
    "GE07mbh_06_u:046.053a": "pakṣakoṭiprapakṣeṣu pakṣānteṣu ca vāraṇāḥ",
    "GE07mbh_06_u:046.053c": "jagmuḥ parivṛtā rājaṃś calanta iva parvatāḥ",
    "GE07mbh_06_u:046.054a": "jaghanaṃ pālayām āsa virāṭaḥ saha kekayaiḥ",
    "GE07mbh_06_u:046.054c": "kāśirājaś ca śaibyaś ca rathānām ayutais tribhiḥ",
    "GE07mbh_06_u:046.055a": "evam etaṃ mahāvyūhaṃ vyūhya bhārata pāṇḍavāḥ",
    "GE07mbh_06_u:046.055c": "sūryodayanam icchantaḥ sthitā yuddhāya daṃśitāḥ",
    "GE07mbh_06_u:046.055d-005_0001": "śabdaś ca sumahāṃs tatra divaspṛg bharatottama",
    "GE07mbh_06_u:046.055d-005_0002": "evaṃ te puruṣavyāghrāḥ pāṇḍavā yuddhadurmadāḥ",
    "GE07mbh_06_u:046.055d-005_0003": "vyavasthitāḥ prativyūhya tava putrasya vāhinīm",
    "GE07mbh_06_u:046.055d-005_0004": "trasantīva hi cetāṃsi yodhānāṃ bharatarṣabha dhṛtarāṣṭra uvāca",
    "GE07mbh_06_u:046.055d-005_0005": "dṛṣṭvāgrato bhīmasenaṃ gadāpāṇim avasthitam",
    "GE07mbh_06_u:046.055d-005_0006": "sūryodaye saṃjaya ke tu pūrvaṃ",
    "GE07mbh_06_u:046.055d-005_0007": "yuyutsavo hṛṣṭarūpās",
    "GE07mbh_06_u:046.055d-005_0008": "kiṃ māmakā bhīṣmanetrāḥ samīyuḥ",
    "GE07mbh_06_u:046.055d-005_0009": "kiṃ pāṇḍavā bhīmanetrās tadānīm",
    "GE07mbh_06_u:046.055d-005_0010": "keṣāṃ jaghanyau somasūryau suvāyuḥ",
    "GE07mbh_06_u:046.055d-005_0011": "keṣāṃ senāṃ śvāpadā vyāhareyuḥ",
    "GE07mbh_06_u:046.055d-005_0012": "keṣāṃ yūnāṃ mukhavarṇāḥ prasannāḥ saṃjaya uvāca",
    "GE07mbh_06_u:046.055d-005_0013": "sarvaṃ hy etad brūhi tattvaṃ yathāvat",
    "GE07mbh_06_u:046.055d-005_0014": "ubhe sene tulyam evopapanne",
    "GE07mbh_06_u:046.055d-005_0015": "ubhe sene harṣarūpe tathaiva",
    "GE07mbh_06_u:046.055d-005_0016": "ubhe citre vanarājīprakāśe",
    "GE07mbh_06_u:046.055d-005_0017": "ubhe sene nāgarathāśvapūrṇe",
    "GE07mbh_06_u:046.055d-005_0018": "ubhe sene bhīmarūpe narendra",
    "GE07mbh_06_u:046.055d-005_0019": "tathā cobhe bhārata durviṣahye",
    "GE07mbh_06_u:046.055d-005_0020": "tathā cobhe svargajayāya tuṣṭe",
    "GE07mbh_06_u:046.055d-005_0021": "tathā cobhe satpuruṣopajuṣṭe",
    "GE07mbh_06_u:046.055d-005_0022": "paścānmukhāḥ kauravā dhārtarāṣṭrās",
    "GE07mbh_06_u:046.055d-005_0023": "tathā pāṇḍavāḥ prāṅmukhā yotsyamānāḥ",
    "GE07mbh_06_u:046.055d-005_0024": "daityendraseneva ca kauravāṇāṃ",
    "GE07mbh_06_u:046.055d-005_0025": "surendraseneva ca pāṇḍavānām",
    "GE07mbh_06_u:046.055d-005_0026": "vavau vāyuḥ pṛṣṭhataḥ pāṇḍavānāṃ",
    "GE07mbh_06_u:046.055d-005_0027": "tathā vāyuḥ sanmukhas tāvakānām",
    "GE07mbh_06_u:046.055d-005_0028": "gajendrāṇāṃ madagandhā * * *",
    "GE07mbh_06_u:046.055d-005_0029": "nna sehire tava putrasya nāgāḥ",
    "GE07mbh_06_u:046.055d-005_0030": "duryodhano dantivaraṃ",
    "GE07mbh_06_u:046.055d-005_0031": "suvarṇakakṣaṃ jātabalaṃ prabhinnam",
    "GE07mbh_06_u:046.055d-005_0032": "samāsthito madhyagataḥ kurūṇāṃ",
    "GE07mbh_06_u:046.055d-005_0033": "saṃstūyamāno rathibhir māgadhaiś ca",
    "GE07mbh_06_u:046.055d-005_0034": "candraprabhaṃ śvetam asyātapatraṃ",
    "GE07mbh_06_u:046.055d-005_0035": "tathā sauvarṇā srag bhrājate cottamāṅge",
    "GE07mbh_06_u:046.055d-005_0036": "taṃ sarvataḥ śakuniḥ pārvatīyaḥ",
    "GE07mbh_06_u:046.055d-005_0037": "sārdhaṃ gāndhāraiḥ pāti gāndhārarājaḥ",
    "GE07mbh_06_u:046.055d-005_0038": "bhīṣmo 'grataḥ sarvasainyasya vṛddhaḥ",
    "GE07mbh_06_u:046.055d-005_0039": "śvetacchatraḥ śvetakacaḥ saśaṅkhaḥ",
    "GE07mbh_06_u:046.055d-005_0040": "śvetoṣṇīṣaḥ pāṇḍureṇa dhvajena",
    "GE07mbh_06_u:046.055d-005_0041": "śveto rathaḥ śailasamaprakāśaḥ",
    "GE07mbh_06_u:046.055d-005_0042": "tadvat sainyaṃ dhārtarāṣṭrasya sarve",
    "GE07mbh_06_u:046.055d-005_0043": "bāhlikānāṃ cātiratho mahātmā",
    "GE07mbh_06_u:046.055d-005_0044": "maheṣvāsā mahābhāgāḥ sthitā yuddhāya daṃśitāḥ",
    "GE07mbh_06_u:046.056a": "teṣām ādityavarṇāni vimalāni mahānti ca",
    "GE07mbh_06_u:046.056c": "śvetacchatrāṇy aśobhanta vāraṇeṣu ratheṣu ca",
    "GE07mbh_06_u:047.001": "saṃjaya uvāca",
    "GE07mbh_06_u:047.001a": "krauñcaṃ tato mahāvyūham abhedyaṃ tanayas tava",
    "GE07mbh_06_u:047.001c": "vyūḍhaṃ dṛṣṭvā mahāghoraṃ pārthenāmitatejasā",
    "GE07mbh_06_u:047.002a": "ācāryam upasaṃgamya kṛpaṃ śalyaṃ ca māriṣa",
    "GE07mbh_06_u:047.002c": "saumadattiṃ vikarṇaṃ ca aśvatthāmānam eva ca",
    "GE07mbh_06_u:047.003a": "duḥśāsanādīn bhrātṝṃś ca sa sarvān eva bhārata",
    "GE07mbh_06_u:047.003c": "anyāṃś ca subahūñ śūrān yuddhāya samupāgatān",
    "GE07mbh_06_u:047.004a": "prāhedaṃ vacanaṃ kāle harṣayaṃs tanayas tava",
    "GE07mbh_06_u:047.004c": "nānāśastrapraharaṇāḥ sarve śastrāstravedinaḥ",
    "GE07mbh_06_u:047.005a": "ekaikaśaḥ samarthā hi yūyaṃ sarve mahārathāḥ",
    "GE07mbh_06_u:047.005c": "pāṇḍuputrān raṇe hantuṃ sasainyān kim u saṃhatāḥ",
    "GE07mbh_06_u:047.006a": "aparyāptaṃ tad asmākaṃ balaṃ bhīṣmābhirakṣitam",
    "GE07mbh_06_u:047.006c": "paryāptaṃ tv idam eteṣāṃ balaṃ pārthivasattamāḥ",
    "GE07mbh_06_u:047.007a": "saṃsthānāḥ śūrasenāś ca veṇikāḥ kukurās tathā",
    "GE07mbh_06_u:047.007c": "ārevakās trigartāś ca madrakā yavanās tathā",
    "GE07mbh_06_u:047.008a": "śatruṃjayena sahitās tathā duḥśāsanena ca",
    "GE07mbh_06_u:047.008c": "vikarṇena ca vīreṇa tathā nandopanandakaiḥ",
    "GE07mbh_06_u:047.009a": "citrasenena sahitāḥ sahitāḥ pāṇibhadrakaiḥ",
    "GE07mbh_06_u:047.009c": "bhīṣmam evābhirakṣantu saha sainyapuraskṛtāḥ",
    "GE07mbh_06_u:047.010a": "tato droṇaś ca bhīṣmaś ca tava putraś ca māriṣa",
    "GE07mbh_06_u:047.010c": "avyūhanta mahāvyūhaṃ pāṇḍūnāṃ pratibādhane",
    "GE07mbh_06_u:047.011a": "bhīṣmaḥ sainyena mahatā samantāt parivāritaḥ",
    "GE07mbh_06_u:047.011c": "yayau prakarṣan mahatīṃ vāhinīṃ surarāḍ iva",
    "GE07mbh_06_u:047.012a": "tam anvayān maheṣvāso bhāradvājaḥ pratāpavān",
    "GE07mbh_06_u:047.012c": "kuntalaiś ca daśārṇaiś ca māgadhaiś ca viśāṃ pate",
    "GE07mbh_06_u:047.013a": "vidarbhair mekalaiś caiva karṇaprāvaraṇair api",
    "GE07mbh_06_u:047.013c": "sahitāḥ sarvasainyena bhīṣmam āhavaśobhinam",
    "GE07mbh_06_u:047.014a": "gāndhārāḥ sindhusauvīrāḥ śibayo 'tha vasātayaḥ",
    "GE07mbh_06_u:047.014c": "śakuniś ca svasainyena bhāradvājam apālayat",
    "GE07mbh_06_u:047.015a": "tato duryodhano rājā sahitaḥ sarvasodaraiḥ",
    "GE07mbh_06_u:047.015c": "aśvātakair vikarṇaiś ca tathā śarmilakosalaiḥ",
    "GE07mbh_06_u:047.016a": "daradaiś cūcupaiś caiva tathā kṣudrakamālavaiḥ",
    "GE07mbh_06_u:047.016c": "abhyarakṣata saṃhṛṣṭaḥ saubaleyasya vāhinīm",
    "GE07mbh_06_u:047.017a": "bhūriśravāḥ śalaḥ śalyo bhagadattaś ca māriṣa",
    "GE07mbh_06_u:047.017c": "vindānuvindāv āvantyau vāmaṃ pārśvam apālayan",
    "GE07mbh_06_u:047.018a": "saumadattiḥ suśarmā ca kāmbojaś ca sudakṣiṇaḥ",
    "GE07mbh_06_u:047.018c": "śatāyuś ca śrutāyuś ca dakṣiṇaṃ pārśvam āsthitāḥ",
    "GE07mbh_06_u:047.019a": "aśvatthāmā kṛpaś caiva kṛtavarmā ca sātvataḥ",
    "GE07mbh_06_u:047.019c": "mahatyā senayā sārdhaṃ senāpṛṣṭhe vyavasthitāḥ",
    "GE07mbh_06_u:047.020a": "pṛṣṭhagopās tu tasyāsan nānādeśyā janeśvarāḥ",
    "GE07mbh_06_u:047.020c": "ketumān vasudānaś ca putraḥ kāśyasya cābhibhūḥ",
    "GE07mbh_06_u:047.021a": "tatas te tāvakāḥ sarve hṛṣṭā yuddhāya bhārata",
    "GE07mbh_06_u:047.021c": "dadhmuḥ śaṅkhān mudā yuktāḥ siṃhanādāṃś ca nādayan",
    "GE07mbh_06_u:047.022a": "teṣāṃ śrutvā tu hṛṣṭānāṃ kuruvṛddhaḥ pitāmahaḥ",
    "GE07mbh_06_u:047.022c": "siṃhanādaṃ vinadyoccaiḥ śaṅkhaṃ dadhmau pratāpavān",
    "GE07mbh_06_u:047.023a": "tataḥ śaṅkhāś ca bheryaś ca peśyaś ca vividhāḥ paraiḥ",
    "GE07mbh_06_u:047.023c": "ānakāś cābhyahanyanta sa śabdas tumulo 'bhavat",
    "GE07mbh_06_u:047.024a": "tataḥ śvetair hayair yukte mahati syandane sthitau",
    "GE07mbh_06_u:047.024c": "pradadhmatuḥ śaṅkhavarau hemaratnapariṣkṛtau",
    "GE07mbh_06_u:047.025a": "pāñcajanyaṃ hṛṣīkeśo devadattaṃ dhanaṃjayaḥ",
    "GE07mbh_06_u:047.025c": "pauṇḍraṃ dadhmau mahāśaṅkhaṃ bhīmakarmā vṛkodaraḥ",
    "GE07mbh_06_u:047.026a": "anantavijayaṃ rājā kuntīputro yudhiṣṭhiraḥ",
    "GE07mbh_06_u:047.026c": "nakulaḥ sahadevaś ca sughoṣamaṇipuṣpakau",
    "GE07mbh_06_u:047.026d-0157_01": "yudhiṣṭhiraś ca dharmātmā mādrīputrau ca pāṇḍavau",
    "GE07mbh_06_u:047.026d-0157_02": "abhimanyuś ca vikrānta uttamaujāś ca vīryavān",
    "GE07mbh_06_u:047.027a": "kāśirājaś ca śaibyaś ca śikhaṇḍī ca mahārathaḥ",
    "GE07mbh_06_u:047.027c": "dhṛṣṭadyumno virāṭaś ca sātyakiś ca mahāyaśāḥ",
    "GE07mbh_06_u:047.028a": "pāñcālyaś ca maheṣvāso draupadyāḥ pañca cātmajāḥ",
    "GE07mbh_06_u:047.028c": "sarve dadhmur mahāśaṅkhān siṃhanādāṃś ca nedire",
    "GE07mbh_06_u:047.029a": "sa ghoṣaḥ sumahāṃs tatra vīrais taiḥ samudīritaḥ",
    "GE07mbh_06_u:047.029c": "nabhaś ca pṛthivīṃ caiva tumulo vyanunādayat",
    "GE07mbh_06_u:047.030a": "evam ete mahārāja prahṛṣṭāḥ kurupāṇḍavāḥ",
    "GE07mbh_06_u:047.030c": "punar yuddhāya saṃjagmus tāpayānāḥ parasparam",
    "GE07mbh_06_u:048.001": "dhṛtarāṣṭra uvāca",
    "GE07mbh_06_u:048.001a": "evaṃ vyūḍheṣv anīkeṣu māmakeṣv itareṣu ca",
    "GE07mbh_06_u:048.001c": "kathaṃ praharatāṃ śreṣṭhāḥ saṃprahāraṃ pracakrire",
    "GE07mbh_06_u:048.002": "saṃjaya uvāca",
    "GE07mbh_06_u:048.002a": "samaṃ vyūḍheṣv anīkeṣu saṃnaddhā ruciradhvajāḥ",
    "GE07mbh_06_u:048.002b-0158_01": "tāvakāḥ pāṇḍavaiḥ sārdhaṃ yathāyudhyanta tac chṛṇu",
    "GE07mbh_06_u:048.002c": "apāram iva saṃdṛśya sāgarapratimaṃ balam",
    "GE07mbh_06_u:048.003a": "teṣāṃ madhye sthito rājā putro duryodhanas tava",
    "GE07mbh_06_u:048.003c": "abravīt tāvakān sarvān yudhyadhvam iti daṃśitāḥ",
    "GE07mbh_06_u:048.004a": "te manaḥ krūram āsthāya samabhityaktajīvitāḥ",
    "GE07mbh_06_u:048.004c": "pāṇḍavān abhyavartanta sarva evocchritadhvajāḥ",
    "GE07mbh_06_u:048.005a": "tato yuddhaṃ samabhavat tumulaṃ lomaharṣaṇam",
    "GE07mbh_06_u:048.005c": "tāvakānāṃ pareṣāṃ ca vyatiṣaktarathadvipam",
    "GE07mbh_06_u:048.006a": "muktās tu rathibhir bāṇā rukmapuṅkhāḥ sutejanāḥ",
    "GE07mbh_06_u:048.006c": "saṃnipetur akuṇṭhāgrā nāgeṣu ca hayeṣu ca",
    "GE07mbh_06_u:048.007a": "tathā pravṛtte saṃgrāme dhanur udyamya daṃśitaḥ",
    "GE07mbh_06_u:048.007c": "abhipatya mahābāhur bhīṣmo bhīmaparākramaḥ",
    "GE07mbh_06_u:048.008a": "saubhadre bhīmasene ca śaineye ca mahārathe",
    "GE07mbh_06_u:048.008c": "kekaye ca virāṭe ca dhṛṣṭadyumne ca pārṣate",
    "GE07mbh_06_u:048.009a": "eteṣu naravīreṣu cedimatsyeṣu cābhitaḥ",
    "GE07mbh_06_u:048.009c": "vavarṣa śaravarṣāṇi vṛddhaḥ kurupitāmahaḥ",
    "GE07mbh_06_u:048.010a": "prākampata mahāvyūhas tasmin vīrasamāgame",
    "GE07mbh_06_u:048.010c": "sarveṣām eva sainyānām āsīd vyatikaro mahān",
    "GE07mbh_06_u:048.011a": "sāditadhvajanāgāś ca hatapravaravājinaḥ",
    "GE07mbh_06_u:048.011c": "viprayātarathānīkāḥ samapadyanta pāṇḍavāḥ",
    "GE07mbh_06_u:048.012a": "arjunas tu naravyāghro dṛṣṭvā bhīṣmaṃ mahāratham",
    "GE07mbh_06_u:048.012c": "vārṣṇeyam abravīt kruddho yāhi yatra pitāmahaḥ",
    "GE07mbh_06_u:048.013a": "eṣa bhīṣmaḥ susaṃkruddho vārṣṇeya mama vāhinīm",
    "GE07mbh_06_u:048.013c": "nāśayiṣyati suvyaktaṃ duryodhanahite rataḥ",
    "GE07mbh_06_u:048.014a": "eṣa droṇaḥ kṛpaḥ śalyo vikarṇaś ca janārdana",
    "GE07mbh_06_u:048.014c": "dhārtarāṣṭrāś ca sahitā duryodhanapurogamāḥ",
    "GE07mbh_06_u:048.015a": "pāñcālān nihaniṣyanti rakṣitā dṛḍhadhanvanā",
    "GE07mbh_06_u:048.015c": "so 'haṃ bhīṣmaṃ gamiṣyāmi sainyahetor janārdana",
    "GE07mbh_06_u:048.016a": "tam abravīd vāsudevo yatto bhava dhanaṃjaya",
    "GE07mbh_06_u:048.016c": "eṣa tvā prāpaye vīra pitāmaharathaṃ prati",
    "GE07mbh_06_u:048.017a": "evam uktvā tataḥ śaurī rathaṃ taṃ lokaviśrutam",
    "GE07mbh_06_u:048.017c": "prāpayām āsa bhīṣmāya rathaṃ prati janeśvara",
    "GE07mbh_06_u:048.018a": "cañcadbahupatākena balākāvarṇavājinā samucchritamahābhīmanadadvānaraketunā",
    "GE07mbh_06_u:048.018d-0159_01": "lāṅgūlāsphoṭaśabdena svanayāno nabhastalam",
    "GE07mbh_06_u:048.018d-0159_02": "piṅgākṣair dṛṣṭipātaiś ca bhīṣayann arisainikān",
    "GE07mbh_06_u:048.018e": "mahatā meghanādena rathenādityavarcasā",
    "GE07mbh_06_u:048.019a": "vinighnan kauravānīkaṃ śūrasenāṃś ca pāṇḍavaḥ",
    "GE07mbh_06_u:048.019c": "āyāc charān nudañ śīghraṃ suhṛcchoṣavināśanaḥ",
    "GE07mbh_06_u:048.020a": "tam āpatantaṃ vegena prabhinnam iva vāraṇam",
    "GE07mbh_06_u:048.020c": "trāsayānaṃ raṇe śūrān pātayantaṃ ca sāyakaiḥ",
    "GE07mbh_06_u:048.021a": "saindhavapramukhair guptaḥ prācyasauvīrakekayaiḥ",
    "GE07mbh_06_u:048.021c": "sahasā pratyudīyāya bhīṣmaḥ śāṃtanavo 'rjunam",
    "GE07mbh_06_u:048.022a": "ko hi gāṇḍīvadhanvānam anyaḥ kurupitāmahāt",
    "GE07mbh_06_u:048.022c": "droṇavaikartanābhyāṃ vā rathaḥ saṃyātum arhati",
    "GE07mbh_06_u:048.023a": "tato bhīṣmo mahārāja kauravāṇāṃ pitāmahaḥ",
    "GE07mbh_06_u:048.023c": "arjunaṃ saptasaptatyā nārācānāṃ samāvṛṇot",
    "GE07mbh_06_u:048.024a": "droṇaś ca pañcaviṃśatyā kṛpaḥ pañcāśatā śaraiḥ",
    "GE07mbh_06_u:048.024c": "duryodhanaś catuḥṣaṣṭyā śalyaś ca navabhiḥ śaraiḥ",
    "GE07mbh_06_u:048.024d-0160_01": "drauṇiḥ ṣaṣṭyā naravyāghro vikarṇaś ca tribhiḥ śaraiḥ",
    "GE07mbh_06_u:048.025a": "saindhavo navabhiś cāpi śakuniś cāpi pañcabhiḥ",
    "GE07mbh_06_u:048.025c": "vikarṇo daśabhir bhallai rājan vivyādha pāṇḍavam",
    "GE07mbh_06_u:048.026a": "sa tair viddho maheṣvāsaḥ samantān niśitaiḥ śaraiḥ",
    "GE07mbh_06_u:048.026c": "na vivyathe mahābāhur bhidyamāna ivācalaḥ",
    "GE07mbh_06_u:048.027a": "sa bhīṣmaṃ pañcaviṃśatyā kṛpaṃ ca navabhiḥ śaraiḥ",
    "GE07mbh_06_u:048.027c": "droṇaṃ ṣaṣṭyā naravyāghro vikarṇaṃ ca tribhiḥ śaraiḥ",
    "GE07mbh_06_u:048.027d-0161_01": "śalyaṃ ca daśabhir bāṇais tāvadbhiś ca jayadratham",
    "GE07mbh_06_u:048.028a": "ārtāyaniṃ tribhir bāṇai rājānaṃ cāpi pañcabhiḥ",
    "GE07mbh_06_u:048.028c": "pratyavidhyad ameyātmā kirīṭī bharatarṣabha",
    "GE07mbh_06_u:048.029a": "taṃ sātyakir virāṭaś ca dhṛṣṭadyumnaś ca pārṣataḥ",
    "GE07mbh_06_u:048.029c": "draupadeyābhimanyuś ca parivavrur dhanaṃjayam",
    "GE07mbh_06_u:048.030a": "tato droṇaṃ maheṣvāsaṃ gāṅgeyasya priye ratam",
    "GE07mbh_06_u:048.030c": "abhyavarṣata pāñcālyaḥ saṃyuktaḥ saha somakaiḥ",
    "GE07mbh_06_u:048.031a": "bhīṣmas tu rathināṃ śreṣṭhas tūrṇaṃ vivyādha pāṇḍavam",
    "GE07mbh_06_u:048.031c": "aśītyā niśitair bāṇais tato 'krośanta tāvakāḥ",
    "GE07mbh_06_u:048.032a": "teṣāṃ tu ninadaṃ śrutvā prahṛṣṭānāṃ prahṛṣṭavat",
    "GE07mbh_06_u:048.032c": "praviveśa tato madhyaṃ rathasiṃhaḥ pratāpavān",
    "GE07mbh_06_u:048.033a": "teṣāṃ tu rathasiṃhānāṃ madhyaṃ prāpya dhanaṃjayaḥ",
    "GE07mbh_06_u:048.033c": "cikrīḍa dhanuṣā rājaṃl lakṣyaṃ kṛtvā mahārathān",
    "GE07mbh_06_u:048.033d-0162_01": "kṣatriyāṇāṃ śirāṃsy ugraiḥ kṛntañ śastrair mahārathaḥ",
    "GE07mbh_06_u:048.033d-0162_02": "śūnyān kṛtvā rathopasthān vyacarat phalgunas tadā",
    "GE07mbh_06_u:048.034a": "tato duryodhano rājā bhīṣmam āha janeśvaraḥ",
    "GE07mbh_06_u:048.034c": "pīḍyamānaṃ svakaṃ sainyaṃ dṛṣṭvā pārthena saṃyuge",
    "GE07mbh_06_u:048.035a": "eṣa pāṇḍusutas tāta kṛṣṇena sahito balī",
    "GE07mbh_06_u:048.035c": "yatatāṃ sarvasainyānāṃ mūlaṃ naḥ parikṛntati",
    "GE07mbh_06_u:048.035e": "tvayi jīvati gāṅgeye droṇe ca rathināṃ vare",
    "GE07mbh_06_u:048.036a": "tvatkṛte hy eṣa karṇo 'pi nyastaśastro mahārathaḥ",
    "GE07mbh_06_u:048.036c": "na yudhyati raṇe pārthaṃ hitakāmaḥ sadā mama",
    "GE07mbh_06_u:048.037a": "sa tathā kuru gāṅgeya yathā hanyeta phalgunaḥ",
    "GE07mbh_06_u:048.037c": "evam uktas tato rājan pitā devavratas tava",
    "GE07mbh_06_u:048.037e": "dhik kṣatradharmam ity uktvā yayau pārtharathaṃ prati",
    "GE07mbh_06_u:048.038a": "ubhau śvetahayau rājan saṃsaktau dṛśya pārthivāḥ",
    "GE07mbh_06_u:048.038c": "siṃhanādān bhṛśaṃ cakruḥ śaṅkhaśabdāṃś ca bhārata",
    "GE07mbh_06_u:048.039a": "drauṇir duryodhanaś caiva vikarṇaś ca tavātmajaḥ",
    "GE07mbh_06_u:048.039c": "parivārya raṇe bhīṣmaṃ sthitā yuddhāya māriṣa",
    "GE07mbh_06_u:048.040a": "tathaiva pāṇḍavāḥ sarve parivārya dhanaṃjayam",
    "GE07mbh_06_u:048.040c": "sthitā yuddhāya mahate tato yuddham avartata",
    "GE07mbh_06_u:048.041a": "gāṅgeyas tu raṇe pārtham ānarchan navabhiḥ śaraiḥ",
    "GE07mbh_06_u:048.041c": "tam arjunaḥ pratyavidhyad daśabhir marmavedhibhiḥ",
    "GE07mbh_06_u:048.042a": "tataḥ śarasahasreṇa suprayuktena pāṇḍavaḥ",
    "GE07mbh_06_u:048.042c": "arjunaḥ samaraślāghī bhīṣmasyāvārayad diśaḥ",
    "GE07mbh_06_u:048.043a": "śarajālaṃ tatas tat tu śarajālena kaurava",
    "GE07mbh_06_u:048.043c": "vārayām āsa pārthasya bhīṣmaḥ śāṃtanavas tathā",
    "GE07mbh_06_u:048.044a": "ubhau paramasaṃhṛṣṭāv ubhau yuddhābhinandinau",
    "GE07mbh_06_u:048.044c": "nirviśeṣam ayudhyetāṃ kṛtapratikṛtaiṣiṇau",
    "GE07mbh_06_u:048.045a": "bhīṣmacāpavimuktāni śarajālāni saṃghaśaḥ",
    "GE07mbh_06_u:048.045c": "śīryamāṇāny adṛśyanta bhinnāny arjunasāyakaiḥ",
    "GE07mbh_06_u:048.046a": "tathaivārjunamuktāni śarajālāni bhāgaśaḥ",
    "GE07mbh_06_u:048.046c": "gāṅgeyaśaranunnāni nyapatanta mahītale",
    "GE07mbh_06_u:048.047a": "arjunaḥ pañcaviṃśatyā bhīṣmam ārcchac chitaiḥ śaraiḥ",
    "GE07mbh_06_u:048.047c": "bhīṣmo 'pi samare pārthaṃ vivyādha triṃśatā śaraiḥ",
    "GE07mbh_06_u:048.048a": "anyonyasya hayān viddhvā dhvajau ca sumahābalau",
    "GE07mbh_06_u:048.048c": "ratheṣāṃ rathacakre ca cikrīḍatur ariṃdamau",
    "GE07mbh_06_u:048.049a": "tataḥ kruddho mahārāja bhīṣmaḥ praharatāṃ varaḥ",
    "GE07mbh_06_u:048.049c": "vāsudevaṃ tribhir bāṇair ājaghāna stanāntare",
    "GE07mbh_06_u:048.050a": "bhīṣmacāpacyutair bāṇair nirviddho madhusūdanaḥ",
    "GE07mbh_06_u:048.050c": "virarāja raṇe rājan sapuṣpa iva kiṃśukaḥ",
    "GE07mbh_06_u:048.051a": "tato 'rjuno bhṛśaṃ kruddho nirviddhaṃ prekṣya mādhavam",
    "GE07mbh_06_u:048.051c": "gāṅgeyasārathiṃ saṃkhye nirbibheda tribhiḥ śaraiḥ",
    "GE07mbh_06_u:048.052a": "yatamānau tu tau vīrāv anyonyasya vadhaṃ prati",
    "GE07mbh_06_u:048.052c": "nāśaknutāṃ tadānyonyam abhisaṃdhātum āhave",
    "GE07mbh_06_u:048.053a": "maṇḍalāni vicitrāṇi gatapratyāgatāni ca",
    "GE07mbh_06_u:048.053c": "adarśayetāṃ bahudhā sūtasāmarthyalāghavāt",
    "GE07mbh_06_u:048.054a": "antaraṃ ca prahāreṣu tarkayantau mahārathau",
    "GE07mbh_06_u:048.054c": "rājann antaramārgasthau sthitāv āstāṃ muhur muhuḥ",
    "GE07mbh_06_u:048.055a": "ubhau siṃharavonmiśraṃ śaṅkhaśabdaṃ pracakratuḥ",
    "GE07mbh_06_u:048.055c": "tathaiva cāpanirghoṣaṃ cakratus tau mahārathau",
    "GE07mbh_06_u:048.056a": "tayoḥ śaṅkhapraṇādena rathanemisvanena ca",
    "GE07mbh_06_u:048.056c": "dāritā sahasā bhūmiś cakampa ca nanāda ca",
    "GE07mbh_06_u:048.057a": "na tayor antaraṃ kaś cid dadṛśe bharatarṣabha",
    "GE07mbh_06_u:048.057c": "balinau samare śūrāv anyonyasadṛśāv ubhau",
    "GE07mbh_06_u:048.058a": "cihnamātreṇa bhīṣmaṃ tu prajajñus tatra kauravāḥ",
    "GE07mbh_06_u:048.058c": "tathā pāṇḍusutāḥ pārthaṃ cihnamātreṇa jajñire",
    "GE07mbh_06_u:048.059a": "tayor nṛvarayo rājan dṛśya tādṛk parākramam",
    "GE07mbh_06_u:048.059c": "vismayaṃ sarvabhūtāni jagmur bhārata saṃyuge",
    "GE07mbh_06_u:048.060a": "na tayor vivaraṃ kaś cid raṇe paśyati bhārata",
    "GE07mbh_06_u:048.060c": "dharme sthitasya hi yathā na kaś cid vṛjinaṃ kva cit",
    "GE07mbh_06_u:048.061a": "ubhau hi śarajālena tāv adṛśyau babhūvatuḥ",
    "GE07mbh_06_u:048.061c": "prakāśau ca punas tūrṇaṃ babhūvatur ubhau raṇe",
    "GE07mbh_06_u:048.062a": "tatra devāḥ sagandharvāś cāraṇāś ca saharṣibhiḥ",
    "GE07mbh_06_u:048.062c": "anyonyaṃ pratyabhāṣanta tayor dṛṣṭvā parākramam",
    "GE07mbh_06_u:048.063a": "na śakyau yudhi saṃrabdhau jetum etau mahārathau",
    "GE07mbh_06_u:048.063c": "sadevāsuragandharvair lokair api kathaṃ cana",
    "GE07mbh_06_u:048.064a": "āścaryabhūtaṃ lokeṣu yuddham etan mahādbhutam",
    "GE07mbh_06_u:048.064c": "naitādṛśāni yuddhāni bhaviṣyanti kathaṃ cana",
    "GE07mbh_06_u:048.065a": "nāpi śakyo raṇe jetuṃ bhīṣmaḥ pārthena dhīmatā",
    "GE07mbh_06_u:048.065c": "sadhanuś ca rathasthaś ca pravapan sāyakān raṇe",
    "GE07mbh_06_u:048.066a": "tathaiva pāṇḍavaṃ yuddhe devair api durāsadam",
    "GE07mbh_06_u:048.066c": "na vijetuṃ raṇe bhīṣma utsaheta dhanurdharam",
    "GE07mbh_06_u:048.066d-0163_01": "ālokād api yuddhaṃ tu samam etad bhaviṣyati",
    "GE07mbh_06_u:048.067a": "iti sma vācaḥ śrūyante proccarantyas tatas tataḥ",
    "GE07mbh_06_u:048.067c": "gāṅgeyārjunayoḥ saṃkhye stavayuktā viśāṃ pate",
    "GE07mbh_06_u:048.068a": "tvadīyās tu tato yodhāḥ pāṇḍaveyāś ca bhārata",
    "GE07mbh_06_u:048.068c": "anyonyaṃ samare jaghnus tayos tatra parākrame",
    "GE07mbh_06_u:048.069a": "śitadhārais tathā khaḍgair vimalaiś ca paraśvadhaiḥ",
    "GE07mbh_06_u:048.069c": "śarair anyaiś ca bahubhiḥ śastrair nānāvidhair yudhi",
    "GE07mbh_06_u:048.069e": "ubhayoḥ senayor vīrā nyakṛntanta parasparam",
    "GE07mbh_06_u:048.070a": "vartamāne tathā ghore tasmin yuddhe sudāruṇe",
    "GE07mbh_06_u:048.070c": "droṇapāñcālyayo rājan mahān āsīt samāgamaḥ",
    "GE07mbh_06_u:049.001": "dhṛtarāṣṭra uvāca",
    "GE07mbh_06_u:049.001a": "kathaṃ droṇo maheṣvāsaḥ pāñcālyaś cāpi pārṣataḥ",
    "GE07mbh_06_u:049.001c": "raṇe samīyatur yattau tan mamācakṣva saṃjaya",
    "GE07mbh_06_u:049.002a": "diṣṭam eva paraṃ manye pauruṣād api saṃjaya",
    "GE07mbh_06_u:049.002c": "yatra śāṃtanavo bhīṣmo nātarad yudhi pāṇḍavam",
    "GE07mbh_06_u:049.003a": "bhīṣmo hi samare kruddho hanyāl lokāṃś carācarān",
    "GE07mbh_06_u:049.003c": "sa kathaṃ pāṇḍavaṃ yuddhe nātarat saṃjayaujasā",
    "GE07mbh_06_u:049.004": "saṃjaya uvāca",
    "GE07mbh_06_u:049.004a": "śṛṇu rājan sthiro bhūtvā yuddham etat sudāruṇam",
    "GE07mbh_06_u:049.004c": "na śakyaḥ pāṇḍavo jetuṃ devair api savāsavaiḥ",
    "GE07mbh_06_u:049.005a": "droṇas tu niśitair bāṇair dhṛṣṭadyumnam ayodhayat",
    "GE07mbh_06_u:049.005c": "sārathiṃ cāsya bhallena rathanīḍād apātayat",
    "GE07mbh_06_u:049.006a": "tasyātha caturo vāhāṃś caturbhiḥ sāyakottamaiḥ",
    "GE07mbh_06_u:049.006c": "pīḍayām āsa saṃkruddho dhṛṣṭadyumnasya māriṣa",
    "GE07mbh_06_u:049.007a": "dhṛṣṭadyumnas tato droṇaṃ navatyā niśitaiḥ śaraiḥ",
    "GE07mbh_06_u:049.007c": "vivyādha prahasan vīras tiṣṭha tiṣṭheti cābravīt",
    "GE07mbh_06_u:049.008a": "tataḥ punar ameyātmā bhāradvājaḥ pratāpavān",
    "GE07mbh_06_u:049.008c": "śaraiḥ pracchādayām āsa dhṛṣṭadyumnam amarṣaṇam",
    "GE07mbh_06_u:049.009a": "ādade ca śaraṃ ghoraṃ pārṣatasya vadhaṃ prati",
    "GE07mbh_06_u:049.009c": "śakrāśanisamasparśaṃ mṛtyudaṇḍam ivāparam",
    "GE07mbh_06_u:049.010a": "hāhākāro mahān āsīt sarvasainyasya bhārata",
    "GE07mbh_06_u:049.010c": "tam iṣuṃ saṃdhitaṃ dṛṣṭvā bhāradvājena saṃyuge",
    "GE07mbh_06_u:049.011a": "tatrādbhutam apaśyāma dhṛṣṭadyumnasya pauruṣam",
    "GE07mbh_06_u:049.011c": "yad ekaḥ samare vīras tasthau girir ivācalaḥ",
    "GE07mbh_06_u:049.012a": "taṃ ca dīptaṃ śaraṃ ghoram āyāntaṃ mṛtyum ātmanaḥ",
    "GE07mbh_06_u:049.012c": "ciccheda śaravṛṣṭiṃ ca bhāradvāje mumoca ha",
    "GE07mbh_06_u:049.013a": "tata uccukruśuḥ sarve pāñcālāḥ pāṇḍavaiḥ saha",
    "GE07mbh_06_u:049.013c": "dhṛṣṭadyumnena tat karma kṛtaṃ dṛṣṭvā suduṣkaram",
    "GE07mbh_06_u:049.014a": "tataḥ śaktiṃ mahāvegāṃ svarṇavaiḍūryabhūṣitām",
    "GE07mbh_06_u:049.014c": "droṇasya nidhanākāṅkṣī cikṣepa sa parākramī",
    "GE07mbh_06_u:049.015a": "tām āpatantīṃ sahasā śaktiṃ kanakabhūṣaṇām",
    "GE07mbh_06_u:049.015c": "tridhā cikṣepa samare bhāradvājo hasann iva",
    "GE07mbh_06_u:049.016a": "śaktiṃ vinihatāṃ dṛṣṭvā dhṛṣṭadyumnaḥ pratāpavān",
    "GE07mbh_06_u:049.016c": "vavarṣa śaravarṣāṇi droṇaṃ prati janeśvara",
    "GE07mbh_06_u:049.017a": "śaravarṣaṃ tatas taṃ tu saṃnivārya mahāyaśāḥ",
    "GE07mbh_06_u:049.017c": "droṇo drupadaputrasya madhye ciccheda kārmukam",
    "GE07mbh_06_u:049.018a": "sa cchinnadhanvā samare gadāṃ gurvīṃ mahāyaśāḥ",
    "GE07mbh_06_u:049.018c": "droṇāya preṣayām āsa girisāramayīṃ balī",
    "GE07mbh_06_u:049.019a": "sā gadā vegavan muktā prāyād",
    "GE07mbh_06_u:049.019c": "tatrādbhutam apaśyāma bhāradvājasya vikramam",
    "GE07mbh_06_u:049.020a": "lāghavād vyaṃsayām āsa gadāṃ hemavibhūṣitām",
    "GE07mbh_06_u:049.020c": "vyaṃsayitvā gadāṃ tāṃ ca preṣayām āsa pārṣate",
    "GE07mbh_06_u:049.021a": "bhallān suniśitān pītān svarṇapuṅkhāñ śilāśitān",
    "GE07mbh_06_u:049.021c": "te tasya kavacaṃ bhittvā papuḥ śoṇitam āhave",
    "GE07mbh_06_u:049.022a": "athānyad dhanur ādāya dhṛṣṭadyumno mahāmanāḥ",
    "GE07mbh_06_u:049.022c": "droṇaṃ yudhi parākramya śarair vivyādha pañcabhiḥ",
    "GE07mbh_06_u:049.023a": "rudhirāktau tatas tau tu śuśubhāte nararṣabhau",
    "GE07mbh_06_u:049.023c": "vasantasamaye rājan puṣpitāv iva kiṃśukau",
    "GE07mbh_06_u:049.024a": "amarṣitas tato rājan parākramya camūmukhe",
    "GE07mbh_06_u:049.024c": "droṇo drupadaputrasya punaś ciccheda kārmukam",
    "GE07mbh_06_u:049.025a": "athainaṃ chinnadhanvānaṃ śaraiḥ saṃnataparvabhiḥ",
    "GE07mbh_06_u:049.025c": "avākirad ameyātmā vṛṣṭyā megha ivācalam",
    "GE07mbh_06_u:049.025d-0164_01": "tad apy asya raṇe droṇaś ciccheda saśaraṃ dhanuḥ",
    "GE07mbh_06_u:049.026a": "sārathiṃ cāsya bhallena rathanīḍād apātayat",
    "GE07mbh_06_u:049.026c": "athāsya caturo vāhāṃś caturbhir niśitaiḥ śaraiḥ",
    "GE07mbh_06_u:049.027a": "pātayām āsa samare siṃhanādaṃ nanāda ca",
    "GE07mbh_06_u:049.027c": "tato 'pareṇa bhallena hastāc cāpam athācchinat",
    "GE07mbh_06_u:049.028a": "sa cchinnadhanvā viratho hatāśvo hatasārathiḥ",
    "GE07mbh_06_u:049.028c": "gadāpāṇir avārohat khyāpayan pauruṣaṃ mahat",
    "GE07mbh_06_u:049.029a": "tām asya viśikhais tūrṇaṃ pātayām āsa bhārata",
    "GE07mbh_06_u:049.029c": "rathād anavarūḍhasya tad adbhutam ivābhavat",
    "GE07mbh_06_u:049.030a": "tataḥ sa vipulaṃ carma śatacandraṃ ca bhānumat",
    "GE07mbh_06_u:049.030c": "khaḍgaṃ ca vipulaṃ divyaṃ pragṛhya subhujo balī",
    "GE07mbh_06_u:049.031a": "abhidudrāva vegena droṇasya vadhakāṅkṣayā",
    "GE07mbh_06_u:049.031c": "āmiṣārthī yathā siṃho vane mattam iva dvipam",
    "GE07mbh_06_u:049.032a": "tatrādbhutam apaśyāma bhāradvājasya pauruṣam",
    "GE07mbh_06_u:049.032c": "lāghavaṃ cāstrayogaṃ ca balaṃ bāhvoś ca bhārata",
    "GE07mbh_06_u:049.033a": "yad enaṃ śaravarṣeṇa vārayām āsa pārṣatam",
    "GE07mbh_06_u:049.033c": "na śaśāka tato gantuṃ balavān api saṃyuge",
    "GE07mbh_06_u:049.034a": "tatra sthitam apaśyāma dhṛṣṭadyumnaṃ mahāratham",
    "GE07mbh_06_u:049.034c": "vārayāṇaṃ śaraughāṃś ca carmaṇā kṛtahastavat",
    "GE07mbh_06_u:049.035a": "tato bhīmo mahābāhuḥ sahasābhyapatad balī",
    "GE07mbh_06_u:049.035c": "sāhāyyakārī samare pārṣatasya mahātmanaḥ",
    "GE07mbh_06_u:049.036a": "sa droṇaṃ niśitair bāṇai rājan vivyādha saptabhiḥ",
    "GE07mbh_06_u:049.036c": "pārṣataṃ ca tadā tūrṇam anyam āropayad ratham",
    "GE07mbh_06_u:049.037a": "tato duryodhano rājā kaliṅgaṃ samacodayat",
    "GE07mbh_06_u:049.037c": "sainyena mahatā yuktaṃ bhāradvājasya rakṣaṇe",
    "GE07mbh_06_u:049.038a": "tataḥ sā mahatī senā kaliṅgānāṃ janeśvara",
    "GE07mbh_06_u:049.038c": "bhīmam abhyudyayau tūrṇaṃ tava putrasya śāsanāt",
    "GE07mbh_06_u:049.039a": "pāñcālyam abhisaṃtyajya droṇo 'pi rathināṃ varaḥ",
    "GE07mbh_06_u:049.039c": "virāṭadrupadau vṛddhau yodhayām āsa saṃgatau",
    "GE07mbh_06_u:049.039e": "dhṛṣṭadyumno 'pi samare dharmarājaṃ samabhyayāt",
    "GE07mbh_06_u:049.040a": "tataḥ pravavṛte yuddhaṃ tumulaṃ lomaharṣaṇam",
    "GE07mbh_06_u:049.040c": "kaliṅgānāṃ ca samare bhīmasya ca mahātmanaḥ",
    "GE07mbh_06_u:049.040e": "jagataḥ prakṣayakaraṃ ghorarūpaṃ bhayānakam",
    "GE07mbh_06_u:050.001": "dhṛtarāṣṭra uvāca",
    "GE07mbh_06_u:050.001a": "tathā pratisamādiṣṭaḥ kaliṅgo vāhinīpatiḥ",
    "GE07mbh_06_u:050.001c": "katham adbhutakarmāṇaṃ bhīmasenaṃ mahābalam",
    "GE07mbh_06_u:050.002a": "carantaṃ gadayā vīraṃ daṇḍapāṇim ivāntakam",
    "GE07mbh_06_u:050.002c": "yodhayām āsa samare kaliṅgaḥ saha senayā",
    "GE07mbh_06_u:050.003": "saṃjaya uvāca",
    "GE07mbh_06_u:050.003a": "putreṇa tava rājendra sa tathokto mahābalaḥ",
    "GE07mbh_06_u:050.003c": "mahatyā senayā guptaḥ prāyād bhīmarathaṃ prati",
    "GE07mbh_06_u:050.004a": "tām āpatantīṃ sahasā kaliṅgānāṃ mahācamūm",
    "GE07mbh_06_u:050.004c": "rathanāgāśvakalilāṃ pragṛhītamahāyudhām",
    "GE07mbh_06_u:050.005a": "bhīmasenaḥ kaliṅgānām ārchad bhārata vāhinīm",
    "GE07mbh_06_u:050.005c": "ketumantaṃ ca naiṣādim āyāntaṃ saha cedibhiḥ",
    "GE07mbh_06_u:050.006a": "tataḥ śrutāyuḥ saṃkruddho rājñā ketumatā saha",
    "GE07mbh_06_u:050.006c": "āsasāda raṇe bhīmaṃ vyūḍhānīkeṣu cediṣu",
    "GE07mbh_06_u:050.007a": "rathair anekasāhasraiḥ kaliṅgānāṃ janādhipaḥ",
    "GE07mbh_06_u:050.007c": "ayutena gajānāṃ ca niṣādaiḥ saha ketumān",
    "GE07mbh_06_u:050.007e": "bhīmasenaṃ raṇe rājan samantāt paryavārayat",
    "GE07mbh_06_u:050.008a": "cedimatsyakarūṣāś ca",
    "GE07mbh_06_u:050.008c": "abhyavartanta sahasā niṣādān saha rājabhiḥ",
    "GE07mbh_06_u:050.009a": "tataḥ pravavṛte yuddhaṃ ghorarūpaṃ bhayānakam",
    "GE07mbh_06_u:050.009b-0165_01": "sarve kaliṅgakāś caiva saṃnivṛtteṣu cediṣu",
    "GE07mbh_06_u:050.009b-0165_02": "svabāhubalam āsthāya abhyavartanta pāṇḍavam",
    "GE07mbh_06_u:050.009c": "prajānan na ca yodhān svān parasparajighāṃsayā",
    "GE07mbh_06_u:050.010a": "ghoram āsīt tato yuddhaṃ bhīmasya sahasā paraiḥ",
    "GE07mbh_06_u:050.010c": "yathendrasya mahārāja mahatyā daityasenayā",
    "GE07mbh_06_u:050.011a": "tasya sainyasya saṃgrāme yudhyamānasya bhārata",
    "GE07mbh_06_u:050.011c": "babhūva sumahāñ śabdaḥ sāgarasyeva garjataḥ",
    "GE07mbh_06_u:050.012a": "anyonyasya tadā yodhā nikṛntanto viśāṃ pate",
    "GE07mbh_06_u:050.012c": "mahīṃ cakruś citāṃ sarvāṃ śaśaśoṇitasaṃnibhām",
    "GE07mbh_06_u:050.013a": "yodhāṃś ca svān parān vāpi nābhyajānañ jighāṃsayā",
    "GE07mbh_06_u:050.013c": "svān apy ādadate svāś ca śūrāḥ samaradurjayāḥ",
    "GE07mbh_06_u:050.014a": "vimardaḥ sumahān āsīd alpānāṃ bahubhiḥ saha",
    "GE07mbh_06_u:050.014c": "kaliṅgaiḥ saha cedīnāṃ niṣādaiś ca viśāṃ pate",
    "GE07mbh_06_u:050.015a": "kṛtvā puruṣakāraṃ tu yathāśakti mahābalāḥ",
    "GE07mbh_06_u:050.015c": "bhīmasenaṃ parityajya saṃnyavartanta cedayaḥ",
    "GE07mbh_06_u:050.016a": "sarvaiḥ kaliṅgair āsannaḥ saṃnivṛtteṣu cediṣu",
    "GE07mbh_06_u:050.016c": "svabāhubalam āsthāya na nyavartata pāṇḍavaḥ",
    "GE07mbh_06_u:050.017a": "na cacāla rathopasthād bhīmaseno mahābalaḥ",
    "GE07mbh_06_u:050.017c": "śitair avākiran bāṇaiḥ kaliṅgānāṃ varūthinīm",
    "GE07mbh_06_u:050.018a": "kaliṅgas tu maheṣvāsaḥ putraś cāsya mahārathaḥ",
    "GE07mbh_06_u:050.018c": "śakradeva iti khyāto jaghnatuḥ pāṇḍavaṃ śaraiḥ",
    "GE07mbh_06_u:050.019a": "tato bhīmo mahābāhur vidhunvan ruciraṃ dhanuḥ",
    "GE07mbh_06_u:050.019c": "yodhayām āsa kāliṅgān svabāhubalam āśritaḥ",
    "GE07mbh_06_u:050.020a": "śakradevas tu samare visṛjan sāyakān bahūn",
    "GE07mbh_06_u:050.020c": "aśvāñ jaghāna samare bhīmasenasya sāyakaiḥ",
    "GE07mbh_06_u:050.020d-0166_01": "taṃ dṛṣṭvā virathaṃ tatra bhīmasenam ariṃdamam",
    "GE07mbh_06_u:050.020d-0166_02": "śakradevo 'bhidudrāva śitair avakirañ śaraiḥ",
    "GE07mbh_06_u:050.020d-0166_03": "bhīmasyopari rājendra śakradevo mahābalaḥ",
    "GE07mbh_06_u:050.020e": "vavarṣa śaravarṣāṇi tapānte jalado yathā",
    "GE07mbh_06_u:050.021a": "hatāśve tu rathe tiṣṭhan bhīmaseno mahābalaḥ",
    "GE07mbh_06_u:050.021c": "śakradevāya cikṣepa sarvaśaikyāyasīṃ gadām",
    "GE07mbh_06_u:050.022a": "sa tayā nihato rājan kaliṅgasya suto rathāt",
    "GE07mbh_06_u:050.022c": "sadhvajaḥ saha sūtena jagāma dharaṇītalam",
    "GE07mbh_06_u:050.023a": "hatam ātmasutaṃ dṛṣṭvā kaliṅgānāṃ janādhipaḥ",
    "GE07mbh_06_u:050.023c": "rathair anekasāhasrair bhimasyāvārayad diśaḥ",
    "GE07mbh_06_u:050.023d-0167_01": "ayutena gajānāṃ ca niṣādaiḥ parivāritaḥ",
    "GE07mbh_06_u:050.024a": "tato bhīmo mahābāhur gurvīṃ tyaktvā mahāgadām",
    "GE07mbh_06_u:050.024c": "udbabarhātha nistriṃśaṃ cikīrṣuḥ karma dāruṇam",
    "GE07mbh_06_u:050.025a": "carma cāpratimaṃ rājann ārṣabhaṃ puruṣarṣabha",
    "GE07mbh_06_u:050.025c": "nakṣatrair ardhacandraiś ca śātakumbhamayaiś citam",
    "GE07mbh_06_u:050.026a": "kaliṅgas tu tataḥ kruddho dhanurjyām avamṛjya ha",
    "GE07mbh_06_u:050.026c": "pragṛhya ca śaraṃ ghoram ekaṃ sarpaviṣopamam",
    "GE07mbh_06_u:050.026e": "prāhiṇod bhīmasenāya vadhākāṅkṣī janeśvaraḥ",
    "GE07mbh_06_u:050.027a": "tam āpatantaṃ vegena preritaṃ niśitaṃ śaram",
    "GE07mbh_06_u:050.027c": "bhīmaseno dvidhā rājaṃś ciccheda vipulāsinā",
    "GE07mbh_06_u:050.027e": "udakrośac ca saṃhṛṣṭas trāsayāno varūthinīm",
    "GE07mbh_06_u:050.028a": "kaliṅgas tu tataḥ kruddho bhīmasenāya saṃyuge",
    "GE07mbh_06_u:050.028c": "tomarān prāhiṇoc chīghraṃ caturdaśa śilāśitān",
    "GE07mbh_06_u:050.029a": "tān aprāptān mahābāhuḥ khagatān eva pāṇḍavaḥ",
    "GE07mbh_06_u:050.029c": "ciccheda sahasā rājann asaṃbhrānto varāsinā",
    "GE07mbh_06_u:050.030a": "nikṛtya tu raṇe bhīmas tomarān vai caturdaśa",
    "GE07mbh_06_u:050.030c": "bhānumantam abhiprekṣya prādravat puruṣarṣabhaḥ",
    "GE07mbh_06_u:050.031a": "bhānumāṃs tu tato bhīmaṃ śaravarṣeṇa chādayan",
    "GE07mbh_06_u:050.031c": "nanāda balavan nādaṃ nādayāno nabhastalam",
    "GE07mbh_06_u:050.032a": "na taṃ sa mamṛṣe bhīmaḥ siṃhanādaṃ mahāraṇe",
    "GE07mbh_06_u:050.032c": "tataḥ svareṇa mahatā vinanāda mahāsvanam",
    "GE07mbh_06_u:050.033a": "tena śabdena vitrastā kaliṅgānāṃ varūthinī",
    "GE07mbh_06_u:050.033c": "na bhīmaṃ samare mene mānuṣaṃ bharatarṣabha",
    "GE07mbh_06_u:050.034a": "tato bhīmo mahārāja naditvā vipulaṃ svanam",
    "GE07mbh_06_u:050.034c": "sāsir vegād avaplutya dantābhyāṃ vāraṇottamam",
    "GE07mbh_06_u:050.035a": "āruroha tato madhyaṃ nāgarājasya māriṣa",
    "GE07mbh_06_u:050.035b-0168_01": "tato mumoca kāliṅgaḥ śaktiṃ tām akarod dvidhā",
    "GE07mbh_06_u:050.035c": "khaḍgena pṛthunā madhye bhānumantam athācchinat",
    "GE07mbh_06_u:050.036a": "so 'ntarāyudhinaṃ hatvā rājaputram ariṃdamaḥ",
    "GE07mbh_06_u:050.036c": "gurubhārasahaskandhe nāgasyāsim apātayat",
    "GE07mbh_06_u:050.037a": "chinnaskandhaḥ sa vinadan papāta gajayūthapaḥ",
    "GE07mbh_06_u:050.037c": "ārugṇaḥ sindhuvegena sānumān iva parvataḥ",
    "GE07mbh_06_u:050.038a": "tatas tasmād avaplutya gajād bhārata bhārataḥ",
    "GE07mbh_06_u:050.038c": "khaḍgapāṇir adīnātmā atiṣṭhad bhuvi daṃśitaḥ",
    "GE07mbh_06_u:050.039a": "sa cacāra bahūn mārgān abhītaḥ pātayan gajān",
    "GE07mbh_06_u:050.039c": "agnicakram ivāviddhaṃ sarvataḥ pratyadṛśyata",
    "GE07mbh_06_u:050.040a": "aśvavṛndeṣu nāgeṣu rathānīkeṣu cābhibhūḥ",
    "GE07mbh_06_u:050.040c": "padātīnāṃ ca saṃgheṣu vinighnañ śoṇitokṣitaḥ",
    "GE07mbh_06_u:050.040e": "śyenavad vyacarad bhīmo raṇe ripubalotkaṭaḥ",
    "GE07mbh_06_u:050.041a": "chindaṃs teṣāṃ śarīrāṇi śirāṃsi ca mahājavaḥ",
    "GE07mbh_06_u:050.041c": "khaḍgena śitadhāreṇa saṃyuge gajayodhinām",
    "GE07mbh_06_u:050.042a": "padātir ekaḥ saṃkruddhaḥ śatrūṇāṃ bhayavardhanaḥ",
    "GE07mbh_06_u:050.042c": "mohayām āsa ca tadā kālāntakayamopamaḥ",
    "GE07mbh_06_u:050.042d-0169_01": "padātibhiḥ padātīṃś ca aśvān aśvair gajān gajaiḥ",
    "GE07mbh_06_u:050.042d-0169_02": "rathān rathaiś ca bahudhā jaghāna samare balī",
    "GE07mbh_06_u:050.043a": "mūḍhāś ca te tam evājau vinadantaḥ samādravan",
    "GE07mbh_06_u:050.043b-0170_01": "vibhujya kṣudhitā nādaṃ vidravanti diśo daśa",
    "GE07mbh_06_u:050.043b-0170_02": "bhramantaṃ kālarūpeṇa bhīmasenaṃ mahābalam",
    "GE07mbh_06_u:050.043c": "sāsim uttamavegena vicarantaṃ mahāraṇe",
    "GE07mbh_06_u:050.044a": "nikṛtya rathinām ājau ratheṣāś ca yugāni ca",
    "GE07mbh_06_u:050.044c": "jaghāna rathinaś cāpi balavān arimardanaḥ",
    "GE07mbh_06_u:050.045a": "bhīmasenaś caran mārgān subahūn pratyadṛśyata",
    "GE07mbh_06_u:050.045c": "bhrāntam udbhrāntam āviddham āplutaṃ prasṛtaṃ sṛtam",
    "GE07mbh_06_u:050.045e": "saṃpātaṃ samudīryaṃ ca darśayām āsa pāṇḍavaḥ",
    "GE07mbh_06_u:050.046a": "ke cid agrāsinā chinnāḥ pāṇḍavena mahātmanā",
    "GE07mbh_06_u:050.046c": "vinedur bhinnamarmāṇo nipetuś ca gatāsavaḥ",
    "GE07mbh_06_u:050.047a": "chinnadantāgrahastāś ca bhinnakumbhās tathāpare",
    "GE07mbh_06_u:050.047c": "viyodhāḥ svāny anīkāni jaghnur bhārata vāraṇāḥ",
    "GE07mbh_06_u:050.047e": "nipetur urvyāṃ ca tathā vinadanto mahāravān",
    "GE07mbh_06_u:050.047f-0171_01": "gajāṃś ca gajayantṝṃś ca gajahastāṃś ca bhārata",
    "GE07mbh_06_u:050.048a": "chinnāṃś ca tomarāṃś cāpān mahāmātraśirāṃsi ca",
    "GE07mbh_06_u:050.048c": "paristomāni citrāṇi kakṣyāś ca kanakojjvalāḥ",
    "GE07mbh_06_u:050.049a": "graiveyāṇy atha śaktīś ca patākāḥ kaṇapāṃs tathā",
    "GE07mbh_06_u:050.049c": "tūṇīrāṇy atha yantrāṇi vicitrāṇi dhanūṃṣi ca",
    "GE07mbh_06_u:050.050a": "agnikuṇḍāni śubhrāṇi tottrāṃś caivāṅkuśaiḥ saha",
    "GE07mbh_06_u:050.050c": "ghaṇṭāś ca vividhā rājan hemagarbhāṃs tsarūn api",
    "GE07mbh_06_u:050.050e": "patataḥ patitāṃś caiva paśyāmaḥ saha sādibhiḥ",
    "GE07mbh_06_u:050.051a": "chinnagātrāvarakarair nihataiś cāpi vāraṇaiḥ",
    "GE07mbh_06_u:050.051c": "āsīt tasmin samāstīrṇā patitair bhūr nagair iva",
    "GE07mbh_06_u:050.052a": "vimṛdyaivaṃ mahānāgān mamardāśvān nararṣabhaḥ",
    "GE07mbh_06_u:050.052c": "aśvārohavarāṃś cāpi pātayām āsa bhārata",
    "GE07mbh_06_u:050.052e": "tad ghoram abhavad yuddhaṃ tasya teṣāṃ ca bhārata",
    "GE07mbh_06_u:050.053a": "khalīnāny atha yoktrāṇi kaśāś ca kanakojjvalāḥ",
    "GE07mbh_06_u:050.053c": "paristomāś ca prāsāś ca ṛṣṭayaś ca mahādhanāḥ",
    "GE07mbh_06_u:050.054a": "kavacāny atha carmāṇi citrāṇy āstaraṇāni ca",
    "GE07mbh_06_u:050.054c": "tatra tatrāpaviddhāni vyadṛśyanta mahāhave",
    "GE07mbh_06_u:050.055a": "prothayantrair vicitraiś ca śastraiś ca vimalais tathā",
    "GE07mbh_06_u:050.055c": "sa cakre vasudhāṃ kīrṇāṃ śabalaiḥ kusumair iva",
    "GE07mbh_06_u:050.056a": "āplutya rathinaḥ kāṃś cit parāmṛśya mahābalaḥ",
    "GE07mbh_06_u:050.056a-0172_01": ". . . . . . . . ākṣipyānyāny apātayat",
    "GE07mbh_06_u:050.056a-0172_02": "khaḍgenānyāṃś ca ciccheda . . . . . . . .",
    "GE07mbh_06_u:050.056c": "pātayām āsa khaḍgena sadhvajān api pāṇḍavaḥ",
    "GE07mbh_06_u:050.057a": "muhur utpatato dikṣu dhāvataś ca yaśasvinaḥ",
    "GE07mbh_06_u:050.057c": "mārgāṃś ca carataś citrān vyasmayanta raṇe janāḥ",
    "GE07mbh_06_u:050.058a": "nijaghāna padā kāṃś cid ākṣipyānyān apothayat",
    "GE07mbh_06_u:050.058c": "khaḍgenānyāṃś ca ciccheda nādenānyāṃś ca bhīṣayan",
    "GE07mbh_06_u:050.059a": "ūruvegena cāpy anyān pātayām āsa bhūtale",
    "GE07mbh_06_u:050.059c": "apare cainam ālokya bhayāt pañcatvam āgatāḥ",
    "GE07mbh_06_u:050.060a": "evaṃ sā bahulā senā kaliṅgānāṃ tarasvinām",
    "GE07mbh_06_u:050.060c": "parivārya raṇe bhīṣmaṃ bhīmasenam upādravat",
    "GE07mbh_06_u:050.061a": "tataḥ kaliṅgasainyānāṃ pramukhe bharatarṣabha",
    "GE07mbh_06_u:050.061c": "śrutāyuṣam abhiprekṣya bhīmasenaḥ samabhyayāt",
    "GE07mbh_06_u:050.062a": "tam āyāntam abhiprekṣya kaliṅgo navabhiḥ śaraiḥ",
    "GE07mbh_06_u:050.062c": "bhīmasenam ameyātmā pratyavidhyat stanāntare",
    "GE07mbh_06_u:050.063a": "kaliṅgabāṇābhihatas tottrārdita iva dvipaḥ",
    "GE07mbh_06_u:050.063c": "bhīmasenaḥ prajajvāla krodhenāgnir ivendhanaiḥ",
    "GE07mbh_06_u:050.064a": "athāśokaḥ samādāya rathaṃ hemapariṣkṛtam",
    "GE07mbh_06_u:050.064c": "bhīmaṃ saṃpādayām āsa rathena rathasārathiḥ",
    "GE07mbh_06_u:050.065a": "tam āruhya rathaṃ tūrṇaṃ kaunteyaḥ śatrusūdanaḥ",
    "GE07mbh_06_u:050.065c": "kaliṅgam abhidudrāva tiṣṭha tiṣṭheti cābravīt",
    "GE07mbh_06_u:050.066a": "tataḥ śrutāyur balavān bhīmāya niśitāñ śarān",
    "GE07mbh_06_u:050.066c": "preṣayām āsa saṃkruddho darśayan pāṇilāghavam",
    "GE07mbh_06_u:050.067a": "sa kārmukavarotsṛṣṭair navabhir niśitaiḥ śaraiḥ",
    "GE07mbh_06_u:050.067c": "samāhato bhṛśaṃ rājan kaliṅgena mahāyaśāḥ",
    "GE07mbh_06_u:050.067e": "saṃcukrudhe bhṛśaṃ bhīmo daṇḍāhata ivoragaḥ",
    "GE07mbh_06_u:050.068a": "kruddhaś ca cāpam āyamya balavad balināṃ varaḥ",
    "GE07mbh_06_u:050.068c": "kaliṅgam avadhīt pārtho bhīmaḥ saptabhir āyasaiḥ",
    "GE07mbh_06_u:050.069a": "kṣurābhyāṃ cakrarakṣau ca kaliṅgasya mahābalau",
    "GE07mbh_06_u:050.069c": "satyadevaṃ ca satyaṃ ca prāhiṇod yamasādanam",
    "GE07mbh_06_u:050.070a": "tataḥ punar ameyātmā nārācair niśitais tribhiḥ",
    "GE07mbh_06_u:050.070c": "ketumantaṃ raṇe bhīmo 'gamayad yamasādanam",
    "GE07mbh_06_u:050.071a": "tataḥ kaliṅgāḥ saṃkruddhā bhīmasenam amarṣaṇam",
    "GE07mbh_06_u:050.071c": "anīkair bahusāhasraiḥ kṣatriyāḥ samavārayan",
    "GE07mbh_06_u:050.072a": "tataḥ śaktigadākhaḍgatomararṣṭiparaśvadhaiḥ",
    "GE07mbh_06_u:050.072c": "kaliṅgāś ca tato rājan bhīmasenam avākiran",
    "GE07mbh_06_u:050.073a": "saṃnivārya sa tāṃ ghorāṃ śaravṛṣṭiṃ samutthitām",
    "GE07mbh_06_u:050.073c": "gadām ādāya tarasā pariplutya mahābalaḥ",
    "GE07mbh_06_u:050.073d-0173_01": "papāta śatrusainyeṣu kesarīva mahābalaḥ",
    "GE07mbh_06_u:050.073e": "bhīmaḥ saptaśatān vīrān anayad yamasādanam",
    "GE07mbh_06_u:050.074a": "punaś caiva dvisāhasrān kaliṅgān arimardanaḥ",
    "GE07mbh_06_u:050.074c": "prāhiṇon mṛtyulokāya tad adbhutam ivābhavat",
    "GE07mbh_06_u:050.074d-0174_01": "gadayā muktayā rājan pātayām āsa dantinaḥ",
    "GE07mbh_06_u:050.074d-0174_02": "tathā gajaṃ gajenaiva prāhiṇod yamasādanam",
    "GE07mbh_06_u:050.074d-0174_03": "rathaṃ rathena saṃcūrṇya turaṅgaṃ turageṇa tu",
    "GE07mbh_06_u:050.074d-0174_04": "padātinaṃ padātena preṣayām āsa mṛtyave",
    "GE07mbh_06_u:050.074d-0174_05": "punar aśveṣu patati gajeṣu ca punaḥ punaḥ",
    "GE07mbh_06_u:050.074d-0174_06": "ratheṣu sa padāteṣu vāyuneva mahānalaḥ",
    "GE07mbh_06_u:050.074d-0174_07": "yathā mṛgāṇāṃ madhye tu kesarīva nakhagrahaḥ",
    "GE07mbh_06_u:050.074d-0174_08": "evaṃ bhramati sainyeṣu bhīmakarmā vṛkodaraḥ",
    "GE07mbh_06_u:050.075a": "evaṃ sa tāny anīkāni kaliṅgānāṃ punaḥ punaḥ",
    "GE07mbh_06_u:050.075c": "bibheda samare vīraḥ prekṣya bhīṣmaṃ mahāvratam",
    "GE07mbh_06_u:050.076a": "hatārohāś ca mātaṅgāḥ pāṇḍavena mahātmanā",
    "GE07mbh_06_u:050.076c": "viprajagmur anīkeṣu meghā vātahatā iva",
    "GE07mbh_06_u:050.076e": "mṛdnantaḥ svāny anīkāni vinadantaḥ śarāturāḥ",
    "GE07mbh_06_u:050.076f-0175_01": "bhramanti tatra tatraiva kālyamānā mahātmanā",
    "GE07mbh_06_u:050.077a": "tato bhīmo mahābāhuḥ śaṅkhaṃ prādhmāpayad balī",
    "GE07mbh_06_u:050.077a-0176_01": ". . . . . . . . khaḍgāsaktamahābhujaḥ",
    "GE07mbh_06_u:050.077a-0176_02": "saṃprahṛṣṭo mahāghoṣaṃ . . . . . . . .",
    "GE07mbh_06_u:050.077c": "sarvakāliṅgasainyānāṃ manāṃsi samakampayat",
    "GE07mbh_06_u:050.077d-0177_01": "bhīmena sahasā rājan bhramamāṇena saṃyuge",
    "GE07mbh_06_u:050.078a": "mohaś cāpi kaliṅgānām āviveśa paraṃtapa",
    "GE07mbh_06_u:050.078c": "prākampanta ca sainyāni vāhanāni ca sarvaśaḥ",
    "GE07mbh_06_u:050.079a": "bhīmena samare rājan gajendreṇeva sarvataḥ",
    "GE07mbh_06_u:050.079c": "mārgān bahūn vicaratā dhāvatā ca tatas tataḥ",
    "GE07mbh_06_u:050.079e": "muhur utpatatā caiva saṃmohaḥ samajāyata",
    "GE07mbh_06_u:050.079f-0178_01": "dhāvatā hastimārgeṣu muhur āpatatā punaḥ",
    "GE07mbh_06_u:050.079f-0178_02": "kaliṅgānāṃ sasainyānāṃ saṃmohaḥ samajāyata",
    "GE07mbh_06_u:050.080a": "bhīmasenabhayatrastaṃ sainyaṃ ca samakampata",
    "GE07mbh_06_u:050.080c": "kṣobhyamāṇam asaṃbādhaṃ grāheṇeva mahat saraḥ",
    "GE07mbh_06_u:050.081a": "trāsiteṣu ca vīreṣu",
    "GE07mbh_06_u:050.081c": "punarāvartamāneṣu vidravatsu ca saṃghaśaḥ",
    "GE07mbh_06_u:050.082a": "sarvakāliṅgayodheṣu pāṇḍūnāṃ dhvajinīpatiḥ",
    "GE07mbh_06_u:050.082c": "abravīt svāny anīkāni yudhyadhvam iti pārṣataḥ",
    "GE07mbh_06_u:050.083a": "senāpativacaḥ śrutvā śikhaṇḍipramukhā gaṇāḥ",
    "GE07mbh_06_u:050.083c": "bhīmam evābhyavartanta rathānīkaiḥ prahāribhiḥ",
    "GE07mbh_06_u:050.084a": "dharmarājaś ca tān sarvān upajagrāha pāṇḍavaḥ",
    "GE07mbh_06_u:050.084c": "mahatā meghavarṇena nāgānīkena pṛṣṭhataḥ",
    "GE07mbh_06_u:050.085a": "evaṃ saṃcodya sarvāṇi svāny anīkāni pārṣataḥ",
    "GE07mbh_06_u:050.085c": "bhīmasenasya jagrāha pārṣṇiṃ satpuruṣocitām",
    "GE07mbh_06_u:050.086a": "na hi pāñcālarājasya loke kaś cana vidyate",
    "GE07mbh_06_u:050.086c": "bhīmasātyakayor anyaḥ prāṇebhyaḥ priyakṛttamaḥ",
    "GE07mbh_06_u:050.087a": "so 'paśyat taṃ kaliṅgeṣu carantam arisūdanam",
    "GE07mbh_06_u:050.087c": "bhīmasenaṃ mahābāhuṃ pārṣataḥ paravīrahā",
    "GE07mbh_06_u:050.088a": "nanarda bahudhā rājan hṛṣṭaś cāsīt paraṃtapaḥ",
    "GE07mbh_06_u:050.088c": "śaṅkhaṃ dadhmau ca samare siṃhanādaṃ nanāda ca",
    "GE07mbh_06_u:050.089a": "sa ca pārāvatāśvasya rathe hemapariṣkṛte",
    "GE07mbh_06_u:050.089c": "kovidāradhvajaṃ dṛṣṭvā bhīmasenaḥ samāśvasat",
    "GE07mbh_06_u:050.090a": "dhṛṣṭadyumnas tu taṃ dṛṣṭvā kaliṅgaiḥ samabhidrutam",
    "GE07mbh_06_u:050.090c": "bhīmasenam ameyātmā trāṇāyājau samabhyayāt",
    "GE07mbh_06_u:050.091a": "tau dūrāt sātyakir dṛṣṭvā dhṛṣṭadyumnavṛkodarau",
    "GE07mbh_06_u:050.091c": "kaliṅgān samare vīrau yodhayantau manasvinau",
    "GE07mbh_06_u:050.092a": "sa tatra gatvā śaineyo javena jayatāṃ varaḥ",
    "GE07mbh_06_u:050.092c": "pārthapārṣatayoḥ pārṣṇiṃ jagrāha puruṣarṣabhaḥ",
    "GE07mbh_06_u:050.092d-0179_01": "etac caturdaśe varṣe bhīmo dṛṣṭvā raṇājiram",
    "GE07mbh_06_u:050.092d-0179_02": "viśeṣeṇa gajān rājan paraṃ toṣam upāgamat",
    "GE07mbh_06_u:050.093a": "sa kṛtvā kadanaṃ tatra pragṛhītaśarāsanaḥ",
    "GE07mbh_06_u:050.093c": "āsthito raudram ātmānaṃ jaghāna samare parān",
    "GE07mbh_06_u:050.094a": "kaliṅgaprabhavāṃ caiva māṃsaśoṇitakardamām",
    "GE07mbh_06_u:050.094c": "rudhirasyandinīṃ tatra bhīmaḥ prāvartayan nadīm",
    "GE07mbh_06_u:050.095a": "antareṇa kaliṅgānāṃ pāṇḍavānāṃ ca vāhinīm",
    "GE07mbh_06_u:050.095c": "saṃtatāra sudustārāṃ bhīmaseno mahābalaḥ",
    "GE07mbh_06_u:050.096a": "bhīmasenaṃ tathā dṛṣṭvā prākrośaṃs tāvakā nṛpa",
    "GE07mbh_06_u:050.096c": "kālo 'yaṃ bhīmarūpeṇa kaliṅgaiḥ saha yudhyate",
    "GE07mbh_06_u:050.097a": "tataḥ śāṃtanavo bhīṣmaḥ śrutvā taṃ ninadaṃ raṇe",
    "GE07mbh_06_u:050.097c": "abhyayāt tvarito bhīmaṃ vyūḍhānīkaḥ samantataḥ",
    "GE07mbh_06_u:050.098a": "taṃ sātyakir bhīmaseno dhṛṣṭadyumnaś ca pārṣataḥ",
    "GE07mbh_06_u:050.098c": "abhyadravanta bhīṣmasya rathaṃ hemapariṣkṛtam",
    "GE07mbh_06_u:050.099a": "parivārya ca te sarve gāṅgeyaṃ rabhasaṃ raṇe",
    "GE07mbh_06_u:050.099c": "tribhis tribhiḥ śarair ghorair bhīṣmam ānarchur añjasā",
    "GE07mbh_06_u:050.100a": "pratyavidhyata tān sarvān pitā devavratas tava",
    "GE07mbh_06_u:050.100c": "yatamānān maheṣvāsāṃs tribhis tribhir ajihmagaiḥ",
    "GE07mbh_06_u:050.101a": "tataḥ śarasahasreṇa saṃnivārya mahārathān",
    "GE07mbh_06_u:050.101c": "hayān kāñcanasaṃnāhān bhīmasya nyahanac charaiḥ",
    "GE07mbh_06_u:050.102a": "hatāśve tu rathe tiṣṭhan bhīmasenaḥ pratāpavān",
    "GE07mbh_06_u:050.102c": "śaktiṃ cikṣepa tarasā gāṅgeyasya rathaṃ prati",
    "GE07mbh_06_u:050.103a": "aprāptām eva tāṃ śaktiṃ pitā devavratas tava",
    "GE07mbh_06_u:050.103c": "tridhā ciccheda samare sā pṛthivyām aśīryata",
    "GE07mbh_06_u:050.104a": "tataḥ śaikyāyasīṃ gurvīṃ pragṛhya balavad gadām",
    "GE07mbh_06_u:050.104c": "bhīmaseno rathāt tūrṇaṃ pupluve manujarṣabha",
    "GE07mbh_06_u:050.104d-0180_01": "bhīṣmam evābhyayāt tūrṇaṃ jighāṃsuḥ pāṇḍavarṣabhaḥ",
    "GE07mbh_06_u:050.105a": "sātyako 'pi tatas tūrṇaṃ bhīmasya priyakāmyayā",
    "GE07mbh_06_u:050.105b-0181_01": "āplutyāplutya vegena carma bhrāmya punaḥ punaḥ",
    "GE07mbh_06_u:050.105b-0181_02": "asinā tīkṣṇadhāreṇa yodhāñ chittvā mahāhave",
    "GE07mbh_06_u:050.105c": "sārathiṃ kuruvṛddhasya pātayām āsa sāyakaiḥ",
    "GE07mbh_06_u:050.106a": "bhīṣmas tu nihate tasmin sārathau rathināṃ varaḥ",
    "GE07mbh_06_u:050.106c": "vātāyamānais tair aśvair apanīto raṇājirāt",
    "GE07mbh_06_u:050.107a": "bhīmasenas tato rājann apanīte mahāvrate",
    "GE07mbh_06_u:050.107c": "prajajvāla yathā vahnir dahan kakṣam ivaidhitaḥ",
    "GE07mbh_06_u:050.108a": "sa hatvā sarvakāliṅgān senāmadhye vyatiṣṭhata",
    "GE07mbh_06_u:050.108c": "nainam abhyutsahan ke cit tāvakā bharatarṣabha",
    "GE07mbh_06_u:050.109a": "dhṛṣṭadyumnas tam āropya svarathe rathināṃ varaḥ",
    "GE07mbh_06_u:050.109c": "paśyatāṃ sarvasainyānām apovāha yaśasvinam",
    "GE07mbh_06_u:050.110a": "saṃpūjyamānaḥ pāñcālyair matsyaiś ca bharatarṣabha",
    "GE07mbh_06_u:050.110c": "dhṛṣṭadyumnaṃ pariṣvajya sameyād atha sātyakim",
    "GE07mbh_06_u:050.111a": "athābravīd bhīmasenaṃ sātyakiḥ satyavikramaḥ",
    "GE07mbh_06_u:050.111c": "praharṣayan yaduvyāghro dhṛṣṭadyumnasya paśyataḥ",
    "GE07mbh_06_u:050.112a": "diṣṭyā kaliṅgarājaś ca rājaputraś ca ketumān",
    "GE07mbh_06_u:050.112c": "śakradevaś ca kāliṅgaḥ kaliṅgāś ca mṛdhe hatāḥ",
    "GE07mbh_06_u:050.113a": "svabāhubalavīryeṇa nāgāśvarathasaṃkulaḥ",
    "GE07mbh_06_u:050.113b-0182_01": "mahāpuruṣabhūyiṣṭho vīrayodhaniṣevitaḥ",
    "GE07mbh_06_u:050.113c": "mahāvyūhaḥ kaliṅgānām ekena mṛditas tvayā",
    "GE07mbh_06_u:050.114a": "evam uktvā śiner naptā dīrghabāhur ariṃdamaḥ",
    "GE07mbh_06_u:050.114c": "rathād ratham abhidrutya paryaṣvajata pāṇḍavam",
    "GE07mbh_06_u:050.114d-0183_01": "bhīmaś ca punar āviṣṭaḥ sātvatena narottama",
    "GE07mbh_06_u:050.114d-0183_02": "praharṣam atulaṃ lebhe bhīmaḥ sātyakinā saha",
    "GE07mbh_06_u:050.115a": "tataḥ svaratham āruhya punar eva mahārathaḥ",
    "GE07mbh_06_u:050.115c": "tāvakān avadhīt kruddho bhīmasya balam ādadhat",
    "GE07mbh_06_u:051.001": "saṃjaya uvāca",
    "GE07mbh_06_u:051.001a": "gatāparāhṇabhūyiṣṭhe tasminn ahani bhārata",
    "GE07mbh_06_u:051.001c": "rathanāgāśvapattīnāṃ sādināṃ ca mahākṣaye",
    "GE07mbh_06_u:051.002a": "droṇaputreṇa śalyena kṛpeṇa ca mahātmanā",
    "GE07mbh_06_u:051.002c": "samasajjata pāñcālyas tribhir etair mahārathaiḥ",
    "GE07mbh_06_u:051.003a": "sa lokaviditān aśvān nijaghāna mahābalaḥ",
    "GE07mbh_06_u:051.003c": "drauṇeḥ pāñcāladāyādaḥ śitair daśabhir āśugaiḥ",
    "GE07mbh_06_u:051.004a": "tataḥ śalyarathaṃ tūrṇam āsthāya hatavāhanaḥ",
    "GE07mbh_06_u:051.004c": "drauṇiḥ pāñcāladāyādam abhyavarṣad atheṣubhiḥ",
    "GE07mbh_06_u:051.005a": "dhṛṣṭadyumnaṃ tu saṃsaktaṃ drauṇinā dṛśya bhārata",
    "GE07mbh_06_u:051.005c": "saubhadro 'bhyapatat tūrṇaṃ vikiran niśitāñ śarān",
    "GE07mbh_06_u:051.006a": "sa śalyaṃ pañcaviṃśatyā kṛpaṃ ca navabhiḥ śaraiḥ",
    "GE07mbh_06_u:051.006c": "aśvatthāmānam aṣṭābhir vivyādha puruṣarṣabha",
    "GE07mbh_06_u:051.007a": "ārjuniṃ tu tatas tūrṇaṃ drauṇir vivyādha patriṇā",
    "GE07mbh_06_u:051.007c": "śalyo dvādaśabhiś caiva kṛpaś ca niśitais tribhiḥ",
    "GE07mbh_06_u:051.008a": "lakṣmaṇas tava pautras tu tava pautram avasthitam",
    "GE07mbh_06_u:051.008c": "abhyavartata saṃhṛṣṭas tato yuddham avartata",
    "GE07mbh_06_u:051.009a": "dauryodhanis tu saṃkruddhaḥ saubhadraṃ navabhiḥ śaraiḥ",
    "GE07mbh_06_u:051.009c": "vivyādha samare rājaṃs tad adbhutam ivābhavat",
    "GE07mbh_06_u:051.010a": "abhimanyus tu saṃkruddho bhrātaraṃ bharatarṣabha",
    "GE07mbh_06_u:051.010c": "śaraiḥ pañcāśatā rājan kṣiprahasto 'bhyavidhyata",
    "GE07mbh_06_u:051.011a": "lakṣmaṇo 'pi tatas tasya dhanuś ciccheda patriṇā",
    "GE07mbh_06_u:051.011c": "muṣṭideśe mahārāja tata uccukruśur janāḥ",
    "GE07mbh_06_u:051.012a": "tad vihāya dhanuś chinnaṃ saubhadraḥ paravīrahā",
    "GE07mbh_06_u:051.012c": "anyad ādattavāṃś citraṃ kārmukaṃ vegavattaram",
    "GE07mbh_06_u:051.013a": "tau tatra samare hṛṣṭau kṛtapratikṛtaiṣiṇau",
    "GE07mbh_06_u:051.013c": "anyonyaṃ viśikhais tīkṣṇair jaghnatuḥ puruṣarṣabhau",
    "GE07mbh_06_u:051.014a": "tato duryodhano rājā dṛṣṭvā putraṃ mahāratham",
    "GE07mbh_06_u:051.014c": "pīḍitaṃ tava pautreṇa prāyāt tatra janeśvaraḥ",
    "GE07mbh_06_u:051.015a": "saṃnivṛtte tava sute sarva eva janādhipāḥ",
    "GE07mbh_06_u:051.015c": "ārjuniṃ rathavaṃśena samantāt paryavārayan",
    "GE07mbh_06_u:051.016a": "sa taiḥ parivṛtaḥ śūraiḥ śūro yudhi sudurjayaiḥ",
    "GE07mbh_06_u:051.016c": "na sma vivyathate rājan kṛṣṇatulyaparākramaḥ",
    "GE07mbh_06_u:051.017a": "saubhadram atha saṃsaktaṃ tatra dṛṣṭvā dhanaṃjayaḥ",
    "GE07mbh_06_u:051.017c": "abhidudrāva saṃkruddhas trātukāmaḥ svam ātmajam",
    "GE07mbh_06_u:051.018a": "tataḥ sarathanāgāśvā",
    "GE07mbh_06_u:051.018c": "abhyavartanta rājānaḥ sahitāḥ savyasācinam",
    "GE07mbh_06_u:051.019a": "uddhūtaṃ sahasā bhaumaṃ nāgāśvarathasādibhiḥ",
    "GE07mbh_06_u:051.019c": "divākarapathaṃ prāpya rajas tīvram adṛśyata",
    "GE07mbh_06_u:051.020a": "tāni nāgasahasrāṇi bhūmipālaśatāni ca",
    "GE07mbh_06_u:051.020c": "tasya bāṇapathaṃ prāpya nābhyavartanta sarvaśaḥ",
    "GE07mbh_06_u:051.021a": "praṇeduḥ sarvabhūtāni babhūvus timirā diśaḥ",
    "GE07mbh_06_u:051.021c": "kurūṇām anayas tīvraḥ samadṛśyata dāruṇaḥ",
    "GE07mbh_06_u:051.022a": "nāpy antarikṣaṃ na diśo na bhūmir na ca bhāskaraḥ",
    "GE07mbh_06_u:051.022c": "prajajñe bharataśreṣṭha śarasaṃghaiḥ kirīṭinaḥ",
    "GE07mbh_06_u:051.023a": "sāditadhvajanāgās tu hatāśvā rathino bhṛśam",
    "GE07mbh_06_u:051.023c": "vipradrutarathāḥ ke cid dṛśyante rathayūthapāḥ",
    "GE07mbh_06_u:051.024a": "virathā rathinaś cānye dhāvamānāḥ samantataḥ",
    "GE07mbh_06_u:051.024c": "tatra tatraiva dṛśyante sāyudhāḥ sāṅgadair bhujaiḥ",
    "GE07mbh_06_u:051.025a": "hayārohā hayāṃs tyaktvā gajārohāś ca dantinaḥ",
    "GE07mbh_06_u:051.025c": "arjunasya bhayād rājan samantād vipradudruvuḥ",
    "GE07mbh_06_u:051.026a": "rathebhyaś ca gajebhyaś ca hayebhyaś ca narādhipāḥ",
    "GE07mbh_06_u:051.026c": "patitāḥ pātyamānāś ca dṛśyante 'rjunatāḍitāḥ",
    "GE07mbh_06_u:051.027a": "sagadān udyatān bāhūn sakhaḍgāṃś ca viśāṃ pate",
    "GE07mbh_06_u:051.027c": "saprāsāṃś ca satūṇīrān saśarān saśarāsanān",
    "GE07mbh_06_u:051.028a": "sāṅkuśān sapatākāṃś ca tatra tatrārjuno nṛṇām",
    "GE07mbh_06_u:051.028c": "nicakarta śarair ugrai raudraṃ bibhrad vapus tadā",
    "GE07mbh_06_u:051.029a": "parighāṇāṃ pravṛddhānāṃ mudgarāṇāṃ ca māriṣa",
    "GE07mbh_06_u:051.029c": "prāsānāṃ bhiṇḍipālānāṃ nistriṃśānāṃ ca saṃyuge",
    "GE07mbh_06_u:051.030a": "paraśvadhānāṃ tīkṣṇānāṃ tomarāṇāṃ ca bhārata",
    "GE07mbh_06_u:051.030c": "varmaṇāṃ cāpaviddhānāṃ kavacānāṃ ca bhūtale",
    "GE07mbh_06_u:051.031a": "dhvajānāṃ carmaṇāṃ caiva vyajanānāṃ ca sarvaśaḥ",
    "GE07mbh_06_u:051.031c": "chatrāṇāṃ hemadaṇḍānāṃ cāmarāṇāṃ ca bhārata",
    "GE07mbh_06_u:051.032a": "pratodānāṃ kaśānāṃ ca yoktrāṇāṃ caiva māriṣa",
    "GE07mbh_06_u:051.032c": "rāśayaś cātra dṛśyante vinikīrṇā raṇakṣitau",
    "GE07mbh_06_u:051.033a": "nāsīt tatra pumān kaś cit tava sainyasya bhārata",
    "GE07mbh_06_u:051.033c": "yo 'rjunaṃ samare śūraṃ pratyudyāyāt kathaṃ cana",
    "GE07mbh_06_u:051.034a": "yo yo hi samare pārthaṃ patyudyāti viśāṃ pate",
    "GE07mbh_06_u:051.034c": "sa sa vai viśikhais tīkṣṇaiḥ paralokāya nīyate",
    "GE07mbh_06_u:051.035a": "teṣu vidravamāṇeṣu tava yodheṣu sarvaśaḥ",
    "GE07mbh_06_u:051.035c": "arjuno vāsudevaś ca dadhmatur vārijottamau",
    "GE07mbh_06_u:051.035d-0184_01": "rorūyamāṇo dṛśyeta dhvajāgre vānareśvaraḥ",
    "GE07mbh_06_u:051.035d-0184_02": "dṛṣṭyā bhīṣayate śatrūn stabdhakarṇo mahākapiḥ",
    "GE07mbh_06_u:051.036a": "tat prabhagnaṃ balaṃ dṛṣṭvā pitā devavratas tava",
    "GE07mbh_06_u:051.036c": "abravīt samare śūraṃ bhāradvājaṃ smayann iva",
    "GE07mbh_06_u:051.037a": "eṣa pāṇḍusuto vīraḥ kṛṣṇena sahito balī",
    "GE07mbh_06_u:051.037c": "tathā karoti sainyāni yathā kuryād dhanaṃjayaḥ",
    "GE07mbh_06_u:051.038a": "na hy eṣa samare śakyo jetum adya kathaṃ cana",
    "GE07mbh_06_u:051.038c": "yathāsya dṛśyate rūpaṃ kālāntakayamopamam",
    "GE07mbh_06_u:051.039a": "na nivartayituṃ cāpi śakyeyaṃ mahatī camūḥ",
    "GE07mbh_06_u:051.039c": "anyonyaprekṣayā paśya dravatīyaṃ varūthinī",
    "GE07mbh_06_u:051.039d-0185_01": "vayaṃ ca śastribhir bhinnā nṛpair indrasamair yudhi",
    "GE07mbh_06_u:051.039d-0185_02": "bhīto vyūhasya sarvatra na sthātuṃ kaś cid icchati",
    "GE07mbh_06_u:051.039d-0185_03": "śaravrātāḥ pradṛśyanta pannagābhāḥ samantataḥ",
    "GE07mbh_06_u:051.039d-0185_04": "diśaś ca vidiśaś caiva vyāptā hy ārjunasāyakaiḥ",
    "GE07mbh_06_u:051.040a": "eṣa cāstaṃ giriśreṣṭhaṃ bhānumān pratipadyate",
    "GE07mbh_06_u:051.040c": "vapūṃṣi sarvalokasya saṃharann iva sarvathā",
    "GE07mbh_06_u:051.041a": "tatrāvahāraṃ saṃprāptaṃ manye 'haṃ puruṣarṣabha",
    "GE07mbh_06_u:051.041c": "śrāntā bhītāś ca no yodhā na yotsyanti kathaṃ cana",
    "GE07mbh_06_u:051.042a": "evam uktvā tato bhīṣmo droṇam ācāryasattamam",
    "GE07mbh_06_u:051.042c": "avahāram atho cakre tāvakānāṃ mahārathaḥ",
    "GE07mbh_06_u:051.042d-0186_01": "tataḥ sarathanāgāśvā jayaṃ prāpya sasomakāḥ",
    "GE07mbh_06_u:051.042d-0186_02": "pāñcālāḥ pāṇḍavāś caiva praṇeduś ca punaḥ punaḥ",
    "GE07mbh_06_u:051.042d-0186_03": "prayayuḥ śibirāyaiva dhanaṃjayapuraskṛtāḥ",
    "GE07mbh_06_u:051.042d-0186_04": "vāditraghoṣaiḥ saṃhṛṣṭāḥ pranṛtyanto mahārathāḥ",
    "GE07mbh_06_u:051.043a": "tato 'vahāraḥ sainyānāṃ tava teṣāṃ ca bhārata",
    "GE07mbh_06_u:051.043c": "astaṃ gacchati sūrye 'bhūt saṃdhyākāle ca vartati",
    "GE07mbh_06_u:052.001": "saṃjaya uvāca",
    "GE07mbh_06_u:052.001a": "prabhātāyāṃ tu śarvaryāṃ bhīṣmaḥ śāṃtanavas tataḥ",
    "GE07mbh_06_u:052.001c": "anīkāny anusaṃyāne vyādideśātha bhārata",
    "GE07mbh_06_u:052.002a": "gāruḍaṃ ca mahāvyūhaṃ cakre śāṃtanavas tadā",
    "GE07mbh_06_u:052.002c": "putrāṇāṃ te jayākāṅkṣī bhīṣmaḥ kurupitāmahaḥ",
    "GE07mbh_06_u:052.003a": "garuḍasya svayaṃ tuṇḍe pitā devavratas tava",
    "GE07mbh_06_u:052.003c": "cakṣuṣī ca bharadvājaḥ kṛtavarmā ca sātvataḥ",
    "GE07mbh_06_u:052.004a": "aśvatthāmā kṛpaś caiva śīrṣam āstāṃ yaśasvinau",
    "GE07mbh_06_u:052.004c": "trigartair matsyakaikeyair vāṭadhānaiś ca saṃyutau",
    "GE07mbh_06_u:052.005a": "bhūriśravāḥ śalaḥ śalyo bhagadattaś ca māriṣa",
    "GE07mbh_06_u:052.005c": "madrakāḥ sindhusauvīrās tathā pañcanadāś ca ye",
    "GE07mbh_06_u:052.006a": "jayadrathena sahitā grīvāyāṃ saṃniveśitāḥ",
    "GE07mbh_06_u:052.006c": "pṛṣṭhe duryodhano rājā sodaraiḥ sānugair vṛtaḥ",
    "GE07mbh_06_u:052.007a": "vindānuvindāv āvantyau kāmbojaś ca śakaiḥ saha",
    "GE07mbh_06_u:052.007c": "puccham āsan mahārāja śūrasenāś ca sarvaśaḥ",
    "GE07mbh_06_u:052.008a": "māgadhāś ca kaliṅgāś ca dāśerakagaṇaiḥ saha",
    "GE07mbh_06_u:052.008c": "dakṣiṇaṃ pakṣam āsādya sthitā vyūhasya daṃśitāḥ",
    "GE07mbh_06_u:052.009a": "kānanāś ca vikuñjāś ca muktāḥ puṇḍrāviṣas tathā",
    "GE07mbh_06_u:052.009c": "bṛhadbalena sahitā vāmaṃ pakṣam upāśritāḥ",
    "GE07mbh_06_u:052.010a": "vyūḍhaṃ dṛṣṭvā tu tat sainyaṃ savyasācī paraṃtapaḥ",
    "GE07mbh_06_u:052.010c": "dhṛṣṭadyumnena sahitaḥ pratyavyūhata saṃyuge",
    "GE07mbh_06_u:052.010d-0187_01": "tāvakānāṃ tu taṃ vyūhaṃ pratyavyūhanta pāṇḍavāḥ",
    "GE07mbh_06_u:052.010e": "ardhacandreṇa vyūhena vyūhaṃ tam atidāruṇam",
    "GE07mbh_06_u:052.011a": "dakṣiṇaṃ śṛṅgam āsthāya bhīmaseno vyarocata",
    "GE07mbh_06_u:052.011c": "nānāśastraughasaṃpannair nānādeśyair nṛpair vṛtaḥ",
    "GE07mbh_06_u:052.012a": "tad anv eva virāṭaś ca drupadaś ca mahārathaḥ",
    "GE07mbh_06_u:052.012c": "tadanantaram evāsīn nīlo nīlāyudhaiḥ saha",
    "GE07mbh_06_u:052.013a": "nīlād anantaraṃ caiva dhṛṣṭaketur mahārathaḥ",
    "GE07mbh_06_u:052.013c": "cedikāśikarūṣaiś ca pauravaiś cābhisaṃvṛtaḥ",
    "GE07mbh_06_u:052.014a": "dhṛṣṭadyumnaḥ śikhaṇḍī ca pāñcālāś ca prabhadrakāḥ",
    "GE07mbh_06_u:052.014c": "madhye sainyasya mahataḥ sthitā yuddhāya bhārata",
    "GE07mbh_06_u:052.015a": "tathaiva dharmarājo 'pi gajānīkena saṃvṛtaḥ",
    "GE07mbh_06_u:052.015c": "tatas tu sātyakī rājan draupadyāḥ pañca cātmajāḥ",
    "GE07mbh_06_u:052.016a": "abhimanyus tatas tūrṇam irāvāṃś ca tataḥ param",
    "GE07mbh_06_u:052.016c": "bhaimasenis tato rājan kekayāś ca mahārathāḥ",
    "GE07mbh_06_u:052.017a": "tato 'bhūd dvipadāṃ śreṣṭho vāmaṃ pārśvam upāśritaḥ",
    "GE07mbh_06_u:052.017c": "sarvasya jagato goptā goptā yasya janārdanaḥ",
    "GE07mbh_06_u:052.017d-0188_01": "tatrānu rathināṃ śreṣṭho vāmaśṛṅge vyavasthitaḥ",
    "GE07mbh_06_u:052.018a": "evam etan mahāvyūhaṃ pratyavyūhanta pāṇḍavāḥ",
    "GE07mbh_06_u:052.018c": "vadhārthaṃ tava putrāṇāṃ tatpakṣaṃ ye ca saṃgatāḥ",
    "GE07mbh_06_u:052.019a": "tataḥ pravavṛte yuddhaṃ vyatiṣaktarathadvipam",
    "GE07mbh_06_u:052.019c": "tāvakānāṃ pareṣāṃ ca nighnatām itaretaram",
    "GE07mbh_06_u:052.020a": "hayaughāś ca rathaughāś ca tatra tatra viśāṃ pate",
    "GE07mbh_06_u:052.020c": "saṃpatantaḥ sma dṛśyante nighnamānāḥ parasparam",
    "GE07mbh_06_u:052.021a": "dhāvatāṃ ca rathaughānāṃ nighnatāṃ ca pṛthak pṛthak",
    "GE07mbh_06_u:052.021c": "babhūva tumulaḥ śabdo vimiśro dundubhisvanaiḥ",
    "GE07mbh_06_u:052.022a": "divaspṛṅ naravīrāṇāṃ nighnatām itaretaram",
    "GE07mbh_06_u:052.022c": "saṃprahāre sutumule tava teṣāṃ ca bhārata",
    "GE07mbh_06_u:052.022d-0189_01": "prāvartata nadī ghorā paralokāya bhārata",
    "GE07mbh_06_u:053.001": "saṃjaya uvāca",
    "GE07mbh_06_u:053.001a": "tato vyūḍheṣv anīkeṣu tāvakeṣv itareṣu ca",
    "GE07mbh_06_u:053.001c": "dhanaṃjayo rathānīkam avadhīt tava bhārata",
    "GE07mbh_06_u:053.001e": "śarair atiratho yuddhe pātayan rathayūthapān",
    "GE07mbh_06_u:053.002a": "te vadhyamānāḥ pārthena kāleneva yugakṣaye",
    "GE07mbh_06_u:053.002c": "dhārtarāṣṭrā raṇe yattāḥ pāṇḍavān pratyayodhayan",
    "GE07mbh_06_u:053.002e": "prārthayānā yaśo dīptaṃ mṛtyuṃ kṛtvā nivartanam",
    "GE07mbh_06_u:053.003a": "ekāgramanaso bhūtvā pāṇḍavānāṃ varūthinīm",
    "GE07mbh_06_u:053.003c": "babhañjur bahuśo rājaṃs te cābhajyanta saṃyuge",
    "GE07mbh_06_u:053.004a": "dravadbhir atha bhagnaiś ca parivartadbhir eva ca",
    "GE07mbh_06_u:053.004c": "pāṇḍavaiḥ kauravaiś caiva na prajñāyata kiṃ cana",
    "GE07mbh_06_u:053.005a": "udatiṣṭhad rajo bhaumaṃ chādayānaṃ divākaram",
    "GE07mbh_06_u:053.005c": "diśaḥ pratidiśo vāpi tatra jajñuḥ kathaṃ cana",
    "GE07mbh_06_u:053.006a": "anumānena saṃjñābhir nāmagotraiś ca saṃyuge",
    "GE07mbh_06_u:053.006c": "vartate sma tadā yuddhaṃ tatra tatra viśāṃ pate",
    "GE07mbh_06_u:053.007a": "na vyūho bhidyate tatra kauravāṇāṃ kathaṃ cana",
    "GE07mbh_06_u:053.007c": "rakṣitaḥ satyasaṃdhena bhāradvājena dhīmatā",
    "GE07mbh_06_u:053.008a": "tathaiva pāṇḍaveyānāṃ rakṣitaḥ savyasācinā",
    "GE07mbh_06_u:053.008c": "nābhidhyata mahāvyūho bhīmena ca surakṣitaḥ",
    "GE07mbh_06_u:053.009a": "senāgrād abhiniṣpatya prāyudhyaṃs tatra mānavāḥ",
    "GE07mbh_06_u:053.009c": "ubhayoḥ senayo rājan vyatiṣaktarathadvipāḥ",
    "GE07mbh_06_u:053.010a": "hayārohair hayārohāḥ pātyante sma mahāhave",
    "GE07mbh_06_u:053.010c": "ṛṣṭibhir vimalāgrābhiḥ prāsair api ca saṃyuge",
    "GE07mbh_06_u:053.011a": "rathī rathinam āsādya śaraiḥ kanakabhūṣaṇaiḥ",
    "GE07mbh_06_u:053.011c": "pātayām āsa samare tasminn atibhayaṃkare",
    "GE07mbh_06_u:053.012a": "gajārohā gajārohān nārācaśaratomaraiḥ",
    "GE07mbh_06_u:053.012c": "saṃsaktāḥ pātayām āsus tava teṣāṃ ca saṃghaśaḥ",
    "GE07mbh_06_u:053.012d-0190_01": "kaś cid utpatya samare varavāraṇam āsthitaḥ",
    "GE07mbh_06_u:053.012d-0190_02": "keśapakṣe parāmṛśya jahāra samare śiraḥ",
    "GE07mbh_06_u:053.012d-0190_03": "anye dviradadantāgranirbhinnahṛdayā",
    "GE07mbh_06_u:053.012d-0190_04": "vemuś ca rudhiraṃ vīrā niḥśvasantaḥ samantataḥ",
    "GE07mbh_06_u:053.012d-0190_05": "kaś cit kariviṣāṇastho vīro raṇaviśāradaḥ",
    "GE07mbh_06_u:053.012d-0190_06": "prāvepac chaktinirbhinno gajaśikṣāstravedinā",
    "GE07mbh_06_u:053.013a": "pattisaṃghā raṇe pattīn bhiṇḍipālaparaśvadhaiḥ",
    "GE07mbh_06_u:053.013c": "nyapātayanta saṃhṛṣṭāḥ parasparakṛtāgasaḥ",
    "GE07mbh_06_u:053.013d-0191_01": "rathī ca samare rājann āsādya gajayodhinam",
    "GE07mbh_06_u:053.013d-0191_02": "sagajaṃ pātayām āsa gajī ca rathinaṃ rathāt",
    "GE07mbh_06_u:053.013d-0191_03": "rathinaṃ ca hayārohaḥ prāsena bharatarṣabha",
    "GE07mbh_06_u:053.013d-0191_04": "pātayām āsa samare rathī ca hayasādinam",
    "GE07mbh_06_u:053.014a": "padātī rathinaṃ saṃkhye rathī cāpi padātinam",
    "GE07mbh_06_u:053.014c": "nyapātayac chitaiḥ śastraiḥ senayor ubhayor api",
    "GE07mbh_06_u:053.015a": "gajārohā hayārohān pātayāṃ cakrire tadā",
    "GE07mbh_06_u:053.015c": "hayārohā gajasthāṃś ca tad adbhutam ivābhavat",
    "GE07mbh_06_u:053.015c-0192_01": "**** **** āplutyāplutya saṃyuge",
    "GE07mbh_06_u:053.015c-0192_02": "nistriṃśair niśitais",
    "GE07mbh_06_u:053.016a": "gajārohavaraiś cāpi tatra tatra padātayaḥ",
    "GE07mbh_06_u:053.016c": "pātitāḥ samadṛśyanta taiś cāpi gajayodhinaḥ",
    "GE07mbh_06_u:053.017a": "pattisaṃghā hayārohaiḥ sādisaṃghāś ca pattibhiḥ",
    "GE07mbh_06_u:053.017c": "pātyamānā vyadṛśyanta śataśo 'tha sahasraśaḥ",
    "GE07mbh_06_u:053.018a": "dhvajais tatrāpaviddhaiś ca kārmukais tomarais tathā",
    "GE07mbh_06_u:053.018c": "prāsais tathā gadābhiś ca parighaiḥ kampanais tathā",
    "GE07mbh_06_u:053.019a": "śaktibhiḥ kavacaiś citraiḥ kaṇapair aṅkuśair api",
    "GE07mbh_06_u:053.019c": "nistriṃśair vimalaiś cāpi svarṇapuṅkhaiḥ śarais tathā",
    "GE07mbh_06_u:053.020a": "paristomaiḥ kuthābhiś ca kambalaiś ca mahādhanaiḥ",
    "GE07mbh_06_u:053.020c": "bhūr bhāti bharataśreṣṭha sragdāmair iva citritā",
    "GE07mbh_06_u:053.021a": "narāśvakāyaiḥ patitair dantibhiś ca mahāhave",
    "GE07mbh_06_u:053.021c": "agamyarūpā pṛthivī",
    "GE07mbh_06_u:053.022a": "praśaśāma rajo bhaumaṃ vyukṣitaṃ raṇaśoṇitaiḥ",
    "GE07mbh_06_u:053.022c": "diśaś ca vimalāḥ sarvāḥ saṃbabhūvur janeśvara",
    "GE07mbh_06_u:053.023a": "utthitāny agaṇeyāni kabandhāni samantataḥ",
    "GE07mbh_06_u:053.023c": "cihnabhūtāni jagato vināśārthāya bhārata",
    "GE07mbh_06_u:053.024a": "tasmin yuddhe mahāraudre vartamāne sudāruṇe",
    "GE07mbh_06_u:053.024c": "pratyadṛśyanta rathino dhāvamānāḥ samantataḥ",
    "GE07mbh_06_u:053.025a": "tato droṇaś ca bhīṣmaś ca saindhavaś ca jayadrathaḥ",
    "GE07mbh_06_u:053.025c": "purumitro vikarṇaś ca śakuniś cāpi saubalaḥ",
    "GE07mbh_06_u:053.026a": "ete samaradurdharṣāḥ siṃhatulyaparākramāḥ",
    "GE07mbh_06_u:053.026c": "pāṇḍavānām anīkāni babhañjuḥ sma punaḥ punaḥ",
    "GE07mbh_06_u:053.027a": "tathaiva bhīmaseno 'pi rākṣasaś ca ghaṭotkacaḥ",
    "GE07mbh_06_u:053.027c": "sātyakiś cekitānaś ca draupadeyāś ca bhārata",
    "GE07mbh_06_u:053.028a": "tāvakāṃs tava putrāṃś ca sahitān sarvarājabhiḥ",
    "GE07mbh_06_u:053.028c": "drāvayām āsur ājau te tridaśā dānavān iva",
    "GE07mbh_06_u:053.029a": "tathā te samare 'nyonyaṃ nighnantaḥ kṣatriyarṣabhāḥ",
    "GE07mbh_06_u:053.029c": "raktokṣitā ghorarūpā virejur dānavā iva",
    "GE07mbh_06_u:053.030a": "vinirjitya ripūn vīrāḥ senayor ubhayor api",
    "GE07mbh_06_u:053.030c": "vyadṛśyanta mahāmātrā grahā iva nabhastale",
    "GE07mbh_06_u:053.031a": "tato rathasahasreṇa putro duryodhanas tava",
    "GE07mbh_06_u:053.031c": "abhyayāt pāṇḍavān yuddhe rākṣasaṃ ca ghaṭotkacam",
    "GE07mbh_06_u:053.032a": "tathaiva pāṇḍavāḥ sarve mahatyā senayā saha",
    "GE07mbh_06_u:053.032c": "droṇabhīṣmau raṇe śūrau pratyudyayur ariṃdamau",
    "GE07mbh_06_u:053.033a": "kirīṭī tu yayau kruddhaḥ samarthān pārthivottamān",
    "GE07mbh_06_u:053.033c": "ārjuniḥ sātyakiś caiva yayatuḥ saubalaṃ balam",
    "GE07mbh_06_u:053.034a": "tataḥ pravavṛte bhūyaḥ saṃgrāmo lomaharṣaṇaḥ",
    "GE07mbh_06_u:053.034c": "tāvakānāṃ pareṣāṃ ca samare vijigīṣatām",
    "GE07mbh_06_u:054.001": "saṃjaya uvāca",
    "GE07mbh_06_u:054.001a": "tatas te pārthivāḥ kruddhāḥ phalgunaṃ vīkṣya saṃyuge",
    "GE07mbh_06_u:054.001c": "rathair anekasāhasraiḥ samantāt paryavārayan",
    "GE07mbh_06_u:054.002a": "athainaṃ rathavṛndena koṣṭakīkṛtya bhārata",
    "GE07mbh_06_u:054.002c": "śaraiḥ subahusāhasraiḥ samantād abhyavārayan",
    "GE07mbh_06_u:054.003a": "śaktīś ca vimalās tīkṣṇā gadāś ca parighaiḥ saha",
    "GE07mbh_06_u:054.003c": "prāsān paraśvadhāṃś caiva mudgarān musalān api",
    "GE07mbh_06_u:054.003e": "cikṣipuḥ samare kruddhāḥ phalgunasya rathaṃ prati",
    "GE07mbh_06_u:054.004a": "śastrāṇām atha tāṃ vṛṣṭiṃ śalabhānām ivāyatim",
    "GE07mbh_06_u:054.004c": "rurodha sarvataḥ pārthaḥ śaraiḥ kanakabhūṣaṇaiḥ",
    "GE07mbh_06_u:054.005a": "tatra tal lāghavaṃ dṛṣṭvā bībhatsor atimānuṣam",
    "GE07mbh_06_u:054.005c": "devadānavagandharvāḥ piśācoragarākṣasāḥ",
    "GE07mbh_06_u:054.005e": "sādhu sādhv iti rājendra phalgunaṃ pratyapūjayan",
    "GE07mbh_06_u:054.006a": "sātyakiṃ cābhimanyuṃ ca mahatyā senayā saha",
    "GE07mbh_06_u:054.006c": "gāndhārāḥ samare śūrā rurudhuḥ sahasaubalāḥ",
    "GE07mbh_06_u:054.007a": "tatra saubalakāḥ kruddhā vārṣṇeyasya rathottamam",
    "GE07mbh_06_u:054.007c": "tilaśaś cicchiduḥ krodhāc chastrair nānāvidhair yudhi",
    "GE07mbh_06_u:054.008a": "sātyakis tu rathaṃ tyaktvā vartamāne mahābhaye",
    "GE07mbh_06_u:054.008c": "abhimanyo rathaṃ tūrṇam āruroha paraṃtapaḥ",
    "GE07mbh_06_u:054.009a": "tāv ekarathasaṃyuktau saubaleyasya vāhinīm",
    "GE07mbh_06_u:054.009c": "vyadhametāṃ śitais tūrṇaṃ śaraiḥ saṃnataparvabhiḥ",
    "GE07mbh_06_u:054.010a": "droṇabhīṣmau raṇe yattau dharmarājasya vāhinīm",
    "GE07mbh_06_u:054.010c": "nāśayetāṃ śarais tīkṣṇaiḥ kaṅkapatraparicchadaiḥ",
    "GE07mbh_06_u:054.011a": "tato dharmasuto rājā mādrīputrau ca pāṇḍavau",
    "GE07mbh_06_u:054.011c": "miṣatāṃ sarvasainyānāṃ droṇānīkam upādravan",
    "GE07mbh_06_u:054.012a": "tatrāsīt sumahad yuddhaṃ tumulaṃ lomaharṣaṇam",
    "GE07mbh_06_u:054.012c": "yathā devāsuraṃ yuddhaṃ pūrvam āsīt sudāruṇam",
    "GE07mbh_06_u:054.013a": "kurvāṇau tu mahat karma bhīmasenaghaṭotkacau",
    "GE07mbh_06_u:054.013b-0193_01": "pitā putraś ca samare kurvāṇau karma duṣkaram",
    "GE07mbh_06_u:054.013b-0193_02": "rājānaṃ pratyudīyetāṃ bhīmasenaghaṭotkacau",
    "GE07mbh_06_u:054.013c": "duryodhanas tato 'bhyetya tāv ubhāv abhyavārayat",
    "GE07mbh_06_u:054.014a": "tatrādbhutam apaśyāma haiḍimbasya parākramam",
    "GE07mbh_06_u:054.014c": "atītya pitaraṃ yuddhe yad ayudhyata bhārata",
    "GE07mbh_06_u:054.015a": "bhīmasenas tu saṃkruddho duryodhanam amarṣaṇam",
    "GE07mbh_06_u:054.015c": "hṛdy avidhyat pṛṣatkena prahasann iva pāṇḍavaḥ",
    "GE07mbh_06_u:054.016a": "tato duryodhano rājā prahāravaramohitaḥ",
    "GE07mbh_06_u:054.016c": "niṣasāda rathopasthe kaśmalaṃ ca jagāma ha",
    "GE07mbh_06_u:054.017a": "taṃ visaṃjñam atho jñātvā tvaramāṇo 'sya sārathiḥ",
    "GE07mbh_06_u:054.017c": "apovāha raṇād rājaṃs tataḥ sainyam abhidyata",
    "GE07mbh_06_u:054.018a": "tatas tāṃ kauravīṃ senāṃ dravamāṇāṃ samantataḥ",
    "GE07mbh_06_u:054.018c": "nighnan bhīmaḥ śarais tīkṣṇair anuvavrāja pṛṣṭhataḥ",
    "GE07mbh_06_u:054.019a": "pārṣataś ca rathaśreṣṭho dharmaputraś ca pāṇḍavaḥ",
    "GE07mbh_06_u:054.019c": "droṇasya paśyataḥ sainyaṃ gāṅgeyasya ca paśyataḥ",
    "GE07mbh_06_u:054.019e": "jaghnatur viśikhais tīkṣṇaiḥ parānīkaviśātanaiḥ",
    "GE07mbh_06_u:054.020a": "dravamāṇaṃ tu tat sainyaṃ tava putrasya saṃyuge",
    "GE07mbh_06_u:054.020c": "nāśaknutāṃ vārayituṃ bhīṣmadroṇau mahārathau",
    "GE07mbh_06_u:054.021a": "vāryamāṇaṃ hi bhīṣmeṇa droṇena ca viśāṃ pate",
    "GE07mbh_06_u:054.021c": "vidravaty eva tat sainyaṃ paśyator droṇabhīṣmayoḥ",
    "GE07mbh_06_u:054.022a": "tato rathasahasreṣu vidravatsu tatas tataḥ",
    "GE07mbh_06_u:054.022c": "tāv āsthitāv ekarathaṃ",
    "GE07mbh_06_u:054.022e": "saubalīṃ samare senāṃ śātayetāṃ samantataḥ",
    "GE07mbh_06_u:054.023a": "śuśubhāte tadā tau tu śaineyakurupuṃgavau",
    "GE07mbh_06_u:054.023c": "amāvāsyāṃ gatau yadvat somasūryau nabhastale",
    "GE07mbh_06_u:054.024a": "arjunas tu tataḥ kruddhas tava sainyaṃ viśāṃ pate",
    "GE07mbh_06_u:054.024c": "vavarṣa śaravarṣeṇa dhārābhir iva toyadaḥ",
    "GE07mbh_06_u:054.025a": "vadhyamānaṃ tatas tat tu śaraiḥ pārthasya saṃyuge",
    "GE07mbh_06_u:054.025c": "dudrāva kauravaṃ sainyaṃ viṣādabhayakampitam",
    "GE07mbh_06_u:054.025d-0194_01": "vāryamāṇaṃ mahārāja bhīṣmadroṇakṛpādibhiḥ",
    "GE07mbh_06_u:054.026a": "dravatas tān samālokya bhīṣmadroṇau mahārathau",
    "GE07mbh_06_u:054.026c": "nyavārayetāṃ saṃrabdhau",
    "GE07mbh_06_u:054.027a": "tato duryodhano rājā samāśvasya viśāṃ pate",
    "GE07mbh_06_u:054.027c": "nyavartayata tat sainyaṃ dravamāṇaṃ samantataḥ",
    "GE07mbh_06_u:054.028a": "yatra yatra sutaṃ tubhyaṃ yo yaḥ paśyati bhārata",
    "GE07mbh_06_u:054.028c": "tatra tatra nyavartanta kṣatriyāṇāṃ mahārathāḥ",
    "GE07mbh_06_u:054.029a": "tān nivṛttān samīkṣyaiva tato 'nye 'pītare janāḥ",
    "GE07mbh_06_u:054.029c": "anyonyaspardhayā rājaṃl lajjayānye 'vatasthire",
    "GE07mbh_06_u:054.030a": "punarāvartatāṃ teṣāṃ vega āsīd viśāṃ pate",
    "GE07mbh_06_u:054.030c": "pūryataḥ sāgarasyeva candrasyodayanaṃ prati",
    "GE07mbh_06_u:054.031a": "saṃnivṛttāṃs tatas tāṃs tu dṛṣṭvā rājā suyodhanaḥ",
    "GE07mbh_06_u:054.031c": "abravīt tvarito gatvā bhīṣmaṃ śāṃtanavaṃ vacaḥ",
    "GE07mbh_06_u:054.032a": "pitāmaha nibodhedaṃ yat tvā vakṣyāmi bhārata",
    "GE07mbh_06_u:054.032c": "nānurūpam ahaṃ manye tvayi jīvati kaurava",
    "GE07mbh_06_u:054.033a": "droṇe cāstravidāṃ śreṣṭhe saputre sasuhṛjjane",
    "GE07mbh_06_u:054.033c": "kṛpe caiva maheṣvāse dravatīyaṃ varūthinī",
    "GE07mbh_06_u:054.034a": "na pāṇḍavāḥ pratibalās tava rājan kathaṃ cana",
    "GE07mbh_06_u:054.034c": "tathā droṇasya saṃgrāme drauṇeś caiva kṛpasya ca",
    "GE07mbh_06_u:054.035a": "anugrāhyāḥ pāṇḍusutā nūnaṃ tava pitāmaha",
    "GE07mbh_06_u:054.035c": "yathemāṃ kṣamase vīra vadhyamānāṃ varūthinīm",
    "GE07mbh_06_u:054.036a": "so 'smi vācyas tvayā rājan pūrvam eva samāgame",
    "GE07mbh_06_u:054.036c": "na yotsye pāṇḍavān saṃkhye nāpi pārṣatasātyakī",
    "GE07mbh_06_u:054.037a": "śrutvā tu vacanaṃ tubhyam ācāryasya kṛpasya ca",
    "GE07mbh_06_u:054.037c": "karṇena sahitaḥ kṛtyaṃ cintayānas tadaiva hi",
    "GE07mbh_06_u:054.038a": "yadi nāhaṃ parityājyo yuvābhyām iha saṃyuge",
    "GE07mbh_06_u:054.038c": "vikrameṇānurūpeṇa yudhyetāṃ puruṣarṣabhau",
    "GE07mbh_06_u:054.039a": "etac chrutvā vaco bhīṣmaḥ prahasan vai muhur muhuḥ",
    "GE07mbh_06_u:054.039c": "abravīt tanayaṃ tubhyaṃ krodhād udvṛtya cakṣuṣī",
    "GE07mbh_06_u:054.040a": "bahuśo hi mayā rājaṃs tathyam uktaṃ hitaṃ vacaḥ",
    "GE07mbh_06_u:054.040c": "ajeyāḥ pāṇḍavā yuddhe devair api savāsavaiḥ",
    "GE07mbh_06_u:054.041a": "yat tu śakyaṃ mayā kartuṃ vṛddhenādya nṛpottama",
    "GE07mbh_06_u:054.041c": "kariṣyāmi yathāśakti prekṣedānīṃ sabāndhavaḥ",
    "GE07mbh_06_u:054.042a": "adya pāṇḍusutān sarvān sasainyān saha bandhubhiḥ",
    "GE07mbh_06_u:054.042c": "miṣato vārayiṣyāmi sarvalokasya paśyataḥ",
    "GE07mbh_06_u:054.043a": "evam ukte tu bhīṣmeṇa putrās tava janeśvara",
    "GE07mbh_06_u:054.043c": "dadhmuḥ śaṅkhān mudā yuktā bherīś ca jaghnire bhṛśam",
    "GE07mbh_06_u:054.044a": "pāṇḍavāpi tato rājañ śrutvā taṃ ninadaṃ mahat",
    "GE07mbh_06_u:054.044c": "dadhmuḥ śaṅkhāṃś ca bherīś ca murajāṃś ca vyanādayan",
    "GE07mbh_06_u:055.001": "dhṛtarāṣṭra uvāca",
    "GE07mbh_06_u:055.001a": "pratijñāte tu bhīṣmeṇa tasmin yuddhe sudāruṇe",
    "GE07mbh_06_u:055.001b-0195_01": "pāṇḍūn āvārayiṣyeti kathaṃ yuyudhire nṛpāḥ",
    "GE07mbh_06_u:055.001c": "krodhito mama putreṇa duḥkhitena viśeṣataḥ",
    "GE07mbh_06_u:055.002a": "bhīṣmaḥ kim akarot tatra pāṇḍaveyeṣu saṃjaya",
    "GE07mbh_06_u:055.002c": "pitāmahe vā pāñcālās tan mamācakṣva saṃjaya",
    "GE07mbh_06_u:055.003": "saṃjaya uvāca",
    "GE07mbh_06_u:055.003a": "gatapūrvāhṇabhūyiṣṭhe tasminn ahani bhārata",
    "GE07mbh_06_u:055.003b-0196_01": "paścimāṃ diśam āsthāya sthite cāpi divākare",
    "GE07mbh_06_u:055.003c": "jayaṃ prāpteṣu hṛṣṭeṣu pāṇḍaveṣu mahātmasu",
    "GE07mbh_06_u:055.004a": "sarvadharmaviśeṣajñaḥ pitā devavratas tava",
    "GE07mbh_06_u:055.004c": "abhyayāj javanair aśvaiḥ pāṇḍavānām anīkinīm",
    "GE07mbh_06_u:055.004e": "mahatyā senayā guptas tava putraiś ca sarvaśaḥ",
    "GE07mbh_06_u:055.005a": "prāvartata tato yuddhaṃ tumulaṃ lomaharṣaṇam",
    "GE07mbh_06_u:055.005c": "asmākaṃ pāṇḍavaiḥ sārdham anayāt tava bhārata",
    "GE07mbh_06_u:055.006a": "dhanuṣāṃ kūjatāṃ tatra talānāṃ cābhihanyatām",
    "GE07mbh_06_u:055.006c": "mahān samabhavac chabdo girīṇām iva dīryatām",
    "GE07mbh_06_u:055.007a": "tiṣṭha sthito 'smi viddhy enaṃ nivartasva sthiro bhava",
    "GE07mbh_06_u:055.007c": "sthito 'smi praharasveti śabdāḥ śrūyanta sarvaśaḥ",
    "GE07mbh_06_u:055.008a": "kāñcaneṣu tanutreṣu kirīṭeṣu dhvajeṣu ca",
    "GE07mbh_06_u:055.008c": "śilānām iva śaileṣu patitānām abhūt svanaḥ",
    "GE07mbh_06_u:055.009a": "patitāny uttamāṅgāni bāhavaś ca vibhūṣitāḥ",
    "GE07mbh_06_u:055.009c": "vyaceṣṭanta mahīṃ prāpya śataśo 'tha sahasraśaḥ",
    "GE07mbh_06_u:055.010a": "hṛtottamāṅgāḥ ke cit tu tathaivodyatakārmukāḥ",
    "GE07mbh_06_u:055.010c": "pragṛhītāyudhāś cāpi tasthuḥ puruṣasattamāḥ",
    "GE07mbh_06_u:055.011a": "prāvartata mahāvegā nadī rudhiravāhinī",
    "GE07mbh_06_u:055.011c": "mātaṅgāṅgaśilāraudrā māṃsaśoṇitakardamā",
    "GE07mbh_06_u:055.012a": "varāśvanaranāgānāṃ śarīraprabhavā",
    "GE07mbh_06_u:055.012c": "paralokārṇavamukhī gṛdhragomāyumodinī",
    "GE07mbh_06_u:055.013a": "na dṛṣṭaṃ na śrutaṃ cāpi yuddham etādṛśaṃ nṛpa",
    "GE07mbh_06_u:055.013c": "yathā tava sutānāṃ ca pāṇḍavānāṃ ca bhārata",
    "GE07mbh_06_u:055.014a": "nāsīd rathapathas tatra yodhair yudhi nipātitaiḥ",
    "GE07mbh_06_u:055.014c": "gajaiś ca patitair nīlair giriśṛṅgair ivāvṛtam",
    "GE07mbh_06_u:055.015a": "vikīrṇaiḥ kavacaiś citrair dhvajaiś chatraiś ca māriṣa",
    "GE07mbh_06_u:055.015c": "śuśubhe tad raṇasthānaṃ śaradīva nabhastalam",
    "GE07mbh_06_u:055.016a": "vinirbhinnāḥ śaraiḥ ke cid antapīḍāvikarṣiṇaḥ",
    "GE07mbh_06_u:055.016c": "abhītāḥ samare śatrūn abhyadhāvanta daṃśitāḥ",
    "GE07mbh_06_u:055.017a": "tāta bhrātaḥ sakhe bandho vayasya mama mātula",
    "GE07mbh_06_u:055.017c": "mā māṃ parityajety anye cukruśuḥ patitā raṇe",
    "GE07mbh_06_u:055.018a": "ādhāvābhyehi mā gaccha kiṃ bhīto 'si kva yāsyasi",
    "GE07mbh_06_u:055.018c": "sthito 'haṃ samare mā bhair iti cānye vicukruśuḥ",
    "GE07mbh_06_u:055.019a": "tatra bhīṣmaḥ śāṃtanavo nityaṃ maṇḍalakārmukaḥ",
    "GE07mbh_06_u:055.019c": "mumoca bāṇān dīptāgrān ahīn āśīviṣān iva",
    "GE07mbh_06_u:055.020a": "śarair ekāyanīkurvan diśaḥ sarvā yatavrataḥ",
    "GE07mbh_06_u:055.020c": "jaghāna pāṇḍavarathān ādiśyādiśya bhārata",
    "GE07mbh_06_u:055.021a": "sa nṛtyan vai rathopasthe darśayan pāṇilāghavam",
    "GE07mbh_06_u:055.021c": "alātacakravad rājaṃs tatra tatra sma dṛśyate",
    "GE07mbh_06_u:055.022a": "tam ekaṃ samare śūraṃ pāṇḍavāḥ sṛñjayās tathā",
    "GE07mbh_06_u:055.022c": "anekaśatasāhasraṃ samapaśyanta lāghavāt",
    "GE07mbh_06_u:055.023a": "māyākṛtātmānam iva bhīṣmaṃ tatra sma menire",
    "GE07mbh_06_u:055.023c": "pūrvasyāṃ diśi taṃ dṛṣṭvā pratīcyāṃ dadṛśur janāḥ",
    "GE07mbh_06_u:055.024a": "udīcyāṃ cainam ālokya dakṣiṇasyāṃ punaḥ prabho",
    "GE07mbh_06_u:055.024c": "evaṃ sa samare vīro gāṅgeyaḥ pratyadṛśyata",
    "GE07mbh_06_u:055.025a": "na cainaṃ pāṇḍaveyānāṃ kaś cic chaknoti vīkṣitum",
    "GE07mbh_06_u:055.025c": "viśikhān eva paśyanti bhīṣmacāpacyutān bahūn",
    "GE07mbh_06_u:055.026a": "kurvāṇaṃ samare karma sūdayānaṃ ca vāhinīm",
    "GE07mbh_06_u:055.026c": "vyākrośanta raṇe tatra vīrā bahuvidhaṃ bahu",
    "GE07mbh_06_u:055.026e": "amānuṣeṇa rūpeṇa carantaṃ pitaraṃ tava",
    "GE07mbh_06_u:055.027a": "śalabhā iva rājānaḥ patanti vidhicoditāḥ",
    "GE07mbh_06_u:055.027c": "bhīṣmāgnim abhi saṃkruddhaṃ vināśāya sahasraśaḥ",
    "GE07mbh_06_u:055.028a": "na hi moghaḥ śaraḥ kaś cid āsīd bhīṣmasya saṃyuge",
    "GE07mbh_06_u:055.028c": "naranāgāśvakāyeṣu bahutvāl laghuvedhinaḥ",
    "GE07mbh_06_u:055.029a": "bhinatty ekena bāṇena sumuktena patatriṇā",
    "GE07mbh_06_u:055.029c": "gajakaṅkaṭasaṃnāhaṃ vajreṇevācalottamam",
    "GE07mbh_06_u:055.030a": "dvau trīn api gajārohān piṇḍitān varmitān api",
    "GE07mbh_06_u:055.030c": "nārācena sutīkṣṇena nijaghāna pitā tava",
    "GE07mbh_06_u:055.031a": "yo yo bhīṣmaṃ naravyāghram abhyeti yudhi kaś cana",
    "GE07mbh_06_u:055.031c": "muhūrtadṛṣṭaḥ sa mayā pātito bhuvi dṛśyate",
    "GE07mbh_06_u:055.032a": "evaṃ sā dharmarājasya vadhyamānā mahācamūḥ",
    "GE07mbh_06_u:055.032c": "bhīṣmeṇātulavīryeṇa vyaśīryata sahasradhā",
    "GE07mbh_06_u:055.033a": "prakīryata mahāsenā śaravarṣābhitāpitā",
    "GE07mbh_06_u:055.033c": "paśyato vāsudevasya pārthasya ca mahātmanaḥ",
    "GE07mbh_06_u:055.034a": "yatamānāpi te vīrā dravamāṇān mahārathān",
    "GE07mbh_06_u:055.034c": "nāśaknuvan vārayituṃ bhīṣmabāṇaprapīḍitāḥ",
    "GE07mbh_06_u:055.035a": "mahendrasamavīryeṇa vadhyamānā mahācamūḥ",
    "GE07mbh_06_u:055.035c": "abhajyata mahārāja na ca dvau saha dhāvataḥ",
    "GE07mbh_06_u:055.036a": "āviddhanaranāgāśvaṃ patitadhvajakūbaram",
    "GE07mbh_06_u:055.036c": "anīkaṃ pāṇḍuputrāṇāṃ hāhābhūtam",
    "GE07mbh_06_u:055.037a": "jaghānātra pitā putraṃ putraś ca pitaraṃ tathā",
    "GE07mbh_06_u:055.037c": "priyaṃ sakhāyaṃ cākrande sakhā daivabalātkṛtaḥ",
    "GE07mbh_06_u:055.038a": "vimucya kavacān anye pāṇḍuputrasya sainikāḥ",
    "GE07mbh_06_u:055.038c": "prakīrya keśān dhāvantaḥ pratyadṛśyanta bhārata",
    "GE07mbh_06_u:055.039a": "tad gokulam ivodbhrāntam udbhrāntarathayūthapam",
    "GE07mbh_06_u:055.039c": "dadṛśe pāṇḍuputrasya sainyam ārtasvaraṃ tadā",
    "GE07mbh_06_u:055.040a": "prabhajyamānaṃ tat sainyaṃ dṛṣṭvā devakinandanaḥ",
    "GE07mbh_06_u:055.040c": "uvāca pārthaṃ bībhatsuṃ nigṛhya ratham uttamam",
    "GE07mbh_06_u:055.041a": "ayaṃ sa kālaḥ saṃprāptaḥ pārtha yaḥ kāṅkṣitas tvayā",
    "GE07mbh_06_u:055.041c": "praharāsmai naravyāghra na cen mohād vimuhyase",
    "GE07mbh_06_u:055.042a": "yat tvayā kathitaṃ vīra purā rājñāṃ samāgame",
    "GE07mbh_06_u:055.042c": "bhīṣmadroṇamukhān sarvān dhārtarāṣṭrasya sainikān",
    "GE07mbh_06_u:055.043a": "sānubandhān haniṣyāmi ye māṃ yotsyanti saṃyuge",
    "GE07mbh_06_u:055.043c": "iti tat kuru kaunteya satyaṃ vākyam ariṃdama",
    "GE07mbh_06_u:055.044a": "bībhatso paśya sainyaṃ svaṃ bhajyamānaṃ samantataḥ",
    "GE07mbh_06_u:055.044c": "dravataś ca mahīpālān sarvān yaudhiṣṭhire bale",
    "GE07mbh_06_u:055.045a": "dṛṣṭvā hi samare bhīṣmaṃ vyāttānanam ivāntakam",
    "GE07mbh_06_u:055.045c": "bhayārtāḥ saṃpraṇaśyanti siṃhaṃ kṣudramṛgā iva",
    "GE07mbh_06_u:055.046a": "evam uktaḥ pratyuvāca vāsudevaṃ dhanaṃjayaḥ",
    "GE07mbh_06_u:055.046c": "codayāśvān yato bhīṣmo vigāhyaitad balārṇavam",
    "GE07mbh_06_u:055.046d-0197_01": "pātayiṣyāmi durdharṣaṃ kuruvṛddhaṃ pitāmaham",
    "GE07mbh_06_u:055.047a": "tato 'śvān rajataprakhyāṃś codayām āsa mādhavaḥ",
    "GE07mbh_06_u:055.047c": "yato bhīṣmaratho rājan duṣprekṣyo raśmimān iva",
    "GE07mbh_06_u:055.048a": "tatas tat punar āvṛttaṃ yudhiṣṭhirabalaṃ mahat",
    "GE07mbh_06_u:055.048c": "dṛṣṭvā pārthaṃ mahābāhuṃ bhīṣmāyodyantam āhave",
    "GE07mbh_06_u:055.049a": "tato bhīṣmaḥ kuruśreṣṭhaḥ siṃhavad vinadan muhuḥ",
    "GE07mbh_06_u:055.049c": "dhanaṃjayarathaṃ tūrṇaṃ śaravarṣair avākirat",
    "GE07mbh_06_u:055.050a": "kṣaṇena sa rathas tasya sahayaḥ sahasārathiḥ",
    "GE07mbh_06_u:055.050c": "śaravarṣeṇa mahatā saṃchanno na prakāśate",
    "GE07mbh_06_u:055.051a": "vāsudevas tv asaṃbhrānto dhairyam āsthāya sattvavān",
    "GE07mbh_06_u:055.051c": "codayām āsa tān aśvān vitunnān bhīṣmasāyakaiḥ",
    "GE07mbh_06_u:055.052a": "tataḥ pārtho dhanur gṛhya divyaṃ jaladanisvanam",
    "GE07mbh_06_u:055.052c": "pātayām āsa bhīṣmasya dhanuś chittvā tribhiḥ śaraiḥ",
    "GE07mbh_06_u:055.053a": "sa cchinnadhanvā kauravyaḥ punar anyan mahad dhanuḥ",
    "GE07mbh_06_u:055.053c": "nimeṣāntaramātreṇa sajyaṃ cakre pitā tava",
    "GE07mbh_06_u:055.054a": "vicakarṣa tato dorbhyāṃ dhanur jaladanisvanam",
    "GE07mbh_06_u:055.054c": "athāsya tad api kruddhaś ciccheda dhanur arjunaḥ",
    "GE07mbh_06_u:055.055a": "tasya tat pūjayām āsa lāghavaṃ śaṃtanoḥ sutaḥ",
    "GE07mbh_06_u:055.055c": "sādhu pārtha mahābāho sādhu bho pāṇḍunandana",
    "GE07mbh_06_u:055.056a": "tvayy evaitad yuktarūpaṃ mahat karma dhanaṃjaya",
    "GE07mbh_06_u:055.056c": "prīto 'smi sudṛḍhaṃ putra kuru yuddhaṃ mayā saha",
    "GE07mbh_06_u:055.057a": "iti pārthaṃ praśasyātha pragṛhyānyan mahad dhanuḥ",
    "GE07mbh_06_u:055.057c": "mumoca samare vīraḥ śarān pārtharathaṃ prati",
    "GE07mbh_06_u:055.058a": "adarśayad vāsudevo hayayāne paraṃ balam",
    "GE07mbh_06_u:055.058c": "moghān kurvañ śarāṃs tasya maṇḍalāny acaral laghu",
    "GE07mbh_06_u:055.059a": "tathāpi bhīṣmaḥ sudṛḍhaṃ vāsudevadhanaṃjayau",
    "GE07mbh_06_u:055.059c": "vivyādha niśitair bāṇaiḥ sarvagātreṣu māriṣa",
    "GE07mbh_06_u:055.060a": "śuśubhāte naravyāghrau tau bhīṣmaśaravikṣatau",
    "GE07mbh_06_u:055.060c": "govṛṣāv iva nardantau viṣāṇollikhitāṅkitau",
    "GE07mbh_06_u:055.061a": "punaś cāpi susaṃkruddhaḥ śaraiḥ saṃnataparvabhiḥ",
    "GE07mbh_06_u:055.061c": "kṛṣṇayor yudhi saṃrabdho bhīṣmo vyāvārayad diśaḥ",
    "GE07mbh_06_u:055.061d-0198_01": "pārtho 'pi samare kruddho bhīṣmasyāvārayad diśaḥ",
    "GE07mbh_06_u:055.061d-0199_01": "bhīṣmo 'pi rathināṃ śreṣṭhaḥ pārthasyāvārayad diśaḥ",
    "GE07mbh_06_u:055.062a": "vārṣṇeyaṃ ca śarais tīkṣṇaiḥ kampayām āsa roṣitaḥ",
    "GE07mbh_06_u:055.062c": "muhur abhyutsmayan bhīṣmaḥ prahasya svanavat tadā",
    "GE07mbh_06_u:055.063a": "tataḥ kṛṣṇas tu samare dṛṣṭvā bhīṣmaparākramam",
    "GE07mbh_06_u:055.063c": "saṃprekṣya ca mahābāhuḥ pārthasya mṛduyuddhatām",
    "GE07mbh_06_u:055.064a": "bhīṣmaṃ ca śaravarṣāṇi sṛjantam aniśaṃ yudhi",
    "GE07mbh_06_u:055.064c": "pratapantam ivādityaṃ madhyam āsādya senayoḥ",
    "GE07mbh_06_u:055.065a": "varān varān vinighnantaṃ pāṇḍuputrasya sainikān",
    "GE07mbh_06_u:055.065c": "yugāntam iva kurvāṇaṃ bhīṣmaṃ yaudhiṣṭhire bale",
    "GE07mbh_06_u:055.066a": "amṛṣyamāṇo bhagavān keśavaḥ paravīrahā",
    "GE07mbh_06_u:055.066c": "acintayad ameyātmā nāsti yaudhiṣṭhiraṃ balam",
    "GE07mbh_06_u:055.067a": "ekāhnā hi raṇe bhīṣmo nāśayed devadānavān",
    "GE07mbh_06_u:055.067c": "kim u pāṇḍusutān yuddhe sabalān sapadānugān",
    "GE07mbh_06_u:055.068a": "dravate ca mahat sainyaṃ pāṇḍavasya mahātmanaḥ",
    "GE07mbh_06_u:055.068c": "ete ca kauravās tūrṇaṃ prabhagnān dṛśya somakān",
    "GE07mbh_06_u:055.068e": "ādravanti raṇe hṛṣṭā harṣayantaḥ pitāmaham",
    "GE07mbh_06_u:055.069a": "so 'haṃ bhīṣmaṃ nihanmy adya pāṇḍavārthāya daṃśitaḥ",
    "GE07mbh_06_u:055.069c": "bhāram etaṃ vineṣyāmi pāṇḍavānāṃ mahātmanām",
    "GE07mbh_06_u:055.070a": "arjuno 'pi śarais tīkṣṇair vadhyamāno hi saṃyuge",
    "GE07mbh_06_u:055.070c": "kartavyaṃ nābhijānāti raṇe bhīṣmasya gauravāt",
    "GE07mbh_06_u:055.071a": "tathā cintayatas tasya bhūya eva pitāmahaḥ",
    "GE07mbh_06_u:055.071c": "preṣayām āsa saṃkruddhaḥ śarān pārtharathaṃ prati",
    "GE07mbh_06_u:055.072a": "teṣāṃ bahutvād dhi bhṛśaṃ śarāṇāṃ; diśo 'tha sarvāḥ pihitā babhūvuḥ",
    "GE07mbh_06_u:055.072c": "na cāntarikṣaṃ na diśo na bhūmir; na bhāskaro 'dṛśyata raśmimālī",
    "GE07mbh_06_u:055.072e": "vavuś ca vātās tumulāḥ sadhūmā; diśaś ca sarvāḥ kṣubhitā babhūvuḥ",
    "GE07mbh_06_u:055.073a": "droṇo vikarṇo 'tha jayadrathaś ca; bhūriśravāḥ kṛtavarmā kṛpaś ca",
    "GE07mbh_06_u:055.073c": "śrutāyur ambaṣṭhapatiś ca rājā; vindānuvindau ca sudakṣiṇaś ca",
    "GE07mbh_06_u:055.074a": "prācyāś ca sauvīragaṇāś ca sarve; vasātayaḥ kṣudrakamālavāś ca",
    "GE07mbh_06_u:055.074c": "kirīṭinaṃ tvaramāṇābhisasrur; nideśagāḥ śāṃtanavasya rājñaḥ",
    "GE07mbh_06_u:055.074d-0200_01": "tavāpi putrasya tu kopanasya",
    "GE07mbh_06_u:055.075a": "taṃ vājipādātarathaughajālair; anekasāhasraśatair dadarśa",
    "GE07mbh_06_u:055.075c": "kirīṭinaṃ saṃparivāryamāṇaṃ; śiner naptā vāraṇayūthapaiś ca",
    "GE07mbh_06_u:055.076a": "tatas tu dṛṣṭvārjunavāsudevau; padātināgāśvarathaiḥ samantāt",
    "GE07mbh_06_u:055.076c": "abhidrutau śastrabhṛtāṃ variṣṭhau; śinipravīro 'bhisasāra tūrṇam",
    "GE07mbh_06_u:055.077a": "sa tāny anīkāni mahādhanuṣmāñ; śinipravīraḥ sahasābhipatya",
    "GE07mbh_06_u:055.077c": "cakāra sāhāyyam athārjunasya; viṣṇur yathā vṛtraniṣūdanasya",
    "GE07mbh_06_u:055.078a": "viśīrṇanāgāśvarathadhvajaughaṃ; bhīṣmeṇa vitrāsitasarvayodham",
    "GE07mbh_06_u:055.078c": "yudhiṣṭhirānīkam abhidravantaṃ; provāca saṃdṛśya śinipravīraḥ",
    "GE07mbh_06_u:055.079a": "kva kṣatriyā yāsyatha naiṣa dharmaḥ; satāṃ purastāt kathitaḥ purāṇaiḥ",
    "GE07mbh_06_u:055.079c": "mā svāṃ pratijñāṃ jahata pravīrāḥ; svaṃ vīradharmaṃ paripālayadhvam",
    "GE07mbh_06_u:055.080a": "tān vāsavān antarajo niśamya; narendramukhyān dravataḥ samantāt",
    "GE07mbh_06_u:055.080c": "pārthasya dṛṣṭvā mṛduyuddhatāṃ ca; bhīṣmaṃ ca saṃkhye samudīryamāṇam",
    "GE07mbh_06_u:055.081a": "amṛṣyamāṇaḥ sa tato mahātmā; yaśasvinaṃ sarvadaśārhabhartā",
    "GE07mbh_06_u:055.081c": "uvāca śaineyam abhipraśaṃsan; dṛṣṭvā kurūn āpatataḥ samantāt",
    "GE07mbh_06_u:055.082a": "ye yānti yāntv eva śinipravīra; ye 'pi sthitāḥ sātvata te 'pi yāntu",
    "GE07mbh_06_u:055.082c": "bhīṣmaṃ rathāt paśya nipātyamānaṃ; droṇaṃ ca saṃkhye sagaṇaṃ mayādya",
    "GE07mbh_06_u:055.083a": "nāsau rathaḥ sātvata kauravāṇāṃ; kruddhasya mucyeta raṇe 'dya kaś cit",
    "GE07mbh_06_u:055.083c": "tasmād ahaṃ gṛhya rathāṅgam ugraṃ; prāṇaṃ hariṣyāmi mahāvratasya",
    "GE07mbh_06_u:055.084a": "nihatya bhīṣmaṃ sagaṇaṃ tathājau; droṇaṃ ca śaineya rathapravīram",
    "GE07mbh_06_u:055.084c": "prītiṃ kariṣyāmi dhanaṃjayasya; rājñaś ca bhīmasya tathāśvinoś ca",
    "GE07mbh_06_u:055.085a": "nihatya sarvān dhṛtarāṣṭraputrāṃs; tatpakṣiṇo ye ca narendramukhyāḥ",
    "GE07mbh_06_u:055.085c": "rājyena rājānam ajātaśatruṃ; saṃpādayiṣyāmy aham adya hṛṣṭaḥ",
    "GE07mbh_06_u:055.085d-0201_01": "itīdam uktvā sa mahānubhāvaḥ",
    "GE07mbh_06_u:055.085d-0201_02": "sasmāra cakraṃ niśitaṃ purāṇam",
    "GE07mbh_06_u:055.085d-0201_03": "sudarśanaṃ cintitamātram eva",
    "GE07mbh_06_u:055.085d-0201_04": "tasyāgrahastaṃ svayam āruroha",
    "GE07mbh_06_u:055.086a": "tataḥ sunābhaṃ vasudevaputraḥ; sūryaprabhaṃ vajrasamaprabhāvam",
    "GE07mbh_06_u:055.086c": "kṣurāntam udyamya bhujena cakraṃ; rathād avaplutya visṛjya vāhān",
    "GE07mbh_06_u:055.087a": "saṃkampayan gāṃ caraṇair mahātmā; vegena kṛṣṇaḥ prasasāra bhīṣmam",
    "GE07mbh_06_u:055.087c": "madāndham ājau samudīrṇadarpaḥ; siṃho jighāṃsann iva vāraṇendram",
    "GE07mbh_06_u:055.088a": "so 'bhyadravad bhīṣmam anīkamadhye; kruddho mahendrāvarajaḥ pramāthī",
    "GE07mbh_06_u:055.088c": "vyālambipītāntapaṭaś cakāśe; ghano yathā khe 'cirabhāpinaddhaḥ",
    "GE07mbh_06_u:055.089a": "sudarśanaṃ cāsya rarāja śaures; tac cakrapadmaṃ subhujorunālam",
    "GE07mbh_06_u:055.089c": "yathādipadmaṃ taruṇārkavarṇaṃ; rarāja nārāyaṇanābhijātam",
    "GE07mbh_06_u:055.090a": "tat kṛṣṇakopodayasūryabuddhaṃ;",
    "GE07mbh_06_u:055.090c": "tasyaiva dehorusaraḥprarūḍhaṃ; rarāja nārāyaṇabāhunālam",
    "GE07mbh_06_u:055.091a": "tam āttacakraṃ praṇadantam uccaiḥ; kruddhaṃ mahendrāvarajaṃ samīkṣya",
    "GE07mbh_06_u:055.091c": "sarvāṇi bhūtāni bhṛśaṃ vineduḥ; kṣayaṃ kurūṇām iti cintayitvā",
    "GE07mbh_06_u:055.092a": "sa vāsudevaḥ pragṛhītacakraḥ; saṃvartayiṣyann iva jīvalokam",
    "GE07mbh_06_u:055.092c": "abhyutpataṃl lokagurur babhāse; bhūtāni dhakṣyann iva kālavahniḥ",
    "GE07mbh_06_u:055.093a": "tam āpatantaṃ pragṛhītacakraṃ; samīkṣya devaṃ dvipadāṃ variṣṭham",
    "GE07mbh_06_u:055.093c": "asaṃbhramāt kārmukabāṇapāṇī; rathe sthitaḥ śāṃtanavo 'bhyuvāca",
    "GE07mbh_06_u:055.093d-0202_01": "asaṃbhramaṃ tad vicakarṣa dorbhyāṃ",
    "GE07mbh_06_u:055.093d-0202_02": "mahādhanur gāṇḍivatulyaghoṣam",
    "GE07mbh_06_u:055.093d-0202_03": "uvāca bhīṣmas tam",
    "GE07mbh_06_u:055.093d-0202_04": "govindam ājāv avimūḍhacetāḥ",
    "GE07mbh_06_u:055.094a": "ehy ehi deveśa jagannivāsa; namo 'stu te śārṅgarathāṅgapāṇe",
    "GE07mbh_06_u:055.094c": "prasahya māṃ pātaya lokanātha; rathottamād bhūtaśaraṇya saṃkhye",
    "GE07mbh_06_u:055.094d-0203_01": "mamogracakreṇa nikṛnta dehaṃ",
    "GE07mbh_06_u:055.095a": "tvayā hatasyeha mamādya kṛṣṇa; śreyaḥ parasminn iha caiva loke",
    "GE07mbh_06_u:055.095c": "saṃbhāvito 'smy andhakavṛṣṇinātha; lokais tribhir vīra tavābhiyānāt",
    "GE07mbh_06_u:055.095d-0204_01": "śrutvā vacaḥ śāṃtanavasya kṛṣṇo",
    "GE07mbh_06_u:055.095d-0204_02": "vegena dhāvaṃs tam athābhyuvāca",
    "GE07mbh_06_u:055.095d-0204_03": "tvaṃ mūlam asyeha bhuvi kṣayasya",
    "GE07mbh_06_u:055.095d-0204_04": "duryodhanaṃ cādya",
    "GE07mbh_06_u:055.095d-0204_05": "durdyūtadevī nṛpatir nivāryaḥ",
    "GE07mbh_06_u:055.095d-0204_06": "sumantriṇā dharmapathi sthitena",
    "GE07mbh_06_u:055.095d-0204_07": "tyājyo 'tha vā kālaparītabuddhir",
    "GE07mbh_06_u:055.095d-0204_08": "dharmātigo yaḥ kulapāṃsanaḥ syāt",
    "GE07mbh_06_u:055.095d-0204_09": "bhīṣmas tad ākarṇya yadupravīraṃ",
    "GE07mbh_06_u:055.095d-0204_10": "rājā paraṃ daivatam ity uvāca",
    "GE07mbh_06_u:055.095d-0204_11": "tyaktas tu kaṃso yadubhir hitārthe",
    "GE07mbh_06_u:055.095d-0204_12": "dharmāt kurūṇām adhipas tadānīm",
    "GE07mbh_06_u:055.095d-0204_13": "saṃbodhyamāno na bubodha rājā",
    "GE07mbh_06_u:055.095d-0204_14": "kleśāya daivād viparītabuddhiḥ",
    "GE07mbh_06_u:055.095d-0204_15": "śrotā hitaṃ yasya na kaś cid asti",
    "GE07mbh_06_u:055.095d-0204_16": "vaktā bhṛśaṃ syāt sa tu kiṃ bravītu",
    "GE07mbh_06_u:055.096a": "rathād avaplutya tatas tvarāvān; pārtho 'py anudrutya yadupravīram",
    "GE07mbh_06_u:055.096c": "jagrāha pīnottamalambabāhuṃ; bāhvor hariṃ vyāyatapīnabāhuḥ",
    "GE07mbh_06_u:055.097a": "nigṛhyamāṇaś ca tadādidevo; bhṛśaṃ saroṣaḥ kila nāma yogī",
    "GE07mbh_06_u:055.097c": "ādāya vegena jagāma viṣṇur; jiṣṇuṃ mahāvāta ivaikavṛkṣam",
    "GE07mbh_06_u:055.098a": "pārthas tu viṣṭabhya balena pādau; bhīṣmāntikaṃ tūrṇam abhidravantam",
    "GE07mbh_06_u:055.098c": "balān nijagrāha kirīṭamālī; pade 'tha rājan daśame kathaṃ cit",
    "GE07mbh_06_u:055.099a": "avasthitaṃ ca praṇipatya kṛṣṇaṃ; prīto 'rjunaḥ kāñcanacitramālī",
    "GE07mbh_06_u:055.099c": "uvāca kopaṃ pratisaṃhareti; gatir bhavān keśava pāṇḍavānām",
    "GE07mbh_06_u:055.100a": "na hāsyate karma yathāpratijñaṃ; putraiḥ śape keśava sodaraiś ca",
    "GE07mbh_06_u:055.100c": "antaṃ kariṣyāmi yathā kurūṇāṃ; tvayāham indrānuja saṃprayuktaḥ",
    "GE07mbh_06_u:055.101a": "tataḥ pratijñāṃ samayaṃ ca tasmai; janārdanaḥ prītamanā niśamya",
    "GE07mbh_06_u:055.101c": "sthitaḥ priye kauravasattamasya; rathaṃ sacakraḥ punar āruroha",
    "GE07mbh_06_u:055.101d-0205_01": "tataḥ pratijñāṃ samavāpya bhīṣmaḥ",
    "GE07mbh_06_u:055.101d-0205_02": "kṛtāñjaliḥ stutyam athākarod vai",
    "GE07mbh_06_u:055.101d-0205_03": "traivikrame yasya vapur babhāse",
    "GE07mbh_06_u:055.101d-0205_04": "tathaiva dṛṣṭvā tu samujjvalantam",
    "GE07mbh_06_u:055.102a": "sa tān abhīṣūn punar ādadānaḥ; pragṛhya śaṅkhaṃ dviṣatāṃ nihantā",
    "GE07mbh_06_u:055.102c": "vinādayām āsa tato diśaś ca; sa pāñcajanyasya raveṇa śauriḥ",
    "GE07mbh_06_u:055.103a": "vyāviddhaniṣkāṅgadakuṇḍalaṃ taṃ; rajovikīrṇāñcitapakṣmanetram",
    "GE07mbh_06_u:055.103c": "viśuddhadaṃṣṭraṃ pragṛhītaśaṅkhaṃ; vicukruśuḥ prekṣya kurupravīrāḥ",
    "GE07mbh_06_u:055.104a": "mṛdaṅgabherīpaṭahapraṇādā; nemisvanā dundubhinisvanāś ca",
    "GE07mbh_06_u:055.104c": "sasiṃhanādāś ca babhūvur ugrāḥ; sarveṣv anīkeṣu tataḥ kurūṇām",
    "GE07mbh_06_u:055.105a": "gāṇḍīvaghoṣaḥ stanayitnukalpo; jagāma pārthasya nabho diśaś ca",
    "GE07mbh_06_u:055.105c": "jagmuś ca bāṇā vimalāḥ prasannāḥ; sarvā diśaḥ pāṇḍavacāpamuktāḥ",
    "GE07mbh_06_u:055.106a": "taṃ kauravāṇām adhipo balena; bhīṣmeṇa bhūriśravasā ca sārdham",
    "GE07mbh_06_u:055.106c": "abhyudyayāv udyatabāṇapāṇiḥ; kakṣaṃ didhakṣann iva dhūmaketuḥ",
    "GE07mbh_06_u:055.107a": "athārjunāya prajahāra bhallān; bhūriśravāḥ sapta suvarṇapuṅkhān",
    "GE07mbh_06_u:055.107c": "duryodhanas tomaram ugravegaṃ; śalyo gadāṃ śāṃtanavaś ca śaktim",
    "GE07mbh_06_u:055.108a": "sa saptabhiḥ sapta śarapravekān; saṃvārya bhūriśravasā visṛṣṭān",
    "GE07mbh_06_u:055.108c": "śitena duryodhanabāhumuktaṃ; kṣureṇa tat tomaram unmamātha",
    "GE07mbh_06_u:055.109a": "tataḥ śubhām āpatatīṃ sa śaktiṃ; vidyutprabhāṃ śāṃtanavena muktām",
    "GE07mbh_06_u:055.109c": "gadāṃ ca madrādhipabāhumuktāṃ; dvābhyāṃ śarābhyāṃ nicakarta vīraḥ",
    "GE07mbh_06_u:055.110a": "tato bhujābhyāṃ balavad vikṛṣya; citraṃ dhanur gāṇḍivam aprameyam",
    "GE07mbh_06_u:055.110c": "māhendram astraṃ vidhivat sughoraṃ; prāduścakārādbhutam antarikṣe",
    "GE07mbh_06_u:055.111a": "tenottamāstreṇa tato mahātmā; sarvāṇy anīkāni mahādhanuṣmān",
    "GE07mbh_06_u:055.111c": "śaraughajālair vimalāgnivarṇair; nivārayām āsa kirīṭamālī",
    "GE07mbh_06_u:055.111d-0206_01": "bhīṣmaṃ śaraiḥ saṃparivārya saṃkhye",
    "GE07mbh_06_u:055.111d-0206_02": "ciccheda bhūriśravasaś ca cāpam",
    "GE07mbh_06_u:055.111d-0206_03": "śalyaṃ ca viddhvā navabhiḥ pṛṣatkair",
    "GE07mbh_06_u:055.111d-0206_04": "duryodhanaṃ vakṣasi nirbibheda",
    "GE07mbh_06_u:055.112a": "śilīmukhāḥ pārthadhanuḥpramuktā; rathān dhvajāgrāṇi dhanūṃṣi bāhūn",
    "GE07mbh_06_u:055.112c": "nikṛtya dehān viviśuḥ pareṣāṃ; narendranāgendraturaṃgamāṇām",
    "GE07mbh_06_u:055.113a": "tato diśaś cānudiśaś ca pārthaḥ; śaraiḥ sudhārair niśitair vitatya",
    "GE07mbh_06_u:055.113c": "gāṇḍīvaśabdena manāṃsi teṣāṃ; kirīṭamālī vyathayāṃ cakāra",
    "GE07mbh_06_u:055.114a": "tasmiṃs tathā ghoratame pravṛtte; śaṅkhasvanā dundubhinisvanāś ca",
    "GE07mbh_06_u:055.114c": "antarhitā gāṇḍivanisvanena; bhabhūvur ugrāś ca raṇapraṇādāḥ",
    "GE07mbh_06_u:055.115a": "gāṇḍīvaśabdaṃ tam atho viditvā; virāṭarājapramukhā nṛvīrāḥ",
    "GE07mbh_06_u:055.115c": "pāñcālarājo drupadaś ca vīras; taṃ deśam ājagmur adīnasattvāḥ",
    "GE07mbh_06_u:055.116a": "sarvāṇi sainyāni tu tāvakāni; yato yato gāṇḍivajaḥ praṇādaḥ",
    "GE07mbh_06_u:055.116c": "tatas tataḥ saṃnatim eva jagmur; na taṃ pratīpo 'bhisasāra kaś cit",
    "GE07mbh_06_u:055.116c-0207_01": "punaḥ punar dhārtarāṣṭrāḥ samagrāḥ",
    "GE07mbh_06_u:055.117a": "tasmin sughore nṛpasaṃprahāre; hatāḥ pravīrāḥ sarathāḥ sasūtāḥ",
    "GE07mbh_06_u:055.117c": "gajāś ca nārācanipātataptā; mahāpatākāḥ śubharukmakakṣyāḥ",
    "GE07mbh_06_u:055.118a": "parītasattvāḥ sahasā nipetuḥ; kirīṭinā bhinnatanutrakāyāḥ",
    "GE07mbh_06_u:055.118c": "dṛḍhāhatāḥ patribhir ugravegaiḥ; pārthena bhallair niśitaiḥ śitāgraiḥ",
    "GE07mbh_06_u:055.119a": "nikṛttayantrā nihatendrakīlā; dhvajā mahānto dhvajinīmukheṣu",
    "GE07mbh_06_u:055.119c": "padātisaṃghāś ca rathāś ca saṃkhye; hayāś ca nāgāś ca dhanaṃjayena",
    "GE07mbh_06_u:055.120a": "bāṇāhatās tūrṇam apetasattvā; viṣṭabhya gātrāṇi nipetur urvyām",
    "GE07mbh_06_u:055.120c": "aindreṇa tenāstravareṇa rājan; mahāhave bhinnatanutradehāḥ",
    "GE07mbh_06_u:055.121a": "tataḥ śaraughair niśitaiḥ kirīṭinā; nṛdehaśastrakṣatalohitodā",
    "GE07mbh_06_u:055.121c": "nadī sughorā naradehaphenā; pravartitā tatra raṇājire vai",
    "GE07mbh_06_u:055.121d-0208_01": "tataḥ śaraughair niśitaiḥ kirīṭī",
    "GE07mbh_06_u:055.121d-0208_02": "pravartayām āsa nadīṃ sughorām nṛnāgavājikṣatalohitodāṃ",
    "GE07mbh_06_u:055.121d-0208_04": "narendramajjāsthikamāṃsaphenām",
    "GE07mbh_06_u:055.122a": "vegena sātīva pṛthupravāhā; prasusrutā bhairavārāvarūpā",
    "GE07mbh_06_u:055.122c": "paretanāgāśvaśarīrarodhā;",
    "GE07mbh_06_u:055.123a": "prabhūtarakṣogaṇabhūtasevitā; śiraḥkapālākulakeśaśādvalā",
    "GE07mbh_06_u:055.123c": "śarīrasaṃghātasahasravāhinī; viśīrṇanānākavacormisaṃkulā",
    "GE07mbh_06_u:055.124a": "narāśvanāgāsthinikṛttaśarkarā; vināśapātālavatī bhayāvahā",
    "GE07mbh_06_u:055.124c": "tāṃ kaṅkamālāvṛtagṛdhrakahvaiḥ; kravyādasaṃghaiś ca tarakṣubhiś ca",
    "GE07mbh_06_u:055.125a": "upetakūlāṃ dadṛśuḥ samantāt; krūrāṃ mahāvaitaraṇīprakāśām",
    "GE07mbh_06_u:055.125c": "pravartitām arjunabāṇasaṃghair; medovasāsṛkpravahāṃ subhīmām",
    "GE07mbh_06_u:055.125d-0209_01": "hatapravīrāṃ ca tathaiva dṛṣṭvā",
    "GE07mbh_06_u:055.125d-0209_02": "senāṃ kurūṇām atha phalgunena",
    "GE07mbh_06_u:055.126a": "te cedipāñcālakarūṣamatsyāḥ; pārthāś ca sarve sahitāḥ praṇeduḥ",
    "GE07mbh_06_u:055.126b-0210_01": "jayapragalbhāḥ puruṣapravīrāḥ",
    "GE07mbh_06_u:055.126b-0210_02": "saṃtāpayantaḥ kuruyodhavīrān",
    "GE07mbh_06_u:055.126b-0211_01": "hatapravīrāṇi balāni dṛṣṭvā",
    "GE07mbh_06_u:055.126b-0211_02": "kirīṭinā śatrubhayāvahena",
    "GE07mbh_06_u:055.126c": "vitrāsya senāṃ dhvajinīpatīnāṃ; siṃho mṛgāṇām iva yūthasaṃghān",
    "GE07mbh_06_u:055.126d-0212_01": "hatadrutāṃ tava putrasya senāṃ",
    "GE07mbh_06_u:055.126d-0212_02": "dṛṣṭvā tadā bhāratavṛṣṇisiṃhau",
    "GE07mbh_06_u:055.126e": "vinedatus tāv atiharṣayuktau; gāṇḍīvadhanvā ca janārdanaś ca",
    "GE07mbh_06_u:055.127a": "tato raviṃ saṃhṛtaraśmijālaṃ; dṛṣṭvā bhṛśaṃ śastraparikṣatāṅgāḥ",
    "GE07mbh_06_u:055.127c": "tad aindram astraṃ vitataṃ sughoram; asahyam udvīkṣya yugāntakalpam",
    "GE07mbh_06_u:055.128a": "athāpayānaṃ kuravaḥ sabhīṣmāḥ; sadroṇaduryodhanabāhlikāś ca",
    "GE07mbh_06_u:055.128c": "cakrur niśāṃ saṃdhigatāṃ samīkṣya; vibhāvasor lohitarājiyuktām",
    "GE07mbh_06_u:055.128d-0213_01": "rarāja cāraktadigantarālaṃ",
    "GE07mbh_06_u:055.128d-0213_02": "saśoṇam atyartharathāṅganāmnaḥ",
    "GE07mbh_06_u:055.128d-0213_03": "hṛdaḥ prabhinnād iva śoṇitaughair",
    "GE07mbh_06_u:055.128d-0213_04": "viliptavantaḥ sakalaṃ viyogāt",
    "GE07mbh_06_u:055.129a": "avāpya kīrtiṃ ca yaśaś ca loke; vijitya śatrūṃś ca dhanaṃjayo 'pi",
    "GE07mbh_06_u:055.129c": "yayau narendraiḥ saha sodaraiś ca; samāptakarmā śibiraṃ niśāyām",
    "GE07mbh_06_u:055.129d-0214_01": "duryodhanaḥ pravyathitāntarātmā",
    "GE07mbh_06_u:055.129d-0214_02": "yayau tadā prekṣya",
    "GE07mbh_06_u:055.129e": "tataḥ prajajñe tumulaḥ kurūṇāṃ; niśāmukhe ghorataraḥ praṇādaḥ",
    "GE07mbh_06_u:055.130a": "raṇe rathānām ayutaṃ nihatya; hatā gajāḥ saptaśatārjunena",
    "GE07mbh_06_u:055.130c": "prācyāś ca sauvīragaṇāś ca sarve; nipātitāḥ kṣudrakamālavāś ca",
    "GE07mbh_06_u:055.130e": "mahat kṛtaṃ karma dhanaṃjayena; kartuṃ yathā nārhati kaś cid anyaḥ",
    "GE07mbh_06_u:055.131a": "śrutāyur ambaṣṭhapatiś ca rājā; tathaiva durmarṣaṇacitrasenau",
    "GE07mbh_06_u:055.131c": "droṇaḥ kṛpaḥ saindhavabāhlikau ca; bhūriśravāḥ śalyaśalau ca rājan",
    "GE07mbh_06_u:055.131d-0215_01": "anye ca yodhāḥ śataśaḥ sametāḥ",
    "GE07mbh_06_u:055.131d-0215_02": "kruddhena pārthena raṇasya madhye",
    "GE07mbh_06_u:055.131e": "svabāhuvīryeṇa jitāḥ sabhīṣmāḥ; kirīṭinā lokamahārathena",
    "GE07mbh_06_u:055.131f-0216_01": "aho prayāty eṣa gajendravṛndaiḥ",
    "GE07mbh_06_u:055.131f-0216_02": "saṃveṣṭitaḥ pāṇḍavabāṇabhinnaḥ",
    "GE07mbh_06_u:055.131f-0216_03": "duryodhanaś candrasamānaśobhinā",
    "GE07mbh_06_u:055.131f-0216_04": "tiryag dhṛtenātapatreṇa mandaḥ",
    "GE07mbh_06_u:055.132a": "iti bruvantaḥ śibirāṇi jagmuḥ; sarve gaṇā bhārata ye tvadīyāḥ",
    "GE07mbh_06_u:055.132c": "ulkāsahasraiś ca susaṃpradīptair; vibhrājamānaiś ca tathā pradīpaiḥ",
    "GE07mbh_06_u:055.132e": "kirīṭivitrāsitasarvayodhā; cakre niveśaṃ dhvajinī kurūṇām",
    "GE07mbh_06_u:055.132f-0217_01": "bhagnena darpeṇa mahārathānāṃ",
    "GE07mbh_06_u:055.132f-0217_02": "vidhvastavaktrāś ca mahārathadvipāḥ",
    "GE07mbh_06_u:056.001": "saṃjaya uvāca",
    "GE07mbh_06_u:056.001a": "vyuṣṭāṃ niśāṃ bhārata bhāratānām; anīkinīnāṃ pramukhe",
    "GE07mbh_06_u:056.001c": "yayau sapatnān prati jātakopo; vṛtaḥ samagreṇa balena bhīṣmaḥ",
    "GE07mbh_06_u:056.002a": "taṃ droṇaduryodhanabāhlikāś ca; tathaiva durmarṣaṇacitrasenau",
    "GE07mbh_06_u:056.002c": "jayadrathaś cātibalo balaughair; nṛpās tathānye 'nuyayuḥ samantāt",
    "GE07mbh_06_u:056.003a": "sa tair mahadbhiś ca mahārathaiś; ca tejasvibhir vīryavadbhiś ca rājan",
    "GE07mbh_06_u:056.003c": "rarāja rājottama rājamukhyair; vṛtaḥ sa devair iva vajrapāṇiḥ",
    "GE07mbh_06_u:056.004a": "tasminn anīkapramukhe viṣaktā; dodhūyamānāś ca mahāpatākāḥ",
    "GE07mbh_06_u:056.004c": "suraktapītāsitapāṇḍurābhā; mahāgajaskandhagatā virejuḥ",
    "GE07mbh_06_u:056.005a": "sā vāhinī śāṃtanavena rājñā; mahārathair vāraṇavājibhiś ca",
    "GE07mbh_06_u:056.005c": "babhau savidyutstanayitnukalpā; jalāgame dyaur iva jātameghā",
    "GE07mbh_06_u:056.006a": "tato raṇāyābhimukhī prayātā; praty arjunaṃ śāṃtanavābhiguptā",
    "GE07mbh_06_u:056.006c": "senā mahogrā sahasā kurūṇāṃ; vego yathā bhīma ivāpagāyāḥ",
    "GE07mbh_06_u:056.006d-0218_01": "ataḥ paraṃ vyūham acintyarūpaṃ",
    "GE07mbh_06_u:056.006d-0218_02": "niveśayām āsa mahādhanuṣmān",
    "GE07mbh_06_u:056.007a": "taṃ vyālanānāvidhagūḍhasāraṃ; gajāśvapādātarathaughapakṣam",
    "GE07mbh_06_u:056.007c": "vyūhaṃ mahāmeghasamaṃ mahātmā; dadarśa dūrāt kapirājaketuḥ",
    "GE07mbh_06_u:056.008a": "sa niryayau ketumatā rathena; nararṣabhaḥ śvetahayena vīraḥ",
    "GE07mbh_06_u:056.008c": "varūthinā sainyamukhe mahātmā; vadhe dhṛtaḥ sarvasapatnayūnām",
    "GE07mbh_06_u:056.008d-0219_01": "nārāyaṇenendra ivābhiguptaḥ",
    "GE07mbh_06_u:056.008d-0219_02": "śaśīva sūryeṇa sameyivān",
    "GE07mbh_06_u:056.008d-0219_03": "tathā mahātmā saha keśavena",
    "GE07mbh_06_u:056.008d-0219_04": "varūthinīnāṃ pramukhe rarāja",
    "GE07mbh_06_u:056.008d-0220_01": "yathā mahendro 'suravāhinīnāṃ",
    "GE07mbh_06_u:056.008d-0220_02": "nārāyaṇenendra ivābhiguptaḥ",
    "GE07mbh_06_u:056.008d-0220_03": "śaśīva sūryeṇa sameyivān",
    "GE07mbh_06_u:056.008d-0220_04": "tathā mahātmā saha keśavena",
    "GE07mbh_06_u:056.009a": "sūpaskaraṃ sottarabandhureṣaṃ; yattaṃ yadūnām ṛṣabheṇa saṃkhye",
    "GE07mbh_06_u:056.009c": "kapidhvajaṃ prekṣya viṣedur ājau; sahaiva putrais tava kauraveyāḥ",
    "GE07mbh_06_u:056.010a": "prakarṣatā guptam udāyudhena; kirīṭinā lokamahārathena",
    "GE07mbh_06_u:056.010c": "taṃ vyūharājaṃ dadṛśus tvadīyāś; catuścaturvyālasahasrakīrṇam",
    "GE07mbh_06_u:056.011a": "yathā hi pūrve 'hani dharmarājñā; vyūhaḥ kṛtaḥ kauravanandanena",
    "GE07mbh_06_u:056.011c": "tathā tathoddeśam upetya tasthuḥ; pāñcālamukhyaiḥ saha cedimukhyāḥ",
    "GE07mbh_06_u:056.011d-0221_01": "tathā na bhūto bhuvi mānuṣeṣu",
    "GE07mbh_06_u:056.011d-0221_02": "na dṛṣṭapūrvo na ca saṃśrutaś ca",
    "GE07mbh_06_u:056.012a": "tato mahāvegasamāhatāni; bherīsahasrāṇi vinedur ājau",
    "GE07mbh_06_u:056.012c": "śaṅkhasvanā dundubhinisvanāś ca; sarveṣv anīkeṣu sasiṃhanādāḥ",
    "GE07mbh_06_u:056.013a": "tataḥ sabāṇāni mahāsvanāni; visphāryamāṇāni dhanūṃṣi vīraiḥ",
    "GE07mbh_06_u:056.013c": "kṣaṇena bherīpaṇavapraṇādān; antardadhuḥ śaṅkhamahāsvanāś ca",
    "GE07mbh_06_u:056.014a": "tac chaṅkhaśabdāvṛtam antarikṣam; uddhūtabhaumadrutareṇujālam",
    "GE07mbh_06_u:056.014c": "mahāvitānāvatataprakāśam; ālokya vīrāḥ sahasābhipetuḥ",
    "GE07mbh_06_u:056.015a": "rathī rathenābhihataḥ sasūtaḥ; papāta sāśvaḥ sarathaḥ saketuḥ",
    "GE07mbh_06_u:056.015c": "gajo gajenābhihataḥ papāta; padātinā cābhihataḥ padātiḥ",
    "GE07mbh_06_u:056.016a": "āvartamānāny abhivartamānair; bāṇaiḥ kṣatāny adbhutadarśanāni",
    "GE07mbh_06_u:056.016c": "prāsaiś ca khaḍgaiś ca samāhatāni; sadaśvavṛndāni sadaśvavṛndaiḥ",
    "GE07mbh_06_u:056.017a": "suvarṇatārāgaṇabhūṣitāni; śarāvarāṇi prahitāni vīraiḥ",
    "GE07mbh_06_u:056.017c": "vidāryamāṇāni paraśvadhaiś ca; prāsaiś ca khaḍgaiś ca nipetur urvyām",
    "GE07mbh_06_u:056.018a": "gajair viṣāṇair varahastarugṇāḥ; ke cit sasūtā rathinaḥ prapetuḥ",
    "GE07mbh_06_u:056.018c": "gajarṣabhāś cāpi ratharṣabheṇa; nipetire bāṇahatāḥ pṛthivyām",
    "GE07mbh_06_u:056.019a": "gajaughavegoddhatasāditānāṃ; śrutvā niṣedur vasudhāṃ manuṣyāḥ",
    "GE07mbh_06_u:056.019c": "ārtasvaraṃ sādipadātiyūnāṃ; viṣāṇagātrāvaratāḍitānām",
    "GE07mbh_06_u:056.020a": "saṃbhrāntanāgāśvarathe prasūte; mahābhaye sādipadātiyūnām",
    "GE07mbh_06_u:056.020c": "mahārathaiḥ saṃparivāryamāṇaṃ; dadarśa bhīṣmaḥ kapirājaketum",
    "GE07mbh_06_u:056.021a": "taṃ pañcatālocchritatālaketuḥ; sadaśvavegoddhatavīryayātaḥ",
    "GE07mbh_06_u:056.021c": "mahāstrabāṇāśanidīptamārgaṃ; kirīṭinaṃ śāṃtanavo 'bhyadhāvat",
    "GE07mbh_06_u:056.022a": "tathaiva śakrapratimānakalpam; indrātmajaṃ droṇamukhābhisasruḥ",
    "GE07mbh_06_u:056.022c": "kṛpaś ca śalyaś ca viviṃśatiś ca; duryodhanaḥ saumadattiś ca rājan",
    "GE07mbh_06_u:056.023a": "tato rathānīkamukhād upetya; sarvāstravit kāñcanacitravarmā",
    "GE07mbh_06_u:056.023c": "javena śūro 'bhisasāra sarvāṃs; tathārjunasyātra suto 'bhimanyuḥ",
    "GE07mbh_06_u:056.024a": "teṣāṃ mahāstrāṇi mahārathānām; asaktakarmā vinihatya kārṣṇiḥ",
    "GE07mbh_06_u:056.024c": "babhau mahāmantrahutārcimālī; sadogataḥ san bhagavān ivāgniḥ",
    "GE07mbh_06_u:056.025a": "tataḥ sa tūrṇaṃ rudhirodaphenāṃ; kṛtvā nadīṃ vaiśasane ripūṇām",
    "GE07mbh_06_u:056.025c": "jagāma saubhadram atītya bhīṣmo; mahārathaṃ pārtham adīnasattvaḥ",
    "GE07mbh_06_u:056.026a": "tataḥ prahasyādbhutadarśanena; gāṇḍīvanirhvādamahāsvanena",
    "GE07mbh_06_u:056.026c": "vipāṭhajālena mahāstrajālaṃ; vināśayām āsa kirīṭamālī",
    "GE07mbh_06_u:056.027a": "tam uttamaṃ sarvadhanurdharāṇām; asaktakarmā kapirājaketuḥ",
    "GE07mbh_06_u:056.027c": "bhīṣmaṃ mahātmābhivavarṣa tūrṇaṃ; śaraughajālair vimalaiś ca bhallaiḥ",
    "GE07mbh_06_u:056.027d-0222_01": "tathaiva bhīṣmāhatam antarikṣe",
    "GE07mbh_06_u:056.027d-0222_02": "mahāstrajālaṃ kapirājaketoḥ",
    "GE07mbh_06_u:056.027d-0222_03": "viśīryamāṇaṃ dadṛśus",
    "GE07mbh_06_u:056.027d-0222_04": "divākareṇeva tamobhibhūtam",
    "GE07mbh_06_u:056.028a": "evaṃvidhaṃ kārmukabhīmanādam; adīnavat satpuruṣottamābhyām",
    "GE07mbh_06_u:056.028c": "dadarśa lokaḥ kurusṛñjayāś ca; tad dvairathaṃ bhīṣmadhanaṃjayābhyām",
    "GE07mbh_06_u:057.001": "saṃjaya uvāca",
    "GE07mbh_06_u:057.001a": "drauṇir bhūriśravāḥ śalyaś citrasenaś ca māriṣa",
    "GE07mbh_06_u:057.001c": "putraḥ sāṃyamaneś caiva saubhadraṃ samayodhayan",
    "GE07mbh_06_u:057.002a": "saṃsaktam atitejobhis tam ekaṃ dadṛśur janāḥ",
    "GE07mbh_06_u:057.002c": "pañcabhir manujavyāghrair gajaiḥ siṃhaśiśuṃ yathā",
    "GE07mbh_06_u:057.003a": "nābhilakṣyatayā kaś cin na śaurye na parākrame",
    "GE07mbh_06_u:057.003c": "babhūva sadṛśaḥ kārṣṇer nāstre nāpi ca lāghave",
    "GE07mbh_06_u:057.004a": "tathā tam ātmajaṃ yuddhe vikramantam ariṃdamam",
    "GE07mbh_06_u:057.004c": "dṛṣṭvā pārtho raṇe yattaḥ siṃhanādam atho 'nadat",
    "GE07mbh_06_u:057.005a": "pīḍayānaṃ ca tat sainyaṃ pautraṃ tava viśāṃ pate",
    "GE07mbh_06_u:057.005c": "dṛṣṭvā tvadīyā rājendra samantāt paryavārayan",
    "GE07mbh_06_u:057.005d-0223_01": "dadarśa rājan pāñcālyaḥ senāpatir ariṃdamaḥ",
    "GE07mbh_06_u:057.006a": "dhvajinīṃ dhārtarāṣṭrāṇāṃ dīnaśatrur adīnavat",
    "GE07mbh_06_u:057.006c": "pratyudyayau sa saubhadras tejasā ca balena ca",
    "GE07mbh_06_u:057.007a": "tasya lāghavamārgastham ādityasadṛśaprabham",
    "GE07mbh_06_u:057.007c": "vyadṛśyata mahac cāpaṃ samare yudhyataḥ paraiḥ",
    "GE07mbh_06_u:057.008a": "sa drauṇim iṣuṇaikena viddhvā śalyaṃ ca pañcabhiḥ",
    "GE07mbh_06_u:057.008c": "dhvajaṃ sāṃyamaneś cāpi so 'ṣṭābhir apavarjayat",
    "GE07mbh_06_u:057.009a": "rukmadaṇḍāṃ mahāśaktiṃ preṣitāṃ saumadattinā",
    "GE07mbh_06_u:057.009c": "śitenoragasaṃkāśāṃ patriṇā vijahāra tām",
    "GE07mbh_06_u:057.010a": "śalyasya ca mahāghorān asyataḥ śataśaḥ śarān",
    "GE07mbh_06_u:057.010b-0224_01": "dhanuś ciccheda bhallena tīvravegena phālguniḥ",
    "GE07mbh_06_u:057.010c": "nivāryārjunadāyādo jaghāna samare hayān",
    "GE07mbh_06_u:057.011a": "bhūriśravāś ca śalyaś ca drauṇiḥ sāṃyamaniḥ śalaḥ",
    "GE07mbh_06_u:057.011c": "nābhyavartanta saṃrabdhāḥ kārṣṇer bāhubalāśrayāt",
    "GE07mbh_06_u:057.012a": "tatas trigartā rājendra madrāś ca saha kekayaiḥ",
    "GE07mbh_06_u:057.012c": "pañcatriṃśatisāhasrās tava putreṇa coditāḥ",
    "GE07mbh_06_u:057.013a": "dhanurvedavido mukhyā ajeyāḥ śatrubhir yudhi",
    "GE07mbh_06_u:057.013c": "sahaputraṃ jighāṃsantaṃ parivavruḥ kirīṭinam",
    "GE07mbh_06_u:057.014a": "tau tu tatra pitāputrau parikṣiptau ratharṣabhau",
    "GE07mbh_06_u:057.014c": "dadarśa rājan pāñcālyaḥ senāpatir amitrajit",
    "GE07mbh_06_u:057.015a": "sa vāraṇarathaughānāṃ sahasrair bahubhir vṛtaḥ",
    "GE07mbh_06_u:057.015c": "vājibhiḥ pattibhiś caiva vṛtaḥ śatasahasraśaḥ",
    "GE07mbh_06_u:057.015d-0225_01": "pārāvatāśvaṃ sa ratham āsthāya paravīrahā",
    "GE07mbh_06_u:057.016a": "dhanur visphārya saṃkruddhaś codayitvā varūthinīm",
    "GE07mbh_06_u:057.016c": "yayau tan madrakānīkaṃ kekayāṃś ca paraṃtapaḥ",
    "GE07mbh_06_u:057.017a": "tena kīrtimatā guptam anīkaṃ dṛḍhadhanvanā",
    "GE07mbh_06_u:057.017c": "prayuktarathanāgāśvaṃ yotsyamānam aśobhata",
    "GE07mbh_06_u:057.018a": "so 'rjunaṃ pramukhe yāntaṃ pāñcālyaḥ kurunandana",
    "GE07mbh_06_u:057.018c": "tribhiḥ śāradvataṃ bāṇair jatrudeśe samarpayat",
    "GE07mbh_06_u:057.019a": "tataḥ sa madrakān hatvā daśabhir daśabhiḥ śaraiḥ",
    "GE07mbh_06_u:057.019c": "hṛṣṭa eko jaghānāśvaṃ bhallena kṛtavarmaṇaḥ",
    "GE07mbh_06_u:057.020a": "damanaṃ cāpi dāyādaṃ pauravasya mahātmanaḥ",
    "GE07mbh_06_u:057.020c": "jaghāna vipulāgreṇa nārācena paraṃtapaḥ",
    "GE07mbh_06_u:057.021a": "tataḥ sāṃyamaneḥ putraḥ pāñcālyaṃ yuddhadurmadam",
    "GE07mbh_06_u:057.021c": "avidhyat triṃśatā bāṇair daśabhiś cāsya sārathim",
    "GE07mbh_06_u:057.022a": "so 'tividdho maheṣvāsaḥ sṛkkiṇī parisaṃlihan",
    "GE07mbh_06_u:057.022c": "bhallena bhṛśatīkṣṇena nicakartāsya kārmukam",
    "GE07mbh_06_u:057.023a": "athainaṃ pañcaviṃśatyā kṣipram eva samarpayat",
    "GE07mbh_06_u:057.023c": "aśvāṃś cāsyāvadhīd rājann ubhau tau pārṣṇisārathī",
    "GE07mbh_06_u:057.024a": "sa hatāśve rathe tiṣṭhan dadarśa bharatarṣabha",
    "GE07mbh_06_u:057.024c": "putraḥ sāṃyamaneḥ putraṃ pāñcālyasya mahātmanaḥ",
    "GE07mbh_06_u:057.025a": "sa saṃgṛhya mahāghoraṃ nistriṃśavaram āyasam",
    "GE07mbh_06_u:057.025c": "padātis tūrṇam abhyarchad rathasthaṃ drupadātmajam",
    "GE07mbh_06_u:057.026a": "taṃ mahaugham ivāyāntaṃ khāt patantam ivoragam",
    "GE07mbh_06_u:057.026c": "bhrāntāvaraṇanistriṃśaṃ kālotsṛṣṭam ivāntakam",
    "GE07mbh_06_u:057.027a": "dīpyantam iva śastrārcyā mattavāraṇavikramam",
    "GE07mbh_06_u:057.027c": "apaśyan pāṇḍavās tatra dhṛṣṭadyumnaś ca pārṣataḥ",
    "GE07mbh_06_u:057.028a": "tasya pāñcālaputras tu pratīpam abhidhāvataḥ",
    "GE07mbh_06_u:057.028c": "śitanistriṃśahastasya śarāvaraṇadhāriṇaḥ",
    "GE07mbh_06_u:057.029a": "bāṇavegam atītasya rathābhyāśam upeyuṣaḥ",
    "GE07mbh_06_u:057.029c": "tvaran senāpatiḥ kruddho bibheda gadayā śiraḥ",
    "GE07mbh_06_u:057.030a": "tasya rājan sanistriṃśaṃ suprabhaṃ ca śarāvaram",
    "GE07mbh_06_u:057.030c": "hatasya patato hastād vegena nyapatad bhuvi",
    "GE07mbh_06_u:057.031a": "taṃ nihatya gadāgreṇa lebhe sa paramaṃ yaśaḥ",
    "GE07mbh_06_u:057.031c": "putraḥ pāñcālarājasya mahātmā bhīmavikramaḥ",
    "GE07mbh_06_u:057.032a": "tasmin hate maheṣvāse rājaputre mahārathe",
    "GE07mbh_06_u:057.032c": "hāhākāro mahān āsīt tava sainyasya māriṣa",
    "GE07mbh_06_u:057.033a": "tataḥ sāṃyamaniḥ kruddho dṛṣṭvā nihatam ātmajam",
    "GE07mbh_06_u:057.033c": "abhidudrāva vegena pāñcālyaṃ yuddhadurmadam",
    "GE07mbh_06_u:057.034a": "tau tatra samare vīrau sametau rathināṃ varau",
    "GE07mbh_06_u:057.034c": "dadṛśuḥ sarvarājānaḥ kuravaḥ pāṇḍavās tathā",
    "GE07mbh_06_u:057.035a": "tataḥ sāṃyamaniḥ kruddhaḥ pārṣataṃ paravīrahā",
    "GE07mbh_06_u:057.035c": "ājaghāna tribhir bāṇais tottrair iva mahādvipam",
    "GE07mbh_06_u:057.036a": "tathaiva pārṣataṃ śūraṃ śalyaḥ samitiśobhanaḥ",
    "GE07mbh_06_u:057.036c": "ājaghānorasi kruddhas tato yuddham avartata",
    "GE07mbh_06_u:058.001": "dhṛtarāṣṭra uvāca",
    "GE07mbh_06_u:058.001a": "daivam eva paraṃ manye pauruṣād api saṃjaya",
    "GE07mbh_06_u:058.001c": "yat sainyaṃ mama putrasya pāṇḍusainyena vadhyate",
    "GE07mbh_06_u:058.002a": "nityaṃ hi māmakāṃs tāta hatān eva hi śaṃsasi",
    "GE07mbh_06_u:058.002c": "avyagrāṃś ca prahṛṣṭāṃś ca nityaṃ śaṃsasi pāṇḍavān",
    "GE07mbh_06_u:058.002d-0226_01": "vibhagnāṃś ca praṇaṣṭāṃś ca nityaṃ śaṃsasi māmakān",
    "GE07mbh_06_u:058.003a": "hīnān puruṣakāreṇa māmakān adya saṃjaya",
    "GE07mbh_06_u:058.003c": "patitān pātyamānāṃś ca hatān eva ca śaṃsasi",
    "GE07mbh_06_u:058.004a": "yudhyamānān yathāśakti ghaṭamānāñ jayaṃ prati",
    "GE07mbh_06_u:058.004c": "pāṇḍavā vijayanty eva jīyante caiva māmakāḥ",
    "GE07mbh_06_u:058.005a": "so 'haṃ tīvrāṇi duḥkhāni duryodhanakṛtāni ca",
    "GE07mbh_06_u:058.005c": "aśrauṣaṃ satataṃ tāta duḥsahāni bahūni ca",
    "GE07mbh_06_u:058.006a": "tam upāyaṃ na paśyāmi jīyeran yena pāṇḍavāḥ",
    "GE07mbh_06_u:058.006c": "māmakā vā jayaṃ yuddhe prāpnuyur yena saṃjaya",
    "GE07mbh_06_u:058.007": "saṃjaya uvāca",
    "GE07mbh_06_u:058.007a": "kṣayaṃ manuṣyadehānāṃ gajavājirathakṣayam",
    "GE07mbh_06_u:058.007c": "śṛṇu rājan sthiro bhūtvā tavaivāpanayo mahān",
    "GE07mbh_06_u:058.008a": "dhṛṣṭadyumnas tu śalyena pīḍito navabhiḥ śaraiḥ",
    "GE07mbh_06_u:058.008c": "pīḍayām āsa saṃkruddho madrādhipatim āyasaiḥ",
    "GE07mbh_06_u:058.009a": "tatrādbhutam apaśyāma pārṣatasya parākramam",
    "GE07mbh_06_u:058.009c": "nyavārayata yat tūrṇaṃ śalyaṃ samitiśobhanam",
    "GE07mbh_06_u:058.010a": "nāntaraṃ dadṛśe kaś cit tayoḥ saṃrabdhayo raṇe",
    "GE07mbh_06_u:058.010c": "muhūrtam iva tad yuddhaṃ tayoḥ samam ivābhavat",
    "GE07mbh_06_u:058.011a": "tataḥ śalyo mahārāja dhṛṣṭadyumnasya saṃyuge",
    "GE07mbh_06_u:058.011c": "dhanuś ciccheda bhallena pītena niśitena ca",
    "GE07mbh_06_u:058.012a": "athainaṃ śaravarṣeṇa chādayām āsa bhārata",
    "GE07mbh_06_u:058.012c": "giriṃ jalāgame yadvaj jaladā jaladhāriṇaḥ",
    "GE07mbh_06_u:058.013a": "abhimanyus tu saṃkruddho dhṛṣṭadyumne nipīḍite",
    "GE07mbh_06_u:058.013c": "abhidudrāva vegena madrarājarathaṃ prati",
    "GE07mbh_06_u:058.014a": "tato madrādhiparathaṃ kārṣṇiḥ prāpyātikopanaḥ",
    "GE07mbh_06_u:058.014c": "ārtāyanim ameyātmā vivyādha viśikhais tribhiḥ",
    "GE07mbh_06_u:058.015a": "tatas tu tāvakā rājan parīpsanto ''rjuniṃ raṇe",
    "GE07mbh_06_u:058.015c": "madrarājarathaṃ tūrṇaṃ parivāryāvatasthire",
    "GE07mbh_06_u:058.016a": "duryodhano vikarṇaś ca duḥśāsanaviviṃśatī",
    "GE07mbh_06_u:058.016c": "durmarṣaṇo duḥsahaś ca citrasenaś ca durmukhaḥ",
    "GE07mbh_06_u:058.017a": "satyavrataś ca bhadraṃ te purumitraś ca bhārata",
    "GE07mbh_06_u:058.017c": "ete madrādhiparathaṃ pālayantaḥ sthitā raṇe",
    "GE07mbh_06_u:058.018a": "tān bhīmasenaḥ saṃkruddho dhṛṣṭadyumnaś ca pārṣataḥ",
    "GE07mbh_06_u:058.018c": "draupadeyābhimanyuś ca mādrīputrau ca pāṇḍavau",
    "GE07mbh_06_u:058.018d-0227_01": "dhārtarāṣṭrān daśa rathān daśaiva pratyavārayan",
    "GE07mbh_06_u:058.019a": "nānārūpāṇi śastrāṇi visṛjanto viśāṃ pate",
    "GE07mbh_06_u:058.019c": "abhyavartanta saṃhṛṣṭāḥ parasparavadhaiṣiṇaḥ",
    "GE07mbh_06_u:058.019e": "te vai samīyuḥ saṃgrāme rājan durmantrite tava",
    "GE07mbh_06_u:058.020a": "tasmin dāśarathe yuddhe vartamāne bhayāvahe",
    "GE07mbh_06_u:058.020c": "tāvakānāṃ pareṣāṃ ca prekṣakā rathino 'bhavan",
    "GE07mbh_06_u:058.021a": "śastrāṇy anekarūpāṇi visṛjanto mahārathāḥ",
    "GE07mbh_06_u:058.021c": "anyonyam abhinardantaḥ saṃprahāraṃ pracakrire",
    "GE07mbh_06_u:058.022a": "te yattā jātasaṃrambhāḥ sarve 'nyonyaṃ jighāṃsavaḥ",
    "GE07mbh_06_u:058.022b-0228_01": "anyonyam abhinardantaḥ spardhamānāḥ parasparam",
    "GE07mbh_06_u:058.022b-0229_01": "anyonyaspardhayā rājañ jñātayaḥ saṃgatā mithaḥ",
    "GE07mbh_06_u:058.022b-0230_01": "samāgatā mahārāja jñātayaḥ śastrapāṇayaḥ",
    "GE07mbh_06_u:058.022c": "mahāstrāṇi vimuñcantaḥ samāpetur amarṣaṇāḥ",
    "GE07mbh_06_u:058.023a": "duryodhanas tu saṃkruddho dhṛṣṭadyumnaṃ mahāraṇe",
    "GE07mbh_06_u:058.023c": "vivyādha niśitair bāṇaiś caturbhis tvarito bhṛśam",
    "GE07mbh_06_u:058.024a": "durmarṣaṇaś ca viṃśatyā citrasenaś ca pañcabhiḥ",
    "GE07mbh_06_u:058.024c": "durmukho navabhir bāṇair duḥsahaś cāpi saptabhiḥ",
    "GE07mbh_06_u:058.024e": "viviṃśatiḥ pañcabhiś ca tribhir duḥśāsanas tathā",
    "GE07mbh_06_u:058.024f-0231_01": "vikarṇo daśabhir bāṇaiḥ purumitraś ca pañcabhiḥ",
    "GE07mbh_06_u:058.024f-0231_02": "satyavrataḥ saptabhiś ca pārṣataṃ samare 'hanat",
    "GE07mbh_06_u:058.024f-0232_01": "madrādhipas tribhiś caiva vikarṇaḥ pañcabhiḥ śaraiḥ",
    "GE07mbh_06_u:058.025a": "tān pratyavidhyad rājendra pārṣataḥ śatrutāpanaḥ",
    "GE07mbh_06_u:058.025c": "ekaikaṃ pañcaviṃśatyā darśayan pāṇilāghavam",
    "GE07mbh_06_u:058.026a": "satyavrataṃ tu samare purumitraṃ ca bhārata",
    "GE07mbh_06_u:058.026c": "abhimanyur avidhyat tau daśabhir daśabhiḥ śaraiḥ",
    "GE07mbh_06_u:058.027a": "mādrīputrau tu samare mātulaṃ mātṛnandanau",
    "GE07mbh_06_u:058.027c": "chādayetāṃ śaravrātais tad adbhutam ivābhavat",
    "GE07mbh_06_u:058.028a": "tataḥ śalyo mahārāja svasrīyau rathināṃ varau",
    "GE07mbh_06_u:058.028c": "śarair bahubhir ānarchat kṛtapratikṛtaiṣiṇau",
    "GE07mbh_06_u:058.028e": "chādyamānau tatas tau tu mādrīputrau na celatuḥ",
    "GE07mbh_06_u:058.029a": "atha duryodhanaṃ dṛṣṭvā bhīmaseno mahābalaḥ",
    "GE07mbh_06_u:058.029c": "vidhitsuḥ kalahasyāntaṃ gadāṃ jagrāha pāṇḍavaḥ",
    "GE07mbh_06_u:058.030a": "tam udyatagadaṃ dṛṣṭvā kailāsam iva śṛṅgiṇam",
    "GE07mbh_06_u:058.030c": "bhīmasenaṃ mahābāhuṃ putrās te prādravan bhayāt",
    "GE07mbh_06_u:058.031a": "duryodhanas tu saṃkruddho māgadhaṃ samacodayat",
    "GE07mbh_06_u:058.031c": "anīkaṃ daśasāhasraṃ kuñjarāṇāṃ tarasvinām",
    "GE07mbh_06_u:058.031d-0233_01": "gajānīkena sahitas tena rājā suyodhanaḥ",
    "GE07mbh_06_u:058.031e": "māgadhaṃ purataḥ kṛtvā bhīmasenaṃ samabhyayāt",
    "GE07mbh_06_u:058.032a": "āpatantaṃ ca taṃ dṛṣṭvā gajānīkaṃ vṛkodaraḥ",
    "GE07mbh_06_u:058.032c": "gadāpāṇir avārohad rathāt siṃha ivonnadan",
    "GE07mbh_06_u:058.032d-0234_01": "ghoraḥ pratibhayaś cāsīt pinākīva pinākadhṛk",
    "GE07mbh_06_u:058.032d-0234_02": "nirmathyamānāṃ kruddhena pragṛhya mahatīṃ gadām",
    "GE07mbh_06_u:058.033a": "adrisāramayīṃ gurvīṃ pragṛhya mahatīṃ gadām",
    "GE07mbh_06_u:058.033c": "abhyadhāvad gajānīkaṃ vyāditāsya ivāntakaḥ",
    "GE07mbh_06_u:058.034a": "sa gajān gadayā nighnan vyacarat samare balī",
    "GE07mbh_06_u:058.034c": "bhīmaseno mahābāhuḥ savajra iva vāsavaḥ",
    "GE07mbh_06_u:058.035a": "tasya nādena mahatā manohṛdayakampinā",
    "GE07mbh_06_u:058.035b-0235_01": "vipradhvastā gajā rājan madaṃ tyaktvā bhayaṃ gatāḥ",
    "GE07mbh_06_u:058.035c": "vyatyaceṣṭanta saṃhatya gajā bhīmasya nardataḥ",
    "GE07mbh_06_u:058.036a": "tatas tu draupadīputrāḥ saubhadraś ca mahārathaḥ",
    "GE07mbh_06_u:058.036c": "nakulaḥ sahadevaś ca dhṛṣṭadyumnaś ca pārṣataḥ",
    "GE07mbh_06_u:058.037a": "pṛṣṭhaṃ bhīmasya rakṣantaḥ śaravarṣeṇa vāraṇān",
    "GE07mbh_06_u:058.037c": "abhyadhāvanta varṣanto meghā iva girīn yathā",
    "GE07mbh_06_u:058.037d-0236_01": "nākulis tu śatānīkaḥ samare śatrupūgahā",
    "GE07mbh_06_u:058.038a": "kṣuraiḥ kṣuraprair bhallaiś ca pītair añjalikair api",
    "GE07mbh_06_u:058.038c": "pātayantottamāṅgāni pāṇḍavā gajayodhinām",
    "GE07mbh_06_u:058.039a": "śirobhiḥ prapatadbhiś ca bāhubhiś ca vibhūṣitaiḥ",
    "GE07mbh_06_u:058.039c": "aśmavṛṣṭir ivābhāti pāṇibhiś ca sahāṅkuśaiḥ",
    "GE07mbh_06_u:058.040a": "hṛtottamāṅgāḥ skandheṣu gajānāṃ gajayodhinaḥ",
    "GE07mbh_06_u:058.040c": "adṛśyantācalāgreṣu drumā bhagnaśikhā iva",
    "GE07mbh_06_u:058.041a": "dhṛṣṭadyumnahatān anyān apaśyāma mahāgajān",
    "GE07mbh_06_u:058.041c": "patitān pātyamānāṃś ca pārṣatena mahātmanā",
    "GE07mbh_06_u:058.042a": "māgadho 'tha mahīpālo gajam airāvatopamam",
    "GE07mbh_06_u:058.042c": "preṣayām āsa samare saubhadrasya rathaṃ prati",
    "GE07mbh_06_u:058.043a": "tam āpatantaṃ saṃprekṣya māgadhasya gajottamam",
    "GE07mbh_06_u:058.043c": "jaghānaikeṣuṇā vīraḥ saubhadraḥ paravīrahā",
    "GE07mbh_06_u:058.044a": "tasyāvarjitanāgasya kārṣṇiḥ parapuraṃjayaḥ",
    "GE07mbh_06_u:058.044c": "rājño rajatapuṅkhena bhallenāpaharac chiraḥ",
    "GE07mbh_06_u:058.045a": "vigāhya tad gajānīkaṃ bhīmaseno 'pi pāṇḍavaḥ",
    "GE07mbh_06_u:058.045c": "vyacarat samare mṛdnan gajān indro girīn iva",
    "GE07mbh_06_u:058.046a": "ekaprahārābhihatān bhīmasenena kuñjarān",
    "GE07mbh_06_u:058.046c": "apaśyāma raṇe tasmin girīn vajrahatān iva",
    "GE07mbh_06_u:058.047a": "bhagnadantān bhagnakaṭān bhagnasakthāṃś ca vāraṇān",
    "GE07mbh_06_u:058.047c": "bhagnapṛṣṭhān bhagnakumbhān nihatān parvatopamān",
    "GE07mbh_06_u:058.048a": "nadataḥ sīdataś cānyān vimukhān samare gajān",
    "GE07mbh_06_u:058.048c": "vimūtrān bhagnasaṃvignāṃs tathā viśakṛto 'parān",
    "GE07mbh_06_u:058.049a": "bhīmasenasya mārgeṣu gatāsūn parvatopamān",
    "GE07mbh_06_u:058.049c": "apaśyāma hatān nāgān niṣṭanantas tathāpare",
    "GE07mbh_06_u:058.050a": "vamanto rudhiraṃ cānye bhinnakumbhā mahāgajāḥ",
    "GE07mbh_06_u:058.050c": "vihvalanto gatā bhūmiṃ śailā iva dharātale",
    "GE07mbh_06_u:058.050d-0237_01": "mārgeṇa gacchamānasya bhīmasyobhayapārśvataḥ",
    "GE07mbh_06_u:058.050d-0237_02": "dṛśyante patitā nāgā vajreṇeva śiloccayāḥ",
    "GE07mbh_06_u:058.051a": "medorudhiradigdhāṅgo vasāmajjāsamukṣitaḥ",
    "GE07mbh_06_u:058.051c": "vyacarat samare bhīmo daṇḍapāṇir ivāntakaḥ",
    "GE07mbh_06_u:058.052a": "gajānāṃ rudhirāktāṃ tāṃ gadāṃ bibhrad vṛkodaraḥ",
    "GE07mbh_06_u:058.052c": "ghoraḥ pratibhayaś cāsīt pinākīva pinākadhṛk",
    "GE07mbh_06_u:058.053a": "nirmathyamānāḥ kruddhena bhīmasenena dantinaḥ",
    "GE07mbh_06_u:058.053c": "sahasā prādravañ śiṣṭā mṛdnantas tava vāhinīm",
    "GE07mbh_06_u:058.054a": "taṃ hi vīraṃ maheṣvāsāḥ saubhadrapramukhā rathāḥ",
    "GE07mbh_06_u:058.054c": "paryarakṣanta yudhyantaṃ vajrāyudham ivāmarāḥ",
    "GE07mbh_06_u:058.055a": "śoṇitāktāṃ gadāṃ bibhrad ukṣito gajaśoṇitaiḥ",
    "GE07mbh_06_u:058.055c": "kṛtānta iva raudrātmā bhīmaseno vyadṛśyata",
    "GE07mbh_06_u:058.056a": "vyāyacchamānaṃ gadayā dikṣu sarvāsu bhārata",
    "GE07mbh_06_u:058.056c": "nṛtyamānam apaśyāma nṛtyantam iva śaṃkaram",
    "GE07mbh_06_u:058.057a": "yamadaṇḍopamāṃ gurvīm indrāśanisamasvanām",
    "GE07mbh_06_u:058.057c": "apaśyāma mahārāja raudrāṃ viśasanīṃ gadām",
    "GE07mbh_06_u:058.058a": "vimiśrāṃ keśamajjābhiḥ pradigdhāṃ rudhireṇa ca",
    "GE07mbh_06_u:058.058c": "pinākam iva rudrasya kruddhasyābhighnataḥ paśūn",
    "GE07mbh_06_u:058.058d-0238_01": "keśamajjāsṛgabhyakto raudraṃ bibhrat tadā vapuḥ",
    "GE07mbh_06_u:058.058d-0238_02": "mārutiḥ śūlahastasya purevābhighnataḥ paśūn",
    "GE07mbh_06_u:058.059a": "yathā paśūnāṃ saṃghātaṃ yaṣṭyā pālaḥ prakālayet",
    "GE07mbh_06_u:058.059c": "tathā bhīmo gajānīkaṃ gadayā paryakālayat",
    "GE07mbh_06_u:058.060a": "gadayā vadhyamānās te mārgaṇaiś ca samantataḥ",
    "GE07mbh_06_u:058.060c": "svāny anīkāni mṛdnantaḥ prādravan kuñjarās tava",
    "GE07mbh_06_u:058.061a": "mahāvāta ivābhrāṇi vidhamitvā sa vāraṇān",
    "GE07mbh_06_u:058.061c": "atiṣṭhat tumule bhīmaḥ śmaśāna iva śūlabhṛt",
    "GE07mbh_06_u:059.001": "saṃjaya uvāca",
    "GE07mbh_06_u:059.001a": "tasmin hate gajānīke putro duryodhanas tava",
    "GE07mbh_06_u:059.001c": "bhīmasenaṃ ghnatety evaṃ sarvasainyāny acodayat",
    "GE07mbh_06_u:059.002a": "tataḥ sarvāṇy anīkāni tava putrasya śāsanāt",
    "GE07mbh_06_u:059.002c": "abhyadravan bhīmasenaṃ nadantaṃ bhairavān ravān",
    "GE07mbh_06_u:059.003a": "taṃ balaugham aparyantaṃ devair api durutsaham",
    "GE07mbh_06_u:059.003c": "āpatantaṃ suduṣpāraṃ samudram iva parvaṇi",
    "GE07mbh_06_u:059.004a": "rathanāgāśvakalilaṃ śaṅkhadundubhināditam",
    "GE07mbh_06_u:059.004c": "athānantam apāraṃ ca narendrastimitahradam",
    "GE07mbh_06_u:059.005a": "taṃ bhīmasenaḥ samare mahodadhim ivāparam",
    "GE07mbh_06_u:059.005c": "senāsāgaram akṣobhyaṃ veleva samavārayat",
    "GE07mbh_06_u:059.006a": "tad āścaryam apaśyāma śraddheyam api cādbhutam",
    "GE07mbh_06_u:059.006c": "bhīmasenasya samare rājan karmātimānuṣam",
    "GE07mbh_06_u:059.007a": "udīrṇāṃ pṛthivīṃ sarvāṃ sāśvāṃ sarathakuñjarām",
    "GE07mbh_06_u:059.007c": "asaṃbhramaṃ bhīmaseno gadayā samatāḍayat",
    "GE07mbh_06_u:059.008a": "sa saṃvārya balaughāṃs tān gadayā rathināṃ varaḥ",
    "GE07mbh_06_u:059.008c": "atiṣṭhat tumule bhīmo girir merur ivācalaḥ",
    "GE07mbh_06_u:059.009a": "tasmin sutumule ghore kāle paramadāruṇe",
    "GE07mbh_06_u:059.009c": "bhrātaraś caiva putrāś ca dhṛṣṭadyumnaś ca pārṣataḥ",
    "GE07mbh_06_u:059.010a": "draupadeyābhimanyuś ca śikhaṇḍī ca mahārathaḥ",
    "GE07mbh_06_u:059.010c": "na prājahan bhīmasenaṃ bhaye jāte mahābalam",
    "GE07mbh_06_u:059.011a": "tataḥ śaikyāyasīṃ gurvīṃ pragṛhya mahatīṃ gadām",
    "GE07mbh_06_u:059.011c": "avadhīt tāvakān yodhān daṇḍapāṇir ivāntakaḥ",
    "GE07mbh_06_u:059.011e": "pothayan rathavṛndāni vājivṛndāni cābhibhūḥ",
    "GE07mbh_06_u:059.012a": "vyacarat samare bhīmo yugānte pāvako yathā",
    "GE07mbh_06_u:059.012c": "vinighnan samare sarvān yugānte kālavad vibhuḥ",
    "GE07mbh_06_u:059.013a": "ūruvegena saṃkarṣan rathajālāni pāṇḍavaḥ",
    "GE07mbh_06_u:059.013c": "pramardayan gajān sarvān naḍvalānīva kuñjaraḥ",
    "GE07mbh_06_u:059.014a": "mṛdnan rathebhyo rathino gajebhyo gajayodhinaḥ",
    "GE07mbh_06_u:059.014c": "sādinaś cāśvapṛṣṭhebhyo bhūmau caiva padātinaḥ",
    "GE07mbh_06_u:059.014d-0239_01": "gadayā vyadhamat sarvān vāto vṛkṣān ivaujasā",
    "GE07mbh_06_u:059.014d-0239_02": "bhīmaseno mahābāhus tava putrasya vai bale",
    "GE07mbh_06_u:059.014d-0239_03": "sā vai majjāvasāmāṃsaiḥ pradigdhā rudhireṇa ca",
    "GE07mbh_06_u:059.014d-0239_04": "adṛśyata mahāraudrā gadā nāgāśvaghātinī",
    "GE07mbh_06_u:059.015a": "tatra tatra hataiś cāpi manuṣyagajavājibhiḥ",
    "GE07mbh_06_u:059.015c": "raṇāṅgaṇaṃ tad abhavan mṛtyor āghātasaṃnibham",
    "GE07mbh_06_u:059.016a": "pinākam iva rudrasya kruddhasyābhighnataḥ paśūn",
    "GE07mbh_06_u:059.016c": "yamadaṇḍopamām ugrām indrāśanisamasvanām",
    "GE07mbh_06_u:059.016e": "dadṛśur bhīmasenasya raudrāṃ viśasanīṃ gadām",
    "GE07mbh_06_u:059.017a": "āvidhyato gadāṃ tasya kaunteyasya mahātmanaḥ",
    "GE07mbh_06_u:059.017b-0240_01": "gadāmārutavego 'bhūd viṣphūrjitam ivāśaneḥ",
    "GE07mbh_06_u:059.017c": "babhau rūpaṃ mahāghoraṃ kālasyeva yugakṣaye",
    "GE07mbh_06_u:059.018a": "taṃ tathā mahatīṃ senāṃ drāvayantaṃ punaḥ punaḥ",
    "GE07mbh_06_u:059.018c": "dṛṣṭvā mṛtyum ivāyāntaṃ sarve vimanaso 'bhavan",
    "GE07mbh_06_u:059.019a": "yato yataḥ prekṣate sma gadām udyamya pāṇḍavaḥ",
    "GE07mbh_06_u:059.019c": "tena tena sma dīryante sarvasainyāni bhārata",
    "GE07mbh_06_u:059.020a": "pradārayantaṃ sainyāni balaughenāparājitam",
    "GE07mbh_06_u:059.020c": "grasamānam anīkāni vyāditāsyam ivāntakam",
    "GE07mbh_06_u:059.021a": "taṃ tathā bhīmakarmāṇaṃ pragṛhītamahāgadam",
    "GE07mbh_06_u:059.021c": "dṛṣṭvā vṛkodaraṃ bhīṣmaḥ sahasaiva samabhyayāt",
    "GE07mbh_06_u:059.022a": "mahatā meghaghoṣeṇa",
    "GE07mbh_06_u:059.022c": "chādayañ śaravarṣeṇa parjanya iva vṛṣṭimān",
    "GE07mbh_06_u:059.023a": "tam āyāntaṃ tathā dṛṣṭvā vyāttānanam ivāntakam",
    "GE07mbh_06_u:059.023c": "bhīṣmaṃ bhīmo mahābāhuḥ pratyudīyād amarṣaṇaḥ",
    "GE07mbh_06_u:059.024a": "tasmin kṣaṇe sātyakiḥ satyasaṃdhaḥ; śinipravīro 'bhyapatat pitāmaham",
    "GE07mbh_06_u:059.024c": "nighnann amitrān dhanuṣā dṛḍhena; sa kampayaṃs tava putrasya senām",
    "GE07mbh_06_u:059.025a": "taṃ yāntam aśvai rajataprakāśaiḥ; śarān dhamantaṃ dhanuṣā dṛḍhena",
    "GE07mbh_06_u:059.025c": "nāśaknuvan vārayituṃ tadānīṃ; sarve gaṇā bhārata ye tvadīyāḥ",
    "GE07mbh_06_u:059.026a": "avidhyad enaṃ niśitaiḥ śarāgrair; alambuso rājavarārśyaśṛṅgiḥ",
    "GE07mbh_06_u:059.026c": "taṃ vai caturbhiḥ pratividhya vīro; naptā śiner abhyapatad rathena",
    "GE07mbh_06_u:059.027a": "anvāgataṃ vṛṣṇivaraṃ niśamya; madhye ripūṇāṃ parivartamānam",
    "GE07mbh_06_u:059.027c": "prāvartayantaṃ kurupuṃgavāṃś ca; punaḥ punaś ca praṇadantam ājau",
    "GE07mbh_06_u:059.027d-0241_01": "yodhās tvadīyāḥ śaravarṣair avarṣan",
    "GE07mbh_06_u:059.027d-0241_02": "meghā yathā bhūdharam ambuvegaiḥ",
    "GE07mbh_06_u:059.028a": "nāśaknuvan vārayituṃ variṣṭhaṃ; madhyaṃdine sūryam ivātapantam",
    "GE07mbh_06_u:059.028c": "na tatra kaś cinn aviṣaṇṇa āsīd; ṛte rājan somadattasya putrāt",
    "GE07mbh_06_u:059.029a": "sa hy ādadāno dhanur ugravegaṃ; bhūriśravā bhārata saumadattiḥ",
    "GE07mbh_06_u:059.029b-0242_01": "tato bhūriśravā rājan somadattasya putrakam",
    "GE07mbh_06_u:059.029c": "dṛṣṭvā rathān svān vyapanīyamānān; pratyudyayau sātyakiṃ yoddhum icchan",
    "GE07mbh_06_u:060.001": "saṃjaya uvāca",
    "GE07mbh_06_u:060.001a": "tato bhūriśravā rājan sātyakiṃ navabhiḥ śaraiḥ",
    "GE07mbh_06_u:060.001c": "avidhyad bhṛśasaṃkruddhas tottrair iva mahādvipam",
    "GE07mbh_06_u:060.002a": "kauravaṃ sātyakiś caiva śaraiḥ saṃnataparvabhiḥ",
    "GE07mbh_06_u:060.002c": "avākirad ameyātmā sarvalokasya paśyataḥ",
    "GE07mbh_06_u:060.003a": "tato duryodhano rājā sodaryaiḥ parivāritaḥ",
    "GE07mbh_06_u:060.003c": "saumadattiṃ raṇe yattaḥ samantāt paryavārayat",
    "GE07mbh_06_u:060.004a": "tathaiva pāṇḍavāḥ sarve sātyakiṃ rabhasaṃ raṇe",
    "GE07mbh_06_u:060.004c": "parivārya sthitāḥ saṃkhye samantāt sumahaujasaḥ",
    "GE07mbh_06_u:060.005a": "bhīmasenas tu saṃkruddho gadām udyamya bhārata",
    "GE07mbh_06_u:060.005c": "duryodhanamukhān sarvān putrāṃs te paryavārayat",
    "GE07mbh_06_u:060.005d-0243_01": "tathaiva ca sutās tubhyaṃ bhīmasenaṃ mahāratham",
    "GE07mbh_06_u:060.005d-0243_02": "duryodhanamukhāḥ sarve samantāt paryavārayan",
    "GE07mbh_06_u:060.006a": "rathair anekasāhasraiḥ krodhāmarṣasamanvitaḥ",
    "GE07mbh_06_u:060.006c": "nandakas tava putras tu bhīmasenaṃ mahābalam",
    "GE07mbh_06_u:060.006e": "vivyādha niśitaiḥ ṣaḍbhiḥ kaṅkapatraiḥ śilāśitaiḥ",
    "GE07mbh_06_u:060.007a": "duryodhanas tu samare bhīmasenaṃ mahābalam",
    "GE07mbh_06_u:060.007c": "ājaghānorasi kruddho mārgaṇair niśitais tribhiḥ",
    "GE07mbh_06_u:060.008a": "tato bhīmo mahābāhuḥ svarathaṃ sumahābalaḥ",
    "GE07mbh_06_u:060.008c": "āruroha rathaśreṣṭhaṃ viśokaṃ cedam abravīt",
    "GE07mbh_06_u:060.009a": "ete mahārathāḥ śūrā dhārtarāṣṭrā mahābalāḥ",
    "GE07mbh_06_u:060.009c": "mām eva bhṛśasaṃkruddhā hantum abhyudyatā yudhi",
    "GE07mbh_06_u:060.009d-0244_01": "manorathadrumo 'smākaṃ cintito bahuvārṣikaḥ",
    "GE07mbh_06_u:060.009d-0244_02": "saphalaḥ sūta adyeha yo 'haṃ paśyāmi sodarān",
    "GE07mbh_06_u:060.009d-0244_03": "yatrāśoka samutkṣiptā reṇavo rathanemibhiḥ",
    "GE07mbh_06_u:060.009d-0244_04": "na prayāsya[?ntya]ntarikṣaṃ hi śaravṛndair digantare",
    "GE07mbh_06_u:060.009d-0244_05": "tatra tiṣṭhati saṃnaddhaḥ svayaṃ rājā suyodhanaḥ",
    "GE07mbh_06_u:060.009d-0244_06": "bhrātaraś cāsya saṃnaddhāḥ kulaputrā madotkaṭāḥ",
    "GE07mbh_06_u:060.010a": "etān adya haniṣyāmi paśyatas te na saṃśayaḥ",
    "GE07mbh_06_u:060.010c": "tasmān mamāśvān saṃgrāme yattaḥ saṃyaccha sārathe",
    "GE07mbh_06_u:060.011a": "evam uktvā tataḥ pārthaḥ putraṃ duryodhanaṃ tava",
    "GE07mbh_06_u:060.011c": "vivyādha daśabhis tīkṣṇaiḥ śaraiḥ kanakabhūṣaṇaiḥ",
    "GE07mbh_06_u:060.011e": "nandakaṃ ca tribhir bāṇaiḥ pratyavidhyat stanāntare",
    "GE07mbh_06_u:060.012a": "taṃ tu duryodhanaḥ ṣaṣṭyā viddhvā bhīmaṃ mahābalam",
    "GE07mbh_06_u:060.012c": "tribhir anyaiḥ suniśitair viśokaṃ pratyavidhyata",
    "GE07mbh_06_u:060.013a": "bhīmasya ca raṇe rājan dhanuś ciccheda bhāsvaram",
    "GE07mbh_06_u:060.013c": "muṣṭideśe śarais tīkṣṇais tribhī rājā hasann iva",
    "GE07mbh_06_u:060.013d-0245_01": "ākarṇapūrṇaiḥ putras te prahasann iva bhārata",
    "GE07mbh_06_u:060.014a": "bhīmas tu prekṣya yantāraṃ viśokaṃ saṃyuge tadā",
    "GE07mbh_06_u:060.014c": "pīḍitaṃ viśikhais tīkṣṇais tava putreṇa dhanvinā",
    "GE07mbh_06_u:060.015a": "amṛṣyamāṇaḥ saṃkruddho dhanur divyaṃ parāmṛśat",
    "GE07mbh_06_u:060.015c": "putrasya te mahārāja vadhārthaṃ bharatarṣabha",
    "GE07mbh_06_u:060.016a": "samādatta ca saṃrabdhaḥ kṣurapraṃ lomavāhinam",
    "GE07mbh_06_u:060.016c": "tena ciccheda nṛpater bhīmaḥ kārmukam uttamam",
    "GE07mbh_06_u:060.017a": "so 'pavidhya dhanuś chinnaṃ krodhena prajvalann iva",
    "GE07mbh_06_u:060.017c": "anyat kārmukam ādatta satvaraṃ vegavattaram",
    "GE07mbh_06_u:060.018a": "saṃdhatta viśikhaṃ ghoraṃ kālamṛtyusamaprabham",
    "GE07mbh_06_u:060.018c": "tenājaghāna saṃkruddho bhīmasenaṃ stanāntare",
    "GE07mbh_06_u:060.019a": "sa gāḍhaviddho vyathitaḥ syandanopastha āviśat",
    "GE07mbh_06_u:060.019c": "sa niṣaṇṇo rathopasthe mūrchām abhijagāma ha",
    "GE07mbh_06_u:060.020a": "taṃ dṛṣṭvā vyathitaṃ bhīmam abhimanyupurogamāḥ",
    "GE07mbh_06_u:060.020c": "nāmṛṣyanta maheṣvāsāḥ pāṇḍavānāṃ mahārathāḥ",
    "GE07mbh_06_u:060.021a": "tatas tu tumulāṃ vṛṣṭiṃ śastrāṇāṃ tigmatejasām",
    "GE07mbh_06_u:060.021c": "pātayām āsur avyagrāḥ putrasya tava mūrdhani",
    "GE07mbh_06_u:060.022a": "pratilabhya tataḥ saṃjñāṃ bhīmaseno mahābalaḥ",
    "GE07mbh_06_u:060.022c": "duryodhanaṃ tribhir viddhvā punar vivyādha pañcabhiḥ",
    "GE07mbh_06_u:060.023a": "śalyaṃ ca pañcaviṃśatyā śarair vivyādha pāṇḍavaḥ",
    "GE07mbh_06_u:060.023c": "rukmapuṅkhair maheṣvāsaḥ sa viddho vyapayād raṇāt",
    "GE07mbh_06_u:060.024a": "pratyudyayus tato bhīmaṃ tava putrāś caturdaśa",
    "GE07mbh_06_u:060.024c": "senāpatiḥ suṣeṇaś ca jalasaṃdhaḥ sulocanaḥ",
    "GE07mbh_06_u:060.025a": "ugro bhīmaratho bhīmo bhīmabāhur alolupaḥ",
    "GE07mbh_06_u:060.025c": "durmukho duṣpradharṣaś ca vivitsur vikaṭaḥ samaḥ",
    "GE07mbh_06_u:060.026a": "visṛjanto bahūn bāṇān krodhasaṃraktalocanāḥ",
    "GE07mbh_06_u:060.026c": "bhīmasenam abhidrutya vivyadhuḥ sahitā bhṛśam",
    "GE07mbh_06_u:060.027a": "putrāṃs tu tava saṃprekṣya bhīmaseno mahābalaḥ",
    "GE07mbh_06_u:060.027c": "sṛkkiṇī vilihan vīraḥ paśumadhye vṛko yathā",
    "GE07mbh_06_u:060.027d-0246_01": "abhipatya mahābāhur garutmān iva vegitaḥ",
    "GE07mbh_06_u:060.027e": "senāpateḥ kṣurapreṇa śiraś ciccheda pāṇḍavaḥ",
    "GE07mbh_06_u:060.027f-0247_01": "saṃprahṛṣya ca hṛṣṭātmā tribhir bāṇair mahābhujaḥ",
    "GE07mbh_06_u:060.028a": "jalasaṃdhaṃ vinirbhidya so 'nayad yamasādanam",
    "GE07mbh_06_u:060.028c": "suṣeṇaṃ ca tato hatvā preṣayām āsa mṛtyave",
    "GE07mbh_06_u:060.028d-0248_01": "vicitraṃ ca tathā hatvā preṣayām āsa mṛtyave",
    "GE07mbh_06_u:060.029a": "ugrasya saśirastrāṇaṃ śiraś candropamaṃ bhuvi",
    "GE07mbh_06_u:060.029c": "pātayām āsa bhallena kuṇḍalābhyāṃ vibhūṣitam",
    "GE07mbh_06_u:060.030a": "bhīmabāhuṃ ca saptatyā sāśvaketuṃ sasārathim",
    "GE07mbh_06_u:060.030c": "nināya samare bhīmaḥ paralokāya māriṣa",
    "GE07mbh_06_u:060.031a": "bhīmaṃ bhīmarathaṃ cobhau bhīmaseno hasann iva",
    "GE07mbh_06_u:060.031c": "bhrātarau rabhasau rājann anayad yamasādanam",
    "GE07mbh_06_u:060.032a": "tataḥ sulocanaṃ bhīmaḥ kṣurapreṇa mahāmṛdhe",
    "GE07mbh_06_u:060.032c": "miṣatāṃ sarvasainyānām anayad yamasādanam",
    "GE07mbh_06_u:060.033a": "putrās tu tava taṃ dṛṣṭvā bhīmasenaparākramam",
    "GE07mbh_06_u:060.033c": "śeṣā ye 'nye 'bhavaṃs tatra te bhīmasya bhayārditāḥ",
    "GE07mbh_06_u:060.033e": "vipradrutā diśo rājan vadhyamānā mahātmanā",
    "GE07mbh_06_u:060.034a": "tato 'bravīc chāṃtanavaḥ sarvān eva mahārathān",
    "GE07mbh_06_u:060.034c": "eṣa bhīmo raṇe kruddho dhārtarāṣṭrān mahārathān",
    "GE07mbh_06_u:060.035a": "yathāprāgryān yathājyeṣṭhān yathāśūrāṃś ca saṃgatān",
    "GE07mbh_06_u:060.035c": "nipātayaty ugradhanvā taṃ pramathnīta pārthivāḥ",
    "GE07mbh_06_u:060.036a": "evam uktās tataḥ sarve dhārtarāṣṭrasya sainikāḥ",
    "GE07mbh_06_u:060.036c": "abhyadravanta saṃkruddhā bhīmasenaṃ mahābalam",
    "GE07mbh_06_u:060.037a": "bhagadattaḥ prabhinnena kuñjareṇa viśāṃ pate",
    "GE07mbh_06_u:060.037c": "apatat sahasā tatra yatra bhīmo vyavasthitaḥ",
    "GE07mbh_06_u:060.038a": "āpatann eva ca raṇe bhīmasenaṃ śilāśitaiḥ",
    "GE07mbh_06_u:060.038c": "adṛśyaṃ samare cakre jīmūta iva bhāskaram",
    "GE07mbh_06_u:060.039a": "abhimanyumukhās tatra nāmṛṣyanta mahārathāḥ",
    "GE07mbh_06_u:060.039c": "bhīmasyācchādanaṃ saṃkhye svabāhubalam āśritāḥ",
    "GE07mbh_06_u:060.040a": "ta enaṃ śaravarṣeṇa samantāt paryavārayan",
    "GE07mbh_06_u:060.040c": "gajaṃ ca śaravṛṣṭyā taṃ bibhidus te samantataḥ",
    "GE07mbh_06_u:060.041a": "sa śastravṛṣṭyābhihataḥ prādravad dviguṇaṃ padam",
    "GE07mbh_06_u:060.041c": "prāgjyotiṣagajo rājan nānāliṅgaiḥ sutejanaiḥ",
    "GE07mbh_06_u:060.042a": "saṃjātarudhirotpīḍaḥ prekṣaṇīyo 'bhavad raṇe",
    "GE07mbh_06_u:060.042c": "gabhastibhir ivārkasya saṃsyūto jalado mahān",
    "GE07mbh_06_u:060.043a": "sa codito madasrāvī bhagadattena vāraṇaḥ",
    "GE07mbh_06_u:060.043c": "abhyadhāvata tān sarvān kālotsṛṣṭa ivāntakaḥ",
    "GE07mbh_06_u:060.043e": "dviguṇaṃ javam āsthāya kampayaṃś caraṇair mahīm",
    "GE07mbh_06_u:060.044a": "tasya tat sumahad rūpaṃ dṛṣṭvā sarve mahārathāḥ",
    "GE07mbh_06_u:060.044c": "asahyaṃ manyamānās te nātipramanaso 'bhavan",
    "GE07mbh_06_u:060.045a": "tatas tu nṛpatiḥ kruddho bhīmasenaṃ stanāntare",
    "GE07mbh_06_u:060.045c": "ājaghāna naravyāghra śareṇa nataparvaṇā",
    "GE07mbh_06_u:060.046a": "so 'tividdho maheṣvāsas tena rājñā mahārathaḥ",
    "GE07mbh_06_u:060.046c": "mūrchayābhiparītāṅgo dhvajayaṣṭim upāśritaḥ",
    "GE07mbh_06_u:060.047a": "tāṃs tu bhītān samālakṣya bhīmasenaṃ ca mūrchitam",
    "GE07mbh_06_u:060.047c": "nanāda balavan nādaṃ bhagadattaḥ pratāpavān",
    "GE07mbh_06_u:060.047d-0249_01": "bhīmo 'pi labdhasaṃjñas tu adravat sa tato raṇe",
    "GE07mbh_06_u:060.048a": "tato ghaṭotkaco rājan prekṣya bhīmaṃ tathāgatam",
    "GE07mbh_06_u:060.048c": "saṃkruddho rākṣaso ghoras tatraivāntaradhīyata",
    "GE07mbh_06_u:060.049a": "sa kṛtvā dāruṇāṃ māyāṃ bhīrūṇāṃ bhayavardhinīm",
    "GE07mbh_06_u:060.049c": "adṛśyata nimeṣārdhād ghorarūpaṃ samāśritaḥ",
    "GE07mbh_06_u:060.050a": "airāvataṃ samāruhya svayaṃ māyāmayaṃ kṛtam",
    "GE07mbh_06_u:060.050b-0250_01": "kailāsagirisaṃkāśaṃ vajrapāṇir ivābhyayāt",
    "GE07mbh_06_u:060.050c": "tasya cānye 'pi diṅnāgā babhūvur anuyāyinaḥ",
    "GE07mbh_06_u:060.051a": "añjano vāmanaś caiva mahāpadmaś ca suprabhaḥ",
    "GE07mbh_06_u:060.051c": "traya ete mahānāgā rākṣasaiḥ samadhiṣṭhitāḥ",
    "GE07mbh_06_u:060.051d-0251_01": "madhye trigartā(sic)n rākṣasyo labhante prasravanti ca",
    "GE07mbh_06_u:060.051d-0251_02": "kāmarūpadharāś caiva bhavanti bahurūpakāḥ",
    "GE07mbh_06_u:060.051d-0251_03": "praṇamya vikacaḥ pādāv agṛhṇāt pitaraṃ tadā",
    "GE07mbh_06_u:060.051d-0251_04": "mātuś ca parameṣvāsas tau ca nāmāsya cakratuḥ",
    "GE07mbh_06_u:060.051d-0251_05": "ghaṭotkacasyoktapūrvaṃ mātā taṃ pratyabhāṣata",
    "GE07mbh_06_u:060.051d-0251_06": "abravīt tena nāmāsya ghaṭotkaca iti sma ha",
    "GE07mbh_06_u:060.051d-0251_07": "sa hi sṛṣṭo maghavatā karṇahetor mahātmanā",
    "GE07mbh_06_u:060.051d-0251_08": "karṇasyāprativīryasya pratiyoddhā mahārathaḥ",
    "GE07mbh_06_u:060.052a": "mahākāyās tridhā rājan prasravanto madaṃ bahu",
    "GE07mbh_06_u:060.052c": "tejovīryabalopetā mahābalaparākramāḥ",
    "GE07mbh_06_u:060.052d-0252_01": "preṣitāś ca mahārāja rākṣasaiś ca caturdiśam",
    "GE07mbh_06_u:060.053a": "ghaṭotkacas tu svaṃ nāgaṃ codayām āsa taṃ tataḥ",
    "GE07mbh_06_u:060.053c": "sagajaṃ bhagadattaṃ tu hantukāmaḥ paraṃtapaḥ",
    "GE07mbh_06_u:060.054a": "te cānye coditā nāgā rākṣasais tair mahābalaiḥ",
    "GE07mbh_06_u:060.054c": "paripetuḥ susaṃrabdhāś caturdaṃṣṭrāś caturdiśam",
    "GE07mbh_06_u:060.054e": "bhagadattasya taṃ nāgaṃ viṣāṇais te 'bhyapīḍayan",
    "GE07mbh_06_u:060.055a": "saṃpīḍyamānas tair nāgair vedanārtaḥ śarāturaḥ",
    "GE07mbh_06_u:060.055c": "so 'nadat sumahānādam indrāśanisamasvanam",
    "GE07mbh_06_u:060.055d-0253_01": "nyavartata mahāghoṣo bhīmasenaśarārditaḥ",
    "GE07mbh_06_u:060.055d-0253_02": "mṛditvā sarvasainyāni tava putrasya bhārata",
    "GE07mbh_06_u:060.056a": "tasya taṃ nadato nādaṃ sughoraṃ bhīmanisvanam",
    "GE07mbh_06_u:060.056c": "śrutvā bhīṣmo 'bravīd droṇaṃ rājānaṃ ca suyodhanam",
    "GE07mbh_06_u:060.057a": "eṣa yudhyati saṃgrāme haiḍimbena durātmanā",
    "GE07mbh_06_u:060.057c": "bhagadatto maheṣvāsaḥ kṛcchreṇa parivartate",
    "GE07mbh_06_u:060.058a": "rākṣasaś ca mahāmāyaḥ sa ca rājātikopanaḥ",
    "GE07mbh_06_u:060.058c": "tau sametau mahāvīryau kālamṛtyusamāv ubhau",
    "GE07mbh_06_u:060.059a": "śrūyate hy eṣa hṛṣṭānāṃ pāṇḍavānāṃ mahāsvanaḥ",
    "GE07mbh_06_u:060.059c": "hastinaś caiva sumahān bhītasya ruvato dhvaniḥ",
    "GE07mbh_06_u:060.060a": "tatra gacchāma bhadraṃ vo rājānaṃ parirakṣitum",
    "GE07mbh_06_u:060.060c": "arakṣyamāṇaḥ samare kṣipraṃ prāṇān vimokṣyate",
    "GE07mbh_06_u:060.061a": "te tvaradhvaṃ mahāvīryāḥ kiṃ cireṇa prayāmahe",
    "GE07mbh_06_u:060.061c": "mahān hi vartate raudraḥ saṃgrāmo lomaharṣaṇaḥ",
    "GE07mbh_06_u:060.062a": "bhaktaś ca kulaputraś ca śūraś ca pṛtanāpatiḥ",
    "GE07mbh_06_u:060.062c": "yuktaṃ tasya paritrāṇaṃ kartum asmābhir acyutāḥ",
    "GE07mbh_06_u:060.063a": "bhīṣmasya tad vacaḥ śrutvā bhāradvājapurogamāḥ",
    "GE07mbh_06_u:060.063c": "sahitāḥ sarvarājāno",
    "GE07mbh_06_u:060.063e": "uttamaṃ javam āsthāya prayayur yatra so 'bhavat",
    "GE07mbh_06_u:060.064a": "tān prayātān samālokya yudhiṣṭhirapurogamāḥ",
    "GE07mbh_06_u:060.064c": "pāñcālāḥ pāṇḍavaiḥ sārdhaṃ pṛṣṭhato 'nuyayuḥ parān",
    "GE07mbh_06_u:060.065a": "tāny anīkāny athālokya rākṣasendraḥ pratāpavān",
    "GE07mbh_06_u:060.065c": "nanāda sumahānādaṃ visphoṭam aśaner iva",
    "GE07mbh_06_u:060.066a": "tasya taṃ ninadaṃ śrutvā dṛṣṭvā nāgāṃś ca yudhyataḥ",
    "GE07mbh_06_u:060.066c": "bhīṣmaḥ śāṃtanavo bhūyo bhāradvājam abhāṣata",
    "GE07mbh_06_u:060.067a": "na rocate me saṃgrāmo haiḍimbena durātmanā",
    "GE07mbh_06_u:060.067c": "balavīryasamāviṣṭaḥ sasahāyaś ca sāṃpratam",
    "GE07mbh_06_u:060.068a": "naiṣa śakyo yudhā jetum api vajrabhṛtā svayam",
    "GE07mbh_06_u:060.068c": "labdhalakṣyaḥ prahārī ca vayaṃ ca śrāntavāhanāḥ",
    "GE07mbh_06_u:060.068e": "pāñcālaiḥ pāṇḍaveyaiś ca divasaṃ kṣatavikṣatāḥ",
    "GE07mbh_06_u:060.068f-0254_01": "idānīṃ yudhi nirjetuṃ na śakyo 'sau sa rākṣasaḥ",
    "GE07mbh_06_u:060.068f-0254_02": "astam abhyeti savitā rātrau yoddhuṃ na śakyate",
    "GE07mbh_06_u:060.069a": "tan na me rocate yuddhaṃ pāṇḍavair jitakāśibhiḥ",
    "GE07mbh_06_u:060.069c": "ghuṣyatām avahāro 'dya śvo yotsyāmaḥ paraiḥ saha",
    "GE07mbh_06_u:060.070a": "pitāmahavacaḥ śrutvā tathā cakruḥ sma kauravāḥ",
    "GE07mbh_06_u:060.070c": "upāyenāpayānaṃ te ghaṭotkacabhayārditāḥ",
    "GE07mbh_06_u:060.071a": "kauraveṣu nivṛtteṣu pāṇḍavā jitakāśinaḥ",
    "GE07mbh_06_u:060.071c": "siṃhanādam akurvanta śaṅkhaveṇusvanaiḥ saha",
    "GE07mbh_06_u:060.072a": "evaṃ tad abhavad yuddhaṃ divasaṃ bharatarṣabha",
    "GE07mbh_06_u:060.072c": "pāṇḍavānāṃ kurūṇāṃ ca puraskṛtya ghaṭotkacam",
    "GE07mbh_06_u:060.073a": "kauravās tu tato rājan prayayuḥ śibiraṃ svakam",
    "GE07mbh_06_u:060.073c": "vrīḍamānā niśākāle pāṇḍaveyaiḥ parājitāḥ",
    "GE07mbh_06_u:060.074a": "śaravikṣatagātrāś ca pāṇḍuputrā mahārathāḥ",
    "GE07mbh_06_u:060.074c": "yuddhe sumanaso bhūtvā śibirāyaiva jagmire",
    "GE07mbh_06_u:060.075a": "puraskṛtya mahārāja",
    "GE07mbh_06_u:060.075c": "pūjayantas tadānyonyaṃ mudā paramayā yutāḥ",
    "GE07mbh_06_u:060.076a": "nadanto vividhān nādāṃs",
    "GE07mbh_06_u:060.076c": "siṃhanādāṃś ca kurvāṇā vimiśrāñ śaṅkhanisvanaiḥ",
    "GE07mbh_06_u:060.077a": "vinadanto mahātmānaḥ kampayantaś ca medinīm",
    "GE07mbh_06_u:060.077c": "ghaṭṭayantaś ca marmāṇi tava putrasya māriṣa",
    "GE07mbh_06_u:060.077d-0255_01": "kampayantaś ca putrāṇāṃ tava cetāṃsi bhūmipa",
    "GE07mbh_06_u:060.077d-0255_02": "putrāś ca tava rājendra tathaiva śaravikṣatāḥ",
    "GE07mbh_06_u:060.077e": "prayātāḥ śibirāyaiva niśākāle paraṃtapāḥ",
    "GE07mbh_06_u:060.078a": "duryodhanas tu nṛpatir dīno bhrātṛvadhena ca",
    "GE07mbh_06_u:060.078c": "muhūrtaṃ cintayām āsa bāṣpaśokasamākulaḥ",
    "GE07mbh_06_u:060.079a": "tataḥ kṛtvā vidhiṃ sarvaṃ śibirasya yathāvidhi",
    "GE07mbh_06_u:060.079c": "pradadhyau śokasaṃtapto bhrātṛvyasanakarśitaḥ",
    "GE07mbh_06_u:061.001": "dhṛtarāṣṭra uvāca",
    "GE07mbh_06_u:061.001a": "bhayaṃ me sumahaj jātaṃ vismayaś caiva saṃjaya",
    "GE07mbh_06_u:061.001c": "śrutvā pāṇḍukumārāṇāṃ karma devaiḥ suduṣkaram",
    "GE07mbh_06_u:061.002a": "putrāṇāṃ ca parābhavaṃ śrutvā saṃjaya sarvaśaḥ",
    "GE07mbh_06_u:061.002c": "cintā me mahatī sūta bhaviṣyati kathaṃ tv iti",
    "GE07mbh_06_u:061.003a": "dhruvaṃ viduravākyāni dhakṣyanti hṛdayaṃ mama",
    "GE07mbh_06_u:061.003c": "yathā hi dṛśyate sarvaṃ daivayogena saṃjaya",
    "GE07mbh_06_u:061.004a": "yatra bhīṣmamukhāñ śūrān astrajñān yodhasattamān",
    "GE07mbh_06_u:061.004c": "pāṇḍavānām anīkāni yodhayanti prahāriṇaḥ",
    "GE07mbh_06_u:061.005a": "kenāvadhyā mahātmānaḥ pāṇḍuputrā mahābalāḥ",
    "GE07mbh_06_u:061.005c": "kena dattavarās tāta kiṃ vā jñānaṃ vidanti te",
    "GE07mbh_06_u:061.005e": "yena kṣayaṃ na gacchanti divi tārāgaṇā iva",
    "GE07mbh_06_u:061.006a": "punaḥ punar na mṛṣyāmi hataṃ sainyaṃ sma pāṇḍavaiḥ",
    "GE07mbh_06_u:061.006c": "mayy eva daṇḍaḥ patati daivāt paramadāruṇaḥ",
    "GE07mbh_06_u:061.007a": "yathāvadhyāḥ pāṇḍusutā yathā vadhyāś ca me sutāḥ",
    "GE07mbh_06_u:061.007c": "etan me sarvam ācakṣva yathātattvena saṃjaya",
    "GE07mbh_06_u:061.008a": "na hi pāraṃ prapaśyāmi duḥkhasyāsya kathaṃ cana",
    "GE07mbh_06_u:061.008c": "samudrasyeva mahato bhujābhyāṃ prataran naraḥ",
    "GE07mbh_06_u:061.009a": "putrāṇāṃ vyasanaṃ manye dhruvaṃ prāptaṃ sudāruṇam",
    "GE07mbh_06_u:061.009c": "ghātayiṣyati me putrān sarvān bhīmo na saṃśayaḥ",
    "GE07mbh_06_u:061.010a": "na hi paśyāmi taṃ vīraṃ yo me rakṣet sutān raṇe",
    "GE07mbh_06_u:061.010c": "dhruvaṃ vināśaḥ samare putrāṇāṃ mama saṃjaya",
    "GE07mbh_06_u:061.011a": "tasmān me kāraṇaṃ sūta yuktiṃ caiva viśeṣataḥ",
    "GE07mbh_06_u:061.011c": "pṛcchato 'dya yathātattvaṃ sarvam ākhyātum arhasi",
    "GE07mbh_06_u:061.012a": "duryodhano 'pi yac cakre dṛṣṭvā svān vimukhān raṇe",
    "GE07mbh_06_u:061.012c": "bhīṣmadroṇau kṛpaś caiva saubaleyo jayadrathaḥ",
    "GE07mbh_06_u:061.012e": "drauṇir vāpi maheṣvāso vikarṇo vā mahābalaḥ",
    "GE07mbh_06_u:061.013a": "niścayo vāpi kas teṣāṃ tadā hy āsīn mahātmanām",
    "GE07mbh_06_u:061.013c": "vimukheṣu mahāprājña mama putreṣu saṃjaya",
    "GE07mbh_06_u:061.013d-0256_01": "yad vṛttaṃ tatra saṃgrāme tad bhavān vaktum arhati",
    "GE07mbh_06_u:061.014": "saṃjaya uvāca",
    "GE07mbh_06_u:061.014a": "śṛṇu rājann avahitaḥ śrutvā caivāvadhāraya",
    "GE07mbh_06_u:061.014c": "naiva mantrakṛtaṃ kiṃ cin naiva māyāṃ tathāvidhām",
    "GE07mbh_06_u:061.014e": "na vai vibhīṣikāṃ kāṃ cid rājan kurvanti pāṇḍavāḥ",
    "GE07mbh_06_u:061.015a": "yudhyanti te yathānyāyaṃ śaktimantaś ca saṃyuge",
    "GE07mbh_06_u:061.015c": "dharmeṇa sarvakāryāṇi kīrtitānīti bhārata",
    "GE07mbh_06_u:061.015e": "ārabhante sadā pārthāḥ prārthayānā mahad yaśaḥ",
    "GE07mbh_06_u:061.016a": "na te yuddhān nivartante dharmopetā mahābalāḥ",
    "GE07mbh_06_u:061.016c": "śriyā paramayā yuktā yato dharmas tato jayaḥ",
    "GE07mbh_06_u:061.016e": "tenāvadhyā raṇe pārthā jayayuktāś ca pārthiva",
    "GE07mbh_06_u:061.017a": "tava putrā durātmānaḥ pāpeṣv abhiratāḥ sadā",
    "GE07mbh_06_u:061.017c": "niṣṭhurā hīnakarmāṇas tena hīyanti saṃyuge",
    "GE07mbh_06_u:061.018a": "subahūni nṛśaṃsāni putrais tava janeśvara",
    "GE07mbh_06_u:061.018c": "nikṛtānīha pāṇḍūnāṃ nīcair iva yathā naraiḥ",
    "GE07mbh_06_u:061.019a": "sarvaṃ ca tad anādṛtya putrāṇāṃ tava kilbiṣam",
    "GE07mbh_06_u:061.019c": "sāpahnavāḥ sadaivāsan pāṇḍavāḥ pāṇḍupūrvaja",
    "GE07mbh_06_u:061.019e": "na cainān bahu manyante putrās tava viśāṃ pate",
    "GE07mbh_06_u:061.020a": "tasya pāpasya satataṃ kriyamāṇasya karmaṇaḥ",
    "GE07mbh_06_u:061.020c": "saṃprāptaṃ sumahad ghoraṃ phalaṃ kiṃpākasaṃnibham",
    "GE07mbh_06_u:061.020e": "sa tad bhuṅkṣva mahārāja saputraḥ sasuhṛjjanaḥ",
    "GE07mbh_06_u:061.021a": "nāvabudhyasi yad rājan vāryamāṇaḥ suhṛjjanaiḥ",
    "GE07mbh_06_u:061.021c": "vidureṇātha bhīṣmeṇa droṇena ca mahātmanā",
    "GE07mbh_06_u:061.022a": "tathā mayā cāpy asakṛd vāryamāṇo na gṛhṇasi",
    "GE07mbh_06_u:061.022c": "vākyaṃ hitaṃ ca pathyaṃ ca martyaḥ pathyam ivauṣadham",
    "GE07mbh_06_u:061.022e": "putrāṇāṃ matam āsthāya jitān manyasi pāṇḍavān",
    "GE07mbh_06_u:061.023a": "śṛṇu bhūyo yathātattvaṃ yan māṃ tvaṃ paripṛcchasi",
    "GE07mbh_06_u:061.023c": "kāraṇaṃ bharataśreṣṭha pāṇḍavānāṃ jayaṃ prati",
    "GE07mbh_06_u:061.023e": "tat te 'haṃ kathayiṣyāmi yathāśrutam ariṃdama",
    "GE07mbh_06_u:061.024a": "duryodhanena saṃpṛṣṭa etam arthaṃ pitāmahaḥ",
    "GE07mbh_06_u:061.024c": "dṛṣṭvā bhrātṝn raṇe sarvān nirjitān sumahārathān",
    "GE07mbh_06_u:061.025a": "śokasaṃmūḍhahṛdayo niśākāle sma kauravaḥ",
    "GE07mbh_06_u:061.025c": "pitāmahaṃ mahāprājñaṃ vinayenopagamya ha",
    "GE07mbh_06_u:061.025e": "yad abravīt sutas te 'sau tan me śṛṇu janeśvara",
    "GE07mbh_06_u:061.026": "duryodhana uvāca",
    "GE07mbh_06_u:061.026a": "tvaṃ ca droṇaś ca śalyaś ca kṛpo drauṇis tathaiva",
    "GE07mbh_06_u:061.026c": "kṛtavarmā ca hārdikyaḥ kāmbojaś ca sudakṣiṇaḥ",
    "GE07mbh_06_u:061.027a": "bhūriśravā vikarṇaś ca bhagadattaś ca vīryavān",
    "GE07mbh_06_u:061.027c": "mahārathāḥ samākhyātāḥ kulaputrās tanutyajaḥ",
    "GE07mbh_06_u:061.028a": "trayāṇām api lokānāṃ paryāptā iti me matiḥ",
    "GE07mbh_06_u:061.028c": "pāṇḍavānāṃ samastāś ca na tiṣṭhanti parākrame",
    "GE07mbh_06_u:061.029a": "tatra me saṃśayo jātas tan mamācakṣva pṛcchataḥ",
    "GE07mbh_06_u:061.029c": "yaṃ samāśritya kaunteyā jayanty asmān pade pade",
    "GE07mbh_06_u:061.030": "bhīṣma uvāca",
    "GE07mbh_06_u:061.030a": "śṛṇu rājan vaco mahyaṃ yat tvāṃ vakṣyāmi kaurava",
    "GE07mbh_06_u:061.030c": "bahuśaś ca mamokto 'si na ca me tattvayā kṛtam",
    "GE07mbh_06_u:061.031a": "kriyatāṃ pāṇḍavaiḥ sārdhaṃ śamo bharatasattama",
    "GE07mbh_06_u:061.031c": "etat kṣamam ahaṃ manye pṛthivyās tava cābhibho",
    "GE07mbh_06_u:061.032a": "bhuñjemāṃ pṛthivīṃ rājan bhrātṛbhiḥ sahitaḥ sukhī",
    "GE07mbh_06_u:061.032c": "durhṛdas tāpayan sarvān nandayaṃś cāpi bāndhavān",
    "GE07mbh_06_u:061.033a": "na ca me krośatas tāta śrutavān asi vai purā",
    "GE07mbh_06_u:061.033c": "tad idaṃ samanuprāptaṃ yat pāṇḍūn avamanyase",
    "GE07mbh_06_u:061.034a": "yaś ca hetur avadhyatve teṣām akliṣṭakarmaṇām",
    "GE07mbh_06_u:061.034c": "taṃ śṛṇuṣva mahārāja mama kīrtayataḥ prabho",
    "GE07mbh_06_u:061.035a": "nāsti lokeṣu tad bhūtaṃ bhavitā no bhaviṣyati",
    "GE07mbh_06_u:061.035c": "yo jayet pāṇḍavān saṃkhye pālitāñ śārṅgadhanvanā",
    "GE07mbh_06_u:061.036a": "yat tu me kathitaṃ tāta munibhir bhāvitātmabhiḥ",
    "GE07mbh_06_u:061.036c": "purāṇagītaṃ dharmajña tac chṛṇuṣva yathātatham",
    "GE07mbh_06_u:061.037a": "purā kila surāḥ sarve ṛṣayaś ca samāgatāḥ",
    "GE07mbh_06_u:061.037c": "pitāmaham upāseduḥ parvate gandhamādane",
    "GE07mbh_06_u:061.038a": "madhye teṣāṃ samāsīnaḥ prajāpatir apaśyata",
    "GE07mbh_06_u:061.038c": "vimānaṃ jājvalad bhāsā sthitaṃ pravaram ambare",
    "GE07mbh_06_u:061.039a": "dhyānenāvedya taṃ brahmā kṛtvā ca niyato 'ñjalim",
    "GE07mbh_06_u:061.039c": "namaścakāra hṛṣṭātmā paramaṃ parameśvaram",
    "GE07mbh_06_u:061.040a": "ṛṣayas tv atha devāś ca dṛṣṭvā brahmāṇam utthitam",
    "GE07mbh_06_u:061.040c": "sthitāḥ prāñjalayaḥ sarve paśyanto mahad adbhutam",
    "GE07mbh_06_u:061.041a": "yathāvac ca tam abhyarcya brahmā brahmavidāṃ varaḥ",
    "GE07mbh_06_u:061.041c": "jagāda jagataḥ sraṣṭā paraṃ paramadharmavit",
    "GE07mbh_06_u:061.042a": "viśvāvasur viśvamūrtir viśveśo; viṣvakseno viśvakarmā vaśī ca",
    "GE07mbh_06_u:061.042c": "viśveśvaro vāsudevo 'si tasmād; yogātmānaṃ daivataṃ tvām upaimi",
    "GE07mbh_06_u:061.042d-0257_01": "viśvāvāso viśvamūrtir viṣvakseno janārdanaḥ",
    "GE07mbh_06_u:061.042d-0257_02": "viśvakartā viśvapatir devadeva jagatpate",
    "GE07mbh_06_u:061.042d-0257_03": "yogeśvara namaste 'stu saṃsārārṇavatāraṇa",
    "GE07mbh_06_u:061.043a": "jaya viśva mahādeva jaya lokahite rata",
    "GE07mbh_06_u:061.043c": "jaya yogīśvara vibho jaya yogaparāvara",
    "GE07mbh_06_u:061.044a": "padmagarbha viśālākṣa jaya",
    "GE07mbh_06_u:061.044c": "bhūtabhavyabhavan nātha jaya saumyātmajātmaja",
    "GE07mbh_06_u:061.045a": "asaṃkhyeyaguṇājeya jaya sarvaparāyaṇa",
    "GE07mbh_06_u:061.045c": "nārāyaṇa suduṣpāra jaya śārṅgadhanurdhara",
    "GE07mbh_06_u:061.046a": "sarvaguhyaguṇopeta viśvamūrte nirāmaya",
    "GE07mbh_06_u:061.046c": "viśveśvara mahābāho jaya lokārthatatpara",
    "GE07mbh_06_u:061.047a": "mahoraga varāhādya harikeśa vibho jaya",
    "GE07mbh_06_u:061.047c": "harivāsa viśāmīśa viśvāvāsāmitāvyaya",
    "GE07mbh_06_u:061.048a": "vyaktāvyaktāmitasthāna niyatendriya sendriya",
    "GE07mbh_06_u:061.048c": "asaṃkhyeyātmabhāvajña jaya gambhīra kāmada",
    "GE07mbh_06_u:061.049a": "ananta viditaprajña nityaṃ bhūtavibhāvana",
    "GE07mbh_06_u:061.049c": "kṛtakārya kṛtaprajña dharmajña vijayājaya",
    "GE07mbh_06_u:061.050a": "guhyātman sarvabhūtātman sphuṭasaṃbhūtasaṃbhava",
    "GE07mbh_06_u:061.050c": "bhūtārthatattva lokeśa jaya bhūtavibhāvana",
    "GE07mbh_06_u:061.051a": "ātmayone mahābhāga kalpasaṃkṣepatatpara",
    "GE07mbh_06_u:061.051c": "udbhāvana manodbhāva jaya brahmajanapriya",
    "GE07mbh_06_u:061.052a": "nisargasargābhirata kāmeśa parameśvara",
    "GE07mbh_06_u:061.052c": "amṛtodbhava sadbhāva yugāgne vijayaprada",
    "GE07mbh_06_u:061.053a": "prajāpatipate deva padmanābha mahābala",
    "GE07mbh_06_u:061.053c": "ātmabhūta mahābhūta karmātmañ jaya karmada",
    "GE07mbh_06_u:061.054a": "pādau tava dharā devī diśo bāhur divaṃ śiraḥ",
    "GE07mbh_06_u:061.054c": "mūrtis te 'haṃ surāḥ kāyaś candrādityau ca cakṣuṣī",
    "GE07mbh_06_u:061.055a": "balaṃ tapaś ca satyaṃ ca dharmaḥ kāmātmajaḥ prabho",
    "GE07mbh_06_u:061.055c": "tejo 'gniḥ pavanaḥ śvāsa āpas te svedasaṃbhavāḥ",
    "GE07mbh_06_u:061.056a": "aśvinau śravaṇau nityaṃ devī jihvā sarasvatī",
    "GE07mbh_06_u:061.056c": "vedāḥ saṃskāraniṣṭhā hi tvayīdaṃ jagad āśritam",
    "GE07mbh_06_u:061.057a": "na saṃkhyāṃ na parīmāṇaṃ na tejo na parākramam",
    "GE07mbh_06_u:061.057c": "na balaṃ yogayogīśa jānīmas te na saṃbhavam",
    "GE07mbh_06_u:061.058a": "tvadbhaktiniratā deva niyamais tvā samāhitāḥ",
    "GE07mbh_06_u:061.058c": "arcayāmaḥ sadā viṣṇo parameśaṃ maheśvaram",
    "GE07mbh_06_u:061.059a": "ṛṣayo devagandharvā yakṣarākṣasapannagāḥ",
    "GE07mbh_06_u:061.059c": "piśācā mānuṣāś caiva mṛgapakṣisarīsṛpāḥ",
    "GE07mbh_06_u:061.060a": "evamādi mayā sṛṣṭaṃ pṛthivyāṃ tvatprasādajam",
    "GE07mbh_06_u:061.060c": "padmanābha viśālākṣa kṛṣṇa duḥsvapnanāśana",
    "GE07mbh_06_u:061.061a": "tvaṃ gatiḥ sarvabhūtānāṃ tvaṃ netā tvaṃ jaganmukham",
    "GE07mbh_06_u:061.061c": "tvatprasādena deveśa sukhino vibudhāḥ sadā",
    "GE07mbh_06_u:061.062a": "pṛthivī nirbhayā deva tvatprasādāt sadābhavat",
    "GE07mbh_06_u:061.062c": "tasmād bhava viśālākṣa yaduvaṃśavivardhanaḥ",
    "GE07mbh_06_u:061.063a": "dharmasaṃsthāpanārthāya daiteyānāṃ vadhāya ca",
    "GE07mbh_06_u:061.063c": "jagato dhāraṇārthāya vijñāpyaṃ kuru me prabho",
    "GE07mbh_06_u:061.064a": "yad etat paramaṃ guhyaṃ tvatprasādamayaṃ vibho",
    "GE07mbh_06_u:061.064c": "vāsudeva tad etat te mayodgītaṃ yathātatham",
    "GE07mbh_06_u:061.065a": "sṛṣṭvā saṃkarṣaṇaṃ devaṃ svayam ātmānam ātmanā",
    "GE07mbh_06_u:061.065c": "kṛṣṇa tvam ātmanāsrākṣīḥ pradyumnaṃ cātmasaṃbhavam",
    "GE07mbh_06_u:061.066a": "pradyumnāc cāniruddhaṃ tvaṃ yaṃ vidur viṣṇum avyayam",
    "GE07mbh_06_u:061.066c": "aniruddho 'sṛjan māṃ vai brahmāṇaṃ lokadhāriṇam",
    "GE07mbh_06_u:061.067a": "vāsudevamayaḥ so 'haṃ tvayaivāsmi vinirmitaḥ",
    "GE07mbh_06_u:061.067b-0258_01": "vāsudeveti taṃ vidyād yenāhaṃ nirmitaḥ prabho",
    "GE07mbh_06_u:061.067b-0258_02": "tasmād yācāmi lokeśa caturātmānam ātmanā",
    "GE07mbh_06_u:061.067c": "vibhajya bhāgaśo ''tmānaṃ vraja mānuṣatāṃ vibho",
    "GE07mbh_06_u:061.068a": "tatrāsuravadhaṃ kṛtvā sarvalokasukhāya vai",
    "GE07mbh_06_u:061.068c": "dharmaṃ sthāpya yaśaḥ prāpya yogaṃ prāpsyasi tattvataḥ",
    "GE07mbh_06_u:061.069a": "tvāṃ hi brahmarṣayo loke devāś cāmitavikrama",
    "GE07mbh_06_u:061.069c": "tais taiś ca nāmabhir bhaktā gāyanti paramātmakam",
    "GE07mbh_06_u:061.069d-0259_01": "sarvabhūteśvaraṃ devaṃ yogaṃ yogeśvaraṃ prabhum",
    "GE07mbh_06_u:061.070a": "sthitāś ca sarve tvayi bhūtasaṃghāḥ; kṛtvāśrayaṃ tvāṃ varadaṃ subāho",
    "GE07mbh_06_u:061.070c": "anādimadhyāntam apārayogaṃ; lokasya setuṃ pravadanti viprāḥ",
    "GE07mbh_06_u:062.001": "bhīṣma uvāca",
    "GE07mbh_06_u:062.001a": "tataḥ sa bhagavān devo lokānāṃ parameśvaraḥ",
    "GE07mbh_06_u:062.001c": "brahmāṇaṃ pratyuvācedaṃ snigdhagambhīrayā girā",
    "GE07mbh_06_u:062.002a": "viditaṃ tāta yogān me sarvam etat tavepsitam",
    "GE07mbh_06_u:062.002c": "tathā tad bhavitety uktvā tatraivāntaradhīyata",
    "GE07mbh_06_u:062.003a": "tato devarṣigandharvā vismayaṃ paramaṃ gatāḥ",
    "GE07mbh_06_u:062.003c": "kautūhalaparāḥ sarve pitāmaham athābruvan",
    "GE07mbh_06_u:062.004a": "ko nv ayaṃ yo bhagavatā praṇamya vinayād vibho",
    "GE07mbh_06_u:062.004c": "vāgbhiḥ stuto variṣṭhābhiḥ śrotum icchāma taṃ vayam",
    "GE07mbh_06_u:062.005a": "evam uktas tu bhagavān pratyuvāca pitāmahaḥ",
    "GE07mbh_06_u:062.005c": "devabrahmarṣigandharvān sarvān madhurayā girā",
    "GE07mbh_06_u:062.006a": "yat tatparaṃ bhaviṣyaṃ ca bhavitavyaṃ ca yat param",
    "GE07mbh_06_u:062.006c": "bhūtātmā yaḥ prabhuś caiva brahma yac ca paraṃ padam",
    "GE07mbh_06_u:062.007a": "tenāsmi kṛtasaṃvādaḥ prasannena surarṣabhāḥ",
    "GE07mbh_06_u:062.007c": "jagato 'nugrahārthāya yācito me jagatpatiḥ",
    "GE07mbh_06_u:062.008a": "mānuṣaṃ lokam ātiṣṭha vāsudeva iti śrutaḥ",
    "GE07mbh_06_u:062.008c": "asurāṇāṃ vadhārthāya saṃbhavasva mahītale",
    "GE07mbh_06_u:062.008c-0260_01": "**** **** vāsudeva iti śrutaḥ",
    "GE07mbh_06_u:062.008c-0260_02": "vāsudevagṛhe sākṣāt **** ****",
    "GE07mbh_06_u:062.009a": "saṃgrāme nihatā ye te daityadānavarākṣasāḥ",
    "GE07mbh_06_u:062.009c": "ta ime nṛṣu saṃbhūtā ghorarūpā mahābalāḥ",
    "GE07mbh_06_u:062.010a": "teṣāṃ vadhārthaṃ bhagavān nareṇa sahito vaśī",
    "GE07mbh_06_u:062.010c": "mānuṣīṃ yonim āsthāya cariṣyati mahītale",
    "GE07mbh_06_u:062.011a": "naranārāyaṇau yau tau purāṇāv ṛṣisattamau",
    "GE07mbh_06_u:062.011c": "sahitau mānuṣe loke saṃbhūtāv amitadyutī",
    "GE07mbh_06_u:062.012a": "ajeyau samare yattau sahitāv amarair api",
    "GE07mbh_06_u:062.012c": "mūḍhās tv etau na jānanti naranārāyaṇāv ṛṣī",
    "GE07mbh_06_u:062.012d-0261_01": "jagataś cāgrajau vidmas tato devau surarṣabhāḥ",
    "GE07mbh_06_u:062.013a": "tasyāham ātmajo brahmā sarvasya jagataḥ patiḥ",
    "GE07mbh_06_u:062.013c": "vāsudevo 'rcanīyo vaḥ sarvalokamaheśvaraḥ",
    "GE07mbh_06_u:062.014a": "tathā manuṣyo 'yam iti kadā cit surasattamāḥ",
    "GE07mbh_06_u:062.014c": "nāvajñeyo mahāvīryaḥ śaṅkhacakragadādharaḥ",
    "GE07mbh_06_u:062.014d-0262_01": "etat puruṣasaṃjñaṃ vai purāṇaṃ rūpam uttamam",
    "GE07mbh_06_u:062.015a": "etat paramakaṃ guhyam etat paramakaṃ padam",
    "GE07mbh_06_u:062.015c": "etat paramakaṃ brahma etat paramakaṃ yaśaḥ",
    "GE07mbh_06_u:062.016a": "etad akṣaram avyaktam etat tac chāśvataṃ mahat",
    "GE07mbh_06_u:062.016c": "etat puruṣasaṃjñaṃ vai gīyate jñāyate na ca",
    "GE07mbh_06_u:062.017a": "etat paramakaṃ teja etat paramakaṃ sukham",
    "GE07mbh_06_u:062.017c": "etat paramakaṃ satyaṃ kīrtitaṃ viśvakarmaṇā",
    "GE07mbh_06_u:062.018a": "tasmāt sarvaiḥ suraiḥ sendrair lokaiś cāmitavikramaḥ",
    "GE07mbh_06_u:062.018c": "nāvajñeyo vāsudevo mānuṣo 'yam iti prabhuḥ",
    "GE07mbh_06_u:062.019a": "yaś ca mānuṣamātro 'yam iti brūyāt sumandadhīḥ",
    "GE07mbh_06_u:062.019c": "hṛṣīkeśam avajñānāt tam āhuḥ puruṣādhamam",
    "GE07mbh_06_u:062.020a": "yoginaṃ taṃ mahātmānaṃ praviṣṭaṃ mānuṣīṃ tanum",
    "GE07mbh_06_u:062.020c": "avamanyed vāsudevaṃ tam āhus tāmasaṃ janāḥ",
    "GE07mbh_06_u:062.021a": "devaṃ carācarātmānaṃ śrīvatsāṅkaṃ suvarcasam",
    "GE07mbh_06_u:062.021c": "padmanābhaṃ na jānāti tam āhus tāmasaṃ janāḥ",
    "GE07mbh_06_u:062.022a": "kirīṭakaustubhadharaṃ mitrāṇām abhayaṃkaram",
    "GE07mbh_06_u:062.022c": "avajānan mahātmānaṃ ghore tamasi majjati",
    "GE07mbh_06_u:062.023a": "evaṃ viditvā tattvārthaṃ lokānām īśvareśvaraḥ",
    "GE07mbh_06_u:062.023c": "vāsudevo namaskāryaḥ sarvalokaiḥ surottamāḥ",
    "GE07mbh_06_u:062.024a": "evam uktvā sa bhagavān sarvān devagaṇān purā",
    "GE07mbh_06_u:062.024c": "visṛjya sarvalokātmā jagāma bhavanaṃ svakam",
    "GE07mbh_06_u:062.025a": "tato devāḥ sagandharvā munayo 'psaraso 'pi ca",
    "GE07mbh_06_u:062.025c": "kathāṃ tāṃ brahmaṇā gītāṃ śrutvā prītā divaṃ yayuḥ",
    "GE07mbh_06_u:062.026a": "etac chrutaṃ mayā tāta ṛṣīṇāṃ bhāvitātmanām",
    "GE07mbh_06_u:062.026c": "vāsudevaṃ kathayatāṃ samavāye purātanam",
    "GE07mbh_06_u:062.027a": "jāmadagnyasya rāmasya mārkaṇḍeyasya dhīmataḥ",
    "GE07mbh_06_u:062.027c": "vyāsanāradayoś cāpi śrutaṃ śrutaviśārada",
    "GE07mbh_06_u:062.028a": "etam arthaṃ ca vijñāya śrutvā ca prabhum avyayam",
    "GE07mbh_06_u:062.028c": "vāsudevaṃ mahātmānaṃ lokānām īśvareśvaram",
    "GE07mbh_06_u:062.029a": "yasyāsāv ātmajo brahmā sarvasya jagataḥ pitā",
    "GE07mbh_06_u:062.029c": "kathaṃ na vāsudevo 'yam arcyaś cejyaś ca mānavaiḥ",
    "GE07mbh_06_u:062.030a": "vārito 'si purā tāta munibhir vedapāragaiḥ",
    "GE07mbh_06_u:062.030c": "mā gaccha saṃyugaṃ tena vāsudevena dhīmatā",
    "GE07mbh_06_u:062.030e": "mā pāṇḍavaiḥ sārdham iti tac ca mohān na budhyase",
    "GE07mbh_06_u:062.031a": "manye tvāṃ rākṣasaṃ krūraṃ tathā cāsi tamovṛtaḥ",
    "GE07mbh_06_u:062.031c": "yasmād dviṣasi govindaṃ pāṇḍavaṃ ca dhanaṃjayam",
    "GE07mbh_06_u:062.031e": "naranārāyaṇau devau nānyo dviṣyād dhi mānavaḥ",
    "GE07mbh_06_u:062.032a": "tasmād bravīmi te rājann eṣa vai śāśvato 'vyayaḥ",
    "GE07mbh_06_u:062.032c": "sarvalokamayo nityaḥ śāstā dhātā dharo dhruvaḥ",
    "GE07mbh_06_u:062.033a": "lokān dhārayate yas trīṃś carācaraguruḥ prabhuḥ",
    "GE07mbh_06_u:062.033c": "yoddhā jayaś ca jetā ca sarvaprakṛtir īśvaraḥ",
    "GE07mbh_06_u:062.034a": "rājan sattvamayo hy eṣa tamorāgavivarjitaḥ",
    "GE07mbh_06_u:062.034c": "yataḥ kṛṣṇas tato dharmo yato dharmas tato jayaḥ",
    "GE07mbh_06_u:062.035a": "tasya māhātmyayogena yogenātmana eva ca",
    "GE07mbh_06_u:062.035c": "dhṛtāḥ pāṇḍusutā rājañ jayaś caiṣāṃ bhaviṣyati",
    "GE07mbh_06_u:062.036a": "śreyoyuktāṃ sadā buddhiṃ pāṇḍavānāṃ dadhāti yaḥ",
    "GE07mbh_06_u:062.036c": "balaṃ caiva raṇe nityaṃ bhayebhyaś caiva rakṣati",
    "GE07mbh_06_u:062.037a": "sa eṣa śāśvato devaḥ sarvaguhyamayaḥ śivaḥ",
    "GE07mbh_06_u:062.037c": "vāsudeva iti jñeyo yan māṃ pṛcchasi bhārata",
    "GE07mbh_06_u:062.038a": "brāhmaṇaiḥ kṣatriyair vaiśyaiḥ śūdraiś ca kṛtalakṣaṇaiḥ",
    "GE07mbh_06_u:062.038c": "sevyate 'bhyarcyate caiva nityayuktaiḥ svakarmabhiḥ",
    "GE07mbh_06_u:062.039a": "dvāparasya yugasyānte ādau kaliyugasya ca",
    "GE07mbh_06_u:062.039c": "sātvataṃ vidhim āsthāya gītaḥ saṃkarṣaṇena yaḥ",
    "GE07mbh_06_u:062.040a": "sa eṣa sarvāsuramartyalokaṃ; samudrakakṣyāntaritāḥ purīś ca",
    "GE07mbh_06_u:062.040c": "yuge yuge mānuṣaṃ caiva vāsaṃ; punaḥ punaḥ sṛjate vāsudevaḥ",
    "GE07mbh_06_u:063.001": "duryodhana uvāca",
    "GE07mbh_06_u:063.001a": "vāsudevo mahad bhūtaṃ sarvalokeṣu kathyate",
    "GE07mbh_06_u:063.001c": "tasyāgamaṃ pratiṣṭhāṃ ca jñātum icche pitāmaha",
    "GE07mbh_06_u:063.002": "bhīṣma uvāca",
    "GE07mbh_06_u:063.002a": "vāsudevo mahad bhūtaṃ saṃbhūtaṃ saha daivataiḥ",
    "GE07mbh_06_u:063.002c": "na paraṃ puṇḍarīkākṣād dṛśyate bharatarṣabha",
    "GE07mbh_06_u:063.002d-0263_01": "śrutaṃ me tāta rāmasya jāmadagnyasya jalpataḥ",
    "GE07mbh_06_u:063.002d-0263_02": "nāradasya ca devarṣeḥ kṛṣṇadvaipāyanasya ca",
    "GE07mbh_06_u:063.002d-0263_03": "asito devalaś cāpi vālakhilyās tapodhanāḥ",
    "GE07mbh_06_u:063.002e": "mārkaṇḍeyaś ca govindaṃ kathayaty adbhutaṃ mahat",
    "GE07mbh_06_u:063.003a": "sarvabhūtāni bhūtātmā mahātmā puruṣottamaḥ",
    "GE07mbh_06_u:063.003c": "āpo vāyuś ca tejaś ca trayam etad akalpayat",
    "GE07mbh_06_u:063.004a": "sa sṛṣṭvā pṛthivīṃ devaḥ sarvalokeśvaraḥ prabhuḥ",
    "GE07mbh_06_u:063.004c": "apsu vai śayanaṃ cakre mahātmā puruṣottamaḥ",
    "GE07mbh_06_u:063.004e": "sarvatoyamayo devo yogāt suṣvāpa tatra ha",
    "GE07mbh_06_u:063.005a": "mukhataḥ so 'gnim asṛjat prāṇād vāyum athāpi ca",
    "GE07mbh_06_u:063.005c": "sarasvatīṃ ca vedāṃś ca manasaḥ sasṛje 'cyutaḥ",
    "GE07mbh_06_u:063.006a": "eṣa lokān sasarjādau devāṃś carṣigaṇaiḥ saha",
    "GE07mbh_06_u:063.006c": "nidhanaṃ caiva mṛtyuṃ ca prajānāṃ prabhavo 'vyayaḥ",
    "GE07mbh_06_u:063.007a": "eṣa dharmaś ca dharmajño varadaḥ sarvakāmadaḥ",
    "GE07mbh_06_u:063.007c": "eṣa kartā ca kāryaṃ ca pūrvadevaḥ svayaṃprabhuḥ",
    "GE07mbh_06_u:063.008a": "bhūtaṃ bhavyaṃ bhaviṣyac ca pūrvam etad akalpayat",
    "GE07mbh_06_u:063.008c": "ubhe saṃdhye diśaḥ khaṃ ca niyamaṃ ca janārdanaḥ",
    "GE07mbh_06_u:063.009a": "ṛṣīṃś caiva hi govindas tapaś caivānu kalpayat",
    "GE07mbh_06_u:063.009c": "sraṣṭāraṃ jagataś cāpi mahātmā prabhur avyayaḥ",
    "GE07mbh_06_u:063.010a": "agrajaṃ sarvabhūtānāṃ saṃkarṣaṇam akalpayat",
    "GE07mbh_06_u:063.010b-0264_01": "tasmān nārāyaṇo jajñe devadevaḥ sanātanaḥ",
    "GE07mbh_06_u:063.010b-0264_02": "nābhau padmaṃ babhūvāsya sarvalokasya saṃbhavaḥ",
    "GE07mbh_06_u:063.010b-0264_03": "tasmāt pitāmaho jātas tasmāj jātās tv imāḥ prajāḥ",
    "GE07mbh_06_u:063.010c": "śeṣaṃ cākalpayad devam anantam iti yaṃ viduḥ",
    "GE07mbh_06_u:063.011a": "yo dhārayati bhūtāni dharāṃ cemāṃ saparvatām",
    "GE07mbh_06_u:063.011c": "dhyānayogena viprāś ca taṃ vadanti mahaujasam",
    "GE07mbh_06_u:063.012a": "karṇasrotodbhavaṃ cāpi madhuṃ nāma mahāsuram",
    "GE07mbh_06_u:063.012c": "tam ugram ugrakarmāṇam ugrāṃ buddhiṃ samāsthitam",
    "GE07mbh_06_u:063.012d-0265_01": "harantaṃ brahmaṇo vedāñ jaghāna brahmaṇaḥ pitā",
    "GE07mbh_06_u:063.012e": "brahmaṇo 'pacitiṃ kurvañ jaghāna puruṣottamaḥ",
    "GE07mbh_06_u:063.013a": "tasya tāta vadhād eva devadānavamānavāḥ",
    "GE07mbh_06_u:063.013c": "madhusūdanam ity āhur ṛṣayaś ca janārdanam",
    "GE07mbh_06_u:063.013e": "varāhaś caiva siṃhaś ca trivikramagatiḥ prabhuḥ",
    "GE07mbh_06_u:063.014a": "eṣa mātā pitā caiva sarveṣāṃ prāṇināṃ hariḥ",
    "GE07mbh_06_u:063.014c": "paraṃ hi puṇḍarīkākṣān na bhūtaṃ na bhaviṣyati",
    "GE07mbh_06_u:063.015a": "mukhato 'sṛjad brāhmaṇān bāhubhyāṃ kṣatriyāṃs tathā",
    "GE07mbh_06_u:063.015c": "vaiśyāṃś cāpy ūruto rājañ śūdrān padbhyāṃ tathaiva ca",
    "GE07mbh_06_u:063.015e": "tapasā niyato devo nidhānaṃ sarvadehinām",
    "GE07mbh_06_u:063.016a": "brahmabhūtam amāvāsyāṃ paurṇamāsyāṃ tathaiva ca",
    "GE07mbh_06_u:063.016c": "yogabhūtaṃ paricaran keśavaṃ mahad āpnuyāt",
    "GE07mbh_06_u:063.017a": "keśavaḥ paramaṃ tejaḥ sarvalokapitāmahaḥ",
    "GE07mbh_06_u:063.017c": "evam āhur hṛṣīkeśaṃ munayo vai narādhipa",
    "GE07mbh_06_u:063.018a": "evam enaṃ vijānīhi ācāryaṃ pitaraṃ gurum",
    "GE07mbh_06_u:063.018c": "kṛṣṇo yasya prasīdeta lokās tenākṣayā jitāḥ",
    "GE07mbh_06_u:063.019a": "yaś caivainaṃ bhayasthāne keśavaṃ śaraṇaṃ vrajet",
    "GE07mbh_06_u:063.019c": "sadā naraḥ paṭhaṃś cedaṃ svastimān sa sukhī bhavet",
    "GE07mbh_06_u:063.020a": "ye ca kṛṣṇaṃ prapadyante te na muhyanti mānavāḥ",
    "GE07mbh_06_u:063.020c": "bhaye mahati ye magnāḥ pāti nityaṃ janārdanaḥ",
    "GE07mbh_06_u:063.021a": "etad yudhiṣṭhiro jñātvā yāthātathyena bhārata",
    "GE07mbh_06_u:063.021c": "sarvātmanā mahātmānaṃ keśavaṃ jagadīśvaram",
    "GE07mbh_06_u:063.021e": "prapannaḥ śaraṇaṃ rājan yogānām īśvaraṃ prabhum",
    "GE07mbh_06_u:064.001": "bhīṣma uvāca",
    "GE07mbh_06_u:064.001a": "śṛṇu cedaṃ mahārāja brahmabhūtastavaṃ mama",
    "GE07mbh_06_u:064.001c": "brahmarṣibhiś ca devaiś ca yaḥ purā kathito bhuvi",
    "GE07mbh_06_u:064.002a": "sādhyānām api devānāṃ devadeveśvaraḥ prabhuḥ",
    "GE07mbh_06_u:064.002c": "lokabhāvanabhāvajña iti tvāṃ nārado 'bravīt",
    "GE07mbh_06_u:064.002e": "bhūtaṃ bhavyaṃ bhaviṣyaṃ ca mārkaṇḍeyo 'bhyuvāca ha",
    "GE07mbh_06_u:064.003a": "yajñānāṃ caiva yajñaṃ tvāṃ tapaś ca tapasām api",
    "GE07mbh_06_u:064.003c": "devānām api devaṃ ca tvām āha bhagavān bhṛguḥ",
    "GE07mbh_06_u:064.003e": "purāṇe bhairavaṃ rūpaṃ viṣṇo bhūtapateti vai",
    "GE07mbh_06_u:064.004a": "vāsudevo vasūnāṃ tvaṃ śakraṃ sthāpayitā tathā",
    "GE07mbh_06_u:064.004c": "devadevo 'si devānām iti dvaipāyano 'bravīt",
    "GE07mbh_06_u:064.005a": "pūrve prajānisargeṣu dakṣam āhuḥ prajāpatim",
    "GE07mbh_06_u:064.005c": "sraṣṭāraṃ sarvabhūtānām aṅgirās tvāṃ tato 'bravīt",
    "GE07mbh_06_u:064.006a": "avyaktaṃ te śarīrotthaṃ vyaktaṃ te manasi sthitam",
    "GE07mbh_06_u:064.006c": "devā vāksaṃbhavāś ceti devalas tv asito 'bravīt",
    "GE07mbh_06_u:064.007a": "śirasā te divaṃ vyāptaṃ bāhubhyāṃ pṛthivī dhṛtā",
    "GE07mbh_06_u:064.007c": "jaṭharaṃ te trayo lokāḥ puruṣo 'si sanātanaḥ",
    "GE07mbh_06_u:064.008a": "evaṃ tvām abhijānanti tapasā bhāvitā narāḥ",
    "GE07mbh_06_u:064.008c": "ātmadarśanatṛptānām ṛṣīṇāṃ cāpi sattamaḥ",
    "GE07mbh_06_u:064.009a": "rājarṣīṇām udārāṇām āhaveṣv anivartinām",
    "GE07mbh_06_u:064.009c": "sarvadharmapradhānānāṃ tvaṃ gatir madhusūdana",
    "GE07mbh_06_u:064.009d-0266_01": "iti nityaṃ yogavidbhir bhagavān puruṣottamaḥ",
    "GE07mbh_06_u:064.009d-0266_02": "sanatkumārapramukhaiḥ stūyate 'bhyarcyate hariḥ",
    "GE07mbh_06_u:064.009d-0267_01": "etad dvaipāyanaḥ prāha stutvā vai puruṣottamam",
    "GE07mbh_06_u:064.010a": "eṣa te vistaras tāta saṃkṣepaś ca prakīrtitaḥ",
    "GE07mbh_06_u:064.010c": "keśavasya yathātattvaṃ suprīto bhava keśave",
    "GE07mbh_06_u:064.010d-0268_01": "purāṇapuruṣasyeha yadarthaṃ nṛṣu saṃbhavaḥ",
    "GE07mbh_06_u:064.011": "saṃjaya uvāca",
    "GE07mbh_06_u:064.011a": "puṇyaṃ śrutvaitad ākhyānaṃ mahārāja sutas tava",
    "GE07mbh_06_u:064.011c": "keśavaṃ bahu mene sa pāṇḍavāṃś ca mahārathān",
    "GE07mbh_06_u:064.012a": "tam abravīn mahārāja bhīṣmaḥ śāṃtanavaḥ punaḥ",
    "GE07mbh_06_u:064.012c": "māhātmyaṃ te śrutaṃ rājan keśavasya mahātmanaḥ",
    "GE07mbh_06_u:064.012d-0269_01": "arjunasya māhātmyaṃ hi kathitaṃ tattvato mayā",
    "GE07mbh_06_u:064.012d-0269_02": "na jeṣyāmi mahāyuddhe vicarantaṃ naraṃ kva cit",
    "GE07mbh_06_u:064.012d-0269_03": "nārāyaṇaṃ ca saṃgrāme avadhyau tau yataḥ smṛtau",
    "GE07mbh_06_u:064.012d-0269_04": "dharmarājaś ca bhīmaś ca mādrīputraś ca pāṃḍavau",
    "GE07mbh_06_u:064.012d-0269_05": "ete 'py avadhyāḥ kathitāḥ purāṇe paramarṣiṇā",
    "GE07mbh_06_u:064.013a": "narasya ca yathātattvaṃ yan māṃ tvaṃ paripṛcchasi",
    "GE07mbh_06_u:064.013c": "yadarthaṃ nṛṣu saṃbhūtau naranārāyaṇāv ubhau",
    "GE07mbh_06_u:064.014a": "avadhyau ca yathā vīrau saṃyugeṣv aparājitau",
    "GE07mbh_06_u:064.014c": "yathā ca pāṇḍavā rājann agamyā yudhi kasya cit",
    "GE07mbh_06_u:064.015a": "prītimān hi dṛḍhaṃ kṛṣṇaḥ pāṇḍaveṣu yaśasviṣu",
    "GE07mbh_06_u:064.015c": "tasmād bravīmi rājendra śamo bhavatu pāṇḍavaiḥ",
    "GE07mbh_06_u:064.016a": "pṛthivīṃ bhuṅkṣva sahito bhrātṛbhir balibhir vaśī",
    "GE07mbh_06_u:064.016c": "naranārāyaṇau devāv avajñāya naśiṣyasi",
    "GE07mbh_06_u:064.016d-0270_01": "na cet kartāsi vacanaṃ saṃdigdhaṃ na tariṣyasi",
    "GE07mbh_06_u:064.017a": "evam uktvā tava pitā tūṣṇīm āsīd viśāṃ pate",
    "GE07mbh_06_u:064.017c": "vyasarjayac ca rājānaṃ śayanaṃ ca viveśa ha",
    "GE07mbh_06_u:064.018a": "rājāpi śibiraṃ prāyāt praṇipatya mahātmane",
    "GE07mbh_06_u:064.018c": "śiśye ca śayane śubhre tāṃ rātriṃ bharatarṣabha",
    "GE07mbh_06_u:065.001": "saṃjaya uvāca",
    "GE07mbh_06_u:065.001a": "vyuṣitāyāṃ ca śarvaryām udite ca divākare",
    "GE07mbh_06_u:065.001c": "ubhe sene mahārāja yuddhāyaiva samīyatuḥ",
    "GE07mbh_06_u:065.001d-0271_01": "tasyāṃ rātryāṃ vyatītāyāṃ niryayuḥ kurupuṃgavāḥ",
    "GE07mbh_06_u:065.001d-0271_02": "puraskṛtya mahātmānaṃ bhīṣmaṃ śāṃtanavaṃ yudhi",
    "GE07mbh_06_u:065.002a": "abhyadhāvaṃś ca saṃkruddhāḥ parasparajigīṣavaḥ",
    "GE07mbh_06_u:065.002c": "te sarve sahitā yuddhe samālokya parasparam",
    "GE07mbh_06_u:065.003a": "pāṇḍavā dhārtarāṣṭrāś ca rājan durmantrite tava",
    "GE07mbh_06_u:065.003c": "vyūhau ca vyūhya saṃrabdhāḥ saṃprayuddhāḥ prahāriṇaḥ",
    "GE07mbh_06_u:065.004a": "arakṣan makaravyūhaṃ bhīṣmo rājan samantataḥ",
    "GE07mbh_06_u:065.004c": "tathaiva pāṇḍavā rājann arakṣan vyūham ātmanaḥ",
    "GE07mbh_06_u:065.004d-0272_01": "ajātaśatruḥ śatrūṇāṃ manāṃsi samakampayat",
    "GE07mbh_06_u:065.004d-0272_02": "śyenavad vyūhya taṃ vyūhaṃ dhaumyasya vacanāt svayam",
    "GE07mbh_06_u:065.004d-0272_03": "sa hi tasya suvijñāta agnicityeṣu bhārata",
    "GE07mbh_06_u:065.004d-0272_04": "makaras tu mahāvyūhas tava putrasya dhīmataḥ",
    "GE07mbh_06_u:065.004d-0272_05": "svayaṃ sarveṇa sainyena droṇenānumatas tadā",
    "GE07mbh_06_u:065.004d-0272_06": "yathāvyūhaṃ śāṃtanavaḥ so 'nvavartata tat punaḥ",
    "GE07mbh_06_u:065.005a": "sa niryayau rathānīkaṃ pitā devavratas tava",
    "GE07mbh_06_u:065.005c": "mahatā rathavaṃśena saṃvṛto rathināṃ varaḥ",
    "GE07mbh_06_u:065.006a": "itaretaram anvīyur yathābhāgam",
    "GE07mbh_06_u:065.006c": "rathinaḥ pattayaś caiva dantinaḥ sādinas tathā",
    "GE07mbh_06_u:065.007a": "tān dṛṣṭvā prodyatān saṃkhye pāṇḍavāś ca yaśasvinaḥ",
    "GE07mbh_06_u:065.007c": "śyenena vyūharājena tenājayyena saṃyuge",
    "GE07mbh_06_u:065.008a": "aśobhata mukhe tasya bhīmaseno mahābalaḥ",
    "GE07mbh_06_u:065.008c": "netre śikhaṇḍī durdharṣo dhṛṣṭadyumnaś ca pārṣataḥ",
    "GE07mbh_06_u:065.009a": "śīrṣaṃ tasyābhavad vīraḥ sātyakiḥ satyavikramaḥ",
    "GE07mbh_06_u:065.009c": "vidhunvan gāṇḍivaṃ pārtho grīvāyām abhavat tadā",
    "GE07mbh_06_u:065.010a": "akṣauhiṇyā samagrā yā vāmapakṣo 'bhavat tadā",
    "GE07mbh_06_u:065.010c": "mahātmā drupadaḥ śrīmān saha putreṇa saṃyuge",
    "GE07mbh_06_u:065.011a": "dakṣiṇaś cābhavat pakṣaḥ kaikeyo 'kṣauhiṇīpatiḥ",
    "GE07mbh_06_u:065.011c": "pṛṣṭhato draupadeyāś ca saubhadraś cāpi vīryavān",
    "GE07mbh_06_u:065.012a": "pṛṣṭhe samabhavac chrīmān svayaṃ rājā yudhiṣṭhiraḥ",
    "GE07mbh_06_u:065.012c": "bhrātṛbhyāṃ sahito dhīmān yamābhyāṃ cāruvikramaḥ",
    "GE07mbh_06_u:065.013a": "praviśya tu raṇe bhīmo makaraṃ mukhatas tadā",
    "GE07mbh_06_u:065.013c": "bhīṣmam āsādya saṃgrāme chādayām āsa sāyakaiḥ",
    "GE07mbh_06_u:065.014a": "tato bhīṣmo mahāstrāṇi pātayām āsa bhārata",
    "GE07mbh_06_u:065.014c": "mohayan pāṇḍuputrāṇāṃ vyūḍhaṃ sainyaṃ mahāhave",
    "GE07mbh_06_u:065.015a": "saṃmuhyati tadā sainye tvaramāṇo dhanaṃjayaḥ",
    "GE07mbh_06_u:065.015c": "bhīṣmaṃ śarasahasreṇa vivyādha raṇamūrdhani",
    "GE07mbh_06_u:065.016a": "parisaṃvārya cāstrāṇi bhīṣmamuktāni saṃyuge",
    "GE07mbh_06_u:065.016c": "svenānīkena hṛṣṭena yuddhāya samavasthitaḥ",
    "GE07mbh_06_u:065.017a": "tato duryodhano rājā bhāradvājam abhāṣata",
    "GE07mbh_06_u:065.017c": "pūrvaṃ dṛṣṭvā vadhaṃ ghoraṃ balasya balināṃ varaḥ",
    "GE07mbh_06_u:065.017e": "bhrātṝṇāṃ ca vadhaṃ yuddhe smaramāṇo mahārathaḥ",
    "GE07mbh_06_u:065.018a": "ācārya satataṃ tvaṃ hi hitakāmo mamānagha",
    "GE07mbh_06_u:065.018c": "vayaṃ hi tvāṃ samāśritya bhīṣmaṃ caiva pitāmaham",
    "GE07mbh_06_u:065.019a": "devān api raṇe jetuṃ prārthayāmo na saṃśayaḥ",
    "GE07mbh_06_u:065.019c": "kim u pāṇḍusutān yuddhe hīnavīryaparākramān",
    "GE07mbh_06_u:065.019d-0273_01": "sa tathā kuru bhadraṃ te yathā vadhyanti pāṇḍavāḥ",
    "GE07mbh_06_u:065.020a": "evam uktas tato droṇas tava putreṇa māriṣa",
    "GE07mbh_06_u:065.020b-0274_01": "uvāca tatra rājānaṃ saṃkruddha iva niḥśvasan",
    "GE07mbh_06_u:065.020b-0274_02": "bāliśas tvaṃ na jānīṣe pāṇḍavānāṃ parākramam",
    "GE07mbh_06_u:065.020b-0274_03": "na śakyā hi yathā jetuṃ pāṇḍavā hi mahābalāḥ",
    "GE07mbh_06_u:065.020b-0274_04": "yathābalaṃ yathāvīryaṃ karma kuryām ahaṃ hi te",
    "GE07mbh_06_u:065.020b-0274_05": "ity uktvā te sutaṃ rājann abhyapadyata vāhinīm",
    "GE07mbh_06_u:065.020c": "abhinat pāṇḍavānīkaṃ prekṣamāṇasya sātyakeḥ",
    "GE07mbh_06_u:065.021a": "sātyakis tu tadā droṇaṃ vārayām āsa bhārata",
    "GE07mbh_06_u:065.021c": "tataḥ pravavṛte yuddhaṃ tumulaṃ lomaharṣaṇam",
    "GE07mbh_06_u:065.022a": "śaineyaṃ tu raṇe kruddho bhāradvājaḥ pratāpavān",
    "GE07mbh_06_u:065.022c": "avidhyan niśitair bāṇair jatrudeśe hasann iva",
    "GE07mbh_06_u:065.023a": "bhīmasenas tataḥ kruddho bhāradvājam avidhyata",
    "GE07mbh_06_u:065.023c": "saṃrakṣan sātyakiṃ rājan droṇāc chastrabhṛtāṃ varāt",
    "GE07mbh_06_u:065.024a": "tato droṇaś ca bhīṣmaś ca tathā śalyaś ca māriṣa",
    "GE07mbh_06_u:065.024c": "bhīmasenaṃ raṇe kruddhāś chādayāṃ cakrire śaraiḥ",
    "GE07mbh_06_u:065.025a": "tatrābhimanyuḥ saṃkruddho draupadeyāś ca māriṣa",
    "GE07mbh_06_u:065.025c": "vivyadhur niśitair bāṇaiḥ sarvāṃs tān udyatāyudhān",
    "GE07mbh_06_u:065.026a": "bhīṣmadroṇau ca saṃkruddhāv āpatantau mahābalau",
    "GE07mbh_06_u:065.026c": "pratyudyayau śikhaṇḍī tu maheṣvāso mahāhave",
    "GE07mbh_06_u:065.027a": "pragṛhya balavad vīro dhanur jaladanisvanam",
    "GE07mbh_06_u:065.027c": "abhyavarṣac charais tūrṇaṃ chādayāno divākaram",
    "GE07mbh_06_u:065.028a": "śikhaṇḍinaṃ samāsādya bharatānāṃ pitāmahaḥ",
    "GE07mbh_06_u:065.028c": "avarjayata saṃgrāme strītvaṃ tasyānusaṃsmaran",
    "GE07mbh_06_u:065.029a": "tato droṇo mahārāja abhyadravata taṃ raṇe",
    "GE07mbh_06_u:065.029c": "rakṣamāṇas tato bhīṣmaṃ tava putreṇa coditaḥ",
    "GE07mbh_06_u:065.030a": "śikhaṇḍī tu samāsādya droṇaṃ śastrabhṛtāṃ varam",
    "GE07mbh_06_u:065.030c": "avarjayata saṃgrāme yugāntāgnim ivolbaṇam",
    "GE07mbh_06_u:065.031a": "tato balena mahatā putras tava viśāṃ pate",
    "GE07mbh_06_u:065.031c": "jugopa bhīṣmam āsādya prārthayāno mahad yaśaḥ",
    "GE07mbh_06_u:065.032a": "tathaiva pāṇḍavā rājan puraskṛtya dhanaṃjayam",
    "GE07mbh_06_u:065.032c": "bhīṣmam evābhyavartanta jaye kṛtvā dṛḍhāṃ matim",
    "GE07mbh_06_u:065.033a": "tad yuddham abhavad ghoraṃ devānāṃ dānavair iva",
    "GE07mbh_06_u:065.033c": "jayaṃ ca kāṅkṣatāṃ nityaṃ yaśaś ca paramādbhutam",
    "GE07mbh_06_u:066.001": "saṃjaya uvāca",
    "GE07mbh_06_u:066.001a": "akarot tumulaṃ yuddhaṃ bhīṣmaḥ śāṃtanavas tadā",
    "GE07mbh_06_u:066.001c": "bhīmasenabhayād icchan putrāṃs tārayituṃ tava",
    "GE07mbh_06_u:066.002a": "pūrvāhṇe tan mahāraudraṃ rājñāṃ yuddham avartata",
    "GE07mbh_06_u:066.002c": "kurūṇāṃ pāṇḍavānāṃ ca mukhyaśūravināśanam",
    "GE07mbh_06_u:066.003a": "tasminn ākulasaṃgrāme vartamāne mahābhaye",
    "GE07mbh_06_u:066.003c": "abhavat tumulaḥ śabdaḥ saṃspṛśan gaganaṃ mahat",
    "GE07mbh_06_u:066.004a": "nadadbhiś ca mahānāgair heṣamāṇaiś ca vājibhiḥ",
    "GE07mbh_06_u:066.004c": "bherīśaṅkhaninādaiś ca tumulaḥ samapadyata",
    "GE07mbh_06_u:066.005a": "yuyutsavas te vikrāntā vijayāya mahābalāḥ",
    "GE07mbh_06_u:066.005c": "anyonyam abhigarjanto goṣṭheṣv iva maharṣabhāḥ",
    "GE07mbh_06_u:066.006a": "śirasāṃ pātyamānānāṃ samare niśitaiḥ śaraiḥ",
    "GE07mbh_06_u:066.006c": "aśmavṛṣṭir ivākāśe babhūva bharatarṣabha",
    "GE07mbh_06_u:066.007a": "kuṇḍaloṣṇīṣadhārīṇi jātarūpojjvalāni ca",
    "GE07mbh_06_u:066.007c": "patitāni sma dṛśyante śirāṃsi bharatarṣabha",
    "GE07mbh_06_u:066.008a": "viśikhonmathitair gātrair bāhubhiś ca sakārmukaiḥ",
    "GE07mbh_06_u:066.008c": "sahastābharaṇaiś cānyair abhavac chāditā mahī",
    "GE07mbh_06_u:066.009a": "kavacopahitair gātrair hastaiś ca samalaṃkṛtaiḥ",
    "GE07mbh_06_u:066.009c": "mukhaiś ca candrasaṃkāśai raktāntanayanaiḥ śubhaiḥ",
    "GE07mbh_06_u:066.010a": "gajavājimanuṣyāṇāṃ sarvagātraiś ca bhūpate",
    "GE07mbh_06_u:066.010c": "āsīt sarvā samākīrṇā muhūrtena vasuṃdharā",
    "GE07mbh_06_u:066.011a": "rajomeghaiś ca tumulaiḥ",
    "GE07mbh_06_u:066.011c": "āyudhānāṃ ca nirghoṣaḥ stanayitnusamo 'bhavat",
    "GE07mbh_06_u:066.012a": "sa saṃprahāras tumulaḥ kaṭukaḥ śoṇitodakaḥ",
    "GE07mbh_06_u:066.012c": "prāvartata kurūṇāṃ ca pāṇḍavānāṃ ca bhārata",
    "GE07mbh_06_u:066.013a": "tasmin mahābhaye ghore tumule lomaharṣaṇe",
    "GE07mbh_06_u:066.013c": "vavarṣuḥ śaravarṣāṇi kṣatriyā yuddhadurmadāḥ",
    "GE07mbh_06_u:066.014a": "krośanti kuñjarās tatra śaravarṣapratāpitāḥ",
    "GE07mbh_06_u:066.014c": "tāvakānāṃ pareṣāṃ ca saṃyuge bharatottama",
    "GE07mbh_06_u:066.014d-0275_01": "saṃrabdhānāṃ ca vīrāṇāṃ dhīrāṇām amitaujasām",
    "GE07mbh_06_u:066.014d-0275_02": "dhanurjyātalaśabdena na prājñāyata kiṃ cana",
    "GE07mbh_06_u:066.014d-0275_03": "utthiteṣu kabandheṣu sarvataḥ śoṇitodake",
    "GE07mbh_06_u:066.014d-0275_04": "samare paryadhāvanta nṛpā ripuvadhodyatāḥ",
    "GE07mbh_06_u:066.014d-0275_05": "śaraśaktigadābhis te khaḍgaiś cāmitatejasaḥ",
    "GE07mbh_06_u:066.014d-0275_06": "nijaghnuḥ samare śūrās te 'nyonyaṃ ca paraṃtapa",
    "GE07mbh_06_u:066.014d-0275_07": "babhramuḥ kuñjarāś cātra śarair viddhā niraṅkuśāḥ",
    "GE07mbh_06_u:066.014e": "aśvāś ca paryadhāvanta hatārohā diśo daśa",
    "GE07mbh_06_u:066.015a": "utpatya nipatanty anye śaraghātaprapīḍitāḥ",
    "GE07mbh_06_u:066.015c": "tāvakānāṃ pareṣāṃ ca yodhānāṃ bharatarṣabha",
    "GE07mbh_06_u:066.015d-0276_01": "bahūnām uttamāṅgānāṃ kārmukāṇāṃ tathaiva ca",
    "GE07mbh_06_u:066.015d-0276_02": "gadānāṃ parighāṇāṃ ca hastānāṃ corubhiḥ saha",
    "GE07mbh_06_u:066.015d-0276_03": "pādānāṃ bhūṣaṇānāṃ ca keyūrāṇāṃ ca saṃghaśaḥ",
    "GE07mbh_06_u:066.015d-0276_04": "rāśayaḥ sma pradṛśyante bhīṣmabhīmaparākrame",
    "GE07mbh_06_u:066.016a": "aśvānāṃ kuñjarāṇāṃ ca rathānāṃ cātivartatām",
    "GE07mbh_06_u:066.016c": "saṃghātāḥ sma pradṛśyante tatra tatra viśāṃ pate",
    "GE07mbh_06_u:066.017a": "gadābhir asibhiḥ prāsair bāṇaiś ca nataparvabhiḥ",
    "GE07mbh_06_u:066.017c": "jaghnuḥ parasparaṃ tatra kṣatriyāḥ kālacoditāḥ",
    "GE07mbh_06_u:066.018a": "apare bāhubhir vīrā niyuddhakuśalā yudhi",
    "GE07mbh_06_u:066.018c": "bahudhā samasajjanta āyasaiḥ parighair iva",
    "GE07mbh_06_u:066.019a": "muṣṭibhir jānubhiś caiva talaiś caiva viśāṃ pate",
    "GE07mbh_06_u:066.019c": "anyonyaṃ jaghnire vīrās tāvakāḥ pāṇḍavaiḥ saha",
    "GE07mbh_06_u:066.019d-0277_01": "patitaiḥ pātyamānaiś ca viceṣṭadbhiś ca bhūtale",
    "GE07mbh_06_u:066.019d-0277_02": "ghoram āyodhanaṃ jajñe tatra tatra janeśvara",
    "GE07mbh_06_u:066.019d-0278_01": "duryodhanamate ghore akṣadyūtābhidevane",
    "GE07mbh_06_u:066.019d-0278_02": "bhīṣme yudhi parākrānte bhīmasenena bhārata",
    "GE07mbh_06_u:066.019d-0278_03": "prāvartata nadī ghorā śoṇitaughataraṅgiṇī",
    "GE07mbh_06_u:066.019d-0278_04": "madhye ca mahatī senā keśaśaivalaśādvalā",
    "GE07mbh_06_u:066.019d-0278_05": "hatārohā hayā rājan rathino virathā api",
    "GE07mbh_06_u:066.019d-0278_06": "vicerus tatra saṃgrāme nistriṃśavaradhāriṇaḥ",
    "GE07mbh_06_u:066.020a": "virathā rathinaś cātra nistriṃśavaradhāriṇaḥ",
    "GE07mbh_06_u:066.020c": "anyonyam abhidhāvanta parasparavadhaiṣiṇaḥ",
    "GE07mbh_06_u:066.021a": "tato duryodhano rājā kaliṅgair bahubhir vṛtaḥ",
    "GE07mbh_06_u:066.021c": "puraskṛtya raṇe bhīṣmaṃ pāṇḍavān abhyavartata",
    "GE07mbh_06_u:066.022a": "tathaiva pāṇḍavāḥ sarve parivārya vṛkodaram",
    "GE07mbh_06_u:066.022c": "bhīṣmam abhyadravan kruddhā raṇe rabhasavāhanāḥ",
    "GE07mbh_06_u:067.001": "saṃjaya uvāca",
    "GE07mbh_06_u:067.001a": "dṛṣṭvā bhīṣmeṇa saṃsaktān bhrātṝn anyāṃś ca pārthivān",
    "GE07mbh_06_u:067.001c": "tam abhyadhāvad gāṅgeyam udyatāstro dhanaṃjayaḥ",
    "GE07mbh_06_u:067.002a": "pāñcajanyasya nirghoṣaṃ dhanuṣo gāṇḍivasya ca",
    "GE07mbh_06_u:067.002c": "dhvajaṃ ca dṛṣṭvā pārthasya sarvān no bhayam āviśat",
    "GE07mbh_06_u:067.002d-0279_01": "siṃhalāṅgūlam ākāśe jvalantam iva parvatam",
    "GE07mbh_06_u:067.003a": "asajjamānaṃ vṛkṣeṣu dhūmaketum ivotthitam",
    "GE07mbh_06_u:067.003c": "bahuvarṇaṃ ca citraṃ ca divyaṃ vānaralakṣaṇam",
    "GE07mbh_06_u:067.003e": "apaśyāma mahārāja dhvajaṃ gāṇḍivadhanvanaḥ",
    "GE07mbh_06_u:067.004a": "vidyutaṃ meghamadhyasthāṃ bhrājamānām ivāmbare",
    "GE07mbh_06_u:067.004c": "dadṛśur gāṇḍivaṃ yodhā rukmapṛṣṭhaṃ mahārathe",
    "GE07mbh_06_u:067.005a": "aśuśruma bhṛśaṃ cāsya",
    "GE07mbh_06_u:067.005c": "sughoraṃ talayoḥ śabdaṃ nighnatas tava vāhinīm",
    "GE07mbh_06_u:067.006a": "caṇḍavāto yathā meghaḥ savidyutstanayitnumān",
    "GE07mbh_06_u:067.006c": "diśaḥ saṃplāvayan sarvāḥ śaravarṣaiḥ samantataḥ",
    "GE07mbh_06_u:067.007a": "abhyadhāvata gāṅgeyaṃ bhairavāstro dhanaṃjayaḥ",
    "GE07mbh_06_u:067.007c": "diśaṃ prācīṃ pratīcīṃ ca na jānīmo 'stramohitāḥ",
    "GE07mbh_06_u:067.008a": "kāṃdigbhūtāḥ śrāntapatrā hatāstrā hatacetasaḥ",
    "GE07mbh_06_u:067.008c": "anyonyam abhisaṃśliṣya yodhās te bharatarṣabha",
    "GE07mbh_06_u:067.009a": "bhīṣmam evābhilīyanta saha sarvais tavātmajaiḥ",
    "GE07mbh_06_u:067.009c": "teṣām ārtāyanam abhūd bhīṣmaḥ śaṃtanavo raṇe",
    "GE07mbh_06_u:067.010a": "samutpatanta vitrastā rathebhyo rathinas tadā",
    "GE07mbh_06_u:067.010c": "sādinaś cāśvapṛṣṭhebhyo bhūmau cāpi padātayaḥ",
    "GE07mbh_06_u:067.010d-0280_01": "gajebhyo gajayodhāś ca vitrastā bhayamohitāḥ",
    "GE07mbh_06_u:067.010d-0280_02": "vihvalāḥ pratyadṛśyanta na jānanti diśo nṛpa",
    "GE07mbh_06_u:067.011a": "śrutvā gāṇḍīvanirghoṣaṃ visphūrjitam ivāśaneḥ",
    "GE07mbh_06_u:067.011c": "sarvasainyāni bhītāni vyavalīyanta bhārata",
    "GE07mbh_06_u:067.012a": "atha kāmbojamukhyais tu bṛhadbhiḥ śīghragāmibhiḥ",
    "GE07mbh_06_u:067.012c": "gopānāṃ bahusāhasrair balair govāsano vṛtaḥ",
    "GE07mbh_06_u:067.012d-0281_01": "tataḥ kāmbojamukhyāś ca te haṃsapathakarṇikāḥ",
    "GE07mbh_06_u:067.012d-0281_02": "gopāsanabalaughāś ca gopāsanapatis tathā",
    "GE07mbh_06_u:067.013a": "madrasauvīragāndhārais trigartaiś ca viśāṃ pate",
    "GE07mbh_06_u:067.013c": "sarvakāliṅgamukhyaiś ca kaliṅgādhipatir vṛtaḥ",
    "GE07mbh_06_u:067.014a": "nāgā naragaṇaughāś ca duḥśāsanapuraḥsarāḥ",
    "GE07mbh_06_u:067.014c": "jayadrathaś ca nṛpatiḥ sahitaḥ sarvarājabhiḥ",
    "GE07mbh_06_u:067.015a": "hayārohavarāś caiva tava putreṇa coditāḥ",
    "GE07mbh_06_u:067.015c": "caturdaśa sahasrāṇi saubalaṃ paryavārayan",
    "GE07mbh_06_u:067.016a": "tatas te sahitāḥ sarve vibhaktarathavāhanāḥ",
    "GE07mbh_06_u:067.016c": "pāṇḍavān samare jagmus tāvakā bharatarṣabha",
    "GE07mbh_06_u:067.016d-0282_01": "cedikāśipadātaiś ca rathaiḥ pāñcālasṛñjayaiḥ",
    "GE07mbh_06_u:067.016d-0282_02": "pāṇḍavāḥ sahitāḥ sarve dhṛṣṭadyumnapurogamāḥ",
    "GE07mbh_06_u:067.016d-0282_03": "tāvakān samare jagmur dharmaputreṇa coditāḥ",
    "GE07mbh_06_u:067.017a": "rathibhir vāraṇair aśvaiḥ padātaiś ca samīritam",
    "GE07mbh_06_u:067.017c": "ghoram āyodhanaṃ jajñe mahābhrasadṛśaṃ rajaḥ tomaraprāsanārācagajāśvarathayodhinām",
    "GE07mbh_06_u:067.018c": "balena mahatā bhīṣmaḥ samasajjat kirīṭinā",
    "GE07mbh_06_u:067.019a": "āvantyaḥ kāśirājena bhīmasenena",
    "GE07mbh_06_u:067.019c": "ajātaśatrur madrāṇām ṛṣabheṇa yaśasvinā",
    "GE07mbh_06_u:067.019e": "sahaputraḥ sahāmātyaḥ śalyena samasajjata",
    "GE07mbh_06_u:067.020a": "vikarṇaḥ sahadevena citrasenaḥ śikhaṇḍinā",
    "GE07mbh_06_u:067.020c": "matsyā duryodhanaṃ jagmuḥ śakuniṃ ca viśāṃ pate",
    "GE07mbh_06_u:067.021a": "drupadaś cekitānaś ca sātyakiś ca mahārathaḥ",
    "GE07mbh_06_u:067.021c": "droṇena samasajjanta saputreṇa mahātmanā",
    "GE07mbh_06_u:067.021e": "kṛpaś ca kṛtavarmā ca dhṛṣṭaketum abhidrutau",
    "GE07mbh_06_u:067.022a": "evaṃ prajavitāśvāni bhrāntanāgarathāni ca",
    "GE07mbh_06_u:067.022c": "sainyāni samasajjanta prayuddhāni samantataḥ",
    "GE07mbh_06_u:067.023a": "nirabhre vidyutas tīvrā diśaś ca rajasāvṛtāḥ",
    "GE07mbh_06_u:067.023c": "prādurāsan maholkāś ca sanirghātā viśāṃ pate",
    "GE07mbh_06_u:067.024a": "pravavau ca mahāvātaḥ pāṃsuvarṣaṃ papāta ca",
    "GE07mbh_06_u:067.024c": "nabhasy antardadhe sūryaḥ sainyena rajasāvṛtaḥ",
    "GE07mbh_06_u:067.025a": "pramohaḥ sarvasattvānām atīva samapadyata",
    "GE07mbh_06_u:067.025b-0283_01": "prakāśaṃ cakrur ākāśa udyatāsibhir uttamaiḥ",
    "GE07mbh_06_u:067.025c": "rajasā cābhibhūtānām astrajālaiś ca tudyatām",
    "GE07mbh_06_u:067.026a": "vīrabāhuvisṛṣṭānāṃ sarvāvaraṇabhedinām",
    "GE07mbh_06_u:067.026c": "saṃghātaḥ śarajālānāṃ tumulaḥ samapadyata",
    "GE07mbh_06_u:067.027a": "prakāśaṃ cakrur ākāśam udyatāni bhujottamaiḥ",
    "GE07mbh_06_u:067.027c": "nakṣatravimalābhāni śastrāṇi bharatarṣabha",
    "GE07mbh_06_u:067.028a": "ārṣabhāṇi vicitrāṇi rukmajālāvṛtāni ca",
    "GE07mbh_06_u:067.028c": "saṃpetur dikṣu sarvāsu carmāṇi bharatarṣabha",
    "GE07mbh_06_u:067.029a": "sūryavarṇaiś ca nistriṃśaiḥ pātyamānāni sarvaśaḥ",
    "GE07mbh_06_u:067.029c": "dikṣu sarvāsv adṛśyanta śarīrāṇi śirāṃsi ca",
    "GE07mbh_06_u:067.030a": "bhagnacakrākṣanīḍāś ca nipātitamahādhvajāḥ",
    "GE07mbh_06_u:067.030c": "hatāśvāḥ pṛthivīṃ jagmus tatra tatra mahārathāḥ",
    "GE07mbh_06_u:067.031a": "paripetur hayāś cātra ke cic chastrakṛtavraṇāḥ",
    "GE07mbh_06_u:067.031c": "rathān viparikarṣanto hateṣu rathayodhiṣu",
    "GE07mbh_06_u:067.032a": "śarāhatā bhinnadehā baddhayoktrā hayottamāḥ",
    "GE07mbh_06_u:067.032c": "yugāni paryakarṣanta tatra tatra sma bhārata",
    "GE07mbh_06_u:067.033a": "adṛśyanta sasūtāś ca sāśvāḥ sarathayodhinaḥ",
    "GE07mbh_06_u:067.033c": "ekena balinā rājan vāraṇena hatā rathāḥ",
    "GE07mbh_06_u:067.034a": "gandhahastimadasrāvam āghrāya bahavo raṇe",
    "GE07mbh_06_u:067.034c": "saṃnipāte balaughānāṃ vītam ādadire gajāḥ",
    "GE07mbh_06_u:067.035a": "satomaramahāmātrair nipatadbhir",
    "GE07mbh_06_u:067.035c": "babhūvāyodhanaṃ channaṃ nārācābhihatair gajaiḥ",
    "GE07mbh_06_u:067.036a": "saṃnipāte balaughānāṃ preṣitair varavāraṇaiḥ",
    "GE07mbh_06_u:067.036c": "nipetur yudhi saṃbhagnāḥ sayodhāḥ sadhvajā rathāḥ",
    "GE07mbh_06_u:067.037a": "nāgarājopamair hastair nāgair ākṣipya saṃyuge",
    "GE07mbh_06_u:067.037c": "vyadṛśyanta mahārāja saṃbhagnā rathakūbarāḥ",
    "GE07mbh_06_u:067.038a": "viśīrṇarathajālāś ca keśeṣv ākṣipya dantibhiḥ",
    "GE07mbh_06_u:067.038c": "drumaśākhā ivāvidhya niṣpiṣṭā rathino raṇe",
    "GE07mbh_06_u:067.039a": "ratheṣu ca rathān yuddhe saṃsaktān varavāraṇāḥ",
    "GE07mbh_06_u:067.039c": "vikarṣanto diśaḥ sarvāḥ saṃpetuḥ sarvaśabdagāḥ",
    "GE07mbh_06_u:067.040a": "teṣāṃ tathā karṣatāṃ ca gajānāṃ rūpam ābabhau",
    "GE07mbh_06_u:067.040c": "saraḥsu nalinījālaṃ viṣaktam iva karṣatām",
    "GE07mbh_06_u:067.041a": "evaṃ saṃchāditaṃ tatra babhūvāyodhanaṃ mahat",
    "GE07mbh_06_u:067.041c": "sādibhiś ca padātaiś ca sadhvajaiś ca mahārathaiḥ",
    "GE07mbh_06_u:068.001": "saṃjaya uvāca",
    "GE07mbh_06_u:068.001a": "śikhaṇḍī saha matsyena virāṭena viśāṃ pate",
    "GE07mbh_06_u:068.001c": "bhīṣmam āśu maheṣvāsam āsasāda sudurjayam",
    "GE07mbh_06_u:068.002a": "droṇaṃ kṛpaṃ vikarṇaṃ ca maheṣvāsān mahābalān",
    "GE07mbh_06_u:068.002c": "rājñaś cānyān raṇe śūrān bahūn ārchad dhanaṃjayaḥ",
    "GE07mbh_06_u:068.003a": "saindhavaṃ ca maheṣvāsaṃ sāmātyaṃ saha bandhubhiḥ",
    "GE07mbh_06_u:068.003c": "prācyāṃś ca dākṣiṇātyāṃś ca bhūmipān bhūmiparṣabha",
    "GE07mbh_06_u:068.004a": "putraṃ ca te maheṣvāsaṃ duryodhanam amarṣaṇam",
    "GE07mbh_06_u:068.004c": "duḥsahaṃ caiva samare bhīmaseno 'bhyavartata",
    "GE07mbh_06_u:068.005a": "sahadevas tu śakunim ulūkaṃ ca mahāratham",
    "GE07mbh_06_u:068.005c": "pitāputrau maheṣvāsāv abhyavartata durjayau",
    "GE07mbh_06_u:068.006a": "yudhiṣṭhiro mahārāja gajānīkaṃ mahārathaḥ",
    "GE07mbh_06_u:068.006c": "samavartata saṃgrāme putreṇa nikṛtas tava",
    "GE07mbh_06_u:068.007a": "mādrīputras tu nakulaḥ śūraḥ saṃkrandano yudhi",
    "GE07mbh_06_u:068.007c": "trigartānāṃ rathodāraiḥ samasajjata pāṇḍavaḥ",
    "GE07mbh_06_u:068.008a": "abhyavartanta durdharṣāḥ samare śālvakekayān",
    "GE07mbh_06_u:068.008b-0284_01": "nākuliś ca śatānīkaḥ samare rathapuṃgavaḥ",
    "GE07mbh_06_u:068.008c": "sātyakiś cekitānaś ca saubhadraś ca mahārathaḥ",
    "GE07mbh_06_u:068.009a": "dhṛṣṭaketuś ca samare rākṣasaś ca ghaṭotkacaḥ",
    "GE07mbh_06_u:068.009c": "putrāṇāṃ te rathānīkaṃ pratyudyātāḥ sudurjayāḥ",
    "GE07mbh_06_u:068.010a": "senāpatir ameyātmā dhṛṣṭadyumno mahābalaḥ",
    "GE07mbh_06_u:068.010c": "droṇena samare rājan samiyāyendrakarmaṇā",
    "GE07mbh_06_u:068.011a": "evam ete maheṣvāsās tāvakāḥ pāṇḍavaiḥ saha",
    "GE07mbh_06_u:068.011c": "sametya samare śūrāḥ saṃprahāraṃ pracakrire",
    "GE07mbh_06_u:068.012a": "madhyaṃdinagate sūrye nabhasy ākulatāṃ gate",
    "GE07mbh_06_u:068.012c": "kuravaḥ pāṇḍaveyāś ca nijaghnur itaretaram",
    "GE07mbh_06_u:068.013a": "dhvajino hemacitrāṅgā vicaranto raṇājire",
    "GE07mbh_06_u:068.013c": "sapatākā rathā rejur vaiyāghraparivāraṇāḥ",
    "GE07mbh_06_u:068.014a": "sametānāṃ ca samare jigīṣūṇāṃ parasparam",
    "GE07mbh_06_u:068.014c": "babhūva tumulaḥ śabdaḥ siṃhānām iva nardatām",
    "GE07mbh_06_u:068.015a": "tatrādbhutam apaśyāma saṃprahāraṃ sudāruṇam",
    "GE07mbh_06_u:068.015c": "yam akurvan raṇe vīrāḥ sṛñjayāḥ kurubhiḥ saha",
    "GE07mbh_06_u:068.016a": "naiva khaṃ na diśo rājan na sūryaṃ śatrutāpana",
    "GE07mbh_06_u:068.016c": "vidiśo vāpy apaśyāma śarair muktaiḥ samantataḥ",
    "GE07mbh_06_u:068.017a": "śaktīnāṃ vimalāgrāṇāṃ tomarāṇāṃ tathāsyatām",
    "GE07mbh_06_u:068.017c": "nistriṃśānāṃ ca pītānāṃ nīlotpalanibhāḥ prabhāḥ",
    "GE07mbh_06_u:068.018a": "kavacānāṃ vicitrāṇāṃ bhūṣaṇānāṃ prabhās tathā",
    "GE07mbh_06_u:068.018c": "khaṃ diśaḥ pradiśaś caiva bhāsayām āsur ojasā",
    "GE07mbh_06_u:068.018d-0285_01": "vapurbhiś ca narendrāṇāṃ candrasūryasamaprabhaiḥ",
    "GE07mbh_06_u:068.018e": "virarāja tadā rājaṃs tatra tatra raṇāṅgaṇam",
    "GE07mbh_06_u:068.019a": "rathasiṃhāsanavyāghrāḥ samāyāntaś ca saṃyuge",
    "GE07mbh_06_u:068.019c": "virejuḥ samare rājan grahā iva nabhastale",
    "GE07mbh_06_u:068.020a": "bhīṣmas tu rathināṃ śreṣṭho bhīmasenaṃ mahābalam",
    "GE07mbh_06_u:068.020c": "avārayata saṃkruddhaḥ sarvasainyasya paśyataḥ",
    "GE07mbh_06_u:068.021a": "tato bhīṣmavinirmuktā rukmapuṅkhāḥ śilāśitāḥ",
    "GE07mbh_06_u:068.021c": "abhyaghnan samare bhīmaṃ tailadhautāḥ sutejanāḥ",
    "GE07mbh_06_u:068.022a": "tasya śaktiṃ mahāvegāṃ bhīmaseno mahābalaḥ",
    "GE07mbh_06_u:068.022c": "kruddhāśīviṣasaṃkāśāṃ preṣayām āsa bhārata",
    "GE07mbh_06_u:068.023a": "tām āpatantīṃ sahasā rukmadaṇḍāṃ durāsadām",
    "GE07mbh_06_u:068.023c": "ciccheda samare bhīṣmaḥ śaraiḥ saṃnataparvabhiḥ",
    "GE07mbh_06_u:068.024a": "tato 'pareṇa bhallena pītena niśitena ca",
    "GE07mbh_06_u:068.024c": "kārmukaṃ bhīmasenasya dvidhā ciccheda bhārata",
    "GE07mbh_06_u:068.024d-0286_01": "apāsya tu dhanuś chinnaṃ bhīmaseno mahābalaḥ",
    "GE07mbh_06_u:068.024d-0286_02": "śarair bahubhir ānarchad bhīṣmaṃ śāṃtanavaṃ yudhi",
    "GE07mbh_06_u:068.025a": "sātyakis tu tatas tūrṇaṃ bhīṣmam āsādya saṃyuge",
    "GE07mbh_06_u:068.025b-0287_01": "ākarṇaprahitais tīkṣṇair niśitais tigmatejanaiḥ",
    "GE07mbh_06_u:068.025c": "śarair bahubhir ānarchat pitaraṃ te janeśvara",
    "GE07mbh_06_u:068.026a": "tataḥ saṃdhāya vai tīkṣṇaṃ śaraṃ paramadāruṇam",
    "GE07mbh_06_u:068.026c": "vārṣṇeyasya rathād bhīṣmaḥ pātayām āsa sārathim",
    "GE07mbh_06_u:068.027a": "tasyāśvāḥ pradrutā rājan nihate rathasārathau",
    "GE07mbh_06_u:068.027c": "tena tenaiva dhāvanti",
    "GE07mbh_06_u:068.028a": "tataḥ sarvasya sainyasya nisvanas tumulo 'bhavat",
    "GE07mbh_06_u:068.028c": "hāhākāraś ca saṃjajñe pāṇḍavānāṃ mahātmanām",
    "GE07mbh_06_u:068.029a": "abhidravata gṛhṇīta hayān yacchata dhāvata",
    "GE07mbh_06_u:068.029c": "ity āsīt tumulaḥ śabdo yuyudhānarathaṃ prati",
    "GE07mbh_06_u:068.030a": "etasminn eva kāle tu bhīṣmaḥ śāṃtanavaḥ punaḥ",
    "GE07mbh_06_u:068.030c": "vyahanat pāṇḍavīṃ senām āsurīm iva vṛtrahā",
    "GE07mbh_06_u:068.031a": "te vadhyamānā bhīṣmeṇa pāñcālāḥ somakaiḥ saha",
    "GE07mbh_06_u:068.031c": "āryāṃ yuddhe matiṃ kṛtvā bhīṣmam evābhidudruvuḥ",
    "GE07mbh_06_u:068.032a": "dhṛṣṭadyumnamukhāś cāpi pārthāḥ śāṃtanavaṃ raṇe",
    "GE07mbh_06_u:068.032c": "abhyadhāvañ jigīṣantas tava putrasya vāhinīm",
    "GE07mbh_06_u:068.033a": "tathaiva tāvakā rājan bhīṣmadroṇamukhāḥ parān",
    "GE07mbh_06_u:068.033c": "abhyadhāvanta vegena tato yuddham avartata",
    "GE07mbh_06_u:069.001": "saṃjaya uvāca",
    "GE07mbh_06_u:069.001a": "virāṭo 'tha tribhir bāṇair bhīṣmam ārchan mahāratham",
    "GE07mbh_06_u:069.001c": "vivyādha turagāṃś cāsya tribhir bāṇair mahārathaḥ",
    "GE07mbh_06_u:069.002a": "taṃ pratyavidhyad daśabhir bhīṣmaḥ śāṃtanavaḥ śaraiḥ",
    "GE07mbh_06_u:069.002c": "rukmapuṅkhair maheṣvāsaḥ kṛtahasto mahābalaḥ",
    "GE07mbh_06_u:069.003a": "drauṇir gāṇḍīvadhanvānaṃ bhīmadhanvā mahārathaḥ",
    "GE07mbh_06_u:069.003c": "avidhyad iṣubhiḥ ṣaḍbhir dṛḍhahastaḥ stanāntare",
    "GE07mbh_06_u:069.004a": "kārmukaṃ tasya ciccheda phalgunaḥ paravīrahā",
    "GE07mbh_06_u:069.004c": "avidhyac ca bhṛśaṃ tīkṣṇaiḥ patribhiḥ śatrukarśanaḥ",
    "GE07mbh_06_u:069.005a": "so 'nyat kārmukam ādāya vegavat krodhamūrchitaḥ",
    "GE07mbh_06_u:069.005c": "amṛṣyamāṇaḥ pārthena kārmukacchedam āhave",
    "GE07mbh_06_u:069.006a": "avidhyat phalgunaṃ rājan navatyā niśitaiḥ śaraiḥ",
    "GE07mbh_06_u:069.006c": "vāsudevaṃ ca saptatyā vivyādha parameṣubhiḥ",
    "GE07mbh_06_u:069.007a": "tataḥ krodhābhitāmrākṣaḥ saha kṛṣṇena phalgunaḥ",
    "GE07mbh_06_u:069.007c": "dīrgham uṣṇaṃ ca niḥśvasya cintayitvā muhur muhuḥ",
    "GE07mbh_06_u:069.008a": "dhanuḥ prapīḍya vāmena kareṇāmitrakarśanaḥ",
    "GE07mbh_06_u:069.008c": "gāṇḍīvadhanvā saṃkruddhaḥ śitān saṃnataparvaṇaḥ",
    "GE07mbh_06_u:069.008e": "jīvitāntakarān ghorān samādatta śilīmukhān",
    "GE07mbh_06_u:069.009a": "tais tūrṇaṃ samare 'vidhyad drauṇiṃ balavatāṃ varam",
    "GE07mbh_06_u:069.009c": "tasya te kavacaṃ bhittvā papuḥ śoṇitam āhave",
    "GE07mbh_06_u:069.010a": "na vivyathe ca nirbhinno drauṇir gāṇḍīvadhanvanā",
    "GE07mbh_06_u:069.010c": "tathaiva śaravarṣāṇi pratimuñcann avihvalaḥ",
    "GE07mbh_06_u:069.010e": "tasthau sa samare rājaṃs trātum icchan mahāvratam",
    "GE07mbh_06_u:069.011a": "tasya tat sumahat karma śaśaṃsuḥ puruṣarṣabhāḥ",
    "GE07mbh_06_u:069.011c": "yat kṛṣṇābhyāṃ sametābhyāṃ nāpatrapata saṃyuge",
    "GE07mbh_06_u:069.011d-0288_01": "sa viddhaḥ phālgunenājau na papāta mahītale",
    "GE07mbh_06_u:069.012a": "sa hi nityam anīkeṣu yudhyate 'bhayam āsthitaḥ",
    "GE07mbh_06_u:069.012c": "astragrāmaṃ sasaṃhāraṃ droṇāt prāpya sudurlabham",
    "GE07mbh_06_u:069.013a": "mamāyam ācāryasuto droṇasyātipriyaḥ sutaḥ",
    "GE07mbh_06_u:069.013c": "brāhmaṇaś ca viśeṣeṇa mānanīyo mameti ca",
    "GE07mbh_06_u:069.014a": "samāsthāya matiṃ vīro bībhatsuḥ śatrutāpanaḥ",
    "GE07mbh_06_u:069.014c": "kṛpāṃ cakre rathaśreṣṭho bhāradvājasutaṃ prati",
    "GE07mbh_06_u:069.015a": "drauṇiṃ tyaktvā tato yuddhe kaunteyaḥ śatrutāpanaḥ",
    "GE07mbh_06_u:069.015c": "yuyudhe tāvakān nighnaṃs tvaramāṇaḥ parākramī",
    "GE07mbh_06_u:069.016a": "duryodhanas tu daśabhir gārdhrapatraiḥ śilāśitaiḥ",
    "GE07mbh_06_u:069.016c": "bhīmasenaṃ maheṣvāsaṃ rukmapuṅkhaiḥ samarpayat",
    "GE07mbh_06_u:069.017a": "bhīmasenas tu saṃkruddhaḥ parāsukaraṇaṃ dṛḍham",
    "GE07mbh_06_u:069.017c": "citraṃ kārmukam ādatta śarāṃś ca niśitān daśa",
    "GE07mbh_06_u:069.018a": "ākarṇaprahitais tīkṣṇair vegitais tigmatejanaiḥ",
    "GE07mbh_06_u:069.018c": "avidhyat tūrṇam avyagraḥ kururājaṃ mahorasi",
    "GE07mbh_06_u:069.019a": "tasya kāñcanasūtras tu śaraiḥ parivṛto maṇiḥ",
    "GE07mbh_06_u:069.019c": "rarājorasi vai sūryo grahair iva samāvṛtaḥ",
    "GE07mbh_06_u:069.020a": "putras tu tava tejasvī bhīmasenena tāḍitaḥ",
    "GE07mbh_06_u:069.020c": "nāmṛṣyata yathā nāgas talaśabdaṃ samīritam",
    "GE07mbh_06_u:069.021a": "tataḥ śarair mahārāja rukmapuṅkhaiḥ śilāśitaiḥ",
    "GE07mbh_06_u:069.021c": "bhīmaṃ vivyādha saṃkruddhas trāsayāno varūthinīm",
    "GE07mbh_06_u:069.022a": "tau yudhyamānau samare bhṛśam anyonyavikṣatau",
    "GE07mbh_06_u:069.022c": "putrau te devasaṃkāśau vyarocetāṃ mahābalau",
    "GE07mbh_06_u:069.023a": "citrasenaṃ naravyāghraṃ saubhadraḥ paravīrahā",
    "GE07mbh_06_u:069.023c": "avidhyad daśabhir bāṇaiḥ purumitraṃ ca saptabhiḥ",
    "GE07mbh_06_u:069.024a": "satyavrataṃ ca saptatyā viddhvā śakrasamo yudhi",
    "GE07mbh_06_u:069.024c": "nṛtyann iva raṇe vīra ārtiṃ naḥ samajījanat",
    "GE07mbh_06_u:069.025a": "taṃ pratyavidyad daśabhiś citrasenaḥ śilīmukhaiḥ",
    "GE07mbh_06_u:069.025c": "satyavrataś ca navabhiḥ purumitraś ca saptabhiḥ",
    "GE07mbh_06_u:069.026a": "sa viddho vikṣaran raktaṃ śatrusaṃvāraṇaṃ mahat",
    "GE07mbh_06_u:069.026c": "ciccheda citrasenasya citraṃ kārmukam ārjuniḥ",
    "GE07mbh_06_u:069.026e": "bhittvā cāsya tanutrāṇaṃ śareṇorasy atāḍayat",
    "GE07mbh_06_u:069.027a": "tatas te tāvakā vīrā rājaputrā mahārathāḥ",
    "GE07mbh_06_u:069.027c": "sametya yudhi saṃrabdhā vivyadhur niśitaiḥ śaraiḥ",
    "GE07mbh_06_u:069.027e": "tāṃś ca sarvāñ śarais tīkṣṇair jaghāna paramāstravit",
    "GE07mbh_06_u:069.028a": "tasya dṛṣṭvā tu tat karma parivavruḥ sutās tava",
    "GE07mbh_06_u:069.028c": "dahantaṃ samare sainyaṃ tava kakṣaṃ yatholbaṇam",
    "GE07mbh_06_u:069.029a": "apetaśiśire kāle samiddham iva pāvakaḥ",
    "GE07mbh_06_u:069.029c": "atyarocata saubhadras tava sainyāni śātayan",
    "GE07mbh_06_u:069.030a": "tat tasya caritaṃ dṛṣṭvā pautras tava viśāṃ pate",
    "GE07mbh_06_u:069.030c": "lakṣmaṇo 'bhyapatat tūrṇaṃ sātvatīputram āhave",
    "GE07mbh_06_u:069.031a": "abhimanyus tu saṃkruddho lakṣmaṇaṃ śubhalakṣaṇam",
    "GE07mbh_06_u:069.031c": "vivyādha viśikhaiḥ ṣaḍbhiḥ sārathiṃ ca tribhiḥ śaraiḥ",
    "GE07mbh_06_u:069.032a": "tathaiva lakṣmaṇo rājan saubhadraṃ niśitaiḥ śaraiḥ",
    "GE07mbh_06_u:069.032c": "avidhyata mahārāja tad adbhutam ivābhavat",
    "GE07mbh_06_u:069.033a": "tasyāśvāṃś caturo hatvā sārathiṃ ca mahābalaḥ",
    "GE07mbh_06_u:069.033c": "abhyadravata saubhadro lakṣmaṇaṃ niśitaiḥ śaraiḥ",
    "GE07mbh_06_u:069.034a": "hatāśve tu rathe tuṣṭhaṃl lakṣmaṇaḥ paravīrahā",
    "GE07mbh_06_u:069.034c": "śaktiṃ cikṣepa saṃkruddhaḥ saubhadrasya rathaṃ prati",
    "GE07mbh_06_u:069.035a": "tām āpatantīṃ sahasā ghorarūpāṃ durāsadām",
    "GE07mbh_06_u:069.035c": "abhimanyuḥ śarais tīkṣṇaiś ciccheda bhujagopamām",
    "GE07mbh_06_u:069.036a": "tataḥ svaratham āropya lakṣmaṇaṃ gautamas tadā",
    "GE07mbh_06_u:069.036c": "apovāha rathenājau sarvasainyasya paśyataḥ",
    "GE07mbh_06_u:069.037a": "tataḥ samākule tasmin vartamāne mahābhaye",
    "GE07mbh_06_u:069.037b-0289_01": "hayo hayaṃ gajo nāgaṃ vīro vīraṃ viśāṃ pate",
    "GE07mbh_06_u:069.037c": "abhyadravañ jighāṃsantaḥ parasparavadhaiṣiṇaḥ",
    "GE07mbh_06_u:069.038a": "tāvakāś ca maheṣvāsāḥ pāṇḍavāś ca mahārathāḥ",
    "GE07mbh_06_u:069.038c": "juhvantaḥ samare prāṇān nijaghnur itaretaram",
    "GE07mbh_06_u:069.039a": "muktakeśā vikavacā virathāś chinnakārmukāḥ",
    "GE07mbh_06_u:069.039c": "bāhubhiḥ samayudhyanta sṛñjayāḥ kurubhiḥ saha",
    "GE07mbh_06_u:069.040a": "tato bhīṣmo mahābāhuḥ pāṇḍavānāṃ mahātmanām",
    "GE07mbh_06_u:069.040c": "senāṃ jaghāna saṃkruddho divyair astrair mahābalaḥ",
    "GE07mbh_06_u:069.041a": "hateśvarair gajais tatra narair aśvaiś ca pātitaiḥ",
    "GE07mbh_06_u:069.041c": "rathibhiḥ sādibhiś caiva samāstīryata medinī",
    "GE07mbh_06_u:070.001": "saṃjaya uvāca",
    "GE07mbh_06_u:070.001a": "atha rājan mahābāhuḥ sātyakir yuddhadurmadaḥ",
    "GE07mbh_06_u:070.001c": "vikṛṣya cāpaṃ samare bhārasādhanam uttamam",
    "GE07mbh_06_u:070.001d-0290_01": "yat tat sakhyus tu pūrveṇa arjunād upaśikṣitam",
    "GE07mbh_06_u:070.002a": "prāmuñcat puṅkhasaṃyuktāñ śarān āśīviṣopamān",
    "GE07mbh_06_u:070.002c": "prakāśaṃ laghu citraṃ ca darśayann astralāghavam",
    "GE07mbh_06_u:070.003a": "tasya vikṣipataś cāpaṃ śarān anyāṃś ca muñcataḥ",
    "GE07mbh_06_u:070.003c": "ādadānasya bhūyaś ca saṃdadhānasya cāparān",
    "GE07mbh_06_u:070.004a": "kṣipataś ca śarān asya raṇe śatrūn vinighnataḥ",
    "GE07mbh_06_u:070.004c": "dadṛśe rūpam atyarthaṃ meghasyeva pravarṣataḥ",
    "GE07mbh_06_u:070.005a": "tam udīryantam ālokya rājā duryodhanas tataḥ",
    "GE07mbh_06_u:070.005c": "rathānām ayutaṃ tasya preṣayām āsa bhārata",
    "GE07mbh_06_u:070.006a": "tāṃs tu sarvān maheṣvāsān sātyakiḥ satyavikramaḥ",
    "GE07mbh_06_u:070.006c": "jaghāna parameṣvāso divyenāstreṇa vīryavān",
    "GE07mbh_06_u:070.007a": "sa kṛtvā dāruṇaṃ karma pragṛhītaśarāsanaḥ",
    "GE07mbh_06_u:070.007c": "āsasāda tato vīro bhūriśravasam āhave",
    "GE07mbh_06_u:070.008a": "sa hi saṃdṛśya senāṃ tāṃ yuyudhānena pātitām",
    "GE07mbh_06_u:070.008c": "abhyadhāvata saṃkruddhaḥ kurūṇāṃ kīrtivardhanaḥ",
    "GE07mbh_06_u:070.009a": "indrāyudhasavarṇaṃ tat sa visphārya mahad dhanuḥ",
    "GE07mbh_06_u:070.009c": "vyasṛjad vajrasaṃkāśāñ śarān āśīviṣopamān",
    "GE07mbh_06_u:070.009e": "sahasraśo mahārāja darśayan pāṇilāghavam",
    "GE07mbh_06_u:070.010a": "śarāṃs tān mṛtyusaṃsparśān sātyakes tu padānugāḥ",
    "GE07mbh_06_u:070.010c": "na viṣehus tadā rājan dudruvus te samantataḥ",
    "GE07mbh_06_u:070.010e": "vihāya samare rājan sātyakiṃ yuddhadurmadam",
    "GE07mbh_06_u:070.011a": "taṃ dṛṣṭvā yuyudhānasya sutā daśa mahābalāḥ",
    "GE07mbh_06_u:070.011c": "mahārathāḥ samākhyātāś citravarmāyudhadhvajāḥ",
    "GE07mbh_06_u:070.012a": "samāsādya maheṣvāsaṃ bhūriśravasam āhave",
    "GE07mbh_06_u:070.012c": "ūcuḥ sarve susaṃrabdhā yūpaketuṃ mahāraṇe",
    "GE07mbh_06_u:070.012d-0291_01": "yudhyasva samare cādya paśyāmas tava pauruṣam",
    "GE07mbh_06_u:070.013a": "bho bho kauravadāyāda sahāsmābhir mahābala",
    "GE07mbh_06_u:070.013c": "ehi yudhyasva saṃgrāme samastaiḥ pṛthag eva vā",
    "GE07mbh_06_u:070.014a": "asmān vā tvaṃ parājitya yaśaḥ prāpnuhi saṃyuge",
    "GE07mbh_06_u:070.014c": "vayaṃ vā tvāṃ parājitya prītiṃ dāsyāmahe pituḥ",
    "GE07mbh_06_u:070.015a": "evam uktas tadā śūrais tān uvāca mahābalaḥ",
    "GE07mbh_06_u:070.015c": "vīryaślāghī naraśreṣṭhas tān dṛṣṭvā samupasthitān",
    "GE07mbh_06_u:070.016a": "sādhv idaṃ kathyate vīrā yad evaṃ matir adya vaḥ",
    "GE07mbh_06_u:070.016c": "yudhyadhvaṃ sahitā yattā nihaniṣyāmi vo raṇe",
    "GE07mbh_06_u:070.017a": "evam uktā maheṣvāsās te vīrāḥ kṣiprakāriṇaḥ",
    "GE07mbh_06_u:070.017c": "mahatā śaravarṣeṇa abhyavarṣann ariṃdamam",
    "GE07mbh_06_u:070.018a": "aparāhṇe mahārāja saṃgrāmas tumulo 'bhavat",
    "GE07mbh_06_u:070.018c": "ekasya ca bahūnāṃ ca sametānāṃ raṇājire",
    "GE07mbh_06_u:070.019a": "tam ekaṃ rathināṃ śreṣṭhaṃ śaravarṣair avākiran",
    "GE07mbh_06_u:070.019c": "prāvṛṣīva mahāśailaṃ siṣicur jaladā nṛpa",
    "GE07mbh_06_u:070.020a": "tais tu muktāñ śaraughāṃs tān yamadaṇḍāśaniprabhān",
    "GE07mbh_06_u:070.020c": "asaṃprāptān asaṃprāptāṃś cicchedāśu mahārathaḥ",
    "GE07mbh_06_u:070.021a": "tatrādbhutam apaśyāma saumadatteḥ parākramam",
    "GE07mbh_06_u:070.021c": "yad eko bahubhir yuddhe samasajjad abhītavat",
    "GE07mbh_06_u:070.022a": "visṛjya śaravṛṣṭiṃ tāṃ daśa rājan mahārathāḥ",
    "GE07mbh_06_u:070.022c": "parivārya mahābāhuṃ nihantum upacakramuḥ",
    "GE07mbh_06_u:070.023a": "saumadattis tataḥ kruddhas teṣāṃ cāpāni bhārata",
    "GE07mbh_06_u:070.023c": "ciccheda daśabhir bāṇair nimeṣeṇa mahārathaḥ",
    "GE07mbh_06_u:070.024a": "athaiṣāṃ chinnadhanuṣāṃ bhallaiḥ saṃnataparvabhiḥ",
    "GE07mbh_06_u:070.024c": "ciccheda samare rājañ śirāṃsi niśitaiḥ śaraiḥ",
    "GE07mbh_06_u:070.024e": "te hatā nyapatan bhūmau vajrabhagnā iva drumāḥ",
    "GE07mbh_06_u:070.025a": "tān dṛṣṭvā nihatān vīrān raṇe putrān mahābalān",
    "GE07mbh_06_u:070.025c": "vārṣṇeyo vinadan rājan bhūriśravasam abhyayāt",
    "GE07mbh_06_u:070.026a": "rathaṃ rathena samare pīḍayitvā mahābalau",
    "GE07mbh_06_u:070.026c": "tāv anyonyasya samare nihatya rathavājinaḥ",
    "GE07mbh_06_u:070.026e": "virathāv abhivalgantau sameyātāṃ mahārathau",
    "GE07mbh_06_u:070.027a": "pragṛhītamahākhaḍgau tau carmavaradhāriṇau",
    "GE07mbh_06_u:070.027c": "śuśubhāte naravyāghrau yuddhāya samavasthitau",
    "GE07mbh_06_u:070.027d-0292_01": "asahyam asiyuddhāya bhūriśravasam āhave",
    "GE07mbh_06_u:070.027d-0292_02": "matvā vṛkodaras tūrṇam abhiplutya mahārathaḥ",
    "GE07mbh_06_u:070.028a": "tataḥ sātyakim abhyetya nistriṃśavaradhāriṇam",
    "GE07mbh_06_u:070.028c": "bhīmasenas tvaran rājan ratham āropayat tadā",
    "GE07mbh_06_u:070.029a": "tavāpi tanayo rājan bhūriśravasam āhave",
    "GE07mbh_06_u:070.029c": "āropayad rathaṃ tūrṇaṃ paśyatāṃ sarvadhanvinām",
    "GE07mbh_06_u:070.030a": "tasmiṃs tathā vartamāne raṇe bhīṣmaṃ mahāratham",
    "GE07mbh_06_u:070.030c": "ayodhayanta saṃrabdhāḥ pāṇḍavā bharatarṣabha",
    "GE07mbh_06_u:070.031a": "lohitāyati cāditye tvaramāṇo dhanaṃjayaḥ",
    "GE07mbh_06_u:070.031c": "pañcaviṃśatisāhasrān nijaghāna mahārathān",
    "GE07mbh_06_u:070.032a": "te hi duryodhanādiṣṭās tadā pārthanibarhaṇe",
    "GE07mbh_06_u:070.032c": "saṃprāpyaiva gatā nāśaṃ śalabhā iva pāvakam",
    "GE07mbh_06_u:070.033a": "tato matsyāḥ kekayāś ca dhanurvedaviśāradāḥ",
    "GE07mbh_06_u:070.033c": "parivavrus tadā pārthaṃ sahaputraṃ mahāratham",
    "GE07mbh_06_u:070.034a": "etasminn eva kāle tu sūrye 'stam upagacchati",
    "GE07mbh_06_u:070.034c": "sarveṣām eva sainyānāṃ pramohaḥ samajāyata",
    "GE07mbh_06_u:070.035a": "avahāraṃ tataś cakre pitā devavratas tava",
    "GE07mbh_06_u:070.035c": "saṃdhyākāle mahārāja sainyānāṃ śrāntavāhanaḥ",
    "GE07mbh_06_u:070.036a": "pāṇḍavānāṃ kurūṇāṃ ca parasparasamāgame",
    "GE07mbh_06_u:070.036c": "te sene bhṛśasaṃvigne yayatuḥ svaṃ niveśanam",
    "GE07mbh_06_u:070.037a": "tataḥ svaśibiraṃ gatvā nyaviśaṃs tatra bhārata",
    "GE07mbh_06_u:070.037c": "pāṇḍavāḥ sṛñjayaiḥ sārdhaṃ kuravaś ca yathāvidhi",
    "GE07mbh_06_u:071.001": "saṃjaya uvāca",
    "GE07mbh_06_u:071.001a": "vihṛtya ca tato rājan sahitāḥ kurupāṇḍavāḥ",
    "GE07mbh_06_u:071.001c": "vyatītāyāṃ tu śarvaryāṃ punar yuddhāya niryayuḥ",
    "GE07mbh_06_u:071.002a": "tatra śabdo mahān āsīt tava teṣāṃ ca bhārata",
    "GE07mbh_06_u:071.002c": "yujyatāṃ rathamukhyānāṃ kalpyatāṃ caiva dantinām",
    "GE07mbh_06_u:071.003a": "saṃnahyatāṃ padātīnāṃ hayānāṃ caiva bhārata",
    "GE07mbh_06_u:071.003c": "śaṅkhadundubhinādaś ca tumulaḥ sarvato 'bhavat",
    "GE07mbh_06_u:071.004a": "tato yudhiṣṭhiro rājā dhṛṣṭadyumnam abhāṣata",
    "GE07mbh_06_u:071.004c": "vyūhaṃ vyūha mahābāho makaraṃ śatrutāpanam",
    "GE07mbh_06_u:071.005a": "evam uktas tu pārthena dhṛṣṭadyumno mahārathaḥ",
    "GE07mbh_06_u:071.005c": "vyādideśa mahārāja rathino rathināṃ varaḥ",
    "GE07mbh_06_u:071.006a": "śiro 'bhūd drupadas tasya pāṇḍavaś ca dhanaṃjayaḥ",
    "GE07mbh_06_u:071.006c": "cakṣuṣī sahadevaś ca nakulaś ca mahārathaḥ",
    "GE07mbh_06_u:071.006e": "tuṇḍam āsīn mahārāja bhīmaseno mahābalaḥ",
    "GE07mbh_06_u:071.007a": "saubhadro draupadeyāś ca rākṣasaś ca ghaṭotkacaḥ",
    "GE07mbh_06_u:071.007c": "sātyakir dharmarājaś ca vyūhagrīvāṃ samāsthitāḥ",
    "GE07mbh_06_u:071.008a": "pṛṣṭham āsīn mahārāja virāṭo vāhinīpatiḥ",
    "GE07mbh_06_u:071.008c": "dhṛṣṭadyumnena sahito mahatyā senayā vṛtaḥ",
    "GE07mbh_06_u:071.009a": "kekayā bhrātaraḥ pañca vāmaṃ pārśvaṃ samāśritāḥ",
    "GE07mbh_06_u:071.009c": "dhṛṣṭaketur naravyāghraḥ karakarṣaś ca vīryavān",
    "GE07mbh_06_u:071.009e": "dakṣiṇaṃ pakṣam āśritya sthitā vyūhasya rakṣaṇe",
    "GE07mbh_06_u:071.010a": "pādayos tu mahārāja sthitaḥ śrīmān mahārathaḥ",
    "GE07mbh_06_u:071.010c": "kuntibhojaḥ śatānīko mahatyā senayā vṛtaḥ",
    "GE07mbh_06_u:071.011a": "śikhaṇḍī tu maheṣvāsaḥ somakaiḥ saṃvṛto balī",
    "GE07mbh_06_u:071.011c": "irāvāṃś ca tataḥ pucche makarasya vyavasthitau",
    "GE07mbh_06_u:071.012a": "evam etan mahāvyūhaṃ vyūhya bhārata pāṇḍavāḥ",
    "GE07mbh_06_u:071.012c": "sūryodaye mahārāja punar yuddhāya daṃśitāḥ",
    "GE07mbh_06_u:071.013a": "kauravān abhyayus tūrṇaṃ",
    "GE07mbh_06_u:071.013c": "samucchritair dhvajaiś citraiḥ śastraiś ca vimalaiḥ śitaiḥ",
    "GE07mbh_06_u:071.014a": "vyūhaṃ dṛṣṭvā tu tat sainyaṃ pitā devavratas tava",
    "GE07mbh_06_u:071.014c": "krauñcena mahatā rājan pratyavyūhata vāhinīm",
    "GE07mbh_06_u:071.015a": "tasya tuṇḍe maheṣvāso bhāradvājo vyarocata",
    "GE07mbh_06_u:071.015c": "aśvatthāmā kṛpaś caiva cakṣur āstāṃ nareśvara",
    "GE07mbh_06_u:071.016a": "kṛtavarmā tu sahitaḥ kāmbojāraṭṭabāhlikaiḥ",
    "GE07mbh_06_u:071.016c": "śirasy āsīn naraśreṣṭhaḥ śreṣṭhaḥ sarvadhanuṣmatām",
    "GE07mbh_06_u:071.017a": "grīvāyāṃ śūrasenas tu tava putraś ca māriṣa",
    "GE07mbh_06_u:071.017c": "duryodhano mahārāja rājabhir bahubhir vṛtaḥ",
    "GE07mbh_06_u:071.018a": "prāgjyotiṣas tu sahitaḥ",
    "GE07mbh_06_u:071.018c": "urasy abhūn naraśreṣṭha mahatyā senayā vṛtaḥ",
    "GE07mbh_06_u:071.018d-0293_01": "pṛṣṭhe cāstāṃ maheṣvāsāv āvantyau sapadānugau",
    "GE07mbh_06_u:071.019a": "svasenayā ca sahitaḥ suśarmā prasthalādhipaḥ",
    "GE07mbh_06_u:071.019c": "vāmaṃ pakṣaṃ samāśritya daṃśitaḥ samavasthitaḥ",
    "GE07mbh_06_u:071.020a": "tuṣārā yavanāś caiva śakāś ca saha cūcupaiḥ",
    "GE07mbh_06_u:071.020c": "dakṣiṇaṃ pakṣam āśritya sthitā vyūhasya bhārata",
    "GE07mbh_06_u:071.021a": "śrutāyuś ca śatāyuś ca saumadattiś ca māriṣa",
    "GE07mbh_06_u:071.021c": "vyūhasya jaghane tasthū rakṣamāṇāḥ parasparam",
    "GE07mbh_06_u:071.022a": "tato yuddhāya saṃjagmuḥ pāṇḍavāḥ kauravaiḥ saha",
    "GE07mbh_06_u:071.022c": "sūryodaye mahārāja tato yuddham abhūn mahat",
    "GE07mbh_06_u:071.023a": "pratīyū rathino nāgān nāgāś ca rathino yayuḥ",
    "GE07mbh_06_u:071.023c": "hayārohā hayārohān rathinaś cāpi sādinaḥ",
    "GE07mbh_06_u:071.024a": "sārathiṃ ca rathī rājan kuñjarāṃś ca mahāraṇe",
    "GE07mbh_06_u:071.024c": "hastyārohā rathārohān rathinaś cāpi sādinaḥ",
    "GE07mbh_06_u:071.025a": "rathinaḥ pattibhiḥ sārdhaṃ sādinaś cāpi pattibhiḥ",
    "GE07mbh_06_u:071.025c": "anyonyaṃ samare rājan pratyadhāvann amarṣitāḥ",
    "GE07mbh_06_u:071.026a": "bhīmasenārjunayamair guptā cānyair mahārathaiḥ",
    "GE07mbh_06_u:071.026c": "śuśubhe pāṇḍavī senā nakṣatrair iva śarvarī",
    "GE07mbh_06_u:071.027a": "tathā bhīṣmakṛpadroṇaśalyaduryodhanādibhiḥ",
    "GE07mbh_06_u:071.027c": "tavāpi vibabhau senā grahair dyaur iva saṃvṛtā",
    "GE07mbh_06_u:071.028a": "bhīmasenas tu kaunteyo droṇaṃ dṛṣṭvā parākramī",
    "GE07mbh_06_u:071.028c": "abhyayāj javanair aśvair bhāradvājasya vāhinīm",
    "GE07mbh_06_u:071.029a": "droṇas tu samare kruddho bhīmaṃ navabhir āyasaiḥ",
    "GE07mbh_06_u:071.029c": "vivyādha samare rājan marmāṇy uddiśya vīryavān",
    "GE07mbh_06_u:071.030a": "dṛḍhāhatas tato bhīmo bhāradvājasya saṃyuge",
    "GE07mbh_06_u:071.030c": "sārathiṃ preṣayām āsa yamasya sadanaṃ prati",
    "GE07mbh_06_u:071.031a": "sa saṃgṛhya svayaṃ vāhān bhāradvājaḥ pratāpavān",
    "GE07mbh_06_u:071.031c": "vyadhamat pāṇḍavīṃ senāṃ tūlarāśim ivānalaḥ",
    "GE07mbh_06_u:071.032a": "te vadhyamānā droṇena bhīṣmeṇa ca narottama",
    "GE07mbh_06_u:071.032c": "sṛñjayāḥ kekayaiḥ sārdhaṃ palāyanaparābhavan",
    "GE07mbh_06_u:071.033a": "tathaiva tāvakaṃ sainyaṃ bhīmārjunaparikṣatam",
    "GE07mbh_06_u:071.033c": "muhyate tatra tatraiva samadeva varāṅganā",
    "GE07mbh_06_u:071.034a": "abhidyetāṃ tato vyūhau tasmin vīravarakṣaye",
    "GE07mbh_06_u:071.034c": "āsīd vyatikaro ghoras tava teṣāṃ ca bhārata",
    "GE07mbh_06_u:071.035a": "tad adbhutam apaśyāma tāvakānāṃ paraiḥ saha",
    "GE07mbh_06_u:071.035c": "ekāyanagatāḥ sarve yad ayudhyanta bhārata",
    "GE07mbh_06_u:071.036a": "pratisaṃvārya cāstrāṇi te 'nyonyasya viśāṃ pate",
    "GE07mbh_06_u:071.036c": "yuyudhuḥ pāṇḍavāś caiva kauravāś ca mahārathāḥ",
    "GE07mbh_06_u:072.001": "dhṛtarāṣṭra uvāca",
    "GE07mbh_06_u:072.001a": "evaṃ bahuguṇaṃ sainyam evaṃ bahuvidhaṃ param",
    "GE07mbh_06_u:072.001c": "vyūḍham evaṃ yathāśāstram amoghaṃ caiva saṃjaya",
    "GE07mbh_06_u:072.002a": "puṣṭam asmākam atyantam abhikāmaṃ ca naḥ sadā",
    "GE07mbh_06_u:072.002c": "prahvam avyasanopetaṃ purastād dṛṣṭavikramam",
    "GE07mbh_06_u:072.003a": "nātivṛddham abālaṃ ca na kṛśaṃ na ca pīvaram",
    "GE07mbh_06_u:072.003c": "laghuvṛttāyataprāyaṃ sāragātram anāmayam",
    "GE07mbh_06_u:072.004a": "āttasaṃnāhaśastraṃ ca bahuśastraparigraham",
    "GE07mbh_06_u:072.004c": "asiyuddhe niyuddhe ca gadāyuddhe ca kovidam",
    "GE07mbh_06_u:072.005a": "prāsarṣṭitomareṣv ājau parigheṣv āyaseṣu ca",
    "GE07mbh_06_u:072.005c": "bhiṇḍipāleṣu śaktīṣu musaleṣu ca sarvaśaḥ",
    "GE07mbh_06_u:072.006a": "kampaneṣu ca cāpeṣu kaṇapeṣu ca sarvaśaḥ",
    "GE07mbh_06_u:072.006c": "kṣepaṇīṣu ca citrāsu muṣṭiyuddheṣu kovidam",
    "GE07mbh_06_u:072.007a": "aparokṣaṃ ca vidyāsu vyāyāmeṣu kṛtaśramam",
    "GE07mbh_06_u:072.007c": "śastragrahaṇavidyāsu sarvāsu pariniṣṭhitam",
    "GE07mbh_06_u:072.008a": "ārohe paryavaskande saraṇe sāntaraplute",
    "GE07mbh_06_u:072.008c": "samyakpraharaṇe yāne vyapayāne ca kovidam",
    "GE07mbh_06_u:072.009a": "nāgāśvarathayāneṣu bahuśaḥ",
    "GE07mbh_06_u:072.009c": "parīkṣya ca yathānyāyaṃ vetanenopapāditam",
    "GE07mbh_06_u:072.010a": "na goṣṭhyā nopacāreṇa na ca bandhunimittataḥ",
    "GE07mbh_06_u:072.010c": "na sauhṛdabalaiś cāpi nākulīnaparigrahaiḥ",
    "GE07mbh_06_u:072.011a": "samṛddhajanam āryaṃ ca tuṣṭasatkṛtabāndhavam",
    "GE07mbh_06_u:072.011c": "kṛtopakārabhūyiṣṭhaṃ yaśasvi ca manasvi ca",
    "GE07mbh_06_u:072.012a": "sajayaiś ca narair mukhyair bahuśo mukhyakarmabhiḥ",
    "GE07mbh_06_u:072.012c": "lokapālopamais tāta pālitaṃ lokaviśrutaiḥ",
    "GE07mbh_06_u:072.013a": "bahubhiḥ kṣatriyair guptaṃ pṛthivyāṃ lokasaṃmataiḥ",
    "GE07mbh_06_u:072.013c": "asmān abhigataiḥ kāmāt sabalaiḥ sapadānugaiḥ",
    "GE07mbh_06_u:072.014a": "mahodadhim ivāpūrṇam āpagābhiḥ samantataḥ",
    "GE07mbh_06_u:072.014c": "apakṣaiḥ pakṣasaṃkāśai rathair nāgaiś ca saṃvṛtam",
    "GE07mbh_06_u:072.015a": "nānāyodhajalaṃ bhīmaṃ vāhanormitaraṅgiṇam kṣepaṇyasigadāśaktiśaraprāsasamākulam",
    "GE07mbh_06_u:072.016a": "dhvajabhūṣaṇasaṃbādhaṃ ratnapaṭṭena saṃcitam",
    "GE07mbh_06_u:072.016c": "vāhanaiḥ parisarpadbhir vāyuvegavikampitam",
    "GE07mbh_06_u:072.017a": "apāram iva garjantaṃ sāgarapratimaṃ mahat",
    "GE07mbh_06_u:072.017c": "droṇabhīṣmābhisaṃguptaṃ guptaṃ ca kṛtavarmaṇā",
    "GE07mbh_06_u:072.018a": "kṛpaduḥśāsanābhyāṃ ca jayadrathamukhais tathā",
    "GE07mbh_06_u:072.018c": "bhagadattavikarṇābhyāṃ drauṇisaubalabāhlikaiḥ",
    "GE07mbh_06_u:072.019a": "guptaṃ pravīrair lokasya sāravadbhir mahātmabhiḥ",
    "GE07mbh_06_u:072.019c": "yad ahanyata saṃgrāme diṣṭam etat purātanam",
    "GE07mbh_06_u:072.020a": "naitādṛśaṃ samudyogaṃ dṛṣṭavanto 'tha mānuṣāḥ",
    "GE07mbh_06_u:072.020c": "ṛṣayo vā mahābhāgāḥ purāṇā bhuvi saṃjaya",
    "GE07mbh_06_u:072.021a": "īdṛśo hi balaughas tu yuktaḥ śastrāstrasaṃpadā",
    "GE07mbh_06_u:072.021c": "vadhyate yatra saṃgrāme kim anyad bhāgadheyataḥ",
    "GE07mbh_06_u:072.022a": "viparītam idaṃ sarvaṃ pratibhāti sma saṃjaya",
    "GE07mbh_06_u:072.022c": "yatredṛśaṃ balaṃ ghoraṃ nātarad yudhi pāṇḍavān",
    "GE07mbh_06_u:072.023a": "atha vā pāṇḍavārthāya devās tatra samāgatāḥ",
    "GE07mbh_06_u:072.023c": "yudhyante māmakaṃ sainyaṃ yad avadhyanta saṃjaya",
    "GE07mbh_06_u:072.024a": "ukto hi vidureṇeha hitaṃ pathyaṃ ca saṃjaya",
    "GE07mbh_06_u:072.024c": "na ca gṛhṇāti tan mandaḥ putro duryodhano mama",
    "GE07mbh_06_u:072.025a": "tasya manye matiḥ pūrvaṃ sarvajñasya mahātmanaḥ",
    "GE07mbh_06_u:072.025c": "āsīd yathāgataṃ tāta yena dṛṣṭam idaṃ purā",
    "GE07mbh_06_u:072.026a": "atha vā bhāvyam evaṃ hi saṃjayaitena sarvathā",
    "GE07mbh_06_u:072.026c": "purā dhātrā yathā sṛṣṭaṃ tat tathā na tad anyathā",
    "GE07mbh_06_u:073.001": "saṃjaya uvāca",
    "GE07mbh_06_u:073.001a": "ātmadoṣāt tvayā rājan prāptaṃ vyasanam īdṛśam",
    "GE07mbh_06_u:073.001c": "na hi duryodhanas tāni paśyate bharatarṣabha",
    "GE07mbh_06_u:073.001e": "yāni tvaṃ dṛṣṭavān rājan dharmasaṃkarakārite",
    "GE07mbh_06_u:073.002a": "tava doṣāt purā vṛttaṃ dyūtam etad viśāṃ pate",
    "GE07mbh_06_u:073.002c": "tava doṣeṇa yuddhaṃ ca pravṛttaṃ saha pāṇḍavaiḥ",
    "GE07mbh_06_u:073.002e": "tvam evādya phalaṃ bhuṅkṣva kṛtvā kilbiṣam ātmanā",
    "GE07mbh_06_u:073.003a": "ātmanā hi kṛtaṃ karma ātmanaivopabhujyate",
    "GE07mbh_06_u:073.003c": "iha vā pretya vā rājaṃs tvayā prāptaṃ yathātatham",
    "GE07mbh_06_u:073.004a": "tasmād rājan sthiro bhūtvā prāpyedaṃ vyasanaṃ mahat",
    "GE07mbh_06_u:073.004c": "śṛṇu yuddhaṃ yathāvṛttaṃ śaṃsato mama māriṣa",
    "GE07mbh_06_u:073.005a": "bhīmasenas tu niśitair bāṇair bhittvā mahācamūm",
    "GE07mbh_06_u:073.005c": "āsasāda tato vīraḥ sarvān duryodhanānujān",
    "GE07mbh_06_u:073.006a": "duḥśāsanaṃ durviṣahaṃ duḥsahaṃ durmadaṃ jayam",
    "GE07mbh_06_u:073.006c": "jayatsenaṃ vikarṇaṃ ca citrasenaṃ sudarśanam",
    "GE07mbh_06_u:073.007a": "cārucitraṃ suvarmāṇaṃ duṣkarṇaṃ karṇam eva ca",
    "GE07mbh_06_u:073.007c": "etān anyāṃś ca subahūn samīpasthān mahārathān",
    "GE07mbh_06_u:073.008a": "dhārtarāṣṭrān susaṃkruddhān dṛṣṭvā bhīmo mahābalaḥ",
    "GE07mbh_06_u:073.008c": "bhīṣmeṇa samare guptāṃ praviveśa mahācamūm",
    "GE07mbh_06_u:073.009a": "athāhvayanta te 'nyonyam ayaṃ prāpto vṛkodaraḥ",
    "GE07mbh_06_u:073.009b-0294_01": "athālokya praviṣṭaṃ tam ūcus te sarva eva tu",
    "GE07mbh_06_u:073.009c": "jīvagrāhaṃ nigṛhṇīmo vayam enaṃ narādhipāḥ",
    "GE07mbh_06_u:073.010a": "sa taiḥ parivṛtaḥ pārtho bhrātṛbhiḥ kṛtaniścayaiḥ",
    "GE07mbh_06_u:073.010c": "prajāsaṃharaṇe sūryaḥ krūrair iva mahāgrahaiḥ",
    "GE07mbh_06_u:073.011a": "saṃprāpya madhyaṃ vyūhasya na bhīḥ pāṇḍavam āviśat",
    "GE07mbh_06_u:073.011c": "yathā devāsure yuddhe mahendraḥ prāpya dānavān",
    "GE07mbh_06_u:073.012a": "tataḥ śatasahasrāṇi rathināṃ sarvaśaḥ prabho",
    "GE07mbh_06_u:073.012c": "chādayānaṃ śarair ghorais tam ekam anuvavrire",
    "GE07mbh_06_u:073.013a": "sa teṣāṃ pravarān yodhān hastyaśvarathasādinaḥ",
    "GE07mbh_06_u:073.013c": "jaghāna samare śūro dhārtarāṣṭrān acintayan",
    "GE07mbh_06_u:073.014a": "teṣāṃ vyavasitaṃ jñātvā bhīmaseno jighṛkṣatām",
    "GE07mbh_06_u:073.014c": "samastānāṃ vadhe rājan matiṃ cakre mahāmanāḥ",
    "GE07mbh_06_u:073.015a": "tato rathaṃ samutsṛjya gadām ādāya pāṇḍavaḥ",
    "GE07mbh_06_u:073.015b-0295_01": "uvāca sārathiṃ bhīmaḥ sthīyatām iti bhārata",
    "GE07mbh_06_u:073.015b-0295_02": "yāvad enān haniṣyāmi dhārtarāṣṭrān sahānugān",
    "GE07mbh_06_u:073.015b-0295_03": "ity uktvā bhīmasenas tu praviśya mahatīṃ camūm",
    "GE07mbh_06_u:073.015c": "jaghāna dhārtarāṣṭrāṇāṃ taṃ balaughamahārṇavam",
    "GE07mbh_06_u:073.015d-0296_01": "gadayā bhīmasenena tāḍitā vāraṇottamāḥ",
    "GE07mbh_06_u:073.015d-0296_02": "bhinnakumbhā mahākāyā bhinnapṛṣṭhās tathaiva ca",
    "GE07mbh_06_u:073.015d-0296_03": "bhinnagātrāḥ sahārohāḥ śerate parvatā iva",
    "GE07mbh_06_u:073.015d-0296_04": "rathāś ca bhagnās tilaśaḥ sayodhāḥ śataśo raṇe",
    "GE07mbh_06_u:073.015d-0296_05": "aśvāś ca sādinaś caiva pādātaiḥ saha bhārata",
    "GE07mbh_06_u:073.015d-0296_06": "tatrādbhutam apaśyāma bhīmasenasya vikramam",
    "GE07mbh_06_u:073.015d-0296_07": "yad ekaḥ samare rājan bahubhiḥ samayodhayat",
    "GE07mbh_06_u:073.015d-0296_08": "antakāle prajāḥ sarvā daṇḍapāṇir ivāntakaḥ",
    "GE07mbh_06_u:073.016a": "bhīmasene praviṣṭe tu dhṛṣṭadyumno 'pi pārṣataḥ",
    "GE07mbh_06_u:073.016c": "droṇam utsṛjya tarasā prayayau yatra saubalaḥ",
    "GE07mbh_06_u:073.017a": "vidārya mahatīṃ senāṃ tāvakānāṃ nararṣabhaḥ",
    "GE07mbh_06_u:073.017c": "āsasāda rathaṃ śūnyaṃ bhīmasenasya saṃyuge",
    "GE07mbh_06_u:073.017d-0297_01": "rathaṃ ca śūnyaṃ saṃprekṣya bhīmaṃ prati vicetanaḥ",
    "GE07mbh_06_u:073.018a": "dṛṣṭvā viśokaṃ samare bhīmasenasya sārathim",
    "GE07mbh_06_u:073.018c": "dhṛṣṭadyumno mahārāja durmanā gatacetanaḥ",
    "GE07mbh_06_u:073.019a": "apṛcchad bāṣpasaṃruddho nisvanāṃ vācam īrayan",
    "GE07mbh_06_u:073.019c": "mama prāṇaiḥ priyatamaḥ kva bhīma iti duḥkhitaḥ",
    "GE07mbh_06_u:073.020a": "viśokas tam uvācedaṃ dhṛṣṭadyumnaṃ kṛtāñjaliḥ",
    "GE07mbh_06_u:073.020c": "saṃsthāpya mām iha balī pāṇḍaveyaḥ pratāpavān",
    "GE07mbh_06_u:073.021a": "praviṣṭo dhārtarāṣṭrāṇām etad balamahārṇavam",
    "GE07mbh_06_u:073.021c": "mām uktvā puruṣavyāghra prītiyuktam idaṃ vacaḥ",
    "GE07mbh_06_u:073.022a": "pratipālaya māṃ sūta niyamyāśvān muhūrtakam",
    "GE07mbh_06_u:073.022c": "yāvad etān nihanmy āśu ya ime madvadhodyatāḥ",
    "GE07mbh_06_u:073.022d-0298_01": "abhyadhāvad gadāpāṇis tad balaṃ sa mahābalaḥ",
    "GE07mbh_06_u:073.023a": "tato dṛṣṭvā gadāhastaṃ pradhāvantaṃ mahābalam",
    "GE07mbh_06_u:073.023c": "sarveṣām eva sainyānāṃ saṃgharṣaḥ samajāyata",
    "GE07mbh_06_u:073.024a": "tasmiṃs tu tumule yuddhe vartamāne bhayānake",
    "GE07mbh_06_u:073.024c": "bhittvā rājan mahāvyūhaṃ praviveśa sakhā tava",
    "GE07mbh_06_u:073.025a": "viśokasya vacaḥ śrutvā dhṛṣṭadyumno 'pi pārṣataḥ",
    "GE07mbh_06_u:073.025c": "pratyuvāca tataḥ sūtaṃ raṇamadhye mahābalaḥ",
    "GE07mbh_06_u:073.026a": "na hi me vidyate sūta jīvite 'dya prayojanam",
    "GE07mbh_06_u:073.026c": "bhīmasenaṃ raṇe hitvā sneham utsṛjya pāṇḍavaiḥ",
    "GE07mbh_06_u:073.027a": "yadi yāmi vinā bhīmaṃ kiṃ māṃ kṣatraṃ vadiṣyati",
    "GE07mbh_06_u:073.027c": "ekāyanagate bhīme mayi cāvasthite yudhi",
    "GE07mbh_06_u:073.028a": "asvasti tasya kurvanti devāḥ sāgnipurogamāḥ",
    "GE07mbh_06_u:073.028c": "yaḥ sahāyān parityajya svastimān āvrajed gṛhān",
    "GE07mbh_06_u:073.028d-0299_01": "dhikkṛtasya ca kṣatreṇa nirarthaṃ jīvitaṃ bhavet",
    "GE07mbh_06_u:073.028d-0300_01": "raurave narake majjed aplave dustare nṛbhiḥ",
    "GE07mbh_06_u:073.029a": "mama bhīmaḥ sakhā caiva saṃbandhī ca mahābalaḥ",
    "GE07mbh_06_u:073.029c": "bhakto 'smān bhaktimāṃś cāhaṃ tam apy ariniṣūdanam",
    "GE07mbh_06_u:073.030a": "so 'haṃ tatra gamiṣyāmi yatra yāto vṛkodaraḥ",
    "GE07mbh_06_u:073.030c": "nighnantaṃ mām arīn paśya dānavān iva vāsavam",
    "GE07mbh_06_u:073.031a": "evam uktvā tato vīro yayau madhyena bhāratīm",
    "GE07mbh_06_u:073.031c": "bhīmasenasya mārgeṣu gadāpramathitair gajaiḥ",
    "GE07mbh_06_u:073.032a": "sa dadarśa tato bhīmaṃ dahantaṃ ripuvāhinīm",
    "GE07mbh_06_u:073.032c": "vātaṃ vṛkṣān iva balāt prabhañjantaṃ raṇe nṛpān",
    "GE07mbh_06_u:073.033a": "te hanyamānāḥ samare rathinaḥ sādinas tathā",
    "GE07mbh_06_u:073.033c": "pādātā dantinaś caiva cakrur ārtasvaraṃ mahat",
    "GE07mbh_06_u:073.034a": "hāhākāraś ca saṃjajñe tava sainyasya māriṣa",
    "GE07mbh_06_u:073.034c": "vadhyato bhīmasenena kṛtinā citrayodhinā",
    "GE07mbh_06_u:073.035a": "tataḥ kṛtāstrās te sarve parivārya vṛkodaram",
    "GE07mbh_06_u:073.035c": "abhītāḥ samavartanta śastravṛṣṭyā samantataḥ",
    "GE07mbh_06_u:073.036a": "abhidrutaṃ śastrabhṛtāṃ variṣṭhaṃ; samantataḥ pāṇḍavaṃ lokavīraiḥ",
    "GE07mbh_06_u:073.036b-0301_01": "abhidrutaṃ śastrabhṛtāṃ variṣṭhaṃ ca samantataḥ",
    "GE07mbh_06_u:073.036b-0301_02": "lokapālasamaṃ vīra lokavīraiś ca pāṇḍavam",
    "GE07mbh_06_u:073.036c": "sainyena ghoreṇa susaṃgatena; dṛṣṭvā balī pārṣato bhīmasenam",
    "GE07mbh_06_u:073.037a": "athopagacchac charavikṣatāṅgaṃ; padātinaṃ krodhaviṣaṃ vamantam",
    "GE07mbh_06_u:073.037c": "āśvāsayan pārṣato bhīmasenaṃ; gadāhastaṃ kālam ivāntakāle",
    "GE07mbh_06_u:073.038a": "niḥśalyam enaṃ ca cakāra tūrṇam; āropayac cātmarathaṃ mahātmā",
    "GE07mbh_06_u:073.038c": "bhṛśaṃ pariṣvajya ca bhīmasenam; āśvāsayām āsa ca śatrumadhye",
    "GE07mbh_06_u:073.038d-0302_01": "tathā tasmin vartamāne 'tivegaṃ",
    "GE07mbh_06_u:073.038d-0303_01": "bhīmo tatho pretya ca yājñasenam (sic)",
    "GE07mbh_06_u:073.039a": "bhrātṝn athopetya tavāpi putras; tasmin vimarde mahati pravṛtte",
    "GE07mbh_06_u:073.039b-0304_01": "dṛṣṭvā raṇe vākyam idaṃ babhāṣe",
    "GE07mbh_06_u:073.039c": "ayaṃ durātmā drupadasya putraḥ; samāgato bhīmasenena sārdham",
    "GE07mbh_06_u:073.039e": "taṃ yāta sarve sahitā nihantuṃ; mā vo ripuḥ prārthayatām anīkam",
    "GE07mbh_06_u:073.039f-0305_01": "ārchann etaṃ kṣudrakarmātihīnaṃ",
    "GE07mbh_06_u:073.039f-0305_02": "sainyaṃ ca vidhvaṃsayate pṛṣatkaiḥ",
    "GE07mbh_06_u:073.040a": "śrutvā tu vākyaṃ tam amṛṣyamāṇā; jyeṣṭhājñayā coditā dhārtarāṣṭrāḥ",
    "GE07mbh_06_u:073.040c": "vadhāya niṣpetur udāyudhās te; yugakṣaye ketavo yadvad ugrāḥ",
    "GE07mbh_06_u:073.041a": "pragṛhya citrāṇi dhanūṃṣi vīrā; jyānemighoṣaiḥ pravikampayantaḥ",
    "GE07mbh_06_u:073.041c": "śarair avarṣan drupadasya putraṃ; yathāmbudā bhūdharaṃ vārijālaiḥ",
    "GE07mbh_06_u:073.041e": "nihatya tāṃś cāpi śaraiḥ sutīkṣṇair; na vivyathe samare citrayodhī",
    "GE07mbh_06_u:073.042a": "samabhyudīrṇāṃś ca tavātmajāṃs tathā; niśāmya vīrān abhitaḥ sthitān raṇe",
    "GE07mbh_06_u:073.042c": "jighāṃsur ugraṃ drupadātmajo yuvā; pramohanāstraṃ yuyuje mahārathaḥ",
    "GE07mbh_06_u:073.042e": "kruddho bhṛśaṃ tava putreṣu rājan; daityeṣu yadvat samare mahendraḥ",
    "GE07mbh_06_u:073.042f-0306_01": "sa vai tato 'straṃ sumahāprabhāvaṃ",
    "GE07mbh_06_u:073.042f-0306_02": "pramohanaṃ droṇadattaṃ mahātmā",
    "GE07mbh_06_u:073.042f-0306_03": "prayojayām āsa udārakarmā",
    "GE07mbh_06_u:073.042f-0306_04": "tasmin raṇe tava sainyasya rājan",
    "GE07mbh_06_u:073.043a": "tato vyamuhyanta raṇe nṛvīrāḥ; pramohanāstrāhatabuddhisattvāḥ",
    "GE07mbh_06_u:073.043c": "pradudruvuḥ kuravaś caiva sarve; savājināgāḥ sarathāḥ samantāt",
    "GE07mbh_06_u:073.043e": "parītakālān iva naṣṭasaṃjñān; mohopetāṃs tava putrān niśamya",
    "GE07mbh_06_u:073.043f-0307_01": "etasminn eva kāle tu bhīmaḥ praharatāṃ varaḥ",
    "GE07mbh_06_u:073.043f-0307_02": "viśramya ca tadā rājan pītvāmṛtarasaṃ jalam",
    "GE07mbh_06_u:073.043f-0307_03": "punaḥ saṃnahya sahasā yodhayām āsa saṃyuge",
    "GE07mbh_06_u:073.043f-0307_04": "dhṛṣṭadyumnena sahitaḥ kālayām āsa bhārata",
    "GE07mbh_06_u:073.044a": "etasminn eva kāle tu droṇaḥ śastrabhṛtāṃ varaḥ",
    "GE07mbh_06_u:073.044c": "drupadaṃ tribhir āsādya śarair vivyādha dāruṇaiḥ",
    "GE07mbh_06_u:073.045a": "so 'tividdhas tadā rājan raṇe droṇena pārthivaḥ",
    "GE07mbh_06_u:073.045c": "apāyād drupado rājan pūrvavairam anusmaran",
    "GE07mbh_06_u:073.046a": "jitvā tu drupadaṃ droṇaḥ śaṅkhaṃ dadhmau pratāpavān",
    "GE07mbh_06_u:073.046c": "tasya śaṅkhasvanaṃ śrutvā vitresuḥ sarvasomakāḥ",
    "GE07mbh_06_u:073.047a": "atha śuśrāva tejasvī droṇaḥ śastrabhṛtāṃ varaḥ",
    "GE07mbh_06_u:073.047c": "pramohanāstreṇa raṇe mohitān ātmajāṃs tava",
    "GE07mbh_06_u:073.048a": "tato droṇo rājagṛddhī tvarito 'bhiyayau raṇāt",
    "GE07mbh_06_u:073.048c": "tatrāpaśyan maheṣvāso bhāradvājaḥ pratāpavān",
    "GE07mbh_06_u:073.048e": "dhṛṣṭadyumnaṃ ca bhīmaṃ ca vicarantau mahāraṇe",
    "GE07mbh_06_u:073.049a": "mohāviṣṭāṃś ca te putrān apaśyat sa mahārathaḥ",
    "GE07mbh_06_u:073.049c": "tataḥ prajñāstram ādāya mohanāstraṃ vyaśātayat",
    "GE07mbh_06_u:073.050a": "atha pratyāgataprāṇās tava putrā mahārathāḥ",
    "GE07mbh_06_u:073.050c": "punar yuddhāya samare prayayur bhīmapārṣatau",
    "GE07mbh_06_u:073.051a": "tato yudhiṣṭhiraḥ prāha samāhūya svasainikān",
    "GE07mbh_06_u:073.051c": "gacchantu padavīṃ śaktyā bhīmapārṣatayor yudhi",
    "GE07mbh_06_u:073.052a": "saubhadrapramukhā vīrā rathā dvādaśa daṃśitāḥ",
    "GE07mbh_06_u:073.052c": "pravṛttim adhigacchantu na hi śudhyati me manaḥ",
    "GE07mbh_06_u:073.052d-0308_01": "pravṛttiṃ bhīmasenasya pārṣatasya ca saṃyuge",
    "GE07mbh_06_u:073.052d-0308_02": "vijñāya samare śīghraṃ praviśadhvaṃ rathārṇavam",
    "GE07mbh_06_u:073.052d-0308_03": "gacchantu parayā śaktyā bhavanta iti me matiḥ",
    "GE07mbh_06_u:073.053a": "ta evaṃ samanujñātāḥ śūrā vikrāntayodhinaḥ",
    "GE07mbh_06_u:073.053c": "bāḍham ity evam uktvā tu sarve puruṣamāninaḥ",
    "GE07mbh_06_u:073.053e": "madhyaṃdinagate sūrye prayayuḥ sarva eva hi",
    "GE07mbh_06_u:073.054a": "kekayā draupadeyāś ca dhṛṣṭaketuś ca vīryavān",
    "GE07mbh_06_u:073.054c": "abhimanyuṃ puraskṛtya mahatyā senayā vṛtāḥ",
    "GE07mbh_06_u:073.055a": "te kṛtvā samare vyūhaṃ sūcīmukham ariṃdamāḥ",
    "GE07mbh_06_u:073.055c": "bibhidur dhārtarāṣṭrāṇāṃ tad rathānīkam āhave",
    "GE07mbh_06_u:073.056a": "tān prayātān maheṣvāsān",
    "GE07mbh_06_u:073.056c": "bhīmasenabhayāviṣṭā dhṛṣṭadyumnavimohitā",
    "GE07mbh_06_u:073.057a": "na saṃdhārayituṃ śaktā tava senā janādhipa",
    "GE07mbh_06_u:073.057c": "madamūrchānvitātmānaṃ pramadevādhvani sthitā",
    "GE07mbh_06_u:073.058a": "te 'bhiyātā maheṣvāsāḥ suvarṇavikṛtadhvajāḥ",
    "GE07mbh_06_u:073.058c": "parīpsanto 'bhyadhāvanta",
    "GE07mbh_06_u:073.059a": "tau ca dṛṣṭvā maheṣvāsān abhimanyupurogamān",
    "GE07mbh_06_u:073.059c": "babhūvatur mudā yuktau nighnantau tava vāhinīm",
    "GE07mbh_06_u:073.059d-0309_01": "droṇam iṣvastrakuśalaṃ sarvavidyāsu pāragam",
    "GE07mbh_06_u:073.060a": "dṛṣṭvā ca sahasāyāntaṃ pāñcālyo gurum ātmanaḥ",
    "GE07mbh_06_u:073.060c": "nāśaṃsata vadhaṃ vīraḥ putrāṇāṃ tava pārṣataḥ",
    "GE07mbh_06_u:073.061a": "tato rathaṃ samāropya kekayasya vṛkodaram",
    "GE07mbh_06_u:073.061c": "abhyadhāvat susaṃkruddho droṇam iṣvastrapāragam",
    "GE07mbh_06_u:073.062a": "tasyābhipatatas tūrṇaṃ bhāradvājaḥ pratāpavān",
    "GE07mbh_06_u:073.062c": "kruddhaś ciccheda bhallena dhanuḥ śatruniṣūdanaḥ",
    "GE07mbh_06_u:073.063a": "anyāṃś ca śataśo bāṇān preṣayām āsa pārṣate",
    "GE07mbh_06_u:073.063c": "duryodhanahitārthāya bhartṛpiṇḍam anusmaran",
    "GE07mbh_06_u:073.064a": "athānyad dhanur ādāya pārṣataḥ paravīrahā",
    "GE07mbh_06_u:073.064c": "droṇaṃ vivyādha saptatyā rukmapuṅkhaiḥ śilāśitaiḥ",
    "GE07mbh_06_u:073.065a": "tasya droṇaḥ punaś cāpaṃ cicchedāmitrakarśanaḥ",
    "GE07mbh_06_u:073.065c": "hayāṃś ca caturas tūrṇaṃ caturbhiḥ sāyakottamaiḥ",
    "GE07mbh_06_u:073.066a": "vaivasvatakṣayaṃ ghoraṃ preṣayām āsa vīryavān",
    "GE07mbh_06_u:073.066c": "sārathiṃ cāsya bhallena preṣayām āsa mṛtyave",
    "GE07mbh_06_u:073.066d-0310_01": "dharmarājapuraṃ rājan preṣayām āsa vai dvijaḥ",
    "GE07mbh_06_u:073.067a": "hatāśvāt sa rathāt tūrṇam avaplutya mahārathaḥ",
    "GE07mbh_06_u:073.067c": "āruroha mahābāhur abhimanyor mahāratham",
    "GE07mbh_06_u:073.068a": "tataḥ sarathanāgāśvā samakampata vāhinī",
    "GE07mbh_06_u:073.068c": "paśyato bhīmasenasya pārṣatasya ca paśyataḥ",
    "GE07mbh_06_u:073.069a": "tat prabhagnaṃ balaṃ dṛṣṭvā droṇenāmitatejasā",
    "GE07mbh_06_u:073.069c": "nāśaknuvan vārayituṃ samastās te mahārathāḥ",
    "GE07mbh_06_u:073.070a": "vadhyamānaṃ tu tat sainyaṃ droṇena niśitaiḥ śaraiḥ",
    "GE07mbh_06_u:073.070c": "vyabhramat tatra tatraiva kṣobhyamāṇa ivārṇavaḥ",
    "GE07mbh_06_u:073.071a": "tathā dṛṣṭvā ca tat sainyaṃ jahṛṣe ca balaṃ tava",
    "GE07mbh_06_u:073.071c": "dṛṣṭvācāryaṃ ca saṃkruddhaṃ dahantaṃ ripuvāhinīm",
    "GE07mbh_06_u:073.071e": "cukruśuḥ sarvato yodhāḥ sādhu sādhv iti bhārata",
    "GE07mbh_06_u:074.001": "saṃjaya uvāca",
    "GE07mbh_06_u:074.001a": "tato duryodhano rājā mohāt pratyāgatas tadā",
    "GE07mbh_06_u:074.001c": "śaravarṣaiḥ punar bhīmaṃ pratyavārayad acyutam",
    "GE07mbh_06_u:074.002a": "ekībhūtāḥ punaś caiva tava putrā mahārathāḥ",
    "GE07mbh_06_u:074.002c": "sametya samare bhīmaṃ yodhayām āsur udyatāḥ",
    "GE07mbh_06_u:074.003a": "bhīmaseno 'pi samare saṃprāpya svarathaṃ punaḥ",
    "GE07mbh_06_u:074.003c": "samāruhya mahābāhur yayau yena tavātmajaḥ",
    "GE07mbh_06_u:074.004a": "pragṛhya ca mahāvegaṃ parāsukaraṇaṃ dṛḍham",
    "GE07mbh_06_u:074.004c": "citraṃ śarāsanaṃ saṃkhye śarair vivyādha te sutān",
    "GE07mbh_06_u:074.005a": "tato duryodhano rājā bhīmasenaṃ mahābalam",
    "GE07mbh_06_u:074.005c": "nārācena sutīkṣṇena bhṛśaṃ marmaṇy atāḍayat",
    "GE07mbh_06_u:074.006a": "so 'tividdho maheṣvāsas tava putreṇa dhanvinā",
    "GE07mbh_06_u:074.006c": "krodhasaṃraktanayano vegenotkṣipya kārmukam",
    "GE07mbh_06_u:074.007a": "duryodhanaṃ tribhir bāṇair bāhvor urasi cārpayat",
    "GE07mbh_06_u:074.007c": "sa tathābhihato rājā nācalad girirāḍ iva",
    "GE07mbh_06_u:074.008a": "tau dṛṣṭvā samare kruddhau vinighnantau parasparam",
    "GE07mbh_06_u:074.008c": "duryodhanānujāḥ sarve śūrāḥ saṃtyaktajīvitāḥ",
    "GE07mbh_06_u:074.009a": "saṃsmṛtya mantritaṃ pūrvaṃ nigrahe bhīmakarmaṇaḥ",
    "GE07mbh_06_u:074.009c": "niścayaṃ manasā kṛtvā nigrahītuṃ pracakramuḥ",
    "GE07mbh_06_u:074.010a": "tān āpatata evājau bhīmaseno mahābalaḥ",
    "GE07mbh_06_u:074.010c": "pratyudyayau mahārāja gajaḥ pratigajān iva",
    "GE07mbh_06_u:074.011a": "bhṛśaṃ kruddhaś ca tejasvī nārācena samarpayat",
    "GE07mbh_06_u:074.011c": "citrasenaṃ mahārāja tava putraṃ mahāyaśāḥ",
    "GE07mbh_06_u:074.012a": "tathetarāṃs tava sutāṃs tāḍayām āsa bhārata",
    "GE07mbh_06_u:074.012c": "śarair bahuvidhaiḥ saṃkhye rukmapuṅkhaiḥ suvegitaiḥ",
    "GE07mbh_06_u:074.013a": "tataḥ saṃsthāpya samare svāny anīkāni sarvaśaḥ",
    "GE07mbh_06_u:074.013c": "abhimanyuprabhṛtayas te dvādaśa mahārathāḥ",
    "GE07mbh_06_u:074.014a": "preṣitā dharmarājena bhīmasenapadānugāḥ",
    "GE07mbh_06_u:074.014c": "pratyudyayur mahārāja tava putrān mahābalān",
    "GE07mbh_06_u:074.015a": "dṛṣṭvā rathasthāṃs tāñ śūrān sūryāgnisamatejasaḥ",
    "GE07mbh_06_u:074.015c": "sarvān eva maheṣvāsān bhrājamānāñ śriyā vṛtān",
    "GE07mbh_06_u:074.016a": "mahāhave dīpyamānān suvarṇakavacojjvalān",
    "GE07mbh_06_u:074.016c": "tatyajuḥ samare bhīmaṃ tava putrā mahābalāḥ",
    "GE07mbh_06_u:074.017a": "tān nāmṛṣyata kaunteyo jīvamānā gatā iti",
    "GE07mbh_06_u:074.017c": "anvīya ca punaḥ sarvāṃs tava putrān apīḍayat",
    "GE07mbh_06_u:074.018a": "athābhimanyuṃ samare bhīmasenena saṃgatam",
    "GE07mbh_06_u:074.018c": "pārṣatena ca saṃprekṣya tava sainye mahārathāḥ",
    "GE07mbh_06_u:074.018c-0311_01": "**** **** kekayā draupadīsutāḥ",
    "GE07mbh_06_u:074.018c-0311_02": "tān dṛṣṭvā samare",
    "GE07mbh_06_u:074.019a": "duryodhanaprabhṛtayaḥ pragṛhītaśarāsanāḥ",
    "GE07mbh_06_u:074.019c": "bhṛśam aśvaiḥ prajavitaiḥ prayayur yatra te rathāḥ",
    "GE07mbh_06_u:074.020a": "aparāhṇe tato rājan prāvartata mahān raṇaḥ",
    "GE07mbh_06_u:074.020c": "tāvakānāṃ ca balināṃ pareṣāṃ caiva bhārata",
    "GE07mbh_06_u:074.021a": "abhimanyur vikarṇasya hayān hatvā mahājavān",
    "GE07mbh_06_u:074.021c": "athainaṃ pañcaviṃśatyā kṣudrakāṇāṃ samācinot",
    "GE07mbh_06_u:074.022a": "hatāśvaṃ ratham utsṛjya vikarṇas tu mahārathaḥ",
    "GE07mbh_06_u:074.022c": "āruroha rathaṃ rājaṃś citrasenasya bhāsvaram",
    "GE07mbh_06_u:074.023a": "sthitāv ekarathe tau tu bhrātarau kuruvardhanau",
    "GE07mbh_06_u:074.023c": "ārjuniḥ śarajālena chādayām āsa bhārata",
    "GE07mbh_06_u:074.024a": "durjayo 'tha vikarṇaś ca kārṣṇiṃ pañcabhir āyasaiḥ",
    "GE07mbh_06_u:074.024c": "vivyadhāte na cākampat kārṣṇir merur ivācalaḥ",
    "GE07mbh_06_u:074.025a": "duḥśāsanas tu samare kekayān pañca māriṣa",
    "GE07mbh_06_u:074.025c": "yodhayām āsa rājendra tad adbhutam ivābhavat",
    "GE07mbh_06_u:074.026a": "draupadeyā raṇe kruddhā duryodhanam avārayan",
    "GE07mbh_06_u:074.026c": "ekaikas tribhir ānarchat putraṃ tava viśāṃ pate",
    "GE07mbh_06_u:074.027a": "putro 'pi tava durdharṣo draupadyās tanayān raṇe",
    "GE07mbh_06_u:074.027c": "sāyakair niśitai rājann ājaghāna pṛthak pṛthak",
    "GE07mbh_06_u:074.028a": "taiś cāpi viddhaḥ śuśubhe rudhireṇa samukṣitaḥ",
    "GE07mbh_06_u:074.028c": "giriprasravaṇair yadvad girir dhātuvimiśritaiḥ",
    "GE07mbh_06_u:074.029a": "bhīṣmo 'pi samare rājan pāṇḍavānām anīkinīm",
    "GE07mbh_06_u:074.029c": "kālayām āsa balavān pālaḥ paśugaṇān iva",
    "GE07mbh_06_u:074.030a": "tato gāṇḍīvanirghoṣaḥ prādurāsīd viśāṃ pate",
    "GE07mbh_06_u:074.030c": "dakṣiṇena varūthinyāḥ pārthasyārīn vinighnataḥ",
    "GE07mbh_06_u:074.031a": "uttasthuḥ samare tatra kabandhāni samantataḥ",
    "GE07mbh_06_u:074.031c": "kurūṇāṃ cāpi sainyeṣu pāṇḍavānāṃ ca bhārata",
    "GE07mbh_06_u:074.032a": "śoṇitodaṃ rathāvartaṃ gajadvīpaṃ hayormiṇam",
    "GE07mbh_06_u:074.032c": "rathanaubhir naravyāghrāḥ prateruḥ sainyasāgaram",
    "GE07mbh_06_u:074.033a": "chinnahastā vikavacā videhāś ca narottamāḥ",
    "GE07mbh_06_u:074.033c": "patitās tatra dṛśyante śataśo 'tha sahasraśaḥ",
    "GE07mbh_06_u:074.034a": "nihatair mattamātaṅgaiḥ śoṇitaughapariplutaiḥ",
    "GE07mbh_06_u:074.034c": "bhūr bhāti bharataśreṣṭha parvatair ācitā yathā",
    "GE07mbh_06_u:074.035a": "tatrādbhutam apaśyāma tava teṣāṃ ca bhārata",
    "GE07mbh_06_u:074.035c": "na tatrāsīt pumān kaś cid yo yoddhuṃ nābhikāṅkṣati",
    "GE07mbh_06_u:074.036a": "evaṃ yuyudhire vīrāḥ prārthayānā mahad yaśaḥ",
    "GE07mbh_06_u:074.036c": "tāvakāḥ pāṇḍavaiḥ sārdhaṃ kāṅkṣamāṇā jayaṃ yudhi",
    "GE07mbh_06_u:075.001": "saṃjaya uvāca",
    "GE07mbh_06_u:075.001a": "tato duryodhano rājā lohitāyati bhāskare",
    "GE07mbh_06_u:075.001c": "saṃgrāmarabhaso bhīmaṃ hantukāmo 'bhyadhāvata",
    "GE07mbh_06_u:075.002a": "tam āyāntam abhiprekṣya nṛvīraṃ dṛḍhavairiṇam",
    "GE07mbh_06_u:075.002c": "bhīmasenaḥ susaṃkruddha idaṃ vacanam abravīt",
    "GE07mbh_06_u:075.003a": "ayaṃ sa kālaḥ saṃprāpto varṣapūgābhikāṅkṣitaḥ",
    "GE07mbh_06_u:075.003c": "adya tvāṃ nihaniṣyāmi yadi notsṛjase raṇam",
    "GE07mbh_06_u:075.004a": "adya kuntyāḥ parikleśaṃ vanavāsaṃ ca kṛtsnaśaḥ",
    "GE07mbh_06_u:075.004c": "draupadyāś ca parikleśaṃ praṇotsyāmi hate tvayi",
    "GE07mbh_06_u:075.005a": "yat tvaṃ durodaro bhūtvā pāṇḍavān avamanyase",
    "GE07mbh_06_u:075.005c": "tasya pāpasya gāndhāre paśya vyasanam āgatam",
    "GE07mbh_06_u:075.006a": "karṇasya matam ājñāya saubalasya ca yat purā",
    "GE07mbh_06_u:075.006c": "acintya pāṇḍavān kāmād yatheṣṭaṃ kṛtavān asi",
    "GE07mbh_06_u:075.007a": "yācamānaṃ ca yan mohād dāśārham avamanyase",
    "GE07mbh_06_u:075.007c": "ulūkasya samādeśaṃ yad dadāsi ca hṛṣṭavat",
    "GE07mbh_06_u:075.008a": "adya tvā nihaniṣyāmi sānubandhaṃ sabāndhavam",
    "GE07mbh_06_u:075.008c": "samīkariṣye tat pāpaṃ yat purā kṛtavān asi",
    "GE07mbh_06_u:075.009a": "evam uktvā dhanur ghoraṃ vikṛṣyodbhrāmya cāsakṛt",
    "GE07mbh_06_u:075.009c": "samādāya śarān ghorān mahāśanisamaprabhān",
    "GE07mbh_06_u:075.010a": "ṣaḍviṃśat tarasā kruddho mumocāśu suyodhane",
    "GE07mbh_06_u:075.010c": "jvalitāgniśikhākārān vajrakalpān ajihmagān",
    "GE07mbh_06_u:075.011a": "tato 'sya kārmukaṃ dvābhyāṃ sūtaṃ dvābhyāṃ ca vivyadhe",
    "GE07mbh_06_u:075.011c": "caturbhir aśvāñ javanān anayad yamasādanam",
    "GE07mbh_06_u:075.012a": "dvābhyāṃ ca suvikṛṣṭābhyāṃ śarābhyām arimardanaḥ",
    "GE07mbh_06_u:075.012c": "chatraṃ ciccheda samare rājñas tasya rathottamāt",
    "GE07mbh_06_u:075.013a": "tribhiś ca tasya ciccheda jvalantaṃ dhvajam uttamam",
    "GE07mbh_06_u:075.013b-0312_01": "tribhir anyair maheṣvāsaś cicchedāsya dhvajaṃ tathā",
    "GE07mbh_06_u:075.013c": "chittvā taṃ ca nanādoccais tava putrasya paśyataḥ",
    "GE07mbh_06_u:075.014a": "rathāc ca sa dhvajaḥ śrīmān nānāratnavibhūṣitaḥ",
    "GE07mbh_06_u:075.014c": "papāta sahasā bhūmiṃ vidyuj jaladharād iva",
    "GE07mbh_06_u:075.015a": "jvalantaṃ sūryasaṃkāśaṃ nāgaṃ maṇimayaṃ śubham",
    "GE07mbh_06_u:075.015c": "dhvajaṃ kurupateś chinnaṃ dadṛśuḥ sarvapārthivāḥ",
    "GE07mbh_06_u:075.016a": "athainaṃ daśabhir bāṇais tottrair iva mahāgajam",
    "GE07mbh_06_u:075.016c": "ājaghāna raṇe bhīmaḥ smayann iva mahārathaḥ",
    "GE07mbh_06_u:075.016d-0313_01": "sa tathābhihato rājā smayann iva mahārathaḥ",
    "GE07mbh_06_u:075.017a": "tatas tu rājā sindhūnāṃ rathaśreṣṭho jayadrathaḥ",
    "GE07mbh_06_u:075.017c": "duryodhanasya jagrāha pārṣṇiṃ satpuruṣocitām",
    "GE07mbh_06_u:075.018a": "kṛpaś ca rathināṃ śreṣṭhaḥ kauravyam amitaujasam",
    "GE07mbh_06_u:075.018c": "āropayad rathaṃ rājan duryodhanam amarṣaṇam",
    "GE07mbh_06_u:075.019a": "sa gāḍhaviddho vyathito bhīmasenena saṃyuge",
    "GE07mbh_06_u:075.019c": "niṣasāda rathopasthe rājā duryodhanas tadā",
    "GE07mbh_06_u:075.020a": "parivārya tato bhīmaṃ hantukāmo jayadrathaḥ",
    "GE07mbh_06_u:075.020c": "rathair anekasāhasrair bhīmasyāvārayad diśaḥ",
    "GE07mbh_06_u:075.021a": "dhṛṣṭaketus tato rājann abhimanyuś ca vīryavān",
    "GE07mbh_06_u:075.021c": "kekayā draupadeyāś ca tava putrān ayodhayan",
    "GE07mbh_06_u:075.022a": "citrasenaḥ sucitraś ca citrāśvaś citradarśanaḥ",
    "GE07mbh_06_u:075.022c": "cārucitraḥ sucāruś ca tathā nandopanandakau",
    "GE07mbh_06_u:075.023a": "aṣṭāv ete maheṣvāsāḥ sukumārā yaśasvinaḥ",
    "GE07mbh_06_u:075.023c": "abhimanyurathaṃ rājan samantāt paryavārayan",
    "GE07mbh_06_u:075.024a": "ājaghāna tatas tūrṇam abhimanyur mahāmanāḥ",
    "GE07mbh_06_u:075.024c": "ekaikaṃ pañcabhir viddhvā śaraiḥ saṃnataparvabhiḥ",
    "GE07mbh_06_u:075.024e": "vajramṛtyupratīkāśair vicitrāyudhaniḥsṛtaiḥ",
    "GE07mbh_06_u:075.025a": "amṛṣyamāṇās te sarve saubhadraṃ rathasattamam",
    "GE07mbh_06_u:075.025c": "vavarṣur mārgaṇais tīkṣṇair giriṃ merum ivāmbudāḥ",
    "GE07mbh_06_u:075.026a": "sa pīḍyamānaḥ samare kṛtāstro yuddhadurmadaḥ",
    "GE07mbh_06_u:075.026c": "abhimanyur mahārāja tāvakān samakampayat",
    "GE07mbh_06_u:075.026e": "yathā devāsure yuddhe vajrapāṇir mahāsurān",
    "GE07mbh_06_u:075.027a": "vikarṇasya tato bhallān preṣayām āsa bhārata",
    "GE07mbh_06_u:075.027c": "caturdaśa rathaśreṣṭho ghorān āśīviṣopamān",
    "GE07mbh_06_u:075.027d-0314_01": "sa tair vikarṇasya rathāt pātayām āsa vīryavān",
    "GE07mbh_06_u:075.027e": "dhvajaṃ sūtaṃ hayāṃś cāsya chittvā nṛtyann ivāhave",
    "GE07mbh_06_u:075.028a": "punaś cānyāñ śarān pītān akuṇṭhāgrāñ śilāśitān",
    "GE07mbh_06_u:075.028c": "preṣayām āsa saubhadro vikarṇāya mahābalaḥ",
    "GE07mbh_06_u:075.029a": "te vikarṇaṃ samāsādya",
    "GE07mbh_06_u:075.029c": "bhittvā dehaṃ gatā bhūmiṃ jvalanta iva pannagāḥ",
    "GE07mbh_06_u:075.030a": "te śarā hemapuṅkhāgrā vyadṛśyanta mahītale",
    "GE07mbh_06_u:075.030c": "vikarṇarudhiraklinnā vamanta iva śoṇitam",
    "GE07mbh_06_u:075.031a": "vikarṇaṃ vīkṣya nirbhinnaṃ tasyaivānye sahodarāḥ",
    "GE07mbh_06_u:075.031c": "abhyadravanta samare saubhadrapramukhān rathān",
    "GE07mbh_06_u:075.032a": "abhiyātvā tathaivāśu rathasthān sūryavarcasaḥ",
    "GE07mbh_06_u:075.032c": "avidhyan samare 'nyonyaṃ saṃrabdhā yuddhadurmadāḥ",
    "GE07mbh_06_u:075.033a": "durmukhaḥ śrutakarmāṇaṃ viddhvā saptabhir āśugaiḥ",
    "GE07mbh_06_u:075.033c": "dhvajam ekena ciccheda sārathiṃ cāsya saptabhiḥ",
    "GE07mbh_06_u:075.034a": "aśvāñ jāmbūnadair jālaiḥ pracchannān vātaraṃhasaḥ",
    "GE07mbh_06_u:075.034c": "jaghāna ṣaḍbhir āsādya sārathiṃ cābhyapātayat",
    "GE07mbh_06_u:075.035a": "sa hatāśve rathe tiṣṭhañ śrutakarmā mahārathaḥ",
    "GE07mbh_06_u:075.035c": "śaktiṃ cikṣepa saṃkruddho maholkāṃ jvalitām iva",
    "GE07mbh_06_u:075.036a": "sā durmukhasya vipulaṃ varma bhittvā yaśasvinaḥ",
    "GE07mbh_06_u:075.036c": "vidārya prāviśad bhūmiṃ dīpyamānā sutejanā",
    "GE07mbh_06_u:075.036d-0315_01": "durmukho vihvalas tatra niṣasāda rathe vibho",
    "GE07mbh_06_u:075.036d-0315_02": "visaṃjñaṃ prekṣya te sarve bhrātaraḥ paryavārayan",
    "GE07mbh_06_u:075.037a": "taṃ dṛṣṭvā virathaṃ tatra sutasomo mahābalaḥ",
    "GE07mbh_06_u:075.037c": "paśyatāṃ sarvasainyānāṃ ratham āropayat svakam",
    "GE07mbh_06_u:075.038a": "śrutakīrtis tathā vīro jayatsenaṃ sutaṃ tava",
    "GE07mbh_06_u:075.038c": "abhyayāt samare rājan hantukāmo yaśasvinam",
    "GE07mbh_06_u:075.039a": "tasya vikṣipataś cāpaṃ śrutakīrter mahātmanaḥ",
    "GE07mbh_06_u:075.039c": "ciccheda samare rājañ jayatsenaḥ sutas tava",
    "GE07mbh_06_u:075.039e": "kṣurapreṇa sutīkṣṇena prahasann iva bhārata",
    "GE07mbh_06_u:075.040a": "taṃ dṛṣṭvā chinnadhanvānaṃ śatānīkaḥ sahodaram",
    "GE07mbh_06_u:075.040c": "abhyapadyata tejasvī siṃhavad vinadan muhuḥ",
    "GE07mbh_06_u:075.041a": "śatānīkas tu samare dṛḍhaṃ visphārya kārmukam",
    "GE07mbh_06_u:075.041b-0316_01": "nanāda sumahānādaṃ prabhinna iva vāraṇaḥ",
    "GE07mbh_06_u:075.041c": "vivyādha daśabhis tūrṇaṃ jayatsenaṃ śilīmukhaiḥ",
    "GE07mbh_06_u:075.042a": "athānyena sutīkṣṇena sarvāvaraṇabhedinā",
    "GE07mbh_06_u:075.042c": "śatānīko jayatsenaṃ vivyādha hṛdaye bhṛśam",
    "GE07mbh_06_u:075.043a": "tathā tasmin vartamāne duṣkarṇo bhrātur antike",
    "GE07mbh_06_u:075.043b-0317_01": "mumocāsmai śitān bāṇāṃs tīkṣṇān āśīviṣopamān",
    "GE07mbh_06_u:075.043c": "ciccheda samare cāpaṃ nākuleḥ krodhamūrchitaḥ",
    "GE07mbh_06_u:075.044a": "athānyad dhanur ādāya bhārasādhanam uttamam",
    "GE07mbh_06_u:075.044c": "samādatta śitān bāṇāñ śatānīko mahābalaḥ",
    "GE07mbh_06_u:075.045a": "tiṣṭha tiṣṭheti cāmantrya duṣkarṇaṃ bhrātur agrataḥ",
    "GE07mbh_06_u:075.045c": "mumoca niśitān bāṇāñ jvalitān pannagān iva",
    "GE07mbh_06_u:075.046a": "tato 'sya dhanur ekena dvābhyāṃ sūtaṃ ca māriṣa",
    "GE07mbh_06_u:075.046c": "ciccheda samare tūrṇaṃ taṃ ca vivyādha saptabhiḥ",
    "GE07mbh_06_u:075.047a": "aśvān manojavāṃś cāsya kalmāṣān vītakalmaṣaḥ",
    "GE07mbh_06_u:075.047c": "jaghāna niśitais tūrṇaṃ sarvān dvādaśabhiḥ śaraiḥ",
    "GE07mbh_06_u:075.048a": "athāpareṇa bhallena sumuktena nipātinā",
    "GE07mbh_06_u:075.048c": "duṣkarṇaṃ samare kruddho vivyādha hṛdaye bhṛśam",
    "GE07mbh_06_u:075.048d-0318_01": "sa papāta tato bhūmau vajrarugṇa iva drumaḥ",
    "GE07mbh_06_u:075.048d-0319_01": "sa vihvalo rathopasthe niṣasāda sutas tava",
    "GE07mbh_06_u:075.049a": "duṣkarṇaṃ nihataṃ dṛṣṭvā pañca rājan mahārathāḥ",
    "GE07mbh_06_u:075.049c": "jighāṃsantaḥ śatānīkaṃ sarvataḥ paryavārayan",
    "GE07mbh_06_u:075.050a": "chādyamānaṃ śaravrātaiḥ śatānīkaṃ yaśasvinam",
    "GE07mbh_06_u:075.050c": "abhyadhāvanta saṃrabdhāḥ kekayāḥ pañca sodarāḥ",
    "GE07mbh_06_u:075.051a": "tān abhyāpatataḥ prekṣya tava putrā mahārathāḥ",
    "GE07mbh_06_u:075.051c": "pratyudyayur mahārāja gajā iva mahāgajān",
    "GE07mbh_06_u:075.052a": "durmukho durjayaś caiva tathā durmarṣaṇo yuvā",
    "GE07mbh_06_u:075.052c": "śatruṃjayaḥ śatrusahaḥ sarve kruddhā yaśasvinaḥ",
    "GE07mbh_06_u:075.052e": "pratyudyātā mahārāja kekayān bhrātaraḥ samam",
    "GE07mbh_06_u:075.053a": "rathair nagarasaṃkāśair hayair yuktair manojavaiḥ",
    "GE07mbh_06_u:075.053c": "nānāvarṇavicitrābhiḥ patākābhir alaṃkṛtaiḥ",
    "GE07mbh_06_u:075.054a": "varacāpadharā vīrā vicitrakavacadhvajāḥ",
    "GE07mbh_06_u:075.054c": "viviśus te paraṃ sainyaṃ siṃhā iva vanād vanam",
    "GE07mbh_06_u:075.055a": "teṣāṃ sutumulaṃ yuddhaṃ vyatiṣaktarathadvipam",
    "GE07mbh_06_u:075.055c": "avartata mahāraudraṃ nighnatām itaretaram",
    "GE07mbh_06_u:075.055e": "anyonyāgaskṛtāṃ rājan yamarāṣṭravivardhanam",
    "GE07mbh_06_u:075.056a": "muhūrtāstamite sūrye cakrur yuddhaṃ sudāruṇam",
    "GE07mbh_06_u:075.056c": "rathinaḥ sādinaś caiva vyakīryanta sahasraśaḥ",
    "GE07mbh_06_u:075.057a": "tataḥ śāṃtanavaḥ kruddhaḥ śaraiḥ saṃnataparvabhiḥ",
    "GE07mbh_06_u:075.057c": "nāśayām āsa senāṃ vai bhīṣmas teṣāṃ mahātmanām",
    "GE07mbh_06_u:075.057e": "pāñcālānāṃ ca sainyāni śarair ninye yamakṣayam",
    "GE07mbh_06_u:075.058a": "evaṃ bhittvā maheṣvāsaḥ pāṇḍavānām anīkinīm",
    "GE07mbh_06_u:075.058c": "kṛtvāvahāraṃ sainyānāṃ yayau svaśibiraṃ nṛpa",
    "GE07mbh_06_u:075.058d-0320_01": "nāśayām āsatur vīrau dhṛṣṭadyumnavṛkodarau",
    "GE07mbh_06_u:075.058d-0320_02": "kauravāṇām anīkāni śaraiḥ saṃnataparvabhiḥ",
    "GE07mbh_06_u:075.059a": "dharmarājo 'pi saṃprekṣya dhṛṣṭadyumnavṛkodarau",
    "GE07mbh_06_u:075.059c": "mūrdhni caitāv upāghrāya saṃhṛṣṭaḥ śibiraṃ yayau",
    "GE07mbh_06_u:075.059d-0321_01": "arjuno vāsudevaś ca kauravāṇām anīkinīm",
    "GE07mbh_06_u:075.059d-0321_02": "hatvā vidrāvya ca śaraiḥ śibirāyaiva jagmatuḥ",
    "GE07mbh_06_u:076.001": "saṃjaya uvāca",
    "GE07mbh_06_u:076.001a": "atha śūrā mahārāja parasparakṛtāgasaḥ",
    "GE07mbh_06_u:076.001c": "jagmuḥ svaśibirāṇy eva rudhireṇa samukṣitāḥ",
    "GE07mbh_06_u:076.002a": "viśramya ca yathānyāyaṃ pūjayitvā parasparam",
    "GE07mbh_06_u:076.002c": "saṃnaddhāḥ samadṛśyanta bhūyo yuddhacikīrṣayā",
    "GE07mbh_06_u:076.003a": "tatas tava suto rājaṃś cintayābhipariplutaḥ",
    "GE07mbh_06_u:076.003c": "visravac choṇitāktāṅgaḥ papracchedaṃ pitāmaham",
    "GE07mbh_06_u:076.004a": "sainyāni raudrāṇi bhayānakāni; vyūḍhāni samyag bahuladhvajāni",
    "GE07mbh_06_u:076.004c": "vidārya hatvā ca nipīḍya śūrās; te pāṇḍavānāṃ tvaritā rathaughāḥ",
    "GE07mbh_06_u:076.005a": "saṃmohya sarvān yudhi kīrtimanto; vyūhaṃ ca taṃ makaraṃ vajrakalpam",
    "GE07mbh_06_u:076.005c": "praviśya bhīmena nibarhito 'smi; ghoraiḥ śarair mṛtyudaṇḍaprakāśaiḥ",
    "GE07mbh_06_u:076.006a": "kruddhaṃ tam udvīkṣya bhayena rājan; saṃmūrchito nālabhaṃ śāntim adya",
    "GE07mbh_06_u:076.006c": "icche prasādāt tava satyasaṃdha; prāptuṃ jayaṃ pāṇḍaveyāṃś ca hantum",
    "GE07mbh_06_u:076.007a": "tenaivam uktaḥ prahasan mahātmā; duryodhanaṃ jātamanyuṃ viditvā",
    "GE07mbh_06_u:076.007c": "taṃ pratyuvācāvimanā manasvī; gaṅgāsutaḥ śastrabhṛtāṃ variṣṭhaḥ",
    "GE07mbh_06_u:076.008a": "pareṇa yatnena vigāhya senāṃ; sarvātmanāhaṃ tava rājaputra",
    "GE07mbh_06_u:076.008c": "icchāmi dātuṃ vijayaṃ sukhaṃ ca; na cātmānaṃ chādaye 'haṃ tvadarthe",
    "GE07mbh_06_u:076.009a": "ete tu raudrā bahavo mahārathā; yaśasvinaḥ śūratamāḥ kṛtāstrāḥ",
    "GE07mbh_06_u:076.009c": "ye pāṇḍavānāṃ samare sahāyā; jitaklamāḥ krodhaviṣaṃ vamanti",
    "GE07mbh_06_u:076.010a": "te neha śakyāḥ sahasā vijetuṃ; vīryonnaddhāḥ kṛtavairās tvayā ca",
    "GE07mbh_06_u:076.010c": "ahaṃ hy etān pratiyotsyāmi rājan; sarvātmanā jīvitaṃ tyajya vīra",
    "GE07mbh_06_u:076.011a": "raṇe tavārthāya mahānubhāva; na jīvitaṃ rakṣyatamaṃ mamādya",
    "GE07mbh_06_u:076.011c": "sarvāṃs tavārthāya sadevadaityāṃl; lokān daheyaṃ kim u śatrūṃs taveha",
    "GE07mbh_06_u:076.012a": "tat pāṇḍavān yodhayiṣyāmi rājan; priyaṃ ca te sarvam ahaṃ kariṣye",
    "GE07mbh_06_u:076.012c": "śrutvaiva caitat paramapratīto; duryodhanaḥ prītamanā babhūva",
    "GE07mbh_06_u:076.013a": "sarvāṇi sainyāni tataḥ prahṛṣṭo; nirgacchatety āha nṛpāṃś ca sarvān",
    "GE07mbh_06_u:076.013c": "tadājñayā tāni viniryayur drutaṃ; rathāśvapādātagajāyutāni",
    "GE07mbh_06_u:076.014a": "praharṣayuktāni tu tāni rājan; mahānti nānāvidhaśastravanti",
    "GE07mbh_06_u:076.014c": "sthitāni nāgāśvapadātimanti; virejur ājau tava rājan balāni",
    "GE07mbh_06_u:076.015a": "vṛndaiḥ sthitāś cāpi susaṃprayuktāś; cakāśire dantigaṇāḥ samantāt",
    "GE07mbh_06_u:076.015c": "śastrāstravidbhir naradeva yodhair; adhiṣṭhitāḥ sainyagaṇās tvadīyāḥ",
    "GE07mbh_06_u:076.016a": "rathaiś ca pādātagajāśvasaṃghaiḥ; prayādbhir ājau vidhivat praṇunnaiḥ",
    "GE07mbh_06_u:076.016c": "samuddhataṃ vai taruṇārkavarṇaṃ; rajo babhau chādayat sūryaraśmīn",
    "GE07mbh_06_u:076.017a": "rejuḥ patākā rathadantisaṃsthā; vāteritā bhrāmyamāṇāḥ samantāt",
    "GE07mbh_06_u:076.017c": "nānāraṅgāḥ samare tatra rājan; meghair yuktā vidyutaḥ khe yathaiva",
    "GE07mbh_06_u:076.018a": "dhanūṃṣi visphārayatāṃ nṛpāṇāṃ; babhūva śabdas tumulo 'tighoraḥ",
    "GE07mbh_06_u:076.018c": "vimathyato devamahāsuraughair; yathārṇavasyādiyuge tadānīm",
    "GE07mbh_06_u:076.019a": "tad ugranādaṃ bahurūpavarṇaṃ; tavātmajānāṃ samudīrṇam evam",
    "GE07mbh_06_u:076.019c": "babhūva sainyaṃ ripusainyahantṛ; yugāntameghaughanibhaṃ tadānīm",
    "GE07mbh_06_u:077.001": "saṃjaya uvāca",
    "GE07mbh_06_u:077.001a": "athātmajaṃ tava punar gāṅgeyo dhyānam āsthitam",
    "GE07mbh_06_u:077.001c": "abravīd bharataśreṣṭhaḥ saṃpraharṣakaraṃ vacaḥ",
    "GE07mbh_06_u:077.002a": "ahaṃ droṇaś ca śalyaś ca kṛtavarmā ca sātvataḥ",
    "GE07mbh_06_u:077.002c": "aśvatthāmā vikarṇaś ca somadatto 'tha saindhavaḥ",
    "GE07mbh_06_u:077.003a": "vindānuvindāv āvantyau bāhlikaḥ saha bāhlikaiḥ",
    "GE07mbh_06_u:077.003c": "trigartarājaś ca balī māgadhaś ca sudurjayaḥ",
    "GE07mbh_06_u:077.004a": "bṛhadbalaś ca kausalyaś citraseno viviṃśatiḥ",
    "GE07mbh_06_u:077.004b-0322_01": "kṛpaś ca saha sodaryais tava rājan padānugaiḥ",
    "GE07mbh_06_u:077.004c": "rathāś ca bahusāhasrāḥ śobhamānā mahādhvajāḥ",
    "GE07mbh_06_u:077.005a": "deśajāś ca hayā rājan svārūḍhā hayasādibhiḥ",
    "GE07mbh_06_u:077.005c": "gajendrāś ca madodvṛttāḥ prabhinnakaraṭāmukhāḥ",
    "GE07mbh_06_u:077.006a": "padātāś ca tathā śūrā nānāpraharaṇāyudhāḥ",
    "GE07mbh_06_u:077.006c": "nānādeśasamutpannās tvadarthe yoddhum udyatāḥ",
    "GE07mbh_06_u:077.007a": "ete cānye ca bahavas tvadarthe tyaktajīvitāḥ",
    "GE07mbh_06_u:077.007c": "devān api raṇe jetuṃ samarthā iti me matiḥ",
    "GE07mbh_06_u:077.008a": "avaśyaṃ tu mayā rājaṃs tava vācyaṃ hitaṃ sadā",
    "GE07mbh_06_u:077.008c": "aśakyāḥ pāṇḍavā jetuṃ devair api savāsavaiḥ",
    "GE07mbh_06_u:077.008e": "vāsudevasahāyāś ca mahendrasamavikramāḥ",
    "GE07mbh_06_u:077.009a": "sarvathāhaṃ tu rājendra kariṣye vacanaṃ tava",
    "GE07mbh_06_u:077.009c": "pāṇḍavān vā raṇe jeṣye māṃ vā jeṣyanti pāṇḍavāḥ",
    "GE07mbh_06_u:077.010a": "evam uktvā dadau cāsmai viśalyakaraṇīṃ śubhām",
    "GE07mbh_06_u:077.010c": "oṣadhīṃ vīryasaṃpannāṃ viśalyaś cābhavat tadā",
    "GE07mbh_06_u:077.011a": "tataḥ prabhāte vimale svenānīkena vīryavān",
    "GE07mbh_06_u:077.011c": "avyūhata svayaṃ vyūhaṃ bhīṣmo vyūhaviśāradaḥ",
    "GE07mbh_06_u:077.012a": "maṇḍalaṃ manujaśreṣṭha nānāśastrasamākulam",
    "GE07mbh_06_u:077.012c": "saṃpūrṇaṃ yodhamukhyaiś ca tathā dantipadātibhiḥ",
    "GE07mbh_06_u:077.013a": "rathair anekasāhasraiḥ samantāt parivāritam",
    "GE07mbh_06_u:077.013c": "aśvavṛndair mahadbhiś ca ṛṣṭitomaradhāribhiḥ",
    "GE07mbh_06_u:077.014a": "nāge nāge rathāḥ sapta sapta cāśvā rathe rathe",
    "GE07mbh_06_u:077.014c": "anv aśvaṃ daśa dhānuṣkā dhānuṣke sapta carmiṇaḥ",
    "GE07mbh_06_u:077.015a": "evaṃvyūhaṃ mahārāja tava sainyaṃ mahārathaiḥ",
    "GE07mbh_06_u:077.015c": "sthitaṃ raṇāya mahate bhīṣmeṇa yudhi pālitam",
    "GE07mbh_06_u:077.016a": "daśāśvānāṃ sahasrāṇi dantināṃ ca tathaiva ca",
    "GE07mbh_06_u:077.016c": "rathānām ayutaṃ cāpi putrāś ca tava daṃśitāḥ",
    "GE07mbh_06_u:077.016e": "citrasenādayaḥ śūrā abhyarakṣan pitāmaham",
    "GE07mbh_06_u:077.017a": "rakṣyamāṇaś ca taiḥ śūrair gopyamānāś ca tena te",
    "GE07mbh_06_u:077.017c": "saṃnaddhāḥ samadṛśyanta rājānaś ca mahābalāḥ",
    "GE07mbh_06_u:077.018a": "duryodhanas tu samare daṃśito ratham āsthitaḥ",
    "GE07mbh_06_u:077.018c": "vyabhrājata śriyā juṣṭo yathā śakras triviṣṭape",
    "GE07mbh_06_u:077.019a": "tataḥ śabdo mahān āsīt putrāṇāṃ tava bhārata",
    "GE07mbh_06_u:077.019c": "rathaghoṣaś ca tumulo vāditrāṇāṃ ca nisvanaḥ",
    "GE07mbh_06_u:077.020a": "bhīṣmeṇa dhārtarāṣṭrāṇāṃ vyūḍhaḥ pratyaṅmukho yudhi",
    "GE07mbh_06_u:077.020c": "maṇḍalaḥ sumahāvyūho durbhedyo 'mitraghātinām",
    "GE07mbh_06_u:077.020e": "sarvataḥ śuśubhe rājan raṇe 'rīṇāṃ durāsadaḥ",
    "GE07mbh_06_u:077.021a": "maṇḍalaṃ tu samālokya vyūhaṃ paramadāruṇam",
    "GE07mbh_06_u:077.021c": "svayaṃ yudhiṣṭhiro rājā vyūhaṃ vajram athākarot",
    "GE07mbh_06_u:077.022a": "tathā vyūḍheṣv anīkeṣu yathāsthānam avasthitāḥ",
    "GE07mbh_06_u:077.022c": "rathinaḥ sādinaś caiva siṃhanādam athānadan",
    "GE07mbh_06_u:077.023a": "bibhitsavas tato vyūhaṃ niryayur yuddhakāṅkṣiṇaḥ",
    "GE07mbh_06_u:077.023c": "itaretarataḥ śūrāḥ sahasainyāḥ prahāriṇaḥ",
    "GE07mbh_06_u:077.024a": "bhāradvājo yayau matsyaṃ drauṇiś cāpi śikhaṇḍinam",
    "GE07mbh_06_u:077.024c": "svayaṃ duryodhano rājā pārṣataṃ samupādravat",
    "GE07mbh_06_u:077.025a": "nakulaḥ sahadevaś ca rājan madreśam īyatuḥ",
    "GE07mbh_06_u:077.025c": "vindānuvindāv āvantyāv irāvantam abhidrutau",
    "GE07mbh_06_u:077.026a": "sarve nṛpās tu samare dhanaṃjayam ayodhayan",
    "GE07mbh_06_u:077.026c": "bhīmaseno raṇe yatto hārdikyaṃ samavārayat",
    "GE07mbh_06_u:077.027a": "citrasenaṃ vikarṇaṃ ca tathā durmarṣaṇaṃ vibho",
    "GE07mbh_06_u:077.027c": "ārjuniḥ samare rājaṃs tava putrān ayodhayat",
    "GE07mbh_06_u:077.028a": "prāgjyotiṣaṃ maheṣvāsaṃ haiḍimbo rākṣasottamaḥ",
    "GE07mbh_06_u:077.028c": "abhidudrāva vegena matto mattam iva dvipam",
    "GE07mbh_06_u:077.029a": "alambusas tato rājan sātyakiṃ yuddhadurmadam",
    "GE07mbh_06_u:077.029c": "sasainyaṃ samare kruddho rākṣasaḥ samabhidravat",
    "GE07mbh_06_u:077.030a": "bhūriśravā raṇe yatto dhṛṣṭaketum ayodhayat",
    "GE07mbh_06_u:077.030c": "śrutāyuṣaṃ tu rājānaṃ dharmaputro yudhiṣṭhiraḥ",
    "GE07mbh_06_u:077.031a": "cekitānas tu samare kṛpam evānvayodhayat",
    "GE07mbh_06_u:077.031c": "śeṣāḥ pratiyayur yattā bhīmam eva mahāratham",
    "GE07mbh_06_u:077.032a": "tato rājasahasrāṇi parivavrur dhanaṃjayam śaktitomaranārācagadāparighapāṇayaḥ",
    "GE07mbh_06_u:077.033a": "arjuno 'tha bhṛśaṃ kruddho vārṣṇeyam idam abravīt",
    "GE07mbh_06_u:077.033c": "paśya mādhava sainyāni dhārtarāṣṭrasya saṃyuge",
    "GE07mbh_06_u:077.033e": "vyūḍhāni vyūhaviduṣā gāṅgeyena mahātmanā",
    "GE07mbh_06_u:077.034a": "yuddhābhikāmāñ śūrāṃś ca paśya mādhava daṃśitān",
    "GE07mbh_06_u:077.034c": "trigartarājaṃ sahitaṃ bhrātṛbhiḥ paśya keśava",
    "GE07mbh_06_u:077.035a": "adyaitān pātayiṣyāmi paśyatas te janārdana",
    "GE07mbh_06_u:077.035c": "ya ime māṃ yaduśreṣṭha yoddhukāmā raṇājire",
    "GE07mbh_06_u:077.036a": "evam uktvā tu kaunteyo dhanurjyām avamṛjya ca",
    "GE07mbh_06_u:077.036c": "vavarṣa śaravarṣāṇi narādhipagaṇān prati",
    "GE07mbh_06_u:077.037a": "te 'pi taṃ parameṣvāsāḥ śaravarṣair apūrayan",
    "GE07mbh_06_u:077.037c": "taḍāgam iva dhārābhir yathā prāvṛṣi toyadā",
    "GE07mbh_06_u:077.038a": "hāhākāro mahān āsīt tava sainye viśāṃ pate",
    "GE07mbh_06_u:077.038c": "chādyamānau bhṛśaṃ kṛṣṇau śarair dṛṣṭvā mahāraṇe",
    "GE07mbh_06_u:077.039a": "devā devarṣayaś caiva gandharvāś ca mahoragāḥ",
    "GE07mbh_06_u:077.039c": "vismayaṃ paramaṃ jagmur dṛṣṭvā kṛṣṇau tathāgatau",
    "GE07mbh_06_u:077.040a": "tataḥ kruddho 'rjuno rājann aindram astram udīrayat",
    "GE07mbh_06_u:077.040c": "tatrādbhutam apaśyāma vijayasya parākramam",
    "GE07mbh_06_u:077.041a": "śastravṛṣṭiṃ parair muktāṃ śaraughair yad avārayat",
    "GE07mbh_06_u:077.041c": "na ca tatrāpy anirbhinnaḥ kaś cid āsīd viśāṃ pate",
    "GE07mbh_06_u:077.042a": "teṣāṃ rājasahasrāṇāṃ hayānāṃ dantināṃ tathā",
    "GE07mbh_06_u:077.042c": "dvābhyāṃ tribhiḥ śaraiś cānyān pārtho vivyādha māriṣa",
    "GE07mbh_06_u:077.043a": "te hanyamānāḥ pārthena bhīṣmaṃ śāṃtanavaṃ yayuḥ",
    "GE07mbh_06_u:077.043c": "agādhe majjamānānāṃ bhīṣmas trātābhavat tadā",
    "GE07mbh_06_u:077.044a": "āpatadbhis tu tais tatra prabhagnaṃ tāvakaṃ balam",
    "GE07mbh_06_u:077.044c": "saṃcukṣubhe mahārāja vātair iva mahārṇavaḥ",
    "GE07mbh_06_u:078.001": "saṃjaya uvāca",
    "GE07mbh_06_u:078.001a": "tathā pravṛtte saṃgrāme nivṛtte ca suśarmaṇi",
    "GE07mbh_06_u:078.001c": "prabhagneṣu ca vīreṣu pāṇḍavena mahātmanā",
    "GE07mbh_06_u:078.002a": "kṣubhyamāṇe bale tūrṇaṃ sāgarapratime tava",
    "GE07mbh_06_u:078.002c": "pratyudyāte ca gāṅgeye tvaritaṃ vijayaṃ prati",
    "GE07mbh_06_u:078.003a": "dṛṣṭvā duryodhano rājan raṇe pārthasya vikramam",
    "GE07mbh_06_u:078.003c": "tvaramāṇaḥ samabhyetya sarvāṃs tān abravīn nṛpān",
    "GE07mbh_06_u:078.004a": "teṣāṃ ca pramukhe śūraṃ suśarmāṇaṃ mahābalam",
    "GE07mbh_06_u:078.004c": "madhye sarvasya sainyasya bhṛśaṃ saṃharṣayan vacaḥ",
    "GE07mbh_06_u:078.005a": "eṣa bhīṣmaḥ śāṃtanavo yoddhukāmo dhanaṃjayam",
    "GE07mbh_06_u:078.005c": "sarvātmanā kuruśreṣṭhas tyaktvā jīvitam ātmanaḥ",
    "GE07mbh_06_u:078.006a": "taṃ prayāntaṃ parānīkaṃ sarvasainyena bhāratam",
    "GE07mbh_06_u:078.006c": "saṃyattāḥ samare sarve pālayadhvaṃ pitāmaham",
    "GE07mbh_06_u:078.007a": "bāḍham ity evam uktvā tu tāny anīkāni sarvaśaḥ",
    "GE07mbh_06_u:078.007c": "narendrāṇāṃ mahārāja samājagmuḥ pitāmaham",
    "GE07mbh_06_u:078.008a": "tataḥ prayātaḥ sahasā bhīṣmaḥ śāṃtanavo 'rjunam",
    "GE07mbh_06_u:078.008c": "raṇe bhāratam āyāntam āsasāda mahābalam",
    "GE07mbh_06_u:078.009a": "mahāśvetāśvayuktena bhīmavānaraketunā",
    "GE07mbh_06_u:078.009c": "mahatā meghanādena rathenāti virājata",
    "GE07mbh_06_u:078.010a": "samare sarvasainyānām upayātaṃ dhanaṃjayam",
    "GE07mbh_06_u:078.010c": "abhavat tumulo nādo bhayād dṛṣṭvā kirīṭinam",
    "GE07mbh_06_u:078.011a": "abhīśuhastaṃ kṛṣṇaṃ ca dṛṣṭvādityam ivāparam",
    "GE07mbh_06_u:078.011c": "madhyaṃdinagataṃ saṃkhye na śekuḥ prativīkṣitum",
    "GE07mbh_06_u:078.012a": "tathā śāṃtanavaṃ bhīṣmaṃ śvetāśvaṃ śvetakārmukam",
    "GE07mbh_06_u:078.012c": "na śekuḥ pāṇḍavā draṣṭuṃ śvetagraham ivoditam",
    "GE07mbh_06_u:078.013a": "sa sarvataḥ parivṛtas trigartaiḥ sumahātmabhiḥ",
    "GE07mbh_06_u:078.013c": "bhrātṛbhis tava putraiś ca tathānyaiś ca mahārathaiḥ",
    "GE07mbh_06_u:078.014a": "bhāradvājas tu samare matsyaṃ vivyādha patriṇā",
    "GE07mbh_06_u:078.014c": "dhvajaṃ cāsya śareṇājau dhanuś caikena cicchide",
    "GE07mbh_06_u:078.015a": "tad apāsya dhanuś chinnaṃ virāṭo vāhinīpatiḥ",
    "GE07mbh_06_u:078.015c": "anyad ādatta vegena dhanur bhārasahaṃ dṛḍham",
    "GE07mbh_06_u:078.015e": "śarāṃś cāśīviṣākārāñ jvalitān pannagān iva",
    "GE07mbh_06_u:078.016a": "droṇaṃ tribhiḥ pravivyādha caturbhiś cāsya vājinaḥ",
    "GE07mbh_06_u:078.016c": "dhvajam ekena vivyādha sārathiṃ cāsya pañcabhiḥ",
    "GE07mbh_06_u:078.016e": "dhanur ekeṣuṇāvidhyat tatrākrudhyad dvijarṣabhaḥ",
    "GE07mbh_06_u:078.017a": "tasya droṇo 'vadhīd aśvāñ śaraiḥ saṃnataparvabhiḥ",
    "GE07mbh_06_u:078.017c": "aṣṭābhir bharataśreṣṭha sūtam ekena patriṇā",
    "GE07mbh_06_u:078.018a": "sa hatāśvād avaplutya syandanād dhatasārathiḥ",
    "GE07mbh_06_u:078.018c": "āruroha rathaṃ tūrṇaṃ śaṅkhasya rathināṃ varaḥ",
    "GE07mbh_06_u:078.019a": "tatas tu tau pitāputrau bhāradvājaṃ rathe sthitau",
    "GE07mbh_06_u:078.019c": "mahatā śaravarṣeṇa vārayām āsatur balāt",
    "GE07mbh_06_u:078.020a": "bhāradvājas tataḥ kruddhaḥ śaram āśīviṣopamam",
    "GE07mbh_06_u:078.020c": "cikṣepa samare tūrṇaṃ śaṅkhaṃ prati janeśvara",
    "GE07mbh_06_u:078.021a": "sa tasya hṛdayaṃ bhittvā pītvā śoṇitam āhave",
    "GE07mbh_06_u:078.021c": "jagāma dharaṇiṃ bāṇo lohitārdrīkṛtacchaviḥ",
    "GE07mbh_06_u:078.022a": "sa papāta rathāt tūrṇaṃ bhāradvājaśarāhataḥ",
    "GE07mbh_06_u:078.022c": "dhanus tyaktvā śarāṃś caiva pitur eva samīpataḥ",
    "GE07mbh_06_u:078.023a": "hataṃ svam ātmajaṃ dṛṣṭvā virāṭaḥ prādravad bhayāt",
    "GE07mbh_06_u:078.023c": "utsṛjya samare droṇaṃ vyāttānanam ivāntakam",
    "GE07mbh_06_u:078.024a": "bhāradvājas tatas tūrṇaṃ pāṇḍavānāṃ mahācamūm",
    "GE07mbh_06_u:078.024c": "dārayām āsa samare śataśo 'tha sahasraśaḥ",
    "GE07mbh_06_u:078.025a": "śikhaṇḍy api mahārāja drauṇim āsādya saṃyuge",
    "GE07mbh_06_u:078.025c": "ājaghāna bhruvor madhye nārācais tribhir āśugaiḥ",
    "GE07mbh_06_u:078.026a": "sa babhau naraśārdūlo lalāṭe saṃsthitais tribhiḥ",
    "GE07mbh_06_u:078.026c": "śikharaiḥ kāñcanamayair merus tribhir ivocchritaiḥ",
    "GE07mbh_06_u:078.027a": "aśvatthāmā tataḥ kruddho nimeṣārdhāc chikhaṇḍinaḥ",
    "GE07mbh_06_u:078.027c": "sūtaṃ dhvajam atho rājaṃs turagān āyudhaṃ tathā",
    "GE07mbh_06_u:078.027e": "śarair bahubhir uddiśya pātayām āsa saṃyuge",
    "GE07mbh_06_u:078.028a": "sa hatāśvād avaplutya rathād vai rathināṃ varaḥ",
    "GE07mbh_06_u:078.028c": "khaḍgam ādāya niśitaṃ vimalaṃ ca śarāvaram",
    "GE07mbh_06_u:078.028e": "śyenavad vyacarat kruddhaḥ śikhaṇḍī śatrutāpanaḥ",
    "GE07mbh_06_u:078.029a": "sakhaḍgasya mahārāja caratas tasya saṃyuge",
    "GE07mbh_06_u:078.029c": "nāntaraṃ dadṛśe drauṇis tad adbhutam ivābhavat",
    "GE07mbh_06_u:078.030a": "tataḥ śarasahasrāṇi bahūni bharatarṣabha",
    "GE07mbh_06_u:078.030c": "preṣayām āsa samare drauṇiḥ paramakopanaḥ",
    "GE07mbh_06_u:078.031a": "tām āpatantīṃ samare śaravṛṣṭiṃ sudāruṇām",
    "GE07mbh_06_u:078.031c": "asinā tīkṣṇadhāreṇa ciccheda balināṃ varaḥ",
    "GE07mbh_06_u:078.032a": "tato 'sya vimalaṃ drauṇiḥ śatacandraṃ manoramam",
    "GE07mbh_06_u:078.032c": "carmācchinad asiṃ cāsya khaṇḍayām āsa saṃyuge",
    "GE07mbh_06_u:078.032e": "śitaiḥ subahuśo rājaṃs taṃ ca vivyādha patribhiḥ",
    "GE07mbh_06_u:078.033a": "śikhaṇḍī tu tataḥ khaḍgaṃ khaṇḍitaṃ tena sāyakaiḥ",
    "GE07mbh_06_u:078.033c": "āvidhya vyasṛjat tūrṇaṃ jvalantam iva pannagam",
    "GE07mbh_06_u:078.034a": "tam āpatantaṃ sahasā kālānalasamaprabham",
    "GE07mbh_06_u:078.034c": "ciccheda samare drauṇir darśayan pāṇilāghavam",
    "GE07mbh_06_u:078.034e": "śikhaṇḍinaṃ ca vivyādha śarair bahubhir āyasaiḥ",
    "GE07mbh_06_u:078.035a": "śikhaṇḍī tu bhṛśaṃ rājaṃs tāḍyamānaḥ śitaiḥ śaraiḥ",
    "GE07mbh_06_u:078.035c": "āruroha rathaṃ tūrṇaṃ mādhavasya mahātmanaḥ",
    "GE07mbh_06_u:078.036a": "sātyakis tu tataḥ kruddho rākṣasaṃ krūram āhave",
    "GE07mbh_06_u:078.036c": "alambusaṃ śarair ghorair vivyādha balinaṃ balī",
    "GE07mbh_06_u:078.037a": "rākṣasendras tatas tasya dhanuś ciccheda bhārata",
    "GE07mbh_06_u:078.037c": "ardhacandreṇa samare taṃ ca vivyādha sāyakaiḥ",
    "GE07mbh_06_u:078.037e": "māyāṃ ca rākṣasīṃ kṛtvā śaravarṣair avākirat",
    "GE07mbh_06_u:078.037f-0323_01": "athānyad dhanur ādāya bhārasādhanam uttamam",
    "GE07mbh_06_u:078.038a": "tatrādbhutam apaśyāma śaineyasya parākramam",
    "GE07mbh_06_u:078.038c": "nāsaṃbhramad yat samare vadhyamānaḥ śitaiḥ śaraiḥ",
    "GE07mbh_06_u:078.039a": "aindram astraṃ ca vārṣṇeyo yojayām āsa bhārata",
    "GE07mbh_06_u:078.039c": "vijayād yad anuprāptaṃ mādhavena yaśasvinā",
    "GE07mbh_06_u:078.040a": "tad astraṃ bhasmasāt kṛtvā māyāṃ tāṃ rākṣasīṃ tadā",
    "GE07mbh_06_u:078.040c": "alambusaṃ śarair ghorair abhyākirata sarvaśaḥ",
    "GE07mbh_06_u:078.040e": "parvataṃ vāridhārābhiḥ prāvṛṣīva balāhakaḥ",
    "GE07mbh_06_u:078.041a": "tat tathā pīḍitaṃ tena mādhavena mahātmanā",
    "GE07mbh_06_u:078.041c": "pradudrāva bhayād rakṣo hitvā sātyakim āhave",
    "GE07mbh_06_u:078.042a": "tam ajeyaṃ rākṣasendraṃ saṃkhye maghavatā api",
    "GE07mbh_06_u:078.042c": "śaineyaḥ prāṇadaj jitvā yodhānāṃ tava paśyatām",
    "GE07mbh_06_u:078.043a": "nyahanat tāvakāṃś cāpi sātyakiḥ satyavikramaḥ",
    "GE07mbh_06_u:078.043c": "niśitair bahubhir bāṇais te 'dravanta bhayārditāḥ",
    "GE07mbh_06_u:078.044a": "etasminn eva kāle tu drupadasyātmajo balī",
    "GE07mbh_06_u:078.044c": "dhṛṣṭadyumno mahārāja tava putraṃ janeśvaram",
    "GE07mbh_06_u:078.044e": "chādayām āsa samare śaraiḥ saṃnataparvabhiḥ",
    "GE07mbh_06_u:078.045a": "saṃchādyamāno viśikhair dhṛṣṭadyumnena bhārata",
    "GE07mbh_06_u:078.045c": "vivyathe na ca rājendra tava putro janeśvaraḥ",
    "GE07mbh_06_u:078.046a": "dhṛṣṭadyumnaṃ ca samare tūrṇaṃ vivyādha sāyakaiḥ",
    "GE07mbh_06_u:078.046c": "ṣaṣṭyā ca triṃśatā caiva tad adbhutam ivābhavat",
    "GE07mbh_06_u:078.047a": "tasya senāpatiḥ kruddho dhanuś ciccheda māriṣa",
    "GE07mbh_06_u:078.047c": "hayāṃś ca caturaḥ śīghraṃ nijaghāna mahārathaḥ",
    "GE07mbh_06_u:078.047e": "śaraiś cainaṃ suniśitaiḥ kṣipraṃ vivyādha saptabhiḥ",
    "GE07mbh_06_u:078.048a": "sa hatāśvān mahābāhur avaplutya rathād balī",
    "GE07mbh_06_u:078.048c": "padātir asim udyamya prādravat pārṣataṃ prati",
    "GE07mbh_06_u:078.049a": "śakunis taṃ samabhyetya rājagṛddhī mahābalaḥ",
    "GE07mbh_06_u:078.049c": "rājānaṃ sarvalokasya ratham āropayat svakam",
    "GE07mbh_06_u:078.050a": "tato nṛpaṃ parājitya pārṣataḥ paravīrahā",
    "GE07mbh_06_u:078.050c": "nyahanat tāvakaṃ sainyaṃ vajrapāṇir ivāsuram",
    "GE07mbh_06_u:078.051a": "kṛtavarmā raṇe bhīmaṃ śarair ārchan mahāratham",
    "GE07mbh_06_u:078.051c": "pracchādayām āsa ca taṃ mahāmegho raviṃ yathā",
    "GE07mbh_06_u:078.052a": "tataḥ prahasya samare bhīmasenaḥ paraṃtapaḥ",
    "GE07mbh_06_u:078.052c": "preṣayām āsa saṃkruddhaḥ sāyakān kṛtavarmaṇe",
    "GE07mbh_06_u:078.053a": "tair ardyamāno 'tirathaḥ sātvataḥ śastrakovidaḥ",
    "GE07mbh_06_u:078.053c": "nākampata mahārāja bhīmaṃ cārchac chitaiḥ śaraiḥ",
    "GE07mbh_06_u:078.054a": "tasyāśvāṃś caturo hatvā bhīmaseno mahābalaḥ",
    "GE07mbh_06_u:078.054c": "sārathiṃ pātayām āsa dhvajaṃ ca supariṣkṛtam",
    "GE07mbh_06_u:078.055a": "śarair bahuvidhaiś cainam ācinot paravīrahā",
    "GE07mbh_06_u:078.055c": "śakalīkṛtasarvāṅgaḥ śvāvidvat samadṛśyata",
    "GE07mbh_06_u:078.056a": "hatāśvāt tu rathāt tūrṇaṃ vṛṣakasya rathaṃ yayau",
    "GE07mbh_06_u:078.056c": "syālasya te mahārāja tava putrasya paśyataḥ",
    "GE07mbh_06_u:078.057a": "bhīmaseno 'pi saṃkruddhas tava sainyam upādravat",
    "GE07mbh_06_u:078.057c": "nijaghāna ca saṃkruddho daṇḍapāṇir ivāntakaḥ",
    "GE07mbh_06_u:079.001": "dhṛtarāṣṭra uvāca",
    "GE07mbh_06_u:079.001a": "bahūnīha vicitrāṇi dvairathāni sma saṃjaya",
    "GE07mbh_06_u:079.001c": "pāṇḍūnāṃ māmakaiḥ sārdham aśrauṣaṃ tava jalpataḥ",
    "GE07mbh_06_u:079.002a": "na caiva māmakaṃ kaṃ cid dhṛṣṭaṃ śaṃsasi saṃjaya",
    "GE07mbh_06_u:079.002c": "nityaṃ pāṇḍusutān hṛṣṭān abhagnāṃś caiva śaṃsasi",
    "GE07mbh_06_u:079.003a": "jīyamānān vimanaso māmakān vigataujasaḥ",
    "GE07mbh_06_u:079.003c": "vadase saṃyuge sūta diṣṭam etad asaṃśayam",
    "GE07mbh_06_u:079.004": "saṃjaya uvāca",
    "GE07mbh_06_u:079.004a": "yathāśakti yathotsāhaṃ yuddhe ceṣṭanti tāvakāḥ",
    "GE07mbh_06_u:079.004c": "darśayānāḥ paraṃ śaktyā pauruṣaṃ puruṣarṣabha",
    "GE07mbh_06_u:079.005a": "gaṅgāyāḥ suranadyā vai svādubhūtaṃ yathodakam",
    "GE07mbh_06_u:079.005c": "mahodadhiguṇābhyāsāl lavaṇatvaṃ nigacchati",
    "GE07mbh_06_u:079.006a": "tathā tat pauruṣaṃ rājaṃs tāvakānāṃ mahātmanām",
    "GE07mbh_06_u:079.006c": "prāpya pāṇḍusutān vīrān vyarthaṃ bhavati saṃyuge",
    "GE07mbh_06_u:079.007a": "ghaṭamānān yathāśakti kurvāṇān karma duṣkaram",
    "GE07mbh_06_u:079.007c": "na doṣeṇa kuruśreṣṭha kauravān gantum arhasi",
    "GE07mbh_06_u:079.008a": "tavāparādhāt sumahān saputrasya viśāṃ pate",
    "GE07mbh_06_u:079.008c": "pṛthivyāḥ prakṣayo ghoro",
    "GE07mbh_06_u:079.009a": "ātmadoṣāt samutpannaṃ śocituṃ nārhase nṛpa",
    "GE07mbh_06_u:079.009c": "na hi rakṣanti rājānaḥ sarvārthān nāpi jīvitam",
    "GE07mbh_06_u:079.010a": "yuddhe sukṛtināṃ lokān icchanto vasudhādhipāḥ",
    "GE07mbh_06_u:079.010c": "camūṃ vigāhya yudhyante nityaṃ svargaparāyaṇāḥ",
    "GE07mbh_06_u:079.011a": "pūrvāhṇe tu mahārāja prāvartata janakṣayaḥ",
    "GE07mbh_06_u:079.011c": "tan mamaikamanā bhūtvā śṛṇu devāsuropamam",
    "GE07mbh_06_u:079.012a": "āvantyau tu maheṣvāsau mahātmānau mahābalau",
    "GE07mbh_06_u:079.012c": "irāvantam abhiprekṣya sameyātāṃ raṇotkaṭau",
    "GE07mbh_06_u:079.012e": "teṣāṃ pravavṛte yuddhaṃ tumulaṃ lomaharṣaṇam",
    "GE07mbh_06_u:079.013a": "irāvāṃs tu susaṃkruddho bhrātarau devarūpiṇau",
    "GE07mbh_06_u:079.013c": "vivyādha niśitais tūrṇaṃ śaraiḥ saṃnataparvabhiḥ",
    "GE07mbh_06_u:079.013e": "tāv enaṃ pratyavidhyetāṃ samare citrayodhinau",
    "GE07mbh_06_u:079.014a": "yudhyatāṃ hi tathā rājan viśeṣo na vyadṛśyata",
    "GE07mbh_06_u:079.014c": "yatatāṃ śatrunāśāya kṛtapratikṛtaiṣiṇām",
    "GE07mbh_06_u:079.015a": "irāvāṃs tu tato rājann anuvindasya sāyakaiḥ",
    "GE07mbh_06_u:079.015c": "caturbhiś caturo vāhān anayad yamasādanam",
    "GE07mbh_06_u:079.016a": "bhallābhyāṃ ca sutīkṣṇābhyāṃ dhanuḥ ketuṃ ca māriṣa",
    "GE07mbh_06_u:079.016c": "ciccheda samare rājaṃs tad adbhutam ivābhavat",
    "GE07mbh_06_u:079.017a": "tyaktvānuvindo 'tha rathaṃ vindasya ratham āsthitaḥ",
    "GE07mbh_06_u:079.017c": "dhanur gṛhītvā navamaṃ bhārasādhanam uttamam",
    "GE07mbh_06_u:079.018a": "tāv ekasthau raṇe vīrāv āvantyau rathināṃ varau",
    "GE07mbh_06_u:079.018c": "śarān mumucatus tūrṇam irāvati mahātmani",
    "GE07mbh_06_u:079.019a": "tābhyāṃ muktā mahāvegāḥ śarāḥ kāñcanabhūṣaṇāḥ",
    "GE07mbh_06_u:079.019c": "divākarapathaṃ prāpya chādayām āsur ambaram",
    "GE07mbh_06_u:079.020a": "irāvāṃs tu tataḥ kruddho bhrātarau tau mahārathau",
    "GE07mbh_06_u:079.020c": "vavarṣa śaravarṣeṇa sārathiṃ cāpy apātayat",
    "GE07mbh_06_u:079.021a": "tasmin nipatite bhūmau gatasattve 'tha sārathau",
    "GE07mbh_06_u:079.021c": "rathaḥ pradudrāva diśaḥ samudbhrāntahayas tataḥ",
    "GE07mbh_06_u:079.022a": "tau sa jitvā mahārāja nāgarājasutāsutaḥ",
    "GE07mbh_06_u:079.022c": "pauruṣaṃ khyāpayaṃs tūrṇaṃ vyadhamat tava vāhinīm",
    "GE07mbh_06_u:079.023a": "sā vadhyamānā samare dhārtarāṣṭrī mahācamūḥ",
    "GE07mbh_06_u:079.023c": "vegān bahuvidhāṃś cakre viṣaṃ pītveva mānavaḥ",
    "GE07mbh_06_u:079.024a": "haiḍimbo rākṣasendras tu bhagadattaṃ samādravat",
    "GE07mbh_06_u:079.024c": "rathenādityavarṇena sadhvajena mahābalaḥ",
    "GE07mbh_06_u:079.025a": "tataḥ prāgjyotiṣo rājā nāgarājaṃ samāsthitaḥ",
    "GE07mbh_06_u:079.025c": "yathā vajradharaḥ pūrvaṃ saṃgrāme tārakāmaye",
    "GE07mbh_06_u:079.026a": "tatra devāḥ sagandharvā ṛṣayaś ca samāgatāḥ",
    "GE07mbh_06_u:079.026c": "viśeṣaṃ na sma vividur haiḍimbabhagadattayoḥ",
    "GE07mbh_06_u:079.027a": "yathā surapatiḥ śakras trāsayām āsa dānavān",
    "GE07mbh_06_u:079.027c": "tathaiva samare rājaṃs trāsayām āsa pāṇḍavān",
    "GE07mbh_06_u:079.028a": "tena vidrāvyamāṇās te pāṇḍavāḥ sarvatodiśam",
    "GE07mbh_06_u:079.028c": "trātāraṃ nābhyavindanta sveṣv anīkeṣu bhārata",
    "GE07mbh_06_u:079.029a": "bhaimaseniṃ rathasthaṃ tu tatrāpaśyāma bhārata",
    "GE07mbh_06_u:079.029c": "śeṣā vimanaso bhūtvā prādravanta mahārathāḥ",
    "GE07mbh_06_u:079.030a": "nivṛtteṣu tu pāṇḍūnāṃ punaḥ sainyeṣu bhārata",
    "GE07mbh_06_u:079.030b-0324_01": "naiṣṭhikīṃ buddhim āsthāya svargāya bharatottamāḥ",
    "GE07mbh_06_u:079.030c": "āsīn niṣṭānako ghoras tava sainyeṣu saṃyuge",
    "GE07mbh_06_u:079.031a": "ghaṭotkacas tato rājan bhagadattaṃ mahāraṇe",
    "GE07mbh_06_u:079.031c": "śaraiḥ pracchādayām āsa meruṃ girim ivāmbudaḥ",
    "GE07mbh_06_u:079.032a": "nihatya tāñ śarān rājā rākṣasasya dhanuścyutān",
    "GE07mbh_06_u:079.032c": "bhaimaseniṃ raṇe tūrṇaṃ sarvamarmasv atāḍayat",
    "GE07mbh_06_u:079.033a": "sa tāḍyamāno bahubhiḥ śaraiḥ saṃnataparvabhiḥ",
    "GE07mbh_06_u:079.033c": "na vivyathe rākṣasendro bhidyamāna ivācalaḥ",
    "GE07mbh_06_u:079.034a": "tasya prāgjyotiṣaḥ kruddhas tomarān sa caturdaśa",
    "GE07mbh_06_u:079.034c": "preṣayām āsa samare tāṃś ca ciccheda rākṣasaḥ",
    "GE07mbh_06_u:079.035a": "sa tāṃś chittvā mahābāhus tomarān niśitaiḥ śaraiḥ",
    "GE07mbh_06_u:079.035c": "bhagadattaṃ ca vivyādha saptatyā kaṅkapatribhiḥ",
    "GE07mbh_06_u:079.036a": "tataḥ prāgjyotiṣo rājan prahasann iva bhārata",
    "GE07mbh_06_u:079.036c": "tasyāśvāṃś caturaḥ saṃkhye pātayām āsa sāyakaiḥ",
    "GE07mbh_06_u:079.037a": "sa hatāśve rathe tiṣṭhan rākṣasendraḥ pratāpavān",
    "GE07mbh_06_u:079.037c": "śaktiṃ cikṣepa vegena prāgjyotiṣagajaṃ prati",
    "GE07mbh_06_u:079.038a": "tām āpatantīṃ sahasā hemadaṇḍāṃ suvegitām",
    "GE07mbh_06_u:079.038c": "tridhā ciccheda nṛpatiḥ sā vyakīryata medinīm",
    "GE07mbh_06_u:079.039a": "śaktiṃ vinihatāṃ dṛṣṭvā haiḍimbaḥ prādravad bhayāt",
    "GE07mbh_06_u:079.039c": "yathendrasya raṇāt pūrvaṃ namucir daityasattamaḥ",
    "GE07mbh_06_u:079.040a": "taṃ vijitya raṇe śūraṃ vikrāntaṃ khyātapauruṣam",
    "GE07mbh_06_u:079.040c": "ajeyaṃ samare rājan yamena varuṇena ca",
    "GE07mbh_06_u:079.041a": "pāṇḍavīṃ samare senāṃ saṃmamarda sakuñjaraḥ",
    "GE07mbh_06_u:079.041c": "yathā vanagajo rājan mṛdnaṃś carati padminīm",
    "GE07mbh_06_u:079.042a": "madreśvaras tu samare yamābhyāṃ saha saṃgataḥ",
    "GE07mbh_06_u:079.042c": "svasrīyau chādayāṃ cakre śaraughaiḥ pāṇḍunandanau",
    "GE07mbh_06_u:079.043a": "sahadevas tu samare mātulaṃ vīkṣya saṃgatam",
    "GE07mbh_06_u:079.043c": "avārayac charaugheṇa megho yadvad divākaram",
    "GE07mbh_06_u:079.044a": "chādyamānaḥ śaraugheṇa hṛṣṭarūpataro 'bhavat",
    "GE07mbh_06_u:079.044c": "tayoś cāpy abhavat prītir atulā mātṛkāraṇāt",
    "GE07mbh_06_u:079.045a": "tataḥ prahasya samare nakulasya mahārathaḥ",
    "GE07mbh_06_u:079.045b-0325_01": "dhvajaṃ ciccheda bāṇena dhanuś caikena māriṣa",
    "GE07mbh_06_u:079.045b-0325_02": "athainaṃ chinnadhanvānaṃ chādayann iva bhārata",
    "GE07mbh_06_u:079.045b-0325_03": "nijaghāna raṇe taṃ tu sūtaṃ cāsya nyapātayat",
    "GE07mbh_06_u:079.045c": "aśvān vai caturo rājaṃś caturbhiḥ sāyakottamaiḥ",
    "GE07mbh_06_u:079.045e": "preṣayām āsa samare yamasya sadanaṃ prati",
    "GE07mbh_06_u:079.046a": "hatāśvāt tu rathāt tūrṇam avaplutya mahārathaḥ",
    "GE07mbh_06_u:079.046c": "āruroha tato yānaṃ bhrātur eva yaśasvinaḥ",
    "GE07mbh_06_u:079.047a": "ekasthau tu raṇe śūrau dṛḍhe vikṣipya kārmuke",
    "GE07mbh_06_u:079.047c": "madrarājarathaṃ kruddhau chādayām āsatuḥ kṣaṇāt",
    "GE07mbh_06_u:079.048a": "sa cchādyamāno bahubhiḥ śaraiḥ saṃnataparvabhiḥ",
    "GE07mbh_06_u:079.048c": "svasrīyābhyāṃ naravyāghro nākampata yathācalaḥ",
    "GE07mbh_06_u:079.048e": "prahasann iva tāṃ cāpi śaravṛṣṭiṃ jaghāna ha",
    "GE07mbh_06_u:079.048f-0326_01": "pṛṣatkānāṃ sahasrāṇi prahasann iva tāv api",
    "GE07mbh_06_u:079.048f-0326_02": "sṛjan rurodha samare megho vṛṣṭyā yathācalam",
    "GE07mbh_06_u:079.049a": "sahadevas tataḥ kruddhaḥ śaram udyamya vīryavān",
    "GE07mbh_06_u:079.049c": "madrarājam abhiprekṣya preṣayām āsa bhārata",
    "GE07mbh_06_u:079.050a": "sa śaraḥ preṣitas tena garutmān iva vegavān",
    "GE07mbh_06_u:079.050c": "madrarājaṃ vinirbhidya nipapāta mahītale",
    "GE07mbh_06_u:079.051a": "sa gāḍhaviddho vyathito rathopasthe mahārathaḥ",
    "GE07mbh_06_u:079.051c": "niṣasāda mahārāja kaśmalaṃ ca jagāma ha",
    "GE07mbh_06_u:079.052a": "taṃ visaṃjñaṃ nipatitaṃ sūtaḥ saṃprekṣya saṃyuge",
    "GE07mbh_06_u:079.052c": "apovāha rathenājau yamābhyām abhipīḍitam",
    "GE07mbh_06_u:079.053a": "dṛṣṭvā madreśvararathaṃ dhārtarāṣṭrāḥ parāṅmukham",
    "GE07mbh_06_u:079.053c": "sarve vimanaso bhūtvā nedam astīty acintayan",
    "GE07mbh_06_u:079.054a": "nirjitya mātulaṃ saṃkhye mādrīputrau mahārathau",
    "GE07mbh_06_u:079.054c": "dadhmatur muditau śaṅkhau siṃhanādaṃ vinedatuḥ",
    "GE07mbh_06_u:079.055a": "abhidudruvatur hṛṣṭau tava sainyaṃ viśāṃ pate",
    "GE07mbh_06_u:079.055c": "yathā daityacamūṃ rājann indropendrāv ivāmarau",
    "GE07mbh_06_u:080.001": "saṃjaya uvāca",
    "GE07mbh_06_u:080.001a": "tato yudhiṣṭhiro rājā madhyaṃ prāpte divākare",
    "GE07mbh_06_u:080.001c": "śrutāyuṣam abhiprekṣya codayām āsa vājinaḥ",
    "GE07mbh_06_u:080.002a": "abhyadhāvat tato rājā śrutāyuṣam ariṃdamam",
    "GE07mbh_06_u:080.002c": "vinighnan sāyakais tīkṣṇair navabhir nataparvabhiḥ",
    "GE07mbh_06_u:080.003a": "sa saṃvārya raṇe rājā preṣitān dharmasūnunā",
    "GE07mbh_06_u:080.003c": "śarān sapta maheṣvāsaḥ kaunteyāya samarpayat",
    "GE07mbh_06_u:080.004a": "te tasya kavacaṃ bhittvā papuḥ śoṇitam āhave",
    "GE07mbh_06_u:080.004c": "asūn iva vicinvanto dehe tasya mahātmanaḥ",
    "GE07mbh_06_u:080.005a": "pāṇḍavas tu bhṛśaṃ viddhas tena rājñā mahātmanā",
    "GE07mbh_06_u:080.005c": "raṇe varāhakarṇena rājānaṃ hṛdi vivyadhe",
    "GE07mbh_06_u:080.006a": "athāpareṇa bhallena ketuṃ tasya mahātmanaḥ",
    "GE07mbh_06_u:080.006c": "rathaśreṣṭho rathāt tūrṇaṃ bhūmau pārtho nyapātayat",
    "GE07mbh_06_u:080.007a": "ketuṃ nipatitaṃ dṛṣṭvā śrutāyuḥ sa tu pārthivaḥ",
    "GE07mbh_06_u:080.007c": "pāṇḍavaṃ viśikhais tīkṣṇai rājan vivyādha saptabhiḥ",
    "GE07mbh_06_u:080.008a": "tataḥ krodhāt prajajvāla dharmaputro yudhiṣṭhiraḥ",
    "GE07mbh_06_u:080.008c": "yathā yugānte bhūtāni dhakṣyann iva hutāśanaḥ",
    "GE07mbh_06_u:080.009a": "kruddhaṃ tu pāṇḍavaṃ dṛṣṭvā devagandharvarākṣasāḥ",
    "GE07mbh_06_u:080.009c": "pravivyathur mahārāja vyākulaṃ cāpy abhūj jagat",
    "GE07mbh_06_u:080.010a": "sarveṣāṃ caiva bhūtānām idam āsīn manogatam",
    "GE07mbh_06_u:080.010c": "trīṃl lokān adya saṃkruddho nṛpo 'yaṃ dhakṣyatīti vai",
    "GE07mbh_06_u:080.011a": "ṛṣayaś caiva devāś ca cakruḥ svastyayanaṃ mahat",
    "GE07mbh_06_u:080.011c": "lokānāṃ nṛpa śāntyarthaṃ krodhite pāṇḍave tadā",
    "GE07mbh_06_u:080.012a": "sa ca krodhasamāviṣṭaḥ sṛkkiṇī parilelihan",
    "GE07mbh_06_u:080.012c": "dadhārātmavapur ghoraṃ",
    "GE07mbh_06_u:080.013a": "tataḥ sarvāṇi sainyāni tāvakāni viśāṃ pate",
    "GE07mbh_06_u:080.013c": "nirāśāny abhavaṃs tatra jīvitaṃ prati bhārata",
    "GE07mbh_06_u:080.014a": "sa tu dhairyeṇa taṃ kopaṃ saṃnivārya mahāyaśāḥ",
    "GE07mbh_06_u:080.014c": "śrutāyuṣaḥ praciccheda muṣṭideśe mahad dhanuḥ",
    "GE07mbh_06_u:080.015a": "athainaṃ chinnadhanvānaṃ nārācena stanāntare",
    "GE07mbh_06_u:080.015c": "nirbibheda raṇe rājā sarvasainyasya paśyataḥ",
    "GE07mbh_06_u:080.016a": "satvaraṃ caraṇe rājaṃs tasya vāhān mahātmanaḥ",
    "GE07mbh_06_u:080.016c": "nijaghāna śaraiḥ kṣipraṃ sūtaṃ ca sumahābalaḥ",
    "GE07mbh_06_u:080.017a": "hatāśvaṃ tu rathaṃ tyaktvā dṛṣṭvā rājñas tu pauruṣam",
    "GE07mbh_06_u:080.017c": "vipradudrāva vegena śrutāyuḥ samare tadā",
    "GE07mbh_06_u:080.018a": "tasmiñ jite maheṣvāse dharmaputreṇa saṃyuge",
    "GE07mbh_06_u:080.018c": "duryodhanabalaṃ rājan sarvam āsīt parāṅmukham",
    "GE07mbh_06_u:080.019a": "etat kṛtvā mahārāja dharmaputro yudhiṣṭhiraḥ",
    "GE07mbh_06_u:080.019c": "vyāttānano yathā kālas tava sainyaṃ jaghāna ha",
    "GE07mbh_06_u:080.020a": "cekitānas tu vārṣṇeyo gautamaṃ rathināṃ varam",
    "GE07mbh_06_u:080.020c": "prekṣatāṃ sarvasainyānāṃ chādayām āsa sāyakaiḥ",
    "GE07mbh_06_u:080.021a": "saṃnivārya śarāṃs tāṃs tu kṛpaḥ śāradvato yudhi",
    "GE07mbh_06_u:080.021c": "cekitānaṃ raṇe yattaṃ rājan vivyādha patribhiḥ",
    "GE07mbh_06_u:080.022a": "athāpareṇa bhallena dhanuś ciccheda māriṣa",
    "GE07mbh_06_u:080.022c": "sārathiṃ cāsya samare kṣiprahasto nyapātayat",
    "GE07mbh_06_u:080.022e": "hayāṃś cāsyāvadhīd rājann ubhau ca pārṣṇisārathī",
    "GE07mbh_06_u:080.023a": "so 'vaplutya rathāt tūrṇaṃ gadāṃ jagrāha sātvataḥ",
    "GE07mbh_06_u:080.023c": "sa tayā vīraghātinyā gadayā gadināṃ varaḥ",
    "GE07mbh_06_u:080.023e": "gautamasya hayān hatvā sārathiṃ ca nyapātayat",
    "GE07mbh_06_u:080.024a": "bhūmiṣṭho gautamas tasya śarāṃś cikṣepa ṣoḍaśa",
    "GE07mbh_06_u:080.024c": "te śarāḥ sātvataṃ bhittvā prāviśanta dharātalam",
    "GE07mbh_06_u:080.025a": "cekitānas tataḥ kruddhaḥ punaś cikṣepa tāṃ gadām",
    "GE07mbh_06_u:080.025c": "gautamasya vadhākāṅkṣī vṛtrasyeva puraṃdaraḥ",
    "GE07mbh_06_u:080.026a": "tām āpatantīṃ vimalām aśmagarbhāṃ mahāgadām",
    "GE07mbh_06_u:080.026c": "śarair anekasāhasrair vārayām āsa gautamaḥ",
    "GE07mbh_06_u:080.027a": "cekitānas tataḥ khaḍgaṃ kośād uddhṛtya bhārata",
    "GE07mbh_06_u:080.027c": "lāghavaṃ param āsthāya gautamaṃ samupādravat",
    "GE07mbh_06_u:080.028a": "gautamo 'pi dhanus tyaktvā pragṛhyāsiṃ susaṃśitam",
    "GE07mbh_06_u:080.028c": "vegena mahatā rājaṃś cekitānam upādravat",
    "GE07mbh_06_u:080.029a": "tāv ubhau balasaṃpannau",
    "GE07mbh_06_u:080.029c": "nistriṃśābhyāṃ sutīkṣṇābhyām anyonyaṃ saṃtatakṣatuḥ",
    "GE07mbh_06_u:080.030a": "nistriṃśavegābhihatau tatas tau puruṣarṣabhau",
    "GE07mbh_06_u:080.030c": "dharaṇīṃ samanuprāptau sarvabhūtaniṣevitām",
    "GE07mbh_06_u:080.030e": "mūrchayābhiparītāṅgau vyāyāmena ca mohitau",
    "GE07mbh_06_u:080.031a": "tato 'bhyadhāvad vegena karakarṣaḥ suhṛt tayā",
    "GE07mbh_06_u:080.031c": "cekitānaṃ tathābhūtaṃ dṛṣṭvā samaradurmadam",
    "GE07mbh_06_u:080.031e": "ratham āropayac cainaṃ sarvasainyasya paśyataḥ",
    "GE07mbh_06_u:080.032a": "tathaiva śakuniḥ śūraḥ syālas tava viśāṃ pate",
    "GE07mbh_06_u:080.032c": "āropayad rathaṃ tūrṇaṃ gautamaṃ rathināṃ varam",
    "GE07mbh_06_u:080.033a": "saumadattiṃ tathā kruddho dhṛṣṭaketur mahābalaḥ",
    "GE07mbh_06_u:080.033c": "navatyā sāyakaiḥ kṣipraṃ rājan vivyādha vakṣasi",
    "GE07mbh_06_u:080.034a": "saumadattir uraḥsthais tair bhṛśaṃ bāṇair aśobhata",
    "GE07mbh_06_u:080.034c": "madhyaṃdine mahārāja raśmibhis tapano yathā",
    "GE07mbh_06_u:080.035a": "bhūriśravās tu samare dhṛṣṭaketuṃ mahāratham",
    "GE07mbh_06_u:080.035c": "hatasūtahayaṃ cakre virathaṃ sāyakottamaiḥ",
    "GE07mbh_06_u:080.036a": "virathaṃ cainam ālokya hatāśvaṃ hatasārathim",
    "GE07mbh_06_u:080.036c": "mahatā śaravarṣeṇa chādayām āsa saṃyuge",
    "GE07mbh_06_u:080.037a": "sa ca taṃ ratham utsṛjya dhṛṣṭaketur mahāmanāḥ",
    "GE07mbh_06_u:080.037c": "āruroha tato yānaṃ śatānīkasya māriṣa",
    "GE07mbh_06_u:080.038a": "citraseno vikarṇaś ca rājan durmarṣaṇas tathā",
    "GE07mbh_06_u:080.038c": "rathino hemasaṃnāhāḥ saubhadram abhidudruvuḥ",
    "GE07mbh_06_u:080.039a": "abhimanyos tatas tais tu ghoraṃ yuddham avartata",
    "GE07mbh_06_u:080.039c": "śarīrasya yathā rājan vātapittakaphais tribhiḥ",
    "GE07mbh_06_u:080.040a": "virathāṃs tava putrāṃs tu kṛtvā rājan mahāhave",
    "GE07mbh_06_u:080.040c": "na jaghāna naravyāghraḥ smaran bhīmavacas tadā",
    "GE07mbh_06_u:080.041a": "tato rājñāṃ bahuśatair gajāśvarathayāyibhiḥ",
    "GE07mbh_06_u:080.041c": "saṃvṛtaṃ samare bhīṣmaṃ devair api durāsadam",
    "GE07mbh_06_u:080.042a": "prayāntaṃ śīghram udvīkṣya paritrātuṃ sutāṃs tava",
    "GE07mbh_06_u:080.042c": "abhimanyuṃ samuddiśya bālam ekaṃ mahāratham",
    "GE07mbh_06_u:080.042e": "vāsudevam uvācedaṃ kaunteyaḥ śvetavāhanaḥ",
    "GE07mbh_06_u:080.043a": "codayāśvān hṛṣīkeśa yatraite bahulā rathāḥ",
    "GE07mbh_06_u:080.043c": "ete hi bahavaḥ śūrāḥ kṛtāstrā yuddhadurmadāḥ",
    "GE07mbh_06_u:080.043e": "yathā na hanyur naḥ senāṃ tathā mādhava codaya",
    "GE07mbh_06_u:080.044a": "evam uktaḥ sa vārṣṇeyaḥ kaunteyenāmitaujasā",
    "GE07mbh_06_u:080.044b-0327_01": "satvaraṃ bālarakṣārthaṃ gacchāv eti dhanaṃjayaḥ",
    "GE07mbh_06_u:080.044c": "rathaṃ śvetahayair yuktaṃ preṣayām āsa saṃyuge",
    "GE07mbh_06_u:080.045a": "niṣṭānako mahān āsīt tava sainyasya māriṣa",
    "GE07mbh_06_u:080.045c": "yad arjuno raṇe kruddhaḥ saṃyātas tāvakān prati",
    "GE07mbh_06_u:080.046a": "samāsādya tu kaunteyo rājñas tān bhīṣmarakṣiṇaḥ",
    "GE07mbh_06_u:080.046c": "suśarmāṇam atho rājann idaṃ vacanam abravīt",
    "GE07mbh_06_u:080.047a": "jānāmi tvāṃ yudhi śreṣṭham atyantaṃ pūrvavairiṇam",
    "GE07mbh_06_u:080.047b-0328_01": "tatas tvaṃ samare yoddhuṃ rājabhir bahubhir vṛtaḥ",
    "GE07mbh_06_u:080.047c": "paryāyasyādya saṃprāptaṃ phalaṃ paśya sudāruṇam",
    "GE07mbh_06_u:080.047e": "adya te darśayiṣyāmi pūrvapretān pitāmahān",
    "GE07mbh_06_u:080.048a": "evaṃ saṃjalpatas tasya bībhatsoḥ śatrughātinaḥ",
    "GE07mbh_06_u:080.048c": "śrutvāpi paruṣaṃ vākyaṃ suśarmā rathayūthapaḥ",
    "GE07mbh_06_u:080.048e": "na cainam abravīt kiṃ cic chubhaṃ vā yadi vāśubham",
    "GE07mbh_06_u:080.049a": "abhi gatvārjunaṃ vīraṃ rājabhir bahubhir vṛtaḥ",
    "GE07mbh_06_u:080.049c": "purastāt pṛṣṭhataś caiva pārśvataś caiva sarvataḥ",
    "GE07mbh_06_u:080.050a": "parivāryārjunaṃ saṃkhye tava putraiḥ sahānagha",
    "GE07mbh_06_u:080.050c": "śaraiḥ saṃchādayām āsa meghair iva divākaram",
    "GE07mbh_06_u:080.051a": "tataḥ pravṛttaḥ sumahān saṃgrāmaḥ śoṇitodakaḥ",
    "GE07mbh_06_u:080.051c": "tāvakānāṃ ca samare pāṇḍavānāṃ ca bhārata",
    "GE07mbh_06_u:081.001": "saṃjaya uvāca",
    "GE07mbh_06_u:081.001a": "sa tudyamānas tu śarair dhanaṃjayaḥ; padā hato nāga iva śvasan balī",
    "GE07mbh_06_u:081.001c": "bāṇena bāṇena mahārathānāṃ; ciccheda cāpāni raṇe prasahya",
    "GE07mbh_06_u:081.002a": "saṃchidya cāpāni ca tāni rājñāṃ; teṣāṃ raṇe vīryavatāṃ kṣaṇena",
    "GE07mbh_06_u:081.002c": "vivyādha bāṇair yugapan mahātmā; niḥśeṣatāṃ teṣv atha manyamānaḥ",
    "GE07mbh_06_u:081.003a": "nipetur ājau rudhirapradigdhās; te tāḍitāḥ śakrasutena rājan",
    "GE07mbh_06_u:081.003c": "vibhinnagātrāḥ patitottamāṅgā; gatāsavaś chinnatanutrakāyāḥ",
    "GE07mbh_06_u:081.004a": "mahīṃ gatāḥ pārthabalābhibhūtā; vicitrarūpā yugapad vineśuḥ",
    "GE07mbh_06_u:081.004c": "dṛṣṭvā hatāṃs tān yudhi rājaputrāṃs; trigartarājaḥ prayayau kṣaṇena",
    "GE07mbh_06_u:081.005a": "teṣāṃ rathānām atha pṛṣṭhagopā; dvātriṃśad anye 'byapatanta pārtham",
    "GE07mbh_06_u:081.005c": "tathaiva te saṃparivārya pārthaṃ; vikṛṣya cāpāni mahāravāṇi",
    "GE07mbh_06_u:081.005e": "avīvṛṣan bāṇamahaughavṛṣṭyā; yathā giriṃ toyadharā jalaughaiḥ",
    "GE07mbh_06_u:081.006a": "saṃpīḍyamānas tu śaraughavṛṣṭyā; dhanaṃjayas tān yudhi jātaroṣaḥ",
    "GE07mbh_06_u:081.006c": "ṣaṣṭyā śaraiḥ saṃyati tailadhautair; jaghāna tān apy atha pṛṣṭhagopān",
    "GE07mbh_06_u:081.007a": "ṣaṣṭiṃ rathāṃs tān avajitya saṃkhye; dhanaṃjayaḥ prītamanā yaśasvī",
    "GE07mbh_06_u:081.007c": "athātvarad bhīṣmavadhāya jiṣṇur; balāni rājñāṃ samare nihatya",
    "GE07mbh_06_u:081.008a": "trigartarājo nihatān samīkṣya; mahārathāṃs tān atha bandhuvargān",
    "GE07mbh_06_u:081.008c": "raṇe puraskṛtya narādhipāṃs tāñ; jagāma pārthaṃ tvarito vadhāya",
    "GE07mbh_06_u:081.009a": "abhidrutaṃ cāstrabhṛtāṃ variṣṭhaṃ; dhanaṃjayaṃ vīkṣya śikhaṇḍimukhyāḥ",
    "GE07mbh_06_u:081.009c": "abhyudyayus te śitaśastrahastā; rirakṣiṣanto ratham arjunasya",
    "GE07mbh_06_u:081.010a": "pārtho 'pi tān āpatataḥ samīkṣya; trigartarājñā sahitān nṛvīrān",
    "GE07mbh_06_u:081.010c": "vidhvaṃsayitvā samare dhanuṣmān; gāṇḍīvamuktair niśitaiḥ pṛṣatkaiḥ",
    "GE07mbh_06_u:081.010e": "bhīṣmaṃ yiyāsur yudhi saṃdadarśa; duryodhanaṃ saindhavādīṃś ca rājñaḥ",
    "GE07mbh_06_u:081.011a": "āvārayiṣṇūn abhisaṃprayāya; muhūrtam āyodhya balena vīraḥ",
    "GE07mbh_06_u:081.011c": "utsṛjya rājānam anantavīryo; jayadrathādīṃś ca nṛpān mahaujāḥ",
    "GE07mbh_06_u:081.011e": "yayau tato bhīmabalo manasvī; gāṅgeyam ājau śaracāpapāṇiḥ",
    "GE07mbh_06_u:081.011f-0329_01": "bhīṣmo 'pi dṛṣṭvā samare kṛtāstrān",
    "GE07mbh_06_u:081.011f-0329_02": "sa pāṇḍavānāṃ rathino 'bhyudārān",
    "GE07mbh_06_u:081.011f-0329_03": "vihāya saṃgrāmamukhe dhanaṃjayaṃ",
    "GE07mbh_06_u:081.011f-0329_04": "javena pārthaṃ punar ājagāma",
    "GE07mbh_06_u:081.012a": "yudhiṣṭhiraś cograbalo mahātmā; samāyayau tvarito jātakopaḥ",
    "GE07mbh_06_u:081.012c": "madrādhipaṃ samabhityajya saṃkhye; svabhāgam āptaṃ tam anantakīrtiḥ",
    "GE07mbh_06_u:081.012e": "sārdhaṃ sa mādrīsutabhīmasenair; bhīṣmaṃ yayau śāṃtanavaṃ raṇāya",
    "GE07mbh_06_u:081.013a": "taiḥ saṃprayuktaḥ sa mahārathāgryair; gaṅgāsutaḥ samare citrayodhī",
    "GE07mbh_06_u:081.013c": "na vivyathe śāṃtanavo mahātmā; samāgataiḥ pāṇḍusutaiḥ samastaiḥ",
    "GE07mbh_06_u:081.014a": "athaitya rājā yudhi satyasaṃdho; jayadratho 'tyugrabalo manasvī",
    "GE07mbh_06_u:081.014c": "ciccheda cāpāni mahārathānāṃ; prasahya teṣāṃ dhanuṣā vareṇa",
    "GE07mbh_06_u:081.015a": "yudhiṣṭhiraṃ bhīmasenaṃ yamau ca; pārthaṃ tathā yudhi saṃjātakopaḥ",
    "GE07mbh_06_u:081.015c": "duryodhanaḥ krodhaviṣo mahātmā; jaghāna bāṇair analaprakāśaiḥ",
    "GE07mbh_06_u:081.016a": "kṛpeṇa śalyena śalena caiva; tathā vibho citrasenena cājau",
    "GE07mbh_06_u:081.016b-0330_01": "te vāridhārāś ca yathādrirājaṃ",
    "GE07mbh_06_u:081.016b-0330_02": "tathā ca varṣanti mahānubhāvāḥ",
    "GE07mbh_06_u:081.016c": "viddhāḥ śarais te 'tivivṛddhakopair; devā yathā daityagaṇaiḥ sametaiḥ",
    "GE07mbh_06_u:081.017a": "chinnāyudhaṃ śāṃtanavena rājā; śikhaṇḍinaṃ prekṣya ca jātakopaḥ",
    "GE07mbh_06_u:081.017c": "ajātaśatruḥ samare mahātmā; śikhaṇḍinaṃ kruddha uvāca vākyam",
    "GE07mbh_06_u:081.018a": "uktvā tathā tvaṃ pitur agrato mām; ahaṃ haniṣyāmi mahāvrataṃ tam",
    "GE07mbh_06_u:081.018c": "bhīṣmaṃ śaraughair vimalārkavarṇaiḥ; satyaṃ vadāmīti kṛtā pratijñā",
    "GE07mbh_06_u:081.019a": "tvayā na caināṃ saphalāṃ karoṣi; devavrataṃ yan na nihaṃsi yuddhe",
    "GE07mbh_06_u:081.019c": "mithyāpratijño bhava mā nṛvīra; rakṣasva dharmaṃ ca kulaṃ yaśaś ca",
    "GE07mbh_06_u:081.020a": "prekṣasva bhīṣmaṃ yudhi bhīmavegaṃ; sarvāṃs tapantaṃ mama sainyasaṃghān",
    "GE07mbh_06_u:081.020c": "śaraughajālair atitigmatejaiḥ; kālaṃ yathā mṛtyukṛtaṃ kṣaṇena",
    "GE07mbh_06_u:081.021a": "nikṛttacāpaḥ samarānapekṣaḥ; parājitaḥ śāṃtanavena rājñā",
    "GE07mbh_06_u:081.021c": "vihāya bandhūn atha sodarāṃś ca; kva yāsyase nānurūpaṃ tavedam",
    "GE07mbh_06_u:081.022a": "dṛṣṭvā hi bhīṣmaṃ tam anantavīryaṃ; bhagnaṃ ca sainyaṃ dravamāṇam evam",
    "GE07mbh_06_u:081.022c": "bhīto 'si nūnaṃ drupadasya putra; tathā hi te mukhavarṇo 'prahṛṣṭaḥ",
    "GE07mbh_06_u:081.023a": "ājñāyamāne 'pi dhanaṃjayena; mahāhave saṃprasakte nṛvīra",
    "GE07mbh_06_u:081.023c": "kathaṃ hi bhīṣmāt prathitaḥ pṛthivyāṃ; bhayaṃ tvam adya prakaroṣi vīra",
    "GE07mbh_06_u:081.024a": "sa dharmarājasya vaco niśamya; rūkṣākṣaraṃ vipralāpānubaddham",
    "GE07mbh_06_u:081.024c": "pratyādeśaṃ manyamāno mahātmā; pratatvare bhīṣmavadhāya rājan",
    "GE07mbh_06_u:081.025a": "tam āpatantaṃ mahatā javena; śikhaṇḍinaṃ bhīṣmam abhidravantam",
    "GE07mbh_06_u:081.025c": "āvārayām āsa hi śalya enaṃ; śastreṇa ghoreṇa sudurjayena",
    "GE07mbh_06_u:081.026a": "sa cāpi dṛṣṭvā samudīryamāṇam; astraṃ yugāntāgnisamaprabhāvam",
    "GE07mbh_06_u:081.026c": "nāsau vyamuhyad drupadasya putro; rājan mahendrapratimaprabhāvaḥ",
    "GE07mbh_06_u:081.027a": "tasthau ca tatraiva mahādhanuṣmāñ; śarais tad astraṃ pratibādhamānaḥ",
    "GE07mbh_06_u:081.027c": "athādade vāruṇam anyad astraṃ; śikhaṇḍy athograṃ pratighātāya tasya",
    "GE07mbh_06_u:081.027e": "tad astram astreṇa vidāryamāṇaṃ; khasthāḥ surā dadṛśuḥ pārthivāś ca",
    "GE07mbh_06_u:081.028a": "bhīṣmas tu rājan samare mahātmā; dhanuḥ sucitraṃ dhvajam eva cāpi",
    "GE07mbh_06_u:081.028c": "chittvānadat pāṇḍusutasya vīro; yudhiṣṭhirasyājamīḍhasya rājñaḥ",
    "GE07mbh_06_u:081.029a": "tataḥ samutsṛjya dhanuḥ sabāṇaṃ; yudhiṣṭhiraṃ vīkṣya bhayābhibhūtam",
    "GE07mbh_06_u:081.029c": "gadāṃ pragṛhyābhipapāta saṃkhye; jayadrathaṃ bhīmasenaḥ padātiḥ",
    "GE07mbh_06_u:081.030a": "tam āpatantaṃ mahatā javena; jayadrathaḥ sagadaṃ bhīmasenam",
    "GE07mbh_06_u:081.030c": "vivyādha ghorair yamadaṇḍakalpaiḥ; śitaiḥ śaraiḥ pañcaśataiḥ samantāt",
    "GE07mbh_06_u:081.031a": "acintayitvā sa śarāṃs tarasvī; vṛkodaraḥ krodhaparītacetāḥ",
    "GE07mbh_06_u:081.031c": "jaghāna vāhān samare samastān; āraṭṭajān sindhurājasya saṃkhye",
    "GE07mbh_06_u:081.032a": "tato 'bhivīkṣyāpratimaprabhāvas; tavātmajas tvaramāṇo rathena",
    "GE07mbh_06_u:081.032c": "abhyāyayau bhīmasenaṃ nihantuṃ; samudyatāstraḥ surarājakalpaḥ",
    "GE07mbh_06_u:081.032d-0331_01": "jayadratho bhagnavāhaṃ rathaṃ taṃ",
    "GE07mbh_06_u:081.032d-0331_02": "tyaktvā yayau yatra rājā kurūṇām",
    "GE07mbh_06_u:081.032d-0331_03": "bhayena bhīmasya sa mūḍhacetāḥ",
    "GE07mbh_06_u:081.032d-0331_04": "sasaubalas tatra yuddhasya bhītaḥ",
    "GE07mbh_06_u:081.033a": "bhīmo 'py athainaṃ sahasā vinadya; pratyudyayau gadayā tarjamānaḥ",
    "GE07mbh_06_u:081.033c": "samudyatāṃ tāṃ yamadaṇḍakalpāṃ; dṛṣṭvā gadāṃ te kuravaḥ samantāt",
    "GE07mbh_06_u:081.034a": "vihāya sarve tava putram ugraṃ; pātaṃ gadāyāḥ parihartukāmāḥ",
    "GE07mbh_06_u:081.034c": "apakrāntās tumule saṃvimarde; sudāruṇe bhārata mohanīye",
    "GE07mbh_06_u:081.035a": "amūḍhacetās tv atha citraseno; mahāgadām āpatantīṃ nirīkṣya",
    "GE07mbh_06_u:081.035c": "rathaṃ samutsṛjya padātir ājau; pragṛhya khaḍgaṃ vimalaṃ ca carma",
    "GE07mbh_06_u:081.035e": "avaplutaḥ siṃha ivācalāgrāj; jagāma cānyaṃ bhuvi bhūmideśam",
    "GE07mbh_06_u:081.036a": "gadāpi sā prāpya rathaṃ sucitraṃ; sāśvaṃ sasūtaṃ vinihatya saṃkhye",
    "GE07mbh_06_u:081.036c": "jagāma bhūmiṃ jvalitā maholkā; bhraṣṭāmbarād gām iva saṃpatantī",
    "GE07mbh_06_u:081.037a": "āścaryabhūtaṃ sumahat tvadīyā; dṛṣṭvaiva tad bhārata saṃprahṛṣṭāḥ",
    "GE07mbh_06_u:081.037c": "sarve vineduḥ sahitāḥ samantāt; pupūjire tava putraṃ sasainyāḥ",
    "GE07mbh_06_u:082.001": "saṃjaya uvāca",
    "GE07mbh_06_u:082.001a": "virathaṃ taṃ samāsādya citrasenaṃ manasvinam",
    "GE07mbh_06_u:082.001c": "ratham āropayām āsa vikarṇas tanayas tava",
    "GE07mbh_06_u:082.002a": "tasmiṃs tathā vartamāne tumule saṃkule bhṛśam",
    "GE07mbh_06_u:082.002c": "bhīṣmaḥ śāṃtanavas tūrṇaṃ yudhiṣṭhiram upādravat",
    "GE07mbh_06_u:082.003a": "tataḥ sarathanāgāśvāḥ samakampanta sṛñjayāḥ",
    "GE07mbh_06_u:082.003c": "mṛtyor āsyam anuprāptaṃ menire ca yudhiṣṭhiram",
    "GE07mbh_06_u:082.004a": "yidhiṣṭhiro 'pi kauravyo yamābhyāṃ sahitaḥ prabhuḥ",
    "GE07mbh_06_u:082.004c": "maheṣvāsaṃ naravyāghraṃ bhīṣmaṃ śāṃtanavaṃ yayau",
    "GE07mbh_06_u:082.005a": "tataḥ śarasahasrāṇi pramuñcan pāṇḍavo yudhi",
    "GE07mbh_06_u:082.005c": "bhīṣmaṃ saṃchādayām āsa yathā megho divākaram",
    "GE07mbh_06_u:082.006a": "tena samyak praṇītāni śarajālāni bhārata",
    "GE07mbh_06_u:082.006c": "patijagrāha gāṅgeyaḥ śataśo 'tha sahasraśaḥ",
    "GE07mbh_06_u:082.007a": "tathaiva śarajālāni bhīṣmeṇāstāni māriṣa",
    "GE07mbh_06_u:082.007c": "ākāśe samadṛśyanta khagamānāṃ vrajā iva",
    "GE07mbh_06_u:082.008a": "nimeṣārdhāc ca kaunteyaṃ bhīṣmaḥ śāṃtanavo yudhi",
    "GE07mbh_06_u:082.008c": "adṛśyaṃ samare cakre śarajālena bhāgaśaḥ",
    "GE07mbh_06_u:082.009a": "tato yudhiṣṭhiro rājā kauravyasya mahātmanaḥ",
    "GE07mbh_06_u:082.009c": "nārācaṃ preṣayām āsa kruddha āśīviṣopamam",
    "GE07mbh_06_u:082.010a": "asaṃprāptaṃ tatas taṃ tu kṣurapreṇa mahārathaḥ",
    "GE07mbh_06_u:082.010c": "ciccheda samare rājan bhīṣmas tasya dhanuścyutam",
    "GE07mbh_06_u:082.011a": "taṃ tu chittvā raṇe bhīṣmo nārācaṃ kālasaṃmitam",
    "GE07mbh_06_u:082.011c": "nijaghne kauravendrasya hayān kāñcanabhūṣaṇān",
    "GE07mbh_06_u:082.011d-0332_01": "hatāśve tu rathe tiṣṭhañ śaktiṃ cikṣepa dharmarāṭ",
    "GE07mbh_06_u:082.011d-0332_02": "tām āpatantīṃ sahasā kālapāśopamāṃ śitām",
    "GE07mbh_06_u:082.011d-0332_03": "ciccheda samare bhīṣmaḥ śaraiḥ saṃnataparvabhiḥ",
    "GE07mbh_06_u:082.012a": "hatāśvaṃ tu rathaṃ tyaktvā dharmaputro yudhiṣṭhiraḥ",
    "GE07mbh_06_u:082.012c": "āruroha rathaṃ tūrṇaṃ nakulasya mahātmanaḥ",
    "GE07mbh_06_u:082.013a": "yamāv api susaṃkruddhaḥ samāsādya raṇe tadā",
    "GE07mbh_06_u:082.013c": "śaraiḥ saṃchādayām āsa bhīṣmaḥ parapuraṃjayaḥ",
    "GE07mbh_06_u:082.013d-0333_01": "bhīṣmo 'pi rathināṃ śreṣṭho vivyādha niśitaiḥ śaraiḥ",
    "GE07mbh_06_u:082.013d-0333_02": "bhrātarau tau mahāvīryau śatrusainyabhayaṃkarau",
    "GE07mbh_06_u:082.014a": "tau tu dṛṣṭvā mahārāja bhīṣmabāṇaprapīḍitau",
    "GE07mbh_06_u:082.014c": "jagāmātha parāṃ cintāṃ bhīṣmasya vadhakāṅkṣayā",
    "GE07mbh_06_u:082.015a": "tato yudhiṣṭhiro vaśyān rājñas tān samacodayat",
    "GE07mbh_06_u:082.015c": "bhīṣmaṃ śāṃtanavaṃ sarve nihateti suhṛdgaṇān",
    "GE07mbh_06_u:082.016a": "tatas te pārthivāḥ sarve śrutvā pārthasya bhāṣitam",
    "GE07mbh_06_u:082.016c": "mahatā rathavaṃśena parivavruḥ pitāmaham",
    "GE07mbh_06_u:082.017a": "sa samantāt parivṛtaḥ pitā devavratas tava",
    "GE07mbh_06_u:082.017c": "cikrīda dhanuṣā rājan pātayāno mahārathān",
    "GE07mbh_06_u:082.018a": "taṃ carantaṃ raṇe pārthā dadṛśuḥ kauravaṃ yudhi",
    "GE07mbh_06_u:082.018c": "mṛgamadhyaṃ praviśyeva yathā siṃhaśiśuṃ vane",
    "GE07mbh_06_u:082.019a": "tarjayānaṃ raṇe śūrāṃs trāsayānaṃ ca sāyakaiḥ",
    "GE07mbh_06_u:082.019c": "dṛṣṭvā tresur mahārāja siṃhaṃ mṛgagaṇā iva",
    "GE07mbh_06_u:082.020a": "raṇe bharatasiṃhasya dadṛśuḥ kṣatriyā gatim",
    "GE07mbh_06_u:082.020c": "agner vāyusahāyasya yathā kakṣaṃ didhakṣataḥ",
    "GE07mbh_06_u:082.021a": "śirāṃsi rathināṃ bhīṣmaḥ pātayām āsa saṃyuge",
    "GE07mbh_06_u:082.021c": "tālebhya iva pakvāni phalāni kuśalo naraḥ",
    "GE07mbh_06_u:082.022a": "patadbhiś ca mahārāja śirobhir dharaṇītale",
    "GE07mbh_06_u:082.022c": "babhūva tumulaḥ śabdaḥ patatām aśmanām iva",
    "GE07mbh_06_u:082.023a": "tasmiṃs tu tumule yuddhe vartamāne sudāruṇe",
    "GE07mbh_06_u:082.023c": "sarveṣām eva sainyānām āsīd vyatikaro mahān",
    "GE07mbh_06_u:082.024a": "bhinneṣu teṣu vyūheṣu kṣatriyā itaretaram",
    "GE07mbh_06_u:082.024c": "ekam ekaṃ samāhūya yuddhāyaivopatasthire",
    "GE07mbh_06_u:082.025a": "śikhaṇḍī tu samāsādya bharatānāṃ pitāmaham",
    "GE07mbh_06_u:082.025c": "abhidudrāva vegena tiṣṭha tiṣṭheti cābravīt",
    "GE07mbh_06_u:082.026a": "anādṛtya tato bhīṣmas taṃ śikhaṇḍinam āhave",
    "GE07mbh_06_u:082.026c": "prayayau sṛñjayān kruddhaḥ strītvaṃ cintya śikhaṇḍinaḥ",
    "GE07mbh_06_u:082.027a": "sṛñjayās tu tato hṛṣṭā dṛṣṭvā bhīṣmaṃ mahāratham",
    "GE07mbh_06_u:082.027c": "siṃhanādān bahuvidhāṃś cakruḥ śaṅkhavimiśritān",
    "GE07mbh_06_u:082.028a": "tataḥ pravavṛte yuddhaṃ vyatiṣaktarathadvipam",
    "GE07mbh_06_u:082.028c": "aparāṃ diśam āsthāya sthite savitari prabho",
    "GE07mbh_06_u:082.029a": "dhṛṣṭadyumno 'tha pāñcālyaḥ sātyakiś ca mahārathaḥ",
    "GE07mbh_06_u:082.029c": "pīḍayantau bhṛśaṃ sainyaṃ śaktitomaravṛṣṭibhiḥ",
    "GE07mbh_06_u:082.029e": "śastraiś ca bahubhī rājañ jaghnatus tāvakān raṇe",
    "GE07mbh_06_u:082.030a": "te hanyamānāḥ samare tāvakāḥ puruṣarṣabha",
    "GE07mbh_06_u:082.030c": "āryāṃ yuddhe matiṃ kṛtvā na tyajanti sma saṃyugam",
    "GE07mbh_06_u:082.030e": "yathotsāhaṃ ca samare jaghnur lokaṃ mahārathāḥ",
    "GE07mbh_06_u:082.031a": "tatrākrando mahān āsīt tāvakānāṃ mahātmanām",
    "GE07mbh_06_u:082.031c": "vadhyatāṃ samare rājan pārṣatena mahātmanā",
    "GE07mbh_06_u:082.032a": "taṃ śrutvā ninadaṃ ghoraṃ tāvakānāṃ mahārathau",
    "GE07mbh_06_u:082.032c": "vindānuvindāv āvantyau pārṣataṃ patyupasthitau",
    "GE07mbh_06_u:082.033a": "tau tasya turagān hatvā tvaramāṇau mahārathau",
    "GE07mbh_06_u:082.033c": "chādayām āsatur ubhau śaravarṣeṇa pārṣatam",
    "GE07mbh_06_u:082.034a": "avaplutyātha pāñcālyo rathāt tūrṇaṃ mahābalaḥ",
    "GE07mbh_06_u:082.034c": "āruroha rathaṃ tūrṇaṃ sātyakeḥ sumahātmanaḥ",
    "GE07mbh_06_u:082.035a": "tato yudhiṣṭhiro rājā mahatyā senayā vṛtaḥ",
    "GE07mbh_06_u:082.035c": "āvantyau samare kruddhāv abhyayāt sa paraṃtapau",
    "GE07mbh_06_u:082.036a": "tathaiva tava putro 'pi sarvodyogena māriṣa",
    "GE07mbh_06_u:082.036c": "vindānuvindāv āvantyau",
    "GE07mbh_06_u:082.037a": "arjunaś cāpi saṃkruddhaḥ kṣatriyān kṣatriyarṣabha",
    "GE07mbh_06_u:082.037c": "ayodhayata saṃgrāme vajrapāṇir ivāsurān",
    "GE07mbh_06_u:082.038a": "droṇaś ca samare kruddhaḥ putrasya priyakṛt tava",
    "GE07mbh_06_u:082.038c": "vyadhamat sarvapāñcālāṃs tūlarāśim ivānalaḥ",
    "GE07mbh_06_u:082.039a": "duryodhanapurogās tu putrās tava viśāṃ pate",
    "GE07mbh_06_u:082.039c": "parivārya raṇe bhīṣmaṃ yuyudhuḥ pāṇḍavaiḥ saha",
    "GE07mbh_06_u:082.040a": "tato duryodhano rājā lohitāyati bhāskare",
    "GE07mbh_06_u:082.040c": "abravīt tāvakān sarvāṃs tvaradhvam iti bhārata",
    "GE07mbh_06_u:082.041a": "yudhyatāṃ tu tathā teṣāṃ kurvatāṃ karma duṣkaram",
    "GE07mbh_06_u:082.041c": "astaṃ girim athārūḍhe naprakāśati bhāskare",
    "GE07mbh_06_u:082.042a": "prāvartata nadī ghorā",
    "GE07mbh_06_u:082.042c": "gomāyugaṇasaṃkīrṇā kṣaṇena rajanīmukhe",
    "GE07mbh_06_u:082.043a": "śivābhir aśivābhiś ca ruvadbhir bhairavaṃ ravam",
    "GE07mbh_06_u:082.043c": "ghoram āyodhanaṃ jajñe bhūtasaṃghasamākulam",
    "GE07mbh_06_u:082.044a": "rākṣasāś ca piśācāś ca tathānye piśitāśanāḥ",
    "GE07mbh_06_u:082.044c": "samantato vyadṛśyanta śataśo 'tha sahasraśaḥ",
    "GE07mbh_06_u:082.044d-0334_01": "mattā rudhiragandhena piśitena ca te nṛpāḥ",
    "GE07mbh_06_u:082.044d-0334_02": "āsvādyāsvādya nṛtyante nādaṃ muñcanti bhīṣaṇam",
    "GE07mbh_06_u:082.044d-0334_03": "kabandhāni ca nṛtyanti dhanur hastāni saṃyuge",
    "GE07mbh_06_u:082.044d-0334_04": "prāsam ālambya niśitaṃ nistriṃśaṃ nirmalaṃ mahat",
    "GE07mbh_06_u:082.045a": "arjuno 'tha suśarmādīn rājñas tān sapadānugān",
    "GE07mbh_06_u:082.045c": "vijitya pṛtanāmadhye yayau svaśibiraṃ prati",
    "GE07mbh_06_u:082.046a": "yudhiṣṭhiro 'pi kauravyo bhrātṛbhyāṃ sahitas tadā",
    "GE07mbh_06_u:082.046c": "yayau svaśibiraṃ rājā niśāyāṃ senayā vṛtaḥ",
    "GE07mbh_06_u:082.047a": "bhīmaseno 'pi rājendra duryodhanamukhān rathān",
    "GE07mbh_06_u:082.047c": "avajitya tataḥ saṃkhye yayau svaśibiraṃ prati",
    "GE07mbh_06_u:082.048a": "duryodhano 'pi nṛpatiḥ parivārya mahāraṇe",
    "GE07mbh_06_u:082.048c": "bhīṣmaṃ śāṃtanavaṃ tūrṇaṃ prayātaḥ śibiraṃ prati",
    "GE07mbh_06_u:082.049a": "droṇo drauṇiḥ kṛpaḥ śalyaḥ kṛtavarmā ca sātvataḥ",
    "GE07mbh_06_u:082.049c": "parivārya camūṃ sarvāṃ prayayuḥ śibiraṃ prati",
    "GE07mbh_06_u:082.050a": "tathaiva sātyakī rājan dhṛṣṭadyumnaś ca pārṣataḥ",
    "GE07mbh_06_u:082.050c": "parivārya raṇe yodhān yayatuḥ śibiraṃ prati",
    "GE07mbh_06_u:082.051a": "evam ete mahārāja tāvakāḥ pāṇḍavaiḥ saha",
    "GE07mbh_06_u:082.051c": "paryavartanta sahitā niśākāle paraṃtapāḥ",
    "GE07mbh_06_u:082.052a": "tataḥ svaśibiraṃ gatvā pāṇḍavāḥ kuravas tathā",
    "GE07mbh_06_u:082.052c": "nyaviśanta mahārāja pūjayantaḥ parasparam",
    "GE07mbh_06_u:082.053a": "rakṣāṃ kṛtvātmanaḥ śūrā nyasya gulmān yathāvidhi",
    "GE07mbh_06_u:082.053c": "apanīya ca śalyāṃs te snātvā ca vividhair jalaiḥ",
    "GE07mbh_06_u:082.054a": "kṛtasvastyayanāḥ sarve saṃstūyantaś ca bandibhiḥ",
    "GE07mbh_06_u:082.054c": "gītavāditraśabdena vyakrīḍanta yaśasvinaḥ",
    "GE07mbh_06_u:082.055a": "muhūrtam iva tat sarvam abhavat svargasaṃnibham",
    "GE07mbh_06_u:082.055c": "na hi yuddhakathāṃ kāṃ cit tatra cakrur mahārathāḥ",
    "GE07mbh_06_u:082.056a": "te prasupte bale tatra pariśrāntajane nṛpa",
    "GE07mbh_06_u:082.056c": "hastyaśvabahule rājan prekṣaṇīye babhūvatuḥ",
    "GE07mbh_06_u:083.001": "saṃjaya uvāca",
    "GE07mbh_06_u:083.001a": "pariṇāmya niśāṃ tāṃ tu sukhasuptā janeśvarāḥ",
    "GE07mbh_06_u:083.001c": "kuravaḥ pāṇḍavāś caiva punar yuddhāya niryayuḥ",
    "GE07mbh_06_u:083.002a": "tataḥ śabdo mahān āsīt senayor ubhayor api",
    "GE07mbh_06_u:083.002c": "nirgacchamānayoḥ saṃkhye sāgarapratimo mahān",
    "GE07mbh_06_u:083.003a": "tato duryodhano rājā citraseno viviṃśatiḥ",
    "GE07mbh_06_u:083.003c": "bhīṣmaś ca rathināṃ śreṣṭho bhāradvājaś ca vai dvijaḥ",
    "GE07mbh_06_u:083.004a": "ekībhūtāḥ susaṃyattāḥ kauravāṇāṃ mahācamūḥ",
    "GE07mbh_06_u:083.004c": "vyūhāya vidadhū rājan pāṇḍavān prati daṃśitāḥ",
    "GE07mbh_06_u:083.005a": "bhīṣmaḥ kṛtvā mahāvyūhaṃ pitā tava viśāṃ pate",
    "GE07mbh_06_u:083.005c": "sāgarapratimaṃ ghoraṃ vāhanormitaraṅgiṇam",
    "GE07mbh_06_u:083.006a": "agrataḥ sarvasainyānāṃ bhīṣmaḥ śāṃtanavo yayau",
    "GE07mbh_06_u:083.006c": "mālavair dākṣiṇātyaiś ca āvantyaiś ca samanvitaḥ",
    "GE07mbh_06_u:083.007a": "tato 'nantaram evāsīd bhāradvājaḥ pratāpavān",
    "GE07mbh_06_u:083.007c": "pulindaiḥ pāradaiś caiva tathā kṣudrakamālavaiḥ",
    "GE07mbh_06_u:083.008a": "droṇād anantaraṃ yatto bhagadattaḥ pratāpavān",
    "GE07mbh_06_u:083.008c": "māgadhaiś ca kaliṅgaiś ca piśācaiś ca viśāṃ pate",
    "GE07mbh_06_u:083.009a": "prāgjyotiṣād anu nṛpaḥ kausalyo 'tha bṛhadbalaḥ",
    "GE07mbh_06_u:083.009c": "mekalais traipuraiś caiva cicchilaiś ca samanvitaḥ",
    "GE07mbh_06_u:083.010a": "bṛhadbalāt tataḥ śūras trigartaḥ prasthalādhipaḥ",
    "GE07mbh_06_u:083.010c": "kāmbojair bahubhiḥ sārdhaṃ yavanaiś ca sahasraśaḥ",
    "GE07mbh_06_u:083.011a": "drauṇis tu rabhasaḥ śūras trigartād anu bhārata",
    "GE07mbh_06_u:083.011c": "prayayau siṃhanādena nādayāno dharātalam",
    "GE07mbh_06_u:083.012a": "tathā sarveṇa sainyena rājā duryodhanas tadā",
    "GE07mbh_06_u:083.012c": "drauṇer anantaraṃ prāyāt sodaryaiḥ parivāritaḥ",
    "GE07mbh_06_u:083.013a": "duryodhanād anu kṛpas tataḥ śāradvato yayau",
    "GE07mbh_06_u:083.013c": "evam eṣa mahāvyūhaḥ prayayau sāgaropamaḥ",
    "GE07mbh_06_u:083.014a": "rejus tatra patākāś ca śvetacchatrāṇi cābhibho",
    "GE07mbh_06_u:083.014c": "aṅgadāny atha citrāṇi mahārhāṇi dhanūṃṣi ca",
    "GE07mbh_06_u:083.015a": "taṃ tu dṛṣṭvā mahāvyūhaṃ tāvakānāṃ mahārathaḥ",
    "GE07mbh_06_u:083.015c": "yudhiṣṭhiro 'bravīt tūrṇaṃ pārṣataṃ pṛtanāpatim",
    "GE07mbh_06_u:083.016a": "paśya vyūhaṃ maheṣvāsa nirmitaṃ sāgaropamam",
    "GE07mbh_06_u:083.016c": "prativyūhaṃ tvam api hi kuru pārṣata māciram",
    "GE07mbh_06_u:083.017a": "tataḥ sa pārṣataḥ śūro vyūhaṃ cakre sudāruṇam",
    "GE07mbh_06_u:083.017c": "śṛṅgāṭakaṃ mahārāja paravyūhavināśanam",
    "GE07mbh_06_u:083.018a": "śṛṅgebhyo bhīmasenaś ca sātyakiś ca mahārathaḥ",
    "GE07mbh_06_u:083.018c": "rathair anekasāhasrais tathā hayapadātibhiḥ",
    "GE07mbh_06_u:083.019a": "nābhyām abhūn naraśreṣṭhaḥ śvetāśvo vānaradhvajaḥ",
    "GE07mbh_06_u:083.019c": "madhye yudhiṣṭhiro rājā mādrīputrau ca pāṇḍavau",
    "GE07mbh_06_u:083.020a": "athetare maheṣvāsāḥ sahasainyā narādhipāḥ",
    "GE07mbh_06_u:083.020c": "vyūhaṃ taṃ pūrayām āsur vyūhaśāstraviśāradāḥ",
    "GE07mbh_06_u:083.021a": "abhimanyus tataḥ paścād virāṭaś ca mahārathaḥ",
    "GE07mbh_06_u:083.021c": "draupadeyāś ca saṃhṛṣṭā rākṣasaś ca ghaṭotkacaḥ",
    "GE07mbh_06_u:083.022a": "evam etaṃ mahāvyūhaṃ vyūhya bhārata pāṇḍavāḥ",
    "GE07mbh_06_u:083.022c": "atiṣṭhan samare śūrā yoddhukāmā jayaiṣiṇaḥ",
    "GE07mbh_06_u:083.023a": "bherīśabdāś ca tumulā vimiśrāḥ śaṅkhanisvanaiḥ",
    "GE07mbh_06_u:083.023c": "kṣveḍitāsphoṭitotkruṣṭaiḥ subhīmāḥ sarvatodiśam",
    "GE07mbh_06_u:083.024a": "tataḥ śūrāḥ samāsādya samare te parasparam",
    "GE07mbh_06_u:083.024c": "netrair animiṣai rājann avaikṣanta prakopitāḥ",
    "GE07mbh_06_u:083.025a": "manobhis te manuṣyendra pūrvaṃ yodhāḥ parasparam",
    "GE07mbh_06_u:083.025c": "yuddhāya samavartanta samāhūyetaretaram",
    "GE07mbh_06_u:083.026a": "tataḥ pravavṛte yuddhaṃ ghorarūpaṃ bhayāvaham",
    "GE07mbh_06_u:083.026c": "tāvakānāṃ pareṣāṃ ca nighnatām itaretaram",
    "GE07mbh_06_u:083.027a": "nārācā niśitāḥ saṃkhye saṃpatanti sma bhārata",
    "GE07mbh_06_u:083.027c": "vyāttānanā bhayakarā uragā iva saṃghaśaḥ",
    "GE07mbh_06_u:083.028a": "niṣpetur vimalāḥ śaktyas tailadhautāḥ sutejanāḥ",
    "GE07mbh_06_u:083.028c": "ambudebhyo yathā rājan bhrājamānāḥ śatahradāḥ",
    "GE07mbh_06_u:083.029a": "gadāś ca vimalaiḥ paṭṭaiḥ pinaddhāḥ svarṇabhūṣitāḥ",
    "GE07mbh_06_u:083.029c": "patantyas tatra dṛśyante giriśṛṅgopamāḥ śubhāḥ",
    "GE07mbh_06_u:083.029e": "nistriṃśāś ca vyarājanta",
    "GE07mbh_06_u:083.030a": "ārṣabhāṇi ca carmāṇi śatacandrāṇi bhārata",
    "GE07mbh_06_u:083.030c": "aśobhanta raṇe rājan patamānāni sarvaśaḥ",
    "GE07mbh_06_u:083.030d-0335_01": "meghāntare yathā vidyuj jvalamāneva dṛśyate",
    "GE07mbh_06_u:083.031a": "te 'nyonyaṃ samare sene yudhyamāne narādhipa",
    "GE07mbh_06_u:083.031c": "aśobhetāṃ yathā daityadevasene samudyate",
    "GE07mbh_06_u:083.031e": "abhyadravanta samare te 'nyonyaṃ vai samantataḥ",
    "GE07mbh_06_u:083.032a": "rathās tu rathibhis tūrṇaṃ preṣitāḥ paramāhave",
    "GE07mbh_06_u:083.032c": "yugair yugāni saṃśliṣya yuyudhuḥ pārthivarṣabhāḥ",
    "GE07mbh_06_u:083.033a": "dantināṃ yudhyamānānāṃ saṃgharṣāt pāvako 'bhavat",
    "GE07mbh_06_u:083.033c": "danteṣu bharataśreṣṭha sadhūmaḥ sarvatodiśam",
    "GE07mbh_06_u:083.034a": "prāsair abhihatāḥ ke cid gajayodhāḥ samantataḥ",
    "GE07mbh_06_u:083.034c": "patamānāḥ sma dṛśyante giriśṛṅgān nagā iva",
    "GE07mbh_06_u:083.035a": "pādātāś cāpy adṛśyanta nighnanto hi parasparam",
    "GE07mbh_06_u:083.035c": "citrarūpadharāḥ śūrā nakharaprāsayodhinaḥ",
    "GE07mbh_06_u:083.036a": "anyonyaṃ te samāsādya kurupāṇḍavasainikāḥ",
    "GE07mbh_06_u:083.036c": "śastrair nānāvidhair ghorai raṇe ninyur yamakṣayam",
    "GE07mbh_06_u:083.037a": "tataḥ śāṃtanavo bhīṣmo rathaghoṣeṇa nādayan",
    "GE07mbh_06_u:083.037c": "abhyāgamad raṇe pāṇḍūn dhanuḥśabdena mohayan",
    "GE07mbh_06_u:083.038a": "pāṇḍavānāṃ rathāś cāpi nadanto bhairavasvanam",
    "GE07mbh_06_u:083.038c": "abhyadravanta saṃyattā dhṛṣṭadyumnapurogamāḥ",
    "GE07mbh_06_u:083.039a": "tataḥ pravavṛte yuddhaṃ tava teṣāṃ ca bhārata",
    "GE07mbh_06_u:083.039c": "narāśvarathanāgānāṃ vyatiṣaktaṃ parasparam",
    "GE07mbh_06_u:084.001": "saṃjaya uvāca",
    "GE07mbh_06_u:084.001a": "bhīṣmaṃ tu samare kruddhaṃ pratapantaṃ samantataḥ",
    "GE07mbh_06_u:084.001c": "na śekuḥ pāṇḍavā draṣṭuṃ tapantam iva bhāskaram",
    "GE07mbh_06_u:084.002a": "tataḥ sarvāṇi sainyāni dharmaputrasya śāsanāt",
    "GE07mbh_06_u:084.002c": "abhyadravanta gāṅgeyaṃ mardayantaṃ śitaiḥ śaraiḥ",
    "GE07mbh_06_u:084.003a": "sa tu bhīṣmo raṇaślāghī somakān sahasṛñjayān",
    "GE07mbh_06_u:084.003c": "pāñcālāṃś ca maheṣvāsān pātayām āsa sāyakaiḥ",
    "GE07mbh_06_u:084.004a": "te vadhyamānā bhīṣmeṇa pāñcālāḥ somakaiḥ saha",
    "GE07mbh_06_u:084.004c": "bhīṣmam evābhyayus tūrṇaṃ tyaktvā mṛtyukṛtaṃ bhayam",
    "GE07mbh_06_u:084.005a": "sa teṣāṃ rathināṃ vīro bhīṣmaḥ śāṃtanavo yudhi",
    "GE07mbh_06_u:084.005c": "ciccheda sahasā rājan bāhūn atha śirāṃsi ca",
    "GE07mbh_06_u:084.006a": "virathān rathinaś cakre pitā devavratas tava",
    "GE07mbh_06_u:084.006c": "patitāny uttamāṅgāni hayebhyo hayasādinām",
    "GE07mbh_06_u:084.007a": "nirmanuṣyāṃś ca mātaṅgāñ śayānān parvatopamān",
    "GE07mbh_06_u:084.007c": "apaśyāma mahārāja bhīṣmāstreṇa pramohitān",
    "GE07mbh_06_u:084.008a": "na tatrāsīt pumān kaś cit pāṇḍavānāṃ viśāṃ pate",
    "GE07mbh_06_u:084.008c": "anyatra rathināṃ śreṣṭhād bhīmasenān mahābalāt",
    "GE07mbh_06_u:084.009a": "sa hi bhīṣmaṃ samāsādya tāḍayām āsa saṃyuge",
    "GE07mbh_06_u:084.009c": "tato niṣṭānako ghoro bhīṣmabhīmasamāgame",
    "GE07mbh_06_u:084.010a": "babhūva sarvasainyānāṃ ghorarūpo bhayānakaḥ",
    "GE07mbh_06_u:084.010c": "tathaiva pāṇḍavā hṛṣṭāḥ siṃhanādam athānadan",
    "GE07mbh_06_u:084.011a": "tato duryodhano rājā sodaryaiḥ parivāritaḥ",
    "GE07mbh_06_u:084.011c": "bhīṣmaṃ jugopa samare vartamāne janakṣaye",
    "GE07mbh_06_u:084.012a": "bhīmas tu sārathiṃ hatvā bhīṣmasya rathināṃ varaḥ",
    "GE07mbh_06_u:084.012c": "vidrutāśve rathe tasmin dravamāṇe samantataḥ",
    "GE07mbh_06_u:084.012e": "sunābhasya śareṇāśu śiraś ciccheda cārihā",
    "GE07mbh_06_u:084.013a": "kṣurapreṇa sutīkṣṇena sa hato nyapatad bhuvi",
    "GE07mbh_06_u:084.013c": "hate tasmin mahārāja tava putre mahārathe",
    "GE07mbh_06_u:084.013e": "nāmṛṣyanta raṇe śūrāḥ sodaryāḥ sapta saṃyuge",
    "GE07mbh_06_u:084.014a": "ādityaketur bahvāśī kuṇḍadhāro mahodaraḥ",
    "GE07mbh_06_u:084.014c": "aparājitaḥ paṇḍitako viśālākṣaḥ sudurjayaḥ",
    "GE07mbh_06_u:084.015a": "pāṇḍavaṃ citrasaṃnāhā vicitrakavacadhvajāḥ",
    "GE07mbh_06_u:084.015c": "abhyadravanta saṃgrāme yoddhukāmārimardanāḥ",
    "GE07mbh_06_u:084.016a": "mahodaras tu samare bhīmaṃ vivyādha patribhiḥ",
    "GE07mbh_06_u:084.016c": "navabhir vajrasaṃkāśair namuciṃ vṛtrahā yathā",
    "GE07mbh_06_u:084.017a": "ādityaketuḥ saptatyā bahvāśī cāpi pañcabhiḥ",
    "GE07mbh_06_u:084.017c": "navatyā kuṇḍadhāras tu viśālākṣaś ca saptabhiḥ",
    "GE07mbh_06_u:084.018a": "aparājito mahārāja parājiṣṇur mahārathaḥ",
    "GE07mbh_06_u:084.018c": "śarair bahubhir ānarchad bhīmasenaṃ mahābalam",
    "GE07mbh_06_u:084.019a": "raṇe paṇḍitakaś cainaṃ tribhir bāṇaiḥ samardayat",
    "GE07mbh_06_u:084.019c": "sa tan na mamṛṣe bhīmaḥ śatrubhir vadham āhave",
    "GE07mbh_06_u:084.020a": "dhanuḥ prapīḍya vāmena kareṇāmitrakarśanaḥ",
    "GE07mbh_06_u:084.020b-0336_01": "aparājitasya rājendra bhīmaseno mahābalaḥ",
    "GE07mbh_06_u:084.020c": "śiraś ciccheda samare śareṇa nataparvaṇā",
    "GE07mbh_06_u:084.021a": "aparājitasya sunasaṃ tava putrasya saṃyuge",
    "GE07mbh_06_u:084.021c": "parājitasya bhīmena nipapāta śiro mahīm",
    "GE07mbh_06_u:084.022a": "athāpareṇa bhallena kuṇḍadhāraṃ mahāratham",
    "GE07mbh_06_u:084.022c": "prāhiṇon mṛtyulokāya sarvalokasya paśyataḥ",
    "GE07mbh_06_u:084.023a": "tataḥ punar ameyātmā prasaṃdhāya śilīmukham",
    "GE07mbh_06_u:084.023c": "preṣayām āsa samare paṇḍitaṃ prati bhārata",
    "GE07mbh_06_u:084.024a": "sa śaraḥ paṇḍitaṃ hatvā viveśa dharaṇītalam",
    "GE07mbh_06_u:084.024c": "yathā naraṃ nihatyāśu bhujagaḥ kālacoditaḥ",
    "GE07mbh_06_u:084.025a": "viśālākṣaśiraś chittvā pātayām āsa bhūtale",
    "GE07mbh_06_u:084.025c": "tribhiḥ śarair adīnātmā smaran kleśaṃ purātanam",
    "GE07mbh_06_u:084.026a": "mahodaraṃ maheṣvāsaṃ nārācena stanāntare",
    "GE07mbh_06_u:084.026c": "vivyādha samare rājan sa hato nyapatad bhuvi",
    "GE07mbh_06_u:084.027a": "ādityaketoḥ ketuṃ ca chittvā bāṇena saṃyuge",
    "GE07mbh_06_u:084.027c": "bhallena bhṛśatīkṣṇena śiraś ciccheda cārihā",
    "GE07mbh_06_u:084.028a": "bahvāśinaṃ tato bhīmaḥ śareṇa nataparvaṇā",
    "GE07mbh_06_u:084.028c": "preṣayām āsa saṃkruddho yamasya sadanaṃ prati",
    "GE07mbh_06_u:084.029a": "pradudruvus tatas te 'nye putrās tava viśāṃ pate",
    "GE07mbh_06_u:084.029c": "manyamānā hi tat satyaṃ sabhāyāṃ tasya bhāṣitam",
    "GE07mbh_06_u:084.030a": "tato duryodhano rājā bhrātṛvyasanakarśitaḥ",
    "GE07mbh_06_u:084.030c": "abravīt tāvakān yodhān bhīmo 'yaṃ yudhi vadhyatām",
    "GE07mbh_06_u:084.031a": "evam ete maheṣvāsāḥ putrās tava viśāṃ pate",
    "GE07mbh_06_u:084.031b-0337_01": "nihatā bhīmasenena mahāvīryeṇa saṃyuge",
    "GE07mbh_06_u:084.031c": "bhrātṝn saṃdṛśya nihatān prāsmaraṃs te hi tad vacaḥ",
    "GE07mbh_06_u:084.032a": "yad uktavān mahāprājñaḥ kṣattā hitam anāmayam",
    "GE07mbh_06_u:084.032c": "tad idaṃ samanuprāptaṃ vacanaṃ divyadarśinaḥ",
    "GE07mbh_06_u:084.033a": "lobhamohasamāviṣṭaḥ putraprītyā janādhipa",
    "GE07mbh_06_u:084.033c": "na budhyase purā yat tat tathyam uktaṃ vaco mahat",
    "GE07mbh_06_u:084.034a": "tathaiva hi vadhārthāya putrāṇāṃ pāṇḍavo balī",
    "GE07mbh_06_u:084.034c": "nūnaṃ jāto mahābāhur yathā hanti sma kauravān",
    "GE07mbh_06_u:084.035a": "tato duryodhano rājā bhīṣmam āsādya māriṣa",
    "GE07mbh_06_u:084.035c": "duḥkhena mahatāviṣṭo vilalāpātikarśitaḥ",
    "GE07mbh_06_u:084.036a": "nihatā bhrātaraḥ śūrā bhīmasenena me yudhi",
    "GE07mbh_06_u:084.036c": "yatamānās tathānye 'pi hanyante sarvasainikāḥ",
    "GE07mbh_06_u:084.037a": "bhavāṃś ca madhyasthatayā nityam asmān upekṣate",
    "GE07mbh_06_u:084.037c": "so 'haṃ kāpatham ārūḍhaḥ paśya daivam idaṃ mama",
    "GE07mbh_06_u:084.038a": "etac chrutvā vacaḥ krūraṃ pitā devavratas tava",
    "GE07mbh_06_u:084.038c": "duryodhanam idaṃ vākyam abravīt sāśrulocanam",
    "GE07mbh_06_u:084.039a": "uktam etan mayā pūrvaṃ droṇena vidureṇa ca",
    "GE07mbh_06_u:084.039c": "gāndhāryā ca yaśasvinyā tattvaṃ tāta na buddhavān",
    "GE07mbh_06_u:084.040a": "samayaś ca mayā pūrvaṃ kṛto vaḥ śatrukarśana",
    "GE07mbh_06_u:084.040c": "nāhaṃ yudhi vimoktavyo nāpy ācāryaḥ kathaṃ cana",
    "GE07mbh_06_u:084.041a": "yaṃ yaṃ hi dhārtarāṣṭrāṇāṃ bhīmo drakṣyati saṃyuge",
    "GE07mbh_06_u:084.041c": "haniṣyati raṇe taṃ taṃ satyam etad bravīmi te",
    "GE07mbh_06_u:084.042a": "sa tvaṃ rājan sthiro bhūtvā dṛḍhāṃ kṛtvā raṇe matim",
    "GE07mbh_06_u:084.042c": "yodhayasva raṇe pārthān svargaṃ kṛtvā parāyaṇam",
    "GE07mbh_06_u:084.043a": "na śakyāḥ pāṇḍavā jetuṃ sendrair api surāsuraiḥ",
    "GE07mbh_06_u:084.043c": "tasmād yuddhe matiṃ kṛtvā sthirāṃ yudhyasva bhārata",
    "GE07mbh_06_u:085.001": "dhṛtarāṣṭra uvāca",
    "GE07mbh_06_u:085.001a": "dṛṣṭvā mama hatān putrān bahūn ekena saṃjaya",
    "GE07mbh_06_u:085.001c": "bhīṣmo droṇaḥ kṛpaś caiva kim akurvata saṃyuge",
    "GE07mbh_06_u:085.002a": "ahany ahani me putrāḥ kṣayaṃ gacchanti saṃjaya",
    "GE07mbh_06_u:085.002c": "manye 'haṃ sarvathā sūta daivenopahatā bhṛśam",
    "GE07mbh_06_u:085.003a": "yatra me tanayāḥ sarve jīyante na jayanty uta",
    "GE07mbh_06_u:085.003c": "yatra bhīṣmasya droṇasya kṛpasya ca mahātmanaḥ",
    "GE07mbh_06_u:085.004a": "saumadatteś ca vīrasya bhagadattasya cobhayoḥ",
    "GE07mbh_06_u:085.004c": "aśvatthāmnas tathā tāta śūrāṇāṃ sumahātmanām",
    "GE07mbh_06_u:085.005a": "anyeṣāṃ caiva vīrāṇāṃ madhyagās tanayā mama",
    "GE07mbh_06_u:085.005c": "yad ahanyanta saṃgrāme kim anyad bhāgadheyataḥ",
    "GE07mbh_06_u:085.006a": "na hi duryodhano mandaḥ purā proktam abudhyata",
    "GE07mbh_06_u:085.006c": "vāryamāṇo mayā tāta bhīṣmeṇa vidureṇa ca",
    "GE07mbh_06_u:085.007a": "gāndhāryā caiva durmedhāḥ satataṃ hitakāmyayā",
    "GE07mbh_06_u:085.007c": "nāvabudhyat purā mohāt tasya prāptam idaṃ phalam",
    "GE07mbh_06_u:085.008a": "yad bhīmasenaḥ samare putrān mama vicetasaḥ",
    "GE07mbh_06_u:085.008c": "ahany ahani saṃkruddho nayate yamasādanam",
    "GE07mbh_06_u:085.009": "saṃjaya uvāca",
    "GE07mbh_06_u:085.009a": "idaṃ tat samanuprāptaṃ kṣattur vacanam uttamam",
    "GE07mbh_06_u:085.009c": "na buddhavān asi vibho procyamānaṃ hitaṃ tadā",
    "GE07mbh_06_u:085.010a": "nivāraya sutān dyūtāt pāṇḍavān mā druheti ca",
    "GE07mbh_06_u:085.010c": "suhṛdāṃ hitakāmānāṃ bruvatāṃ tat tad eva ca",
    "GE07mbh_06_u:085.011a": "na śuśrūṣasi yad vākyaṃ martyaḥ pathyam ivauṣadham",
    "GE07mbh_06_u:085.011c": "tad eva tvām anuprāptaṃ vacanaṃ sādhu bhāṣitam",
    "GE07mbh_06_u:085.012a": "viduradroṇabhīṣmāṇāṃ tathānyeṣāṃ hitaiṣiṇām",
    "GE07mbh_06_u:085.012c": "akṛtvā vacanaṃ pathyaṃ kṣayaṃ gacchanti kauravāḥ",
    "GE07mbh_06_u:085.013a": "tad etat samatikrāntaṃ pūrvam eva viśāṃ pate",
    "GE07mbh_06_u:085.013c": "tasmān me śṛṇu tattvena yathā yuddham avartata",
    "GE07mbh_06_u:085.014a": "madhyāhne sumahāraudraḥ saṃgrāmaḥ samapadyata",
    "GE07mbh_06_u:085.014c": "lokakṣayakaro rājaṃs tan me nigadataḥ śṛṇu",
    "GE07mbh_06_u:085.015a": "tataḥ sarvāṇi sainyāni dharmaputrasya śāsanāt",
    "GE07mbh_06_u:085.015c": "saṃrabdhāny abhyadhāvanta bhīṣmam eva jighāṃsayā",
    "GE07mbh_06_u:085.016a": "dhṛṣṭadyumnaḥ śikhaṇḍī ca sātyakiś ca mahārathaḥ",
    "GE07mbh_06_u:085.016c": "yuktānīkā mahārāja bhīṣmam eva samabhyayuḥ",
    "GE07mbh_06_u:085.016d-0338_01": "virāṭo drupadaś caiva sahitāḥ sarvasomakaiḥ",
    "GE07mbh_06_u:085.016d-0338_02": "abhyadravanta saṃgrāme bhīṣmam eva mahārathāḥ",
    "GE07mbh_06_u:085.016d-0338_03": "kekayā dhṛṣṭaketuś ca kuntibhojaś ca daṃśitaḥ",
    "GE07mbh_06_u:085.016d-0338_04": "yuktānīkā mahārāja bhīṣmam eva samabhyayuḥ",
    "GE07mbh_06_u:085.017a": "arjuno draupadeyāś ca cekitānaś ca saṃyuge",
    "GE07mbh_06_u:085.017c": "duryodhanasamādiṣṭān rājñaḥ sarvān samabhyayuḥ",
    "GE07mbh_06_u:085.018a": "abhimanyus tathā vīro haiḍimbaś ca mahārathaḥ",
    "GE07mbh_06_u:085.018c": "bhīmasenaś ca saṃkruddhas te 'bhyadhāvanta kauravān",
    "GE07mbh_06_u:085.019a": "tridhābhūtair avadhyanta pāṇḍavaiḥ kauravā yudhi",
    "GE07mbh_06_u:085.019c": "tathaiva kaurave rājann avadhyanta pare raṇe",
    "GE07mbh_06_u:085.020a": "droṇas tu rathināṃ śreṣṭhaḥ somakān sṛñjayaiḥ saha",
    "GE07mbh_06_u:085.020c": "abhyadravata saṃkruddhaḥ preṣayiṣyan yamakṣayam",
    "GE07mbh_06_u:085.021a": "tatrākrando mahān āsīt sṛñjayānāṃ mahātmanām",
    "GE07mbh_06_u:085.021c": "vadhyatāṃ samare rājan bhāradvājena dhanvinā",
    "GE07mbh_06_u:085.022a": "droṇena nihatās tatra kṣatriyā bahavo raṇe",
    "GE07mbh_06_u:085.022c": "viveṣṭantaḥ sma dṛśyante vyādhikliṣṭā narā iva",
    "GE07mbh_06_u:085.023a": "kūjatāṃ krandatāṃ caiva stanatāṃ caiva saṃyuge",
    "GE07mbh_06_u:085.023c": "aniśaṃ śrūyate śabdaḥ kṣutkṛśānāṃ nṛṇām iva",
    "GE07mbh_06_u:085.024a": "tathaiva kauraveyāṇāṃ bhīmaseno mahābalaḥ",
    "GE07mbh_06_u:085.024c": "cakāra kadanaṃ ghoraṃ kruddhaḥ kāla ivāparaḥ",
    "GE07mbh_06_u:085.025a": "vadhyatāṃ tatra sainyānām anyonyena mahāraṇe",
    "GE07mbh_06_u:085.025c": "prāvartata nadī ghorā",
    "GE07mbh_06_u:085.026a": "sa saṃgrāmo mahārāja ghorarūpo 'bhavan mahān",
    "GE07mbh_06_u:085.026c": "kurūṇāṃ pāṇḍavānāṃ ca yamarāṣṭravivardhanaḥ",
    "GE07mbh_06_u:085.027a": "tato bhīmo raṇe kruddho rabhasaś ca viśeṣataḥ",
    "GE07mbh_06_u:085.027c": "gajānīkaṃ samāsādya preṣayām āsa mṛtyave",
    "GE07mbh_06_u:085.028a": "tatra bhārata bhīmena nārācābhihatā gajāḥ",
    "GE07mbh_06_u:085.028c": "petuḥ seduś ca neduś ca diśaś ca paribabhramuḥ",
    "GE07mbh_06_u:085.029a": "chinnahastā mahānāgāś chinnapādāś ca māriṣa",
    "GE07mbh_06_u:085.029c": "krauñcavad vyanadan bhītāḥ pṛthivīm adhiśiśyire",
    "GE07mbh_06_u:085.030a": "nakulaḥ sahadevaś ca hayānīkam abhidrutau",
    "GE07mbh_06_u:085.030c": "te hayāḥ kāñcanāpīḍā rukmabhāṇḍaparicchadāḥ",
    "GE07mbh_06_u:085.030e": "vadhyamānā vyadṛśyanta śataśo 'tha sahasraśaḥ",
    "GE07mbh_06_u:085.031a": "patadbhiś ca hayai rājan samāstīryata medinī",
    "GE07mbh_06_u:085.031c": "nirjihvaiś ca śvasadbhiś ca kūjadbhiś ca gatāsubhiḥ",
    "GE07mbh_06_u:085.031e": "hayair babhau naraśreṣṭha nānārūpadharair dharā",
    "GE07mbh_06_u:085.032a": "arjunena hataiḥ saṃkhye tathā bhārata vājibhiḥ",
    "GE07mbh_06_u:085.032c": "prababhau vasudhā ghorā tatra tatra viśāṃ pate",
    "GE07mbh_06_u:085.033a": "rathair bhagnair dhvajaiś chinnaiś chatraiś ca sumahāprabhaiḥ",
    "GE07mbh_06_u:085.033c": "hārair niṣkaiḥ sakeyūraiḥ śirobhiś ca sakuṇḍalaiḥ",
    "GE07mbh_06_u:085.033d-0339_01": "cāmaravyajanaiś chinnair nikṛttaiś ca mahāyudhaiḥ",
    "GE07mbh_06_u:085.033d-0340_01": "pratodaiś ca tathā chinnair vikṛtaiś ca mahāyudhaiḥ",
    "GE07mbh_06_u:085.034a": "uṣṇīṣair apaviddhaiś ca patākābhiś ca sarvaṣaḥ",
    "GE07mbh_06_u:085.034c": "anukarṣaiḥ śubhai rājan yoktraiś cavyasuraśmibhiḥ",
    "GE07mbh_06_u:085.034e": "saṃchannā vasudhā bhāti vasante kusumair iva",
    "GE07mbh_06_u:085.035a": "evam eṣa kṣayo vṛttaḥ pāṇḍūnām api bhārata",
    "GE07mbh_06_u:085.035c": "kruddhe śāṃtanave bhīṣme droṇe ca rathasattame",
    "GE07mbh_06_u:085.036a": "aśvatthāmni kṛpe caiva tathaiva kṛtavarmaṇi",
    "GE07mbh_06_u:085.036c": "tathetareṣu kruddheṣu tāvakānām api kṣayaḥ",
    "GE07mbh_06_u:086.001": "saṃjaya uvāca",
    "GE07mbh_06_u:086.001a": "vartamāne tathā raudre rājan vīravarakṣaye",
    "GE07mbh_06_u:086.001c": "śakuniḥ saubalaḥ śrīmān pāṇḍavān samupādravat",
    "GE07mbh_06_u:086.002a": "tathaiva sātvato rājan hārdikyaḥ paravīrahā",
    "GE07mbh_06_u:086.002c": "abhyadravata saṃgrāme pāṇḍavānām anīkinīm",
    "GE07mbh_06_u:086.003a": "tataḥ kāmbojamukhyānāṃ nadījānāṃ ca vājinām",
    "GE07mbh_06_u:086.003c": "āraṭṭānāṃ mahījānāṃ sindhujānāṃ ca sarvaśaḥ",
    "GE07mbh_06_u:086.004a": "vanāyujānāṃ śubhrāṇāṃ tathā parvatavāsinām",
    "GE07mbh_06_u:086.004b-0341_01": "vājināṃ bahubhiḥ saṃkhye samantāt paryavārayan",
    "GE07mbh_06_u:086.004c": "ye cāpare tittirajā javanā vātaraṃhasaḥ",
    "GE07mbh_06_u:086.005a": "suvarṇālaṃkṛtair etair varmavadbhiḥ sukalpitaiḥ",
    "GE07mbh_06_u:086.005c": "hayair vātajavair mukhyaiḥ pāṇḍavasya suto balī",
    "GE07mbh_06_u:086.005e": "abhyavartata tat sainyaṃ hṛṣṭarūpaḥ paraṃtapaḥ",
    "GE07mbh_06_u:086.006a": "arjunasyātha dāyāda irāvān nāma vīryavān",
    "GE07mbh_06_u:086.006c": "sutāyāṃ nāgarājasya jātaḥ pārthena dhīmatā",
    "GE07mbh_06_u:086.007a": "airāvatena sā dattā anapatyā mahātmanā",
    "GE07mbh_06_u:086.007c": "patyau hate suparṇena kṛpaṇā dīnacetanā",
    "GE07mbh_06_u:086.008a": "bhāryārthaṃ tāṃ ca jagrāha pārthaḥ kāmavaśānugām",
    "GE07mbh_06_u:086.008c": "evam eṣa samutpannaḥ parakṣetre 'rjunātmajaḥ",
    "GE07mbh_06_u:086.009a": "sa nāgaloke saṃvṛddho mātrā ca parirakṣitaḥ",
    "GE07mbh_06_u:086.009c": "pitṛvyeṇa parityaktaḥ pārthadveṣād durātmanā",
    "GE07mbh_06_u:086.010a": "rūpavān vīryasaṃpanno guṇavān satyavikramaḥ",
    "GE07mbh_06_u:086.010c": "indralokaṃ jagāmāśu śrutvā tatrārjunaṃ gatam",
    "GE07mbh_06_u:086.011a": "so 'bhigamya mahātmānaṃ pitaraṃ satyavikramam",
    "GE07mbh_06_u:086.011b-0342_01": "uvāca vacanaṃ rājann ulūpītanayas tadā",
    "GE07mbh_06_u:086.011c": "abhyavādayad avyagro vinayena kṛtāñjaliḥ",
    "GE07mbh_06_u:086.011d-0343_01": "nyavedayata cātmānam arjunasya mahātmanaḥ",
    "GE07mbh_06_u:086.011e": "irāvān asmi bhadraṃ te putraś cāhaṃ tavābhibho",
    "GE07mbh_06_u:086.012a": "mātuḥ samāgamo yaś ca tat sarvaṃ pratyavedayat",
    "GE07mbh_06_u:086.012c": "tac ca sarvaṃ yathāvṛttam anusasmāra pāṇḍavaḥ",
    "GE07mbh_06_u:086.013a": "pariṣvajya sutaṃ cāpi so ''tmanaḥ sadṛśaṃ guṇaiḥ",
    "GE07mbh_06_u:086.013c": "prītimān abhavat pārtho devarājaniveśane",
    "GE07mbh_06_u:086.014a": "so 'rjunena samājñapto devaloke tadā nṛpa",
    "GE07mbh_06_u:086.014c": "prītipūrvaṃ mahābāhuḥ svakāryaṃ prati bhārata",
    "GE07mbh_06_u:086.014d-0344_01": "sa cāpi naraśārdūlaḥ",
    "GE07mbh_06_u:086.014d-0344_02": "abravīc ca tadā pārtham ayam asmi tadā vibho",
    "GE07mbh_06_u:086.014d-0344_03": "sthitaḥ preṣyaś ca putraś ca sarvathā hy anuśādhi mām",
    "GE07mbh_06_u:086.014d-0344_04": "kiṃ karomi ca te kāmaṃ kaṃ vā kāmaṃ tvam icchasi",
    "GE07mbh_06_u:086.014d-0344_05": "pariṣvajya sutaṃ premṇā vāsaviḥ pratyuvāca tam",
    "GE07mbh_06_u:086.014d-0344_06": "prītipūrvaṃ ca kāryaṃ ca kāryaṃ prati ca mānada",
    "GE07mbh_06_u:086.014e": "yuddhakāle tvayāsmākaṃ sāhyaṃ deyam iti prabho",
    "GE07mbh_06_u:086.015a": "bāḍham ity evam uktvā ca yuddhakāla upāgataḥ",
    "GE07mbh_06_u:086.015c": "kāmavarṇajavair aśvaiḥ saṃvṛto bahubhir nṛpa",
    "GE07mbh_06_u:086.016a": "te hayāḥ kāñcanāpīḍā nānāvarṇā manojavāḥ",
    "GE07mbh_06_u:086.016c": "utpetuḥ sahasā rājan haṃsā iva mahodadhau",
    "GE07mbh_06_u:086.017a": "te tvadīyān samāsādya hayasaṃghān mahājavān",
    "GE07mbh_06_u:086.017c": "kroḍaiḥ kroḍān abhighnanto ghoṇābhiś ca parasparam",
    "GE07mbh_06_u:086.017e": "nipetuḥ sahasā rājan suvegābhihatā bhuvi",
    "GE07mbh_06_u:086.018a": "nipatadbhis tathā taiś ca hayasaṃghaiḥ parasparam",
    "GE07mbh_06_u:086.018c": "śuśruve dāruṇaḥ śabdaḥ suparṇapatane yathā",
    "GE07mbh_06_u:086.019a": "tathaiva ca mahārāja sametyānyonyam āhave",
    "GE07mbh_06_u:086.019c": "parasparavadhaṃ ghoraṃ cakrus te hayasādinaḥ",
    "GE07mbh_06_u:086.020a": "tasmiṃs tathā vartamāne saṃkule tumule bhṛśam",
    "GE07mbh_06_u:086.020c": "ubhayor api saṃśāntā hayasaṃghāḥ samantataḥ",
    "GE07mbh_06_u:086.021a": "prakṣīṇasāyakāḥ śūrā nihatāśvāḥ śramāturāḥ",
    "GE07mbh_06_u:086.021c": "vilayaṃ samanuprāptās takṣamāṇāḥ parasparam",
    "GE07mbh_06_u:086.022a": "tataḥ kṣīṇe hayānīke kiṃciccheṣe ca bhārata",
    "GE07mbh_06_u:086.022c": "saubalasyātmajāḥ śūrā nirgatā raṇamūrdhani",
    "GE07mbh_06_u:086.023a": "vāyuvegasamasparśā jave vāyusamāṃs tathā",
    "GE07mbh_06_u:086.023c": "āruhya śīlasaṃpannān vayaḥsthāṃs turagottamān",
    "GE07mbh_06_u:086.024a": "gajo gavākṣo vṛṣakaś carmavān ārjavaḥ śukaḥ",
    "GE07mbh_06_u:086.024c": "ṣaḍ ete balasaṃpannā niryayur mahato balāt",
    "GE07mbh_06_u:086.025a": "vāryamāṇāḥ śakuninā svaiś ca yodhair mahābalaiḥ",
    "GE07mbh_06_u:086.025c": "saṃnaddhā yuddhakuśalā raudrarūpā mahābalāḥ",
    "GE07mbh_06_u:086.026a": "tad anīkaṃ mahābāho bhittvā paramadurjayam",
    "GE07mbh_06_u:086.026c": "balena mahatā yuktāḥ svargāya vijayaiṣiṇaḥ",
    "GE07mbh_06_u:086.026e": "viviśus te tadā hṛṣṭā gāndhārā yuddhadurmadāḥ",
    "GE07mbh_06_u:086.027a": "tān praviṣṭāṃs tadā dṛṣṭvā irāvān api vīryavān",
    "GE07mbh_06_u:086.027c": "abravīt samare yodhān vicitrābharaṇāyudhān",
    "GE07mbh_06_u:086.028a": "yathaite dhārtarāṣṭrasya yodhāḥ sānugavāhanāḥ",
    "GE07mbh_06_u:086.028c": "hanyante samare sarve tathā nītir vidhīyatām",
    "GE07mbh_06_u:086.029a": "bāḍham ity evam uktvā te sarve yodhā irāvataḥ",
    "GE07mbh_06_u:086.029c": "jaghnus te vai parānīkaṃ durjayaṃ samare paraiḥ",
    "GE07mbh_06_u:086.030a": "tad anīkam anīkena samare vīkṣya pātitam",
    "GE07mbh_06_u:086.030c": "amṛṣyamāṇās te sarve subalasyātmajā raṇe",
    "GE07mbh_06_u:086.030e": "irāvantam abhidrutya sarvataḥ",
    "GE07mbh_06_u:086.031a": "tāḍayantaḥ śitaiḥ prāsaiś codayantaḥ parasparam",
    "GE07mbh_06_u:086.031c": "te śūrāḥ paryadhāvanta kurvanto mahad ākulam",
    "GE07mbh_06_u:086.032a": "irāvān atha nirbhinnaḥ prāsais tīkṣṇair mahātmabhiḥ",
    "GE07mbh_06_u:086.032c": "sravatā rudhireṇāktas tottrair viddha iva dvipaḥ",
    "GE07mbh_06_u:086.033a": "urasy api ca pṛṣṭhe ca pārśvayoś ca bhṛśāhataḥ",
    "GE07mbh_06_u:086.033c": "eko bahubhir atyarthaṃ dhairyād rājan na vivyathe",
    "GE07mbh_06_u:086.034a": "irāvān atha saṃkruddhaḥ sarvāṃs tān niśitaiḥ śaraiḥ",
    "GE07mbh_06_u:086.034c": "mohayām āsa samare viddhvā parapuraṃjayaḥ",
    "GE07mbh_06_u:086.035a": "prāsān uddhṛtya sarvāṃś ca svaśarīrād ariṃdamaḥ",
    "GE07mbh_06_u:086.035c": "tair eva tāḍayām āsa subalasyātmajān raṇe",
    "GE07mbh_06_u:086.036a": "nikṛṣya niśitaṃ khaḍgaṃ gṛhītvā ca śarāvaram",
    "GE07mbh_06_u:086.036c": "padātis tūrṇam āgacchaj jighāṃsuḥ saubalān yudhi",
    "GE07mbh_06_u:086.037a": "tataḥ pratyāgataprāṇāḥ sarve te subalātmajāḥ",
    "GE07mbh_06_u:086.037c": "bhūyaḥ krodhasamāviṣṭā irāvantam athādravan",
    "GE07mbh_06_u:086.038a": "irāvān api khaḍgena darśayan pāṇilāghavam",
    "GE07mbh_06_u:086.038c": "abhyavartata tān sarvān saubalān baladarpitaḥ",
    "GE07mbh_06_u:086.039a": "lāghavenātha carataḥ sarve te subalātmajāḥ",
    "GE07mbh_06_u:086.039c": "antaraṃ nādhyagacchanta carantaḥ śīghragāminaḥ",
    "GE07mbh_06_u:086.040a": "bhūmiṣṭham atha taṃ saṃkhye saṃpradṛśya tataḥ punaḥ",
    "GE07mbh_06_u:086.040c": "parivārya bhṛśaṃ sarve grahītum upacakramuḥ",
    "GE07mbh_06_u:086.041a": "athābhyāśagatānāṃ sa",
    "GE07mbh_06_u:086.041c": "upahastāvahastābhyāṃ teṣāṃ gātrāṇy akṛntata",
    "GE07mbh_06_u:086.042a": "āyudhāni ca sarveṣāṃ bāhūn api ca bhūṣitān",
    "GE07mbh_06_u:086.042c": "apatanta nikṛttāṅgā gatā bhūmiṃ gatāsavaḥ",
    "GE07mbh_06_u:086.043a": "vṛṣakas tu mahārāja bahudhā parivikṣataḥ",
    "GE07mbh_06_u:086.043c": "amucyata mahāraudrāt tasmād vīrāvakartanāt",
    "GE07mbh_06_u:086.044a": "tān sarvān patitān dṛṣṭvā bhīto duryodhanas tataḥ",
    "GE07mbh_06_u:086.044c": "abhyabhāṣata saṃkruddho rākṣasaṃ ghoradarśanam",
    "GE07mbh_06_u:086.045a": "ārśyaśṛṅgiṃ maheṣvāsaṃ māyāvinam ariṃdamam",
    "GE07mbh_06_u:086.045c": "vairiṇaṃ bhīmasenasya pūrvaṃ bakavadhena vai",
    "GE07mbh_06_u:086.046a": "paśya vīra yathā hy eṣa phalgunasya suto balī",
    "GE07mbh_06_u:086.046c": "māyāvī vipriyaṃ ghoram akārṣīn me balakṣayam",
    "GE07mbh_06_u:086.047a": "tvaṃ ca kāmagamas tāta māyāstre ca viśāradaḥ",
    "GE07mbh_06_u:086.047c": "kṛtavairaś ca pārthena tasmād enaṃ raṇe jahi",
    "GE07mbh_06_u:086.048a": "bāḍham ity evam uktvā tu rākṣaso ghoradarśanaḥ",
    "GE07mbh_06_u:086.048c": "prayayau siṃhanādena yatrārjunasuto yuvā",
    "GE07mbh_06_u:086.049a": "svārūḍhair yuddhakuśalair vimalaprāsayodhibhiḥ",
    "GE07mbh_06_u:086.049c": "vīraiḥ prahāribhir yuktaḥ svair anīkaiḥ samāvṛtaḥ",
    "GE07mbh_06_u:086.049d-0345_01": "hataśeṣair mahārāja dvisāhasrair hayottamaiḥ",
    "GE07mbh_06_u:086.049e": "nihantukāmaḥ samare irāvantaṃ mahābalam",
    "GE07mbh_06_u:086.050a": "irāvān api saṃkruddhas tvaramāṇaḥ parākramī",
    "GE07mbh_06_u:086.050c": "hantukāmam amitraghno rākṣasaṃ pratyavārayat",
    "GE07mbh_06_u:086.051a": "tam āpatantaṃ saṃprekṣya rākṣasaḥ sumahābalaḥ",
    "GE07mbh_06_u:086.051c": "tvaramāṇas tato māyāṃ prayoktum upacakrame",
    "GE07mbh_06_u:086.052a": "tena māyāmayāḥ kḷptā hayās tāvanta eva hi",
    "GE07mbh_06_u:086.052c": "svārūḍhā rākṣasair ghoraiḥ śūlapaṭṭiśapāṇibhiḥ",
    "GE07mbh_06_u:086.053a": "te saṃrabdhāḥ samāgamya dvisāhasrāḥ prahāriṇaḥ",
    "GE07mbh_06_u:086.053c": "acirād gamayām āsuḥ pretalokaṃ parasparam",
    "GE07mbh_06_u:086.054a": "tasmiṃs tu nihate sainye tāv ubhau yuddhadurmadau",
    "GE07mbh_06_u:086.054c": "saṃgrāme vyavatiṣṭhetāṃ yathā vai vṛtravāsavau",
    "GE07mbh_06_u:086.055a": "ādravantam abhiprekṣya rākṣasaṃ yuddhadurmadam",
    "GE07mbh_06_u:086.055c": "irāvān krodhasaṃrabdhaḥ pratyadhāvan mahābalaḥ",
    "GE07mbh_06_u:086.056a": "samabhyāśagatasyājau tasya khaḍgena durmateḥ",
    "GE07mbh_06_u:086.056c": "ciccheda kārmukaṃ dīptaṃ śarāvāpaṃ ca pañcakam",
    "GE07mbh_06_u:086.057a": "sa nikṛttaṃ dhanur dṛṣṭvā khaṃ javena samāviśat",
    "GE07mbh_06_u:086.057c": "irāvantam abhikruddhaṃ mohayann iva māyayā",
    "GE07mbh_06_u:086.058a": "tato 'ntarikṣam utpatya irāvān api rākṣasam",
    "GE07mbh_06_u:086.058c": "vimohayitvā māyābhis tasya gātrāṇi sāyakaiḥ",
    "GE07mbh_06_u:086.058e": "ciccheda sarvamarmajñaḥ kāmarūpo durāsadaḥ",
    "GE07mbh_06_u:086.059a": "tathā sa rākṣasaśreṣṭhaḥ śaraiḥ kṛttaḥ punaḥ punaḥ",
    "GE07mbh_06_u:086.059c": "saṃbabhūva mahārāja samavāpa ca yauvanam",
    "GE07mbh_06_u:086.060a": "māyā hi sahajā teṣāṃ vayo rūpaṃ ca kāmajam",
    "GE07mbh_06_u:086.060c": "evaṃ tad rākṣasasyāṅgaṃ chinnaṃ chinnaṃ vyarohata",
    "GE07mbh_06_u:086.061a": "irāvān api saṃkruddho rākṣasaṃ taṃ mahābalam",
    "GE07mbh_06_u:086.061c": "paraśvadhena tīkṣṇena ciccheda ca punaḥ punaḥ",
    "GE07mbh_06_u:086.062a": "sa tena balinā vīraś chidyamāna iva drumaḥ",
    "GE07mbh_06_u:086.062c": "rākṣaso vyanadad ghoraṃ sa śabdas tumulo 'bhavat",
    "GE07mbh_06_u:086.063a": "paraśvadhakṣataṃ rakṣaḥ susrāva rudhiraṃ bahu",
    "GE07mbh_06_u:086.063c": "tataś cukrodha balavāṃś cakre vegaṃ ca saṃyuge",
    "GE07mbh_06_u:086.064a": "ārśyaśṛṅgis tato dṛṣṭvā samare śatrum ūrjitam",
    "GE07mbh_06_u:086.064c": "kṛtvā ghoraṃ mahad rūpaṃ grahītum upacakrame",
    "GE07mbh_06_u:086.064d-0346_01": "arjunasya sutaṃ vīram irāvantaṃ yaśasvinam",
    "GE07mbh_06_u:086.064e": "saṃgrāmaśiraso madhye sarveṣāṃ tatra paśyatām",
    "GE07mbh_06_u:086.065a": "tāṃ dṛṣṭvā tādṛśīṃ māyāṃ rākṣasasya mahātmanaḥ",
    "GE07mbh_06_u:086.065c": "irāvān api saṃkruddho māyāṃ sraṣṭuṃ pracakrame",
    "GE07mbh_06_u:086.066a": "tasya krodhābhibhūtasya saṃyugeṣv anivartinaḥ",
    "GE07mbh_06_u:086.066c": "yo 'nvayo mātṛkas tasya sa enam abhipedivān",
    "GE07mbh_06_u:086.067a": "sa nāgair bahuśo rājan sarvataḥ saṃvṛto raṇe",
    "GE07mbh_06_u:086.067c": "dadhāra sumahad rūpam ananta iva bhogavān",
    "GE07mbh_06_u:086.067e": "tato bahuvidhair nāgaiś chādayām āsa rākṣasam",
    "GE07mbh_06_u:086.068a": "chādyamānas tu nāgaiḥ sa dhyātvā rākṣasapuṃgavaḥ",
    "GE07mbh_06_u:086.068c": "sauparṇaṃ rūpam āsthāya bhakṣayām āsa pannagān",
    "GE07mbh_06_u:086.069a": "māyayā bhakṣite tasminn anvaye tasya mātṛke",
    "GE07mbh_06_u:086.069c": "vimohitam irāvantam asinā rākṣaso 'vadhīt",
    "GE07mbh_06_u:086.070a": "sakuṇḍalaṃ samukuṭaṃ padmendusadṛśaprabham",
    "GE07mbh_06_u:086.070c": "irāvataḥ śiro rakṣaḥ pātayām āsa bhūtale",
    "GE07mbh_06_u:086.071a": "tasmiṃs tu nihate vīre rākṣasenārjunātmaje",
    "GE07mbh_06_u:086.071c": "viśokāḥ samapadyanta dhārtarāṣṭrāḥ sarājakāḥ",
    "GE07mbh_06_u:086.072a": "tasmin mahati saṃgrāme tādṛśe bhairave punaḥ",
    "GE07mbh_06_u:086.072c": "mahān vyatikaro ghoraḥ senayoḥ samapadyata",
    "GE07mbh_06_u:086.073a": "hayā gajāḥ padātāś ca vimiśrā dantibhir hatāḥ",
    "GE07mbh_06_u:086.073c": "rathāś ca dantinaś caiva pattibhis tatra sūditāḥ",
    "GE07mbh_06_u:086.074a": "tathā pattirathaughāś ca hayāś ca bahavo raṇe",
    "GE07mbh_06_u:086.074c": "rathibhir nihatā rājaṃs tava teṣāṃ ca saṃkule",
    "GE07mbh_06_u:086.075a": "ajānann arjunaś cāpi nihataṃ putram aurasam",
    "GE07mbh_06_u:086.075c": "jaghāna samare śūrān rājñas tān bhīṣmarakṣiṇaḥ",
    "GE07mbh_06_u:086.076a": "tathaiva tāvakā rājan sṛñjayāś ca mahābalāḥ",
    "GE07mbh_06_u:086.076c": "juhvataḥ samare prāṇān nijaghnur itaretaram",
    "GE07mbh_06_u:086.077a": "muktakeśā vikavacā virathāś chinnakārmukāḥ",
    "GE07mbh_06_u:086.077c": "bāhubhiḥ samayudhyanta samavetāḥ parasparam",
    "GE07mbh_06_u:086.078a": "tathā marmātigair bhīṣmo nijaghāna mahārathān",
    "GE07mbh_06_u:086.078c": "kampayan samare senāṃ pāṇḍavānāṃ mahābalaḥ",
    "GE07mbh_06_u:086.079a": "tena yaudhiṣṭhire sainye bahavo mānavā hatāḥ",
    "GE07mbh_06_u:086.079c": "dantinaḥ sādinaś caiva rathino 'tha hayās tathā",
    "GE07mbh_06_u:086.080a": "tatra bhārata bhīṣmasya raṇe dṛṣṭvā parākramam",
    "GE07mbh_06_u:086.080c": "atyadbhutam apaśyāma śakrasyeva parākramam",
    "GE07mbh_06_u:086.081a": "tathaiva bhīmasenasya pārṣatasya ca bhārata",
    "GE07mbh_06_u:086.081c": "raudram āsīt tadā yuddhaṃ sātvatasya ca dhanvinaḥ",
    "GE07mbh_06_u:086.082a": "dṛṣṭvā droṇasya vikrāntaṃ pāṇḍavān bhayam āviśat",
    "GE07mbh_06_u:086.082c": "eka eva raṇe śakto hantum asmān sasainikān",
    "GE07mbh_06_u:086.083a": "kiṃ punaḥ pṛthivīśūrair yodhavrātaiḥ samāvṛtaḥ",
    "GE07mbh_06_u:086.083c": "ity abruvan mahārāja raṇe droṇena pīḍitāḥ",
    "GE07mbh_06_u:086.084a": "vartamāne tathā raudre saṃgrāme bharatarṣabha",
    "GE07mbh_06_u:086.084c": "ubhayoḥ senayoḥ śūrā nāmṛṣyanta parasparam",
    "GE07mbh_06_u:086.085a": "āviṣṭā iva yudhyante rakṣobhūtā mahābalāḥ",
    "GE07mbh_06_u:086.085c": "tāvakāḥ pāṇḍaveyāś ca saṃrabdhās tāta dhanvinaḥ",
    "GE07mbh_06_u:086.086a": "na sma paśyāmahe kaṃ cid yaḥ prāṇān parirakṣati",
    "GE07mbh_06_u:086.086c": "saṃgrāme daityasaṃkāśe tasmin yoddhā narādhipa",
    "GE07mbh_06_u:087.001": "dhṛtarāṣṭra uvāca",
    "GE07mbh_06_u:087.001a": "irāvantaṃ tu nihataṃ dṛṣṭvā pārthā mahārathāḥ",
    "GE07mbh_06_u:087.001c": "saṃgrāme kim akurvanta tan mamācakṣva saṃjaya",
    "GE07mbh_06_u:087.002": "saṃjaya uvāca",
    "GE07mbh_06_u:087.002a": "irāvantaṃ tu nihataṃ saṃgrāme vīkṣya rākṣasaḥ",
    "GE07mbh_06_u:087.002c": "vyanadat sumahānādaṃ bhaimasenir ghaṭotkacaḥ",
    "GE07mbh_06_u:087.003a": "nadatas tasya śabdena pṛthivī sāgarāmbarā",
    "GE07mbh_06_u:087.003c": "saparvatavanā rājaṃś cacāla subhṛśaṃ tadā",
    "GE07mbh_06_u:087.003e": "antarikṣaṃ diśaś caiva sarvāś ca pradiśas tathā",
    "GE07mbh_06_u:087.003f-0347_01": "celuś ca sahasā tatra tena nādena nāditāḥ",
    "GE07mbh_06_u:087.004a": "taṃ śrutvā sumahānādaṃ tava sainyasya bhārata",
    "GE07mbh_06_u:087.004c": "ūrustambhaḥ samabhavad vepathuḥ sveda eva ca",
    "GE07mbh_06_u:087.005a": "sarva eva ca rājendra tāvakā dīnacetasaḥ",
    "GE07mbh_06_u:087.005c": "sarpavat samaveṣṭanta siṃhabhītā gajā iva",
    "GE07mbh_06_u:087.006a": "ninadat sumahānādaṃ nirghātam iva rākṣasaḥ",
    "GE07mbh_06_u:087.006c": "jvalitaṃ śūlam udyamya rūpaṃ kṛtvā vibhīṣaṇam",
    "GE07mbh_06_u:087.007a": "nānāpraharaṇair ghorair vṛto rākṣasapuṃgavaiḥ",
    "GE07mbh_06_u:087.007c": "ājagāma susaṃkruddhaḥ kālāntakayamopamaḥ",
    "GE07mbh_06_u:087.008a": "tam āpatantaṃ saṃprekṣya saṃkruddhaṃ bhīmadarśanam",
    "GE07mbh_06_u:087.008c": "svabalaṃ ca bhayāt tasya prāyaśo vimukhīkṛtam",
    "GE07mbh_06_u:087.009a": "tato duryodhano rājā ghaṭotkacam upādravat",
    "GE07mbh_06_u:087.009c": "pragṛhya vipulaṃ cāpaṃ siṃhavad vinadan muhuḥ",
    "GE07mbh_06_u:087.010a": "pṛṣṭhato 'nuyayau cainaṃ sravadbhiḥ parvatopamaiḥ",
    "GE07mbh_06_u:087.010c": "kuñjarair daśasāhasrair vaṅgānām adhipaḥ svayam",
    "GE07mbh_06_u:087.011a": "tam āpatantaṃ saṃprekṣya gajānīkena saṃvṛtam",
    "GE07mbh_06_u:087.011c": "putraṃ tava mahārāja cukopa sa niśācaraḥ",
    "GE07mbh_06_u:087.012a": "tataḥ pravavṛte yuddhaṃ tumulaṃ lomaharṣaṇam",
    "GE07mbh_06_u:087.012c": "rākṣasānāṃ ca rājendra duryodhanabalasya ca",
    "GE07mbh_06_u:087.013a": "gajānīkaṃ ca saṃprekṣya meghavṛndam ivodyatam",
    "GE07mbh_06_u:087.013c": "abhyadhāvanta saṃkruddhā rākṣasāḥ śastrapāṇayaḥ",
    "GE07mbh_06_u:087.014a": "nadanto vividhān nādān meghā iva savidyutaḥ",
    "GE07mbh_06_u:087.014c": "śaraśaktyṛṣṭinārācair nighnanto gajayodhinaḥ",
    "GE07mbh_06_u:087.015a": "bhiṇḍipālais tathā śūlair mudgaraiḥ saparaśvadhaiḥ",
    "GE07mbh_06_u:087.015c": "parvatāgraiś ca vṛkṣaiś ca nijaghnus te mahāgajān",
    "GE07mbh_06_u:087.016a": "bhinnakumbhān virudhirān bhinnagātrāṃś ca vāraṇān",
    "GE07mbh_06_u:087.016c": "apaśyāma mahārāja vadhyamānān niśācaraiḥ",
    "GE07mbh_06_u:087.017a": "teṣu prakṣīyamāṇeṣu bhagneṣu gajayodhiṣu",
    "GE07mbh_06_u:087.017c": "duryodhano mahārāja rākṣasān samupādravat",
    "GE07mbh_06_u:087.018a": "amarṣavaśam āpannas tyaktvā jīvitam ātmanaḥ",
    "GE07mbh_06_u:087.018c": "mumoca niśitān bāṇān rākṣaseṣu mahābalaḥ",
    "GE07mbh_06_u:087.019a": "jaghāna ca maheṣvāsaḥ pradhānāṃs tatra rākṣasān",
    "GE07mbh_06_u:087.019c": "saṃkruddho bharataśreṣṭha putro duryodhanas tava",
    "GE07mbh_06_u:087.020a": "vegavantaṃ mahāraudraṃ vidyujjihvaṃ pramāthinam",
    "GE07mbh_06_u:087.020c": "śaraiś caturbhiś caturo nijaghāna mahārathaḥ",
    "GE07mbh_06_u:087.021a": "tataḥ punar ameyātmā śaravarṣaṃ durāsadam",
    "GE07mbh_06_u:087.021c": "mumoca bharataśreṣṭha niśācarabalaṃ prati",
    "GE07mbh_06_u:087.022a": "tat tu dṛṣṭvā mahat karma putrasya tava māriṣa",
    "GE07mbh_06_u:087.022c": "krodhenābhiprajajvāla bhaimasenir mahābalaḥ",
    "GE07mbh_06_u:087.023a": "visphārya ca mahac cāpam indrāśanisamasvanam",
    "GE07mbh_06_u:087.023c": "abhidudrāva vegena duryodhanam ariṃdamam",
    "GE07mbh_06_u:087.024a": "tam āpatantam udvīkṣya kālasṛṣṭam ivāntakam",
    "GE07mbh_06_u:087.024c": "na vivyathe mahārāja putro duryodhanas tava",
    "GE07mbh_06_u:087.025a": "athainam abravīt kruddhaḥ krūraḥ saṃraktalocanaḥ",
    "GE07mbh_06_u:087.025b-0348_01": "adyānṛṇyaṃ gamiṣyāmi pitṝṇāṃ mātur eva ca",
    "GE07mbh_06_u:087.025c": "ye tvayā sunṛśaṃsena dīrghakālaṃ pravāsitāḥ",
    "GE07mbh_06_u:087.025e": "yac ca te pāṇḍavā rājaṃś chaladyūte parājitāḥ",
    "GE07mbh_06_u:087.026a": "yac caiva draupadī kṛṣṇā ekavastrā rajasvalā",
    "GE07mbh_06_u:087.026c": "sabhām ānīya durbuddhe bahudhā kleśitā tvayā",
    "GE07mbh_06_u:087.026d-0349_01": "asya pāpasya durbuddhe phalaṃ prāpnuhi durmate",
    "GE07mbh_06_u:087.027a": "tava ca priyakāmena āśramasthā durātmanā",
    "GE07mbh_06_u:087.027c": "saindhavena parikliṣṭā paribhūya pitṝn mama",
    "GE07mbh_06_u:087.028a": "eteṣām avamānānām anyeṣāṃ ca kulādhama",
    "GE07mbh_06_u:087.028c": "antam adya gamiṣyāmi yadi notsṛjase raṇam",
    "GE07mbh_06_u:087.029a": "evam uktvā tu haiḍimbo mahad visphārya kārmukam",
    "GE07mbh_06_u:087.029c": "saṃdaśya daśanair oṣṭhaṃ sṛkkiṇī parisaṃlihan",
    "GE07mbh_06_u:087.030a": "śaravarṣeṇa mahatā duryodhanam avākirat",
    "GE07mbh_06_u:087.030c": "parvataṃ vāridhārābhiḥ prāvṛṣīva balāhakaḥ",
    "GE07mbh_06_u:088.001": "saṃjaya uvāca",
    "GE07mbh_06_u:088.001a": "tatas tad bāṇavarṣaṃ tu duḥsahaṃ dānavair api",
    "GE07mbh_06_u:088.001c": "dadhāra yudhi rājendro yathā varṣaṃ mahādvipaḥ",
    "GE07mbh_06_u:088.002a": "tataḥ krodhasamāviṣṭo niḥśvasann iva pannagaḥ",
    "GE07mbh_06_u:088.002c": "saṃśayaṃ paramaṃ prāptaḥ putras te bharatarṣabha",
    "GE07mbh_06_u:088.003a": "mumoca niśitāṃs tīkṣṇān nārācān pañcaviṃśatim",
    "GE07mbh_06_u:088.003c": "te 'patan sahasā rājaṃs tasmin rākṣasapuṃgave",
    "GE07mbh_06_u:088.003e": "āśīviṣā iva kruddhāḥ parvate gandhamādane",
    "GE07mbh_06_u:088.004a": "sa tair viddhaḥ sravan raktaṃ prabhinna iva kuñjaraḥ",
    "GE07mbh_06_u:088.004c": "dadhre matiṃ vināśāya rājñaḥ sa piśitāśanaḥ",
    "GE07mbh_06_u:088.004e": "jagrāha ca mahāśaktiṃ girīṇām api dāraṇīm",
    "GE07mbh_06_u:088.005a": "saṃpradīptāṃ maholkābhām aśanīṃ maghavān iva",
    "GE07mbh_06_u:088.005c": "samudyacchan mahābāhur jighāṃsus tanayaṃ tava",
    "GE07mbh_06_u:088.006a": "tām udyatām abhiprekṣya vaṅgānām adhipas tvaran",
    "GE07mbh_06_u:088.006c": "kuñjaraṃ girisaṃkāśaṃ rākṣasaṃ pratyacodayat",
    "GE07mbh_06_u:088.007a": "sa nāgapravareṇājau balinā śīghragāminā",
    "GE07mbh_06_u:088.007c": "yato duryodhanarathas taṃ mārgaṃ pratyapadyata",
    "GE07mbh_06_u:088.007e": "rathaṃ ca vārayām āsa kuñjareṇa sutasya te",
    "GE07mbh_06_u:088.008a": "mārgam āvāritaṃ dṛṣṭvā rājñā vaṅgena dhīmatā",
    "GE07mbh_06_u:088.008c": "ghaṭotkaco mahārāja krodhasaṃraktalocanaḥ",
    "GE07mbh_06_u:088.008e": "udyatāṃ tāṃ mahāśaktiṃ tasmiṃś cikṣepa vāraṇe",
    "GE07mbh_06_u:088.009a": "sa tayābhihato rājaṃs tena bāhuvimuktayā",
    "GE07mbh_06_u:088.009c": "saṃjātarudhirotpīḍaḥ papāta ca mamāra ca",
    "GE07mbh_06_u:088.010a": "pataty atha gaje cāpi vaṅgānām īśvaro balī",
    "GE07mbh_06_u:088.010c": "javena samabhidrutya jagāma dharaṇītalam",
    "GE07mbh_06_u:088.011a": "duryodhano 'pi saṃprekṣya pātitaṃ varavāraṇam",
    "GE07mbh_06_u:088.011c": "prabhagnaṃ ca balaṃ dṛṣṭvā jagāma paramāṃ vyathām",
    "GE07mbh_06_u:088.011d-0350_01": "aśaktaḥ pratiyoddhuṃ vai dṛṣṭvā tasya parākramam",
    "GE07mbh_06_u:088.012a": "kṣatradharmaṃ puraskṛtya ātmanaś cābhimānitām",
    "GE07mbh_06_u:088.012c": "prāpte 'pakramaṇe rājā tasthau girir ivācalaḥ",
    "GE07mbh_06_u:088.013a": "saṃdhāya ca śitaṃ bāṇaṃ kālāgnisamatejasam",
    "GE07mbh_06_u:088.013c": "mumoca paramakruddhas tasmin ghore niśācare",
    "GE07mbh_06_u:088.014a": "tam āpatantaṃ saṃprekṣya bāṇam indrāśaniprabham",
    "GE07mbh_06_u:088.014c": "lāghavād vañcayām āsa mahākāyo ghaṭotkacaḥ",
    "GE07mbh_06_u:088.015a": "bhūya eva nanādograḥ krodhasaṃraktalocanaḥ",
    "GE07mbh_06_u:088.015c": "trāsayan sarvabhūtāni yugānte jalado yathā",
    "GE07mbh_06_u:088.016a": "taṃ śrutvā ninadaṃ ghoraṃ tasya bhīṣmasya rakṣasaḥ",
    "GE07mbh_06_u:088.016c": "ācāryam upasaṃgamya bhīṣmaḥ śāṃtanavo 'bravīt",
    "GE07mbh_06_u:088.017a": "yathaiṣa ninado ghoraḥ śrūyate rākṣaseritaḥ",
    "GE07mbh_06_u:088.017c": "haiḍimbo yudhyate nūnaṃ rājñā duryodhanena ha",
    "GE07mbh_06_u:088.018a": "naiṣa śakyo hi saṃgrāme jetuṃ bhūtena kena cit",
    "GE07mbh_06_u:088.018c": "tatra gacchata bhadraṃ vo rājānaṃ parirakṣata",
    "GE07mbh_06_u:088.019a": "abhidrutaṃ mahābhāgaṃ rākṣasena durātmanā",
    "GE07mbh_06_u:088.019c": "etad dhi paramaṃ kṛtyaṃ sarveṣāṃ naḥ paraṃtapāḥ",
    "GE07mbh_06_u:088.020a": "pitāmahavacaḥ śrutvā tvaramāṇā mahārathāḥ",
    "GE07mbh_06_u:088.020c": "uttamaṃ javam āsthāya prayayur yatra kauravaḥ",
    "GE07mbh_06_u:088.021a": "droṇaś ca somadattaś ca bāhlikaś ca jayadrathaḥ",
    "GE07mbh_06_u:088.021c": "kṛpo bhūriśravāḥ śalyaś citraseno viviṃśatiḥ",
    "GE07mbh_06_u:088.022a": "aśvatthāmā vikarṇaś ca āvantyaś ca bṛhadbalaḥ",
    "GE07mbh_06_u:088.022c": "rathāś cānekasāhasrā ye teṣām anuyāyinaḥ",
    "GE07mbh_06_u:088.022e": "abhidrutaṃ parīpsantaḥ putraṃ duryodhanaṃ tava",
    "GE07mbh_06_u:088.023a": "tad anīkam anādhṛṣyaṃ pālitaṃ lokasattamaiḥ",
    "GE07mbh_06_u:088.023c": "ātatāyinam āyāntaṃ prekṣya rākṣasasattamaḥ",
    "GE07mbh_06_u:088.023e": "nākampata mahābāhur maināka iva parvataḥ",
    "GE07mbh_06_u:088.024a": "pragṛhya vipulaṃ cāpaṃ jñātibhiḥ parivāritaḥ",
    "GE07mbh_06_u:088.024c": "śūlamudgarahastaiś ca nānāpraharaṇair api",
    "GE07mbh_06_u:088.025a": "tataḥ samabhavad yuddhaṃ tumulaṃ lomaharṣaṇam",
    "GE07mbh_06_u:088.025c": "rākṣasānāṃ ca mukhyasya duryodhanabalasya ca",
    "GE07mbh_06_u:088.026a": "dhanuṣāṃ kūjatāṃ śabdaḥ sarvatas tumulo 'bhavat",
    "GE07mbh_06_u:088.026c": "aśrūyata mahārāja vaṃśānāṃ dahyatām iva",
    "GE07mbh_06_u:088.027a": "śastrāṇāṃ pātyamānānāṃ kavaceṣu śarīriṇām",
    "GE07mbh_06_u:088.027c": "śabdaḥ samabhavad rājann adrīṇām iva dīryatām",
    "GE07mbh_06_u:088.028a": "vīrabāhuvisṛṣṭānāṃ tomarāṇāṃ viśāṃ pate",
    "GE07mbh_06_u:088.028c": "rūpam āsīd viyatsthānāṃ sarpāṇāṃ sarpatām iva",
    "GE07mbh_06_u:088.029a": "tataḥ paramasaṃkruddho visphārya sumahad dhanuḥ",
    "GE07mbh_06_u:088.029c": "rākṣasendro mahābāhur vinadan bhairavaṃ ravam",
    "GE07mbh_06_u:088.030a": "ācāryasyārdhacandreṇa kruddhaś ciccheda kārmukam",
    "GE07mbh_06_u:088.030c": "somadattasya bhallena dhvajam unmathya cānadat",
    "GE07mbh_06_u:088.031a": "bāhlikaṃ ca tribhir bāṇair abhyavidhyat stanāntare",
    "GE07mbh_06_u:088.031c": "kṛpam ekena vivyādha citrasenaṃ tribhiḥ śaraiḥ",
    "GE07mbh_06_u:088.032a": "pūrṇāyatavisṛṣṭena samyak praṇihitena ca",
    "GE07mbh_06_u:088.032c": "jatrudeśe samāsādya vikarṇaṃ samatāḍayat",
    "GE07mbh_06_u:088.032e": "nyaṣīdat sa rathopasthe śoṇitena pariplutaḥ",
    "GE07mbh_06_u:088.033a": "tataḥ punar ameyātmā nārācān daśa pañca ca",
    "GE07mbh_06_u:088.033c": "bhūriśravasi saṃkruddhaḥ prāhiṇod bharatarṣabha",
    "GE07mbh_06_u:088.033e": "te varma bhittvā tasyāśu prāviśan medinītalam",
    "GE07mbh_06_u:088.034a": "viviṃśateś ca drauṇeś ca yantārau samatāḍayat",
    "GE07mbh_06_u:088.034c": "tau petatū rathopasthe raśmīn utsṛjya vājinām",
    "GE07mbh_06_u:088.035a": "sindhurājño 'rdhacandreṇa vārāhaṃ svarṇabhūṣitam",
    "GE07mbh_06_u:088.035c": "unmamātha mahārāja dvitīyenācchinad dhanuḥ",
    "GE07mbh_06_u:088.036a": "caturbhir atha nārācair āvantyasya mahātmanaḥ",
    "GE07mbh_06_u:088.036c": "jaghāna caturo vāhān",
    "GE07mbh_06_u:088.037a": "pūrṇāyatavisṛṣṭena pītena niśitena ca",
    "GE07mbh_06_u:088.037c": "nirbibheda mahārāja rājaputraṃ bṛhadbalam",
    "GE07mbh_06_u:088.037e": "sa gāḍhaviddho vyathito rathopastha upāviśat",
    "GE07mbh_06_u:088.038a": "bhṛśaṃ krodhena cāviṣṭo rathastho rākṣasādhipaḥ",
    "GE07mbh_06_u:088.038c": "cikṣepa niśitāṃs tīkṣṇāñ śarān āśīviṣopamān",
    "GE07mbh_06_u:088.038e": "bibhidus te mahārāja śalyaṃ yuddhaviśāradam",
    "GE07mbh_06_u:088.038f-0351_01": "prāviśan bhūtalaṃ rājan valmīkam iva pannagāḥ",
    "GE07mbh_06_u:089.001": "saṃjaya uvāca",
    "GE07mbh_06_u:089.001a": "vimukhīkṛtya tān sarvāṃs tāvakān yudhi rākṣasaḥ",
    "GE07mbh_06_u:089.001c": "jighāṃsur bharataśreṣṭha duryodhanam upādravat",
    "GE07mbh_06_u:089.002a": "tam āpatantaṃ saṃprekṣya rājānaṃ prati vegitam",
    "GE07mbh_06_u:089.002c": "abhyadhāvaj jighāṃsantas tāvakā yuddhadurmadāḥ",
    "GE07mbh_06_u:089.003a": "tālamātrāṇi cāpāni vikarṣanto mahābalāḥ",
    "GE07mbh_06_u:089.003c": "tam ekam abhyadhāvanta nadantaḥ siṃhasaṃghavat",
    "GE07mbh_06_u:089.004a": "athainaṃ śaravarṣeṇa samantāt paryavārayan",
    "GE07mbh_06_u:089.004c": "parvataṃ vāridhārābhiḥ śaradīva balāhakāḥ",
    "GE07mbh_06_u:089.005a": "sa gāḍhaviddho vyathitas tottrārdita iva dvipaḥ",
    "GE07mbh_06_u:089.005c": "utpapāta tadākāśaṃ samantād vainateyavat",
    "GE07mbh_06_u:089.006a": "vyanadat sumahānādaṃ jīmūta iva śāradaḥ",
    "GE07mbh_06_u:089.006c": "diśaḥ khaṃ pradiśaś caiva nādayan bhairavasvanaḥ",
    "GE07mbh_06_u:089.007a": "rākṣasasya tu taṃ śabdaṃ śrutvā rājā yudhiṣṭhiraḥ",
    "GE07mbh_06_u:089.007c": "uvāca bharataśreṣṭho bhīmasenam idaṃ vacaḥ",
    "GE07mbh_06_u:089.008a": "yudhyate rākṣaso nūnaṃ dhārtarāṣṭrair mahārathaiḥ",
    "GE07mbh_06_u:089.008c": "yathāsya śrūyate śabdo nadato bhairavaṃ svanam",
    "GE07mbh_06_u:089.008e": "atibhāraṃ ca paśyāmi tatra tāta samāhitam",
    "GE07mbh_06_u:089.009a": "pitāmahaś ca saṃkruddhaḥ pāñcālān hantum udyataḥ",
    "GE07mbh_06_u:089.009c": "teṣāṃ ca rakṣaṇārthāya yudhyate phalgunaḥ paraiḥ",
    "GE07mbh_06_u:089.010a": "etac chrutvā mahābāho kāryadvayam upasthitam",
    "GE07mbh_06_u:089.010c": "gaccha rakṣasva haiḍimbaṃ saṃśayaṃ paramaṃ gatam",
    "GE07mbh_06_u:089.011a": "bhrātur vacanam ājñāya tvaramāṇo vṛkodaraḥ",
    "GE07mbh_06_u:089.011c": "prayayau siṃhanādena trāsayan sarvapārthivān",
    "GE07mbh_06_u:089.011e": "vegena mahatā rājan parvakāle yathodadhiḥ",
    "GE07mbh_06_u:089.012a": "tam anvayāt satyadhṛtiḥ saucittir yuddhadurmadaḥ",
    "GE07mbh_06_u:089.012c": "śreṇimān vasudānaś ca putraḥ kāśyasya cābhibhūḥ",
    "GE07mbh_06_u:089.013a": "abhimanyumukhāś caiva draupadeyā mahārathāḥ",
    "GE07mbh_06_u:089.013c": "kṣatradevaś ca vikrāntaḥ kṣatradharmā tathaiva ca",
    "GE07mbh_06_u:089.014a": "anūpādhipatiś caiva nīlaḥ svabalam āsthitaḥ",
    "GE07mbh_06_u:089.014c": "mahatā rathavaṃśena haiḍimbaṃ paryavārayan",
    "GE07mbh_06_u:089.015a": "kuñjaraiś ca sadā mattaiḥ ṣaṭsahasraiḥ prahāribhiḥ",
    "GE07mbh_06_u:089.015c": "abhyarakṣanta sahitā rākṣasendraṃ ghaṭotkacam",
    "GE07mbh_06_u:089.016a": "siṃhanādena mahatā nemighoṣeṇa caiva hi",
    "GE07mbh_06_u:089.016c": "khuraśabdaninādaiś ca kampayanto",
    "GE07mbh_06_u:089.017a": "teṣām āpatatāṃ śrutvā śabdaṃ taṃ tāvakaṃ balam",
    "GE07mbh_06_u:089.017c": "bhīmasenabhayodvignaṃ vivarṇavadanaṃ tathā",
    "GE07mbh_06_u:089.017e": "parivṛttaṃ mahārāja parityajya ghaṭotkacam",
    "GE07mbh_06_u:089.018a": "tataḥ pravavṛte yuddhaṃ tatra tatra mahātmanām",
    "GE07mbh_06_u:089.018c": "tāvakānāṃ pareṣāṃ ca saṃgrāmeṣv anivartinām",
    "GE07mbh_06_u:089.019a": "nānārūpāṇi śastrāṇi visṛjanto mahārathāḥ",
    "GE07mbh_06_u:089.019c": "anyonyam abhidhāvantaḥ saṃprahāraṃ pracakrire",
    "GE07mbh_06_u:089.019e": "vyatiṣaktaṃ mahāraudraṃ yuddhaṃ bhīrubhayāvaham",
    "GE07mbh_06_u:089.020a": "hayā gajaiḥ samājagmuḥ pādātā rathibhiḥ saha",
    "GE07mbh_06_u:089.020b-0352_01": "rathā rathaiḥ samāgacchan nāgā nāgaiś ca saṃyuge",
    "GE07mbh_06_u:089.020c": "anyonyaṃ samare rājan prārthayānā mahad yaśaḥ",
    "GE07mbh_06_u:089.021a": "sahasā cābhavat tīvraṃ saṃnipātān mahad rajaḥ",
    "GE07mbh_06_u:089.021c": "rathāśvagajapattīnāṃ padanemisamuddhatam",
    "GE07mbh_06_u:089.022a": "dhūmrāruṇaṃ rajas tīvraṃ raṇabhūmiṃ samāvṛṇot",
    "GE07mbh_06_u:089.022c": "naiva sve na pare rājan samajānan parasparam",
    "GE07mbh_06_u:089.023a": "pitā putraṃ na jānīte putro vā pitaraṃ tathā",
    "GE07mbh_06_u:089.023c": "nirmaryāde tathā bhūte vaiśase lomaharṣaṇe",
    "GE07mbh_06_u:089.024a": "śastrāṇāṃ bharataśreṣṭha manuṣyāṇāṃ ca garjatām",
    "GE07mbh_06_u:089.024c": "sumahān abhavac chabdo vaṃśānām iva dahyatām",
    "GE07mbh_06_u:089.025a": "gajavājimanuṣyāṇāṃ śoṇitāntrataraṅgiṇī",
    "GE07mbh_06_u:089.025c": "prāvartata nadī tatra keśaśaivalaśādvalā",
    "GE07mbh_06_u:089.026a": "narāṇāṃ caiva kāyebhyaḥ śirasāṃ patatāṃ raṇe",
    "GE07mbh_06_u:089.026c": "śuśruve sumahāñ śabdaḥ patatām aśmanām iva",
    "GE07mbh_06_u:089.027a": "viśiraskair manuṣyaiś ca chinnagātraiś ca vāraṇaiḥ",
    "GE07mbh_06_u:089.027c": "aśvaiḥ saṃbhinnadehaiś ca saṃkīrṇābhūd vasuṃdharā",
    "GE07mbh_06_u:089.028a": "nānāvidhāni śastrāṇi visṛjanto mahārathāḥ",
    "GE07mbh_06_u:089.028c": "anyonyam abhidhāvantaḥ saṃprahāraṃ pracakrire",
    "GE07mbh_06_u:089.029a": "hayā hayān samāsādya preṣitā hayasādibhiḥ",
    "GE07mbh_06_u:089.029c": "samāhatya raṇe 'nyonyaṃ nipetur gatajīvitāḥ",
    "GE07mbh_06_u:089.030a": "narā narān samāsādya krodharaktekṣaṇā bhṛśam",
    "GE07mbh_06_u:089.030c": "urāṃsy urobhir anyonyaṃ samāśliṣya nijaghnire",
    "GE07mbh_06_u:089.031a": "preṣitāś ca mahāmātrair vāraṇāḥ paravāraṇāḥ",
    "GE07mbh_06_u:089.031c": "abhighnanti viṣāṇāgrair vāraṇān eva saṃyuge",
    "GE07mbh_06_u:089.032a": "te jātarudhirāpīḍāḥ patākābhir alaṃkṛtāḥ",
    "GE07mbh_06_u:089.032c": "saṃsaktāḥ pratyadṛśyanta meghā iva savidyutaḥ",
    "GE07mbh_06_u:089.033a": "ke cid bhinnā viṣāṇāgrair bhinnakumbhāś ca tomaraiḥ",
    "GE07mbh_06_u:089.033c": "vinadanto 'bhyadhāvanta garjanto jaladā iva",
    "GE07mbh_06_u:089.034a": "ke cid dhastair dvidhā chinnaiś chinnagātrās tathāpare",
    "GE07mbh_06_u:089.034c": "nipetus tumule tasmiṃś chinnapakṣā ivādrayaḥ",
    "GE07mbh_06_u:089.035a": "pārśvais tu dāritair anye vāraṇair varavāraṇāḥ",
    "GE07mbh_06_u:089.035c": "mumucuḥ śoṇitaṃ bhūri dhātūn iva mahīdharāḥ",
    "GE07mbh_06_u:089.036a": "nārācābhihatās tv anye tathā viddhāś ca tomaraiḥ",
    "GE07mbh_06_u:089.036c": "hatārohā vyadṛśyanta viśṛṅgā iva parvatāḥ",
    "GE07mbh_06_u:089.037a": "ke cit krodhasamāviṣṭā madāndhā niravagrahāḥ",
    "GE07mbh_06_u:089.037c": "rathān hayān padātāṃś ca mamṛduḥ śataśo raṇe",
    "GE07mbh_06_u:089.038a": "tathā hayā hayārohais tāḍitāḥ prāsatomaraiḥ",
    "GE07mbh_06_u:089.038c": "tena tenābhyavartanta kurvanto vyākulā diśaḥ",
    "GE07mbh_06_u:089.039a": "rathino rathibhiḥ sārdhaṃ kulaputrās tanutyajaḥ",
    "GE07mbh_06_u:089.039c": "parāṃ śaktiṃ samāsthāya cakruḥ karmāṇy abhītavat",
    "GE07mbh_06_u:089.040a": "svayaṃvara ivāmarde prajahrur itaretaram",
    "GE07mbh_06_u:089.040c": "prārthayānā yaśo rājan svargaṃ vā yuddhaśālinaḥ",
    "GE07mbh_06_u:089.041a": "tasmiṃs tathā vartamāne saṃgrāme lomaharṣaṇe",
    "GE07mbh_06_u:089.041c": "dhārtarāṣṭraṃ mahat sainyaṃ prāyaśo vimukhīkṛtam",
    "GE07mbh_06_u:090.001": "saṃjaya uvāca",
    "GE07mbh_06_u:090.001a": "svasainyaṃ nihataṃ dṛṣṭvā rājā duryodhanaḥ svayam",
    "GE07mbh_06_u:090.001c": "abhyadhāvata saṃkruddho bhīmasenam ariṃdamam",
    "GE07mbh_06_u:090.002a": "pragṛhya sumahac cāpam indrāśanisamasvanam",
    "GE07mbh_06_u:090.002c": "mahatā śaravarṣeṇa pāṇḍavaṃ samavākirat",
    "GE07mbh_06_u:090.003a": "ardhacandraṃ ca saṃdhāya sutīkṣṇaṃ lomavāhinam",
    "GE07mbh_06_u:090.003c": "bhīmasenasya ciccheda cāpaṃ krodhasamanvitaḥ",
    "GE07mbh_06_u:090.004a": "tadantaraṃ ca saṃprekṣya tvaramāṇo mahārathaḥ",
    "GE07mbh_06_u:090.004c": "saṃdadhe niśitaṃ bāṇaṃ girīṇām api dāraṇam",
    "GE07mbh_06_u:090.004e": "tenorasi mahābāhur bhīmasenam atāḍayat",
    "GE07mbh_06_u:090.005a": "sa gāḍhaviddho vyathitaḥ sṛkkiṇī parisaṃlihan",
    "GE07mbh_06_u:090.005c": "samālalambe tejasvī dhvajaṃ hemapariṣkṛtam",
    "GE07mbh_06_u:090.006a": "tathā vimanasaṃ dṛṣṭvā bhīmasenaṃ ghaṭotkacaḥ",
    "GE07mbh_06_u:090.006c": "krodhenābhiprajajvāla didhakṣann iva pāvakaḥ",
    "GE07mbh_06_u:090.007a": "abhimanyumukhāś caiva pāṇḍavānāṃ mahārathāḥ",
    "GE07mbh_06_u:090.007c": "samabhyadhāvan krośanto rājānaṃ jātasaṃbhramāḥ",
    "GE07mbh_06_u:090.008a": "saṃprekṣya tān āpatataḥ saṃkruddhāñ jātasaṃbhramān",
    "GE07mbh_06_u:090.008c": "bhāradvājo 'bravīd vākyaṃ tāvakānāṃ mahārathān",
    "GE07mbh_06_u:090.009a": "kṣipraṃ gacchata bhadraṃ vo rājānaṃ parirakṣata",
    "GE07mbh_06_u:090.009c": "saṃśayaṃ paramaṃ prāptaṃ majjantaṃ vyasanārṇave",
    "GE07mbh_06_u:090.010a": "ete kruddhā maheṣvāsāḥ pāṇḍavānāṃ mahārathāḥ",
    "GE07mbh_06_u:090.010c": "bhīmasenaṃ puraskṛtya duryodhanam upadrutāḥ",
    "GE07mbh_06_u:090.011a": "nānāvidhāni śastrāṇi visṛjanto jaye ratāḥ",
    "GE07mbh_06_u:090.011c": "nadanto bhairavān nādāṃs trāsayantaś ca bhūm imām",
    "GE07mbh_06_u:090.012a": "tad ācāryavacaḥ śrutvā somadattapurogamāḥ",
    "GE07mbh_06_u:090.012c": "tāvakāḥ samavartanta pāṇḍavānām anīkinīm",
    "GE07mbh_06_u:090.013a": "kṛpo bhūriśravāḥ śalyo droṇaputro viviṃśatiḥ",
    "GE07mbh_06_u:090.013c": "citraseno vikarṇaś ca saindhavo 'tha bṛhadbalaḥ",
    "GE07mbh_06_u:090.013e": "āvantyau ca maheṣvāsau kauravaṃ paryavārayan",
    "GE07mbh_06_u:090.014a": "te viṃśatipadaṃ gatvā saṃprahāraṃ pracakrire",
    "GE07mbh_06_u:090.014c": "pāṇḍavā dhārtarāṣṭrāś ca parasparajighāṃsavaḥ",
    "GE07mbh_06_u:090.015a": "evam uktvā mahābāhur mahad visphārya kārmukam",
    "GE07mbh_06_u:090.015c": "bhāradvājas tato bhīmaṃ ṣaḍviṃśatyā samārpayat",
    "GE07mbh_06_u:090.016a": "bhūyaś cainaṃ mahābāhuḥ śaraiḥ śīghram avākirat",
    "GE07mbh_06_u:090.016c": "parvataṃ vāridhārābhiḥ śaradīva balāhakaḥ",
    "GE07mbh_06_u:090.017a": "taṃ pratyavidhyad daśabhir bhīmasenaḥ śilīmukhaiḥ",
    "GE07mbh_06_u:090.017c": "tvaramāṇo maheṣvāsaḥ savye pārśve mahābalaḥ",
    "GE07mbh_06_u:090.018a": "sa gāḍhaviddho vyathito vayovṛddhaś ca bhārata",
    "GE07mbh_06_u:090.018c": "pranaṣṭasaṃjñaḥ sahasā rathopastha upāviśat",
    "GE07mbh_06_u:090.019a": "guruṃ pravyathitaṃ dṛṣṭvā rājā duryodhanaḥ svayam",
    "GE07mbh_06_u:090.019c": "drauṇāyaniś ca saṃkruddhau bhīmasenam abhidrutau",
    "GE07mbh_06_u:090.020a": "tāv āpatantau saṃprekṣya kālāntakayamopamau",
    "GE07mbh_06_u:090.020c": "bhīmaseno mahābāhur gadām ādāya satvaraḥ",
    "GE07mbh_06_u:090.021a": "avaplutya rathāt tūrṇaṃ tasthau girir ivācalaḥ",
    "GE07mbh_06_u:090.021c": "samudyamya gadāṃ gurvīṃ yamadaṇḍopamāṃ raṇe",
    "GE07mbh_06_u:090.022a": "tam udyatagadaṃ dṛṣṭvā kailāsam iva śṛṅgiṇam",
    "GE07mbh_06_u:090.022c": "kauravo droṇaputraś ca sahitāv abhyadhāvatām",
    "GE07mbh_06_u:090.023a": "tāv āpatantau sahitau tvaritau balināṃ varau",
    "GE07mbh_06_u:090.023c": "abhyadhāvata vegena tvaramāṇo vṛkodaraḥ",
    "GE07mbh_06_u:090.024a": "tam āpatantaṃ saṃprekṣya saṃkruddhaṃ bhīmadarśanam",
    "GE07mbh_06_u:090.024c": "samabhyadhāvaṃs tvaritāḥ kauravāṇāṃ mahārathāḥ",
    "GE07mbh_06_u:090.025a": "bhāradvājamukhāḥ sarve bhīmasenajighāṃsayā",
    "GE07mbh_06_u:090.025c": "nānāvidhāni śastrāṇi bhīmasyorasy apātayan",
    "GE07mbh_06_u:090.025e": "sahitāḥ pāṇḍavaṃ sarve pīḍayantaḥ samantataḥ",
    "GE07mbh_06_u:090.026a": "taṃ dṛṣṭvā saṃśayaṃ prāptaṃ pīḍyamānaṃ mahāratham",
    "GE07mbh_06_u:090.026c": "abhimanyuprabhṛtayaḥ pāṇḍavānāṃ mahārathāḥ",
    "GE07mbh_06_u:090.026e": "abhyadhāvan parīpsantaḥ prāṇāṃs tyaktvā sudustyajān",
    "GE07mbh_06_u:090.027a": "anūpādhipatiḥ śūro bhīmasya dayitaḥ sakhā",
    "GE07mbh_06_u:090.027c": "nīlo nīlāmbudaprakhyaḥ saṃkruddho drauṇim abhyayāt",
    "GE07mbh_06_u:090.027e": "spardhate hi maheṣvāso nityaṃ droṇasutena yaḥ",
    "GE07mbh_06_u:090.028a": "sa visphārya mahac cāpaṃ drauṇiṃ vivyādha patriṇā",
    "GE07mbh_06_u:090.028c": "yathā śakro mahārāja purā vivyādha dānavam",
    "GE07mbh_06_u:090.029a": "vipracittiṃ durādharṣaṃ devatānāṃ bhayaṃkaram",
    "GE07mbh_06_u:090.029c": "yena lokatrayaṃ krodhāt trāsitaṃ svena tejasā",
    "GE07mbh_06_u:090.029d-0353_01": "sa rudreṇa jitaḥ pūrvaṃ nihato mātariśvanā",
    "GE07mbh_06_u:090.030a": "tathā nīlena nirbhinnaḥ sumukhena patatriṇā",
    "GE07mbh_06_u:090.030c": "saṃjātarudhirotpīḍo drauṇiḥ krodhasamanvitaḥ",
    "GE07mbh_06_u:090.031a": "sa visphārya dhanuś citram indrāśanisamasvanam",
    "GE07mbh_06_u:090.031c": "dadhre nīlavināśāya matiṃ matimatāṃ varaḥ",
    "GE07mbh_06_u:090.032a": "tataḥ saṃdhāya vimalān bhallān karmārapāyitān",
    "GE07mbh_06_u:090.032c": "jaghāna caturo vāhān pātayām āsa ca dhvajam",
    "GE07mbh_06_u:090.032d-0354_01": "tataḥ ṣaṣṭhena bhallena rathāt sūtam apātayat",
    "GE07mbh_06_u:090.032d-0355_01": "sūtaṃ caikena bhallena rathanīḍād apāharat",
    "GE07mbh_06_u:090.033a": "saptamena ca bhallena nīlaṃ vivyādha vakṣasi",
    "GE07mbh_06_u:090.033c": "sa gāḍhaviddho vyathito rathopastha upāviśat",
    "GE07mbh_06_u:090.034a": "mohitaṃ vīkṣya rājānaṃ nīlam abhracayopamam",
    "GE07mbh_06_u:090.034c": "ghaṭotkaco 'pi saṃkruddho bhrātṛbhiḥ parivāritaḥ",
    "GE07mbh_06_u:090.035a": "abhidudrāva vegena drauṇim āhavaśobhinam",
    "GE07mbh_06_u:090.035c": "tathetare abhyadhāvan rākṣasā yuddhadurmadāḥ",
    "GE07mbh_06_u:090.035d-0356_01": "bhīmaseno 'pi samare nīlaṃ nīlāñjanaprabham",
    "GE07mbh_06_u:090.035d-0356_02": "āropya svarathaṃ vīro duryodhanam upādravat",
    "GE07mbh_06_u:090.036a": "tam āpatantaṃ saṃprekṣya rākṣasaṃ ghoradarśanam",
    "GE07mbh_06_u:090.036c": "abhyadhāvata tejasvī bhāradvājātmajas tvaran",
    "GE07mbh_06_u:090.037a": "nijaghāna ca saṃkruddho rākṣasān bhīmadarśanān",
    "GE07mbh_06_u:090.037c": "yo 'bhavann agrataḥ kruddhā rākṣasasya puraḥsarāḥ",
    "GE07mbh_06_u:090.038a": "vimukhāṃś caiva tān dṛṣṭvā drauṇicāpacyutaiḥ śaraiḥ",
    "GE07mbh_06_u:090.038c": "akrudhyata mahākāyo bhaimasenir ghaṭotkacaḥ",
    "GE07mbh_06_u:090.039a": "prāduścakre mahāmāyāṃ ghorarūpāṃ sudāruṇām",
    "GE07mbh_06_u:090.039c": "mohayan samare drauṇiṃ māyāvī rākṣasādhipaḥ",
    "GE07mbh_06_u:090.040a": "tatas te tāvakāḥ sarve māyayā vimukhīkṛtāḥ",
    "GE07mbh_06_u:090.040c": "anyonyaṃ samapaśyanta nikṛttān medinītale",
    "GE07mbh_06_u:090.040e": "viceṣṭamānān kṛpaṇāñ śoṇitena samukṣitān",
    "GE07mbh_06_u:090.041a": "droṇaṃ duryodhanaṃ śalyam aśvatthāmānam eva ca",
    "GE07mbh_06_u:090.041c": "prāyaśaś ca maheṣvāsā ye pradhānāś ca kauravāḥ",
    "GE07mbh_06_u:090.042a": "vidhvastā rathinaḥ sarve gajāś ca vinipātitāḥ",
    "GE07mbh_06_u:090.042c": "hayāś ca sahayārohā vinikṛttāḥ sahasraśaḥ",
    "GE07mbh_06_u:090.043a": "tad dṛṣṭvā tāvakaṃ sainyaṃ vidrutaṃ śibiraṃ prati",
    "GE07mbh_06_u:090.043c": "mama prākrośato rājaṃs tathā devavratasya ca",
    "GE07mbh_06_u:090.044a": "yudhyadhvaṃ mā palāyadhvaṃ māyaiṣā rākṣasī raṇe",
    "GE07mbh_06_u:090.044c": "ghaṭotkacaprayukteti nātiṣṭhanta vimohitāḥ",
    "GE07mbh_06_u:090.044e": "naiva te śraddadhur bhītā vadator āvayor vacaḥ",
    "GE07mbh_06_u:090.045a": "tāṃś ca pradravato dṛṣṭvā jayaṃ prāptāś ca pāṇḍavāḥ",
    "GE07mbh_06_u:090.045c": "ghaṭotkacena sahitāḥ siṃhanādān pracakrire",
    "GE07mbh_06_u:090.045e": "śaṅkhadundubhighoṣāś ca samantāt sasvanur bhṛśam",
    "GE07mbh_06_u:090.046a": "evaṃ tava balaṃ sarvaṃ haiḍimbena durātmanā",
    "GE07mbh_06_u:090.046c": "sūryāstamanavelāyāṃ prabhagnaṃ vidrutaṃ diśaḥ",
    "GE07mbh_06_u:091.001": "saṃjaya uvāca",
    "GE07mbh_06_u:091.001a": "tasmin mahati saṃkrande rājā duryodhanas tadā",
    "GE07mbh_06_u:091.001b-0357_01": "parājayaṃ rākṣasena nāmṛṣyata paraṃtapa",
    "GE07mbh_06_u:091.001c": "gāṅgeyam upasaṃgamya vinayenābhivādya ca",
    "GE07mbh_06_u:091.002a": "tasya sarvaṃ yathāvṛttam ākhyātum upacakrame",
    "GE07mbh_06_u:091.002c": "ghaṭotkacasya vijayam ātmanaś ca parājayam",
    "GE07mbh_06_u:091.003a": "kathayām āsa durdharṣo viniḥśvasya punaḥ punaḥ",
    "GE07mbh_06_u:091.003c": "abravīc ca tadā rājan bhīṣmaṃ kurupitāmaham",
    "GE07mbh_06_u:091.004a": "bhavantaṃ samupāśritya vāsudevaṃ yathā paraiḥ",
    "GE07mbh_06_u:091.004c": "pāṇḍavair vigraho ghoraḥ samārabdho mayā prabho",
    "GE07mbh_06_u:091.005a": "ekādaśa samākhyātā akṣauhiṇyaś ca yā mama",
    "GE07mbh_06_u:091.005c": "nideśe tava tiṣṭhanti mayā sārdhaṃ paraṃtapa",
    "GE07mbh_06_u:091.006a": "so 'haṃ bharataśārdūla bhīmasenapurogamaiḥ",
    "GE07mbh_06_u:091.006c": "ghaṭotkacaṃ samāśritya pāṇḍavair yudhi nirjitaḥ",
    "GE07mbh_06_u:091.007a": "tan me dahati gātrāṇi śuṣkavṛkṣam ivānalaḥ",
    "GE07mbh_06_u:091.007c": "tad icchāmi mahābhāga tvatprasādāt paraṃtapa",
    "GE07mbh_06_u:091.008a": "rākṣasāpasadaṃ hantuṃ svayam eva pitāmaha",
    "GE07mbh_06_u:091.008c": "tvāṃ samāśritya durdharṣaṃ tan me kartuṃ tvam arhasi",
    "GE07mbh_06_u:091.009a": "etac chrutvā tu vacanaṃ rājño bharatasattama",
    "GE07mbh_06_u:091.009c": "duryodhanam idaṃ vākyaṃ bhīṣmaḥ śāṃtanavo 'bravīt",
    "GE07mbh_06_u:091.010a": "śṛṇu rājan mama vaco yat tvā vakṣyāmi kaurava",
    "GE07mbh_06_u:091.010c": "yathā tvayā mahārāja vartitavyaṃ paraṃtapa",
    "GE07mbh_06_u:091.011a": "ātmā rakṣyo raṇe tāta sarvāvasthāsv ariṃdama",
    "GE07mbh_06_u:091.011c": "dharmarājena saṃgrāmas tvayā kāryaḥ sadānagha",
    "GE07mbh_06_u:091.012a": "arjunena yamābhyāṃ vā bhīmasenena vā punaḥ",
    "GE07mbh_06_u:091.012b-0358_01": "na tu kāryas tvayā rājan haiḍimbena durātmanā",
    "GE07mbh_06_u:091.012c": "rājadharmaṃ puraskṛtya rājā rājānam ṛcchati",
    "GE07mbh_06_u:091.013a": "ahaṃ droṇaḥ kṛpo drauṇiḥ kṛtavarmā ca sātvataḥ",
    "GE07mbh_06_u:091.013c": "śalyaś ca saumadattiś ca vikarṇaś ca mahārathaḥ",
    "GE07mbh_06_u:091.014a": "tava ca bhrātaraḥ śūrā duḥśāsanapurogamāḥ",
    "GE07mbh_06_u:091.014c": "tvadarthaṃ pratiyotsyāmo rākṣasaṃ taṃ mahābalam",
    "GE07mbh_06_u:091.015a": "tasmin raudre rākṣasendre yadi te hṛcchayo mahān",
    "GE07mbh_06_u:091.015c": "ayaṃ vā gacchatu raṇe tasya yuddhāya durmateḥ",
    "GE07mbh_06_u:091.015e": "bhagadatto mahīpālaḥ puraṃdarasamo yudhi",
    "GE07mbh_06_u:091.016a": "etāvad uktvā rājānaṃ bhagadattam athābravīt",
    "GE07mbh_06_u:091.016c": "samakṣaṃ pārthivendrasya vākyaṃ vākyaviśāradaḥ",
    "GE07mbh_06_u:091.017a": "gaccha śīghraṃ mahārāja haiḍimbaṃ yuddhadurmadam",
    "GE07mbh_06_u:091.017c": "vārayasva raṇe yatto miṣatāṃ sarvadhanvinām",
    "GE07mbh_06_u:091.017e": "rākṣasaṃ krūrakarmāṇaṃ yathendras tārakaṃ purā",
    "GE07mbh_06_u:091.018a": "tava divyāni cāstrāṇi vikramaś ca paraṃtapa",
    "GE07mbh_06_u:091.018c": "samāgamaś ca bahubhiḥ purābhūd asuraiḥ saha",
    "GE07mbh_06_u:091.019a": "tvaṃ tasya rājaśārdūla pratiyoddhā mahāhave",
    "GE07mbh_06_u:091.019c": "svabalena vṛto rājañ jahi rākṣasapuṃgavam",
    "GE07mbh_06_u:091.020a": "etac chrutvā tu vacanaṃ bhīṣmasya pṛtanāpateḥ",
    "GE07mbh_06_u:091.020c": "prayayau siṃhanādena parān abhimukho drutam",
    "GE07mbh_06_u:091.021a": "tam ādravantaṃ saṃprekṣya garjantam iva toyadam",
    "GE07mbh_06_u:091.021c": "abhyavartanta saṃkruddhāḥ pāṇḍavānāṃ mahārathāḥ",
    "GE07mbh_06_u:091.022a": "bhimaseno 'bhimanyuś ca rākṣasaś ca ghaṭotkacaḥ",
    "GE07mbh_06_u:091.022c": "draupadeyāḥ satyadhṛtiḥ kṣatradevaś ca māriṣa",
    "GE07mbh_06_u:091.023a": "cedipo vasudānaś ca daśārṇādhipatis tathā",
    "GE07mbh_06_u:091.023c": "supratīkena tāṃś cāpi bhagadatto 'py upādravat",
    "GE07mbh_06_u:091.024a": "tataḥ samabhavad yuddhaṃ ghorarūpaṃ bhayānakam",
    "GE07mbh_06_u:091.024c": "pāṇḍūnāṃ bhagadattena",
    "GE07mbh_06_u:091.025a": "pramuktā rathibhir bāṇā bhīmavegāḥ sutejanāḥ",
    "GE07mbh_06_u:091.025c": "te nipetur mahārāja nāgeṣu ca ratheṣu ca",
    "GE07mbh_06_u:091.026a": "prabhinnāś ca mahānāgā vinītā hastisādibhiḥ",
    "GE07mbh_06_u:091.026c": "parasparaṃ samāsādya saṃnipetur abhītavat",
    "GE07mbh_06_u:091.027a": "madāndhā roṣasaṃrabdhā viṣāṇāgrair mahāhave",
    "GE07mbh_06_u:091.027c": "bibhidur dantamusalaiḥ samāsādya parasparam",
    "GE07mbh_06_u:091.028a": "hayāś ca cāmarāpīḍāḥ prāsapāṇibhir āsthitāḥ",
    "GE07mbh_06_u:091.028c": "coditāḥ sādibhiḥ kṣipraṃ nipetur itaretaram",
    "GE07mbh_06_u:091.029a": "pādātāś ca padātyoghais tāḍitāḥ śaktitomaraiḥ",
    "GE07mbh_06_u:091.029c": "nyapatanta tadā bhūmau śataśo 'tha sahasraśaḥ",
    "GE07mbh_06_u:091.030a": "rathinaś ca tathā rājan karṇinālīkasāyakaiḥ",
    "GE07mbh_06_u:091.030c": "nihatya samare vīrān siṃhanādān vinedire",
    "GE07mbh_06_u:091.031a": "tasmiṃs tathā vartamāne saṃgrāme lomaharṣaṇe",
    "GE07mbh_06_u:091.031c": "bhagadatto maheṣvāso bhīmasenam athādravat",
    "GE07mbh_06_u:091.032a": "kuñjareṇa prabhinnena saptadhā sravatā madam",
    "GE07mbh_06_u:091.032c": "parvatena yathā toyaṃ sravamāṇena sarvataḥ",
    "GE07mbh_06_u:091.033a": "kirañ śarasahasrāṇi supratīkaśirogataḥ",
    "GE07mbh_06_u:091.033c": "airāvatastho maghavān vāridhārā ivānagha",
    "GE07mbh_06_u:091.034a": "sa bhīmaṃ śaradhārābhis tāḍayām āsa pārthivaḥ",
    "GE07mbh_06_u:091.034c": "parvataṃ vāridhārābhiḥ prāvṛṣīva balāhakaḥ",
    "GE07mbh_06_u:091.035a": "bhīmasenas tu saṃkruddhaḥ pādarakṣān paraḥśatān",
    "GE07mbh_06_u:091.035c": "nijaghāna maheṣvāsaḥ saṃkruddhaḥ śaravṛṣṭibhiḥ",
    "GE07mbh_06_u:091.036a": "tān dṛṣṭvā nihatān kruddho bhagadattaḥ pratāpavān",
    "GE07mbh_06_u:091.036c": "codayām āsa nāgendraṃ bhīmasenarathaṃ prati",
    "GE07mbh_06_u:091.037a": "sa nāgaḥ preṣitas tena bāṇo jyācodito yathā",
    "GE07mbh_06_u:091.037c": "abhyadhāvata vegena bhīmasenam ariṃdamam",
    "GE07mbh_06_u:091.038a": "tam āpatantaṃ saṃprekṣya pāṇḍavānāṃ mahārathāḥ",
    "GE07mbh_06_u:091.038c": "abhyavartanta vegena",
    "GE07mbh_06_u:091.039a": "kekayāś cābhimanyuś ca draupadeyāś ca sarvaśaḥ",
    "GE07mbh_06_u:091.039c": "daśārṇādhipatiḥ śūraḥ kṣatradevaś ca māriṣa",
    "GE07mbh_06_u:091.039e": "cedipaś citraketuś ca saṃkruddhāḥ sarva eva te",
    "GE07mbh_06_u:091.040a": "uttamāstrāṇi divyāni darśayanto mahābalāḥ",
    "GE07mbh_06_u:091.040c": "tam ekaṃ kuñjaraṃ kruddhāḥ samantāt paryavārayan",
    "GE07mbh_06_u:091.041a": "sa viddho bahubhir bāṇair vyarocata mahādvipaḥ",
    "GE07mbh_06_u:091.041c": "saṃjātarudhirotpīḍo dhātucitra ivādrirāṭ",
    "GE07mbh_06_u:091.042a": "daśārṇādhipatiś cāpi gajaṃ bhūmidharopamam",
    "GE07mbh_06_u:091.042c": "samāsthito 'bhidudrāva bhagadattasya vāraṇam",
    "GE07mbh_06_u:091.043a": "tam āpatantaṃ samare gajaṃ gajapatiḥ sa ca",
    "GE07mbh_06_u:091.043c": "dadhāra supratīko 'pi veleva makarālayam",
    "GE07mbh_06_u:091.043d-0359_01": "dadhāra supratīkaṃ taṃ kṣatradharmā gajena tu",
    "GE07mbh_06_u:091.044a": "vāritaṃ prekṣya nāgendraṃ daśārṇasya mahātmanaḥ",
    "GE07mbh_06_u:091.044c": "sādhu sādhv iti sainyāni pāṇḍaveyāny apūjayan",
    "GE07mbh_06_u:091.045a": "tataḥ prāgjyotiṣaḥ kruddhas tomarān vai caturdaśa",
    "GE07mbh_06_u:091.045c": "prāhiṇot tasya nāgasya pramukhe nṛpasattama",
    "GE07mbh_06_u:091.046a": "tasya varma mukhatrāṇaṃ",
    "GE07mbh_06_u:091.046c": "vidārya prāviśan kṣipraṃ valmīkam iva pannagāḥ",
    "GE07mbh_06_u:091.047a": "sa gāḍhaviddho vyathito nāgo bharatasattama",
    "GE07mbh_06_u:091.047c": "upāvṛttamadaḥ kṣipraṃ sa nyavartata vegataḥ",
    "GE07mbh_06_u:091.048a": "pradudrāva ca vegena praṇadan bhairavaṃ svanam",
    "GE07mbh_06_u:091.048c": "sa mardamānaḥ svabalaṃ vāyur vṛkṣān ivaujasā",
    "GE07mbh_06_u:091.049a": "tasmin parājite nāge pāṇḍavānāṃ mahārathāḥ",
    "GE07mbh_06_u:091.049c": "siṃhanādaṃ vinadyoccair",
    "GE07mbh_06_u:091.050a": "tato bhīmaṃ puraskṛtya bhagadattam upādravan",
    "GE07mbh_06_u:091.050c": "kiranto vividhān bāṇāñ śastrāṇi vividhāni ca",
    "GE07mbh_06_u:091.051a": "teṣām āpatatāṃ rājan saṃkruddhānām amarṣiṇām",
    "GE07mbh_06_u:091.051c": "śrutvā sa ninadaṃ ghoram amarṣād gatasādhvasaḥ",
    "GE07mbh_06_u:091.051e": "bhagadatto maheṣvāsaḥ svanāgaṃ pratyacodayat",
    "GE07mbh_06_u:091.052a": "aṅkuśāṅguṣṭhanuditaḥ sa gajapravaro yudhi",
    "GE07mbh_06_u:091.052c": "tasmin kṣaṇe samabhavat saṃvartaka ivānalaḥ",
    "GE07mbh_06_u:091.053a": "rathasaṃghāṃs tathā nāgān hayāṃś ca saha sādibhiḥ",
    "GE07mbh_06_u:091.053c": "pādātāṃś ca susaṃkruddhaḥ śataśo 'tha sahasraśaḥ",
    "GE07mbh_06_u:091.053e": "amṛdnāt samare rājan saṃpradhāvaṃs tatas tataḥ",
    "GE07mbh_06_u:091.054a": "tena saṃloḍyamānaṃ tu pāṇḍūnāṃ tad balaṃ mahat",
    "GE07mbh_06_u:091.054c": "saṃcukoca mahārāja carmevāgnau samāhitam",
    "GE07mbh_06_u:091.055a": "bhagnaṃ tu svabalaṃ dṛṣṭvā bhagadattena dhīmatā",
    "GE07mbh_06_u:091.055c": "ghaṭotkaco 'tha saṃkruddho bhagadattam upādravat",
    "GE07mbh_06_u:091.056a": "vikaṭaḥ puruṣo rājan dīptāsyo dīptalocanaḥ",
    "GE07mbh_06_u:091.056c": "rūpaṃ vibhīṣaṇaṃ kṛtvā roṣeṇa prajvalann iva",
    "GE07mbh_06_u:091.057a": "jagrāha vipulaṃ śūlaṃ girīṇām api dāraṇam",
    "GE07mbh_06_u:091.057c": "nāgaṃ jighāṃsuḥ sahasā cikṣepa ca mahābalaḥ",
    "GE07mbh_06_u:091.057e": "saviṣphuliṅgajvālābhiḥ samantāt pariveṣṭitam",
    "GE07mbh_06_u:091.058a": "tam āpatantaṃ sahasā dṛṣṭvā jvālākulaṃ raṇe",
    "GE07mbh_06_u:091.058c": "cikṣepa ruciraṃ tīkṣṇam ardhacandraṃ sa pārthivaḥ",
    "GE07mbh_06_u:091.058e": "ciccheda sumahac chūlaṃ tena bāṇena vegavat",
    "GE07mbh_06_u:091.059a": "nipapāta dvidhā chinnaṃ śūlaṃ hemapariṣkṛtam",
    "GE07mbh_06_u:091.059c": "mahāśanir yathā bhraṣṭā śakramuktā nabhogatā",
    "GE07mbh_06_u:091.060a": "śūlaṃ nipatitaṃ dṛṣṭvā dvidhā kṛttaṃ sa pārthivaḥ",
    "GE07mbh_06_u:091.060c": "rukmadaṇḍāṃ mahāśaktiṃ jagrāhāgniśikhopamām",
    "GE07mbh_06_u:091.060e": "cikṣepa tāṃ rākṣasasya tiṣṭha tiṣṭheti cābravīt",
    "GE07mbh_06_u:091.061a": "tām āpatantīṃ saṃprekṣya viyatsthām aśanīm iva",
    "GE07mbh_06_u:091.061c": "utpatya rākṣasas tūrṇaṃ jagrāha ca nanāda ca",
    "GE07mbh_06_u:091.062a": "babhañja caināṃ tvarito jānuny āropya bhārata",
    "GE07mbh_06_u:091.062c": "paśyataḥ pārthivendrasya tad adbhutam ivābhavat",
    "GE07mbh_06_u:091.063a": "tad avekṣya kṛtaṃ karma rākṣasena balīyasā",
    "GE07mbh_06_u:091.063c": "divi devāḥ sagandharvā munayaś cāpi vismitāḥ",
    "GE07mbh_06_u:091.064a": "pāṇḍavāś ca maheṣvāsā bhīmasenapurogamāḥ",
    "GE07mbh_06_u:091.064c": "sādhu sādhv iti nādena pṛthivīm anunādayan",
    "GE07mbh_06_u:091.065a": "taṃ tu śrutvā mahānādaṃ prahṛṣṭānāṃ mahātmanām",
    "GE07mbh_06_u:091.065c": "nāmṛṣyata maheṣvāso bhagadattaḥ pratāpavān",
    "GE07mbh_06_u:091.066a": "sa visphārya mahac cāpam indrāśanisamasvanam",
    "GE07mbh_06_u:091.066c": "abhidudrāva vegena pāṇḍavānāṃ mahārathān",
    "GE07mbh_06_u:091.066e": "visṛjan vimalāṃs tīkṣṇān nārācāñ jvalanaprabhān",
    "GE07mbh_06_u:091.067a": "bhīmam ekena vivyādha rākṣasaṃ navabhiḥ śaraiḥ",
    "GE07mbh_06_u:091.067c": "abhimanyuṃ tribhiś caiva kekayān pañcabhis tathā",
    "GE07mbh_06_u:091.068a": "pūrṇāyatavisṛṣṭena svarṇapuṅkhena patriṇā",
    "GE07mbh_06_u:091.068c": "bibheda dakṣiṇaṃ bāhuṃ kṣatradevasya cāhave",
    "GE07mbh_06_u:091.068e": "papāta sahasā tasya saśaraṃ dhanur uttamam",
    "GE07mbh_06_u:091.069a": "draupadeyāṃs tataḥ pañca pañcabhiḥ samatāḍayat",
    "GE07mbh_06_u:091.069c": "bhīmasenasya ca krodhān nijaghāna turaṃgamān",
    "GE07mbh_06_u:091.070a": "dhvajaṃ kesariṇaṃ cāsya ciccheda viśikhais tribhiḥ",
    "GE07mbh_06_u:091.070c": "nirbibheda tribhiś cānyaiḥ sārathiṃ cāsya patribhiḥ",
    "GE07mbh_06_u:091.071a": "sa gāḍhaviddho vyathito rathopastha upāviśat",
    "GE07mbh_06_u:091.071c": "viśoko bharataśreṣṭha bhagadattena saṃyuge",
    "GE07mbh_06_u:091.072a": "tato bhīmo mahārāja viratho rathināṃ varaḥ",
    "GE07mbh_06_u:091.072c": "gadāṃ pragṛhya vegena pracaskanda mahārathāt",
    "GE07mbh_06_u:091.073a": "tam udyatagadaṃ dṛṣṭvā saśṛṅgam iva parvatam",
    "GE07mbh_06_u:091.073c": "tāvakānāṃ bhayaṃ ghoraṃ samapadyata bhārata",
    "GE07mbh_06_u:091.074a": "etasminn eva kāle tu pāṇḍavaḥ kṛṣṇasārathiḥ",
    "GE07mbh_06_u:091.074c": "ājagāma mahārāja nighnañ śatrūn sahasraśaḥ",
    "GE07mbh_06_u:091.075a": "yatra tau puruṣavyāghrau pitāputrau paraṃtapau",
    "GE07mbh_06_u:091.075c": "prāgjyotiṣeṇa saṃsaktau bhīmasenaghaṭotkacau",
    "GE07mbh_06_u:091.076a": "dṛṣṭvā tu pāṇḍavo rājan yudhyamānān mahārathān",
    "GE07mbh_06_u:091.076c": "tvarito bharataśreṣṭha tatrāyād vikirañ śarān",
    "GE07mbh_06_u:091.077a": "tato duryodhano rājā tvaramāṇo mahārathaḥ",
    "GE07mbh_06_u:091.077c": "senām acodayat kṣipraṃ rathanāgāśvasaṃkulām",
    "GE07mbh_06_u:091.078a": "tām āpatantīṃ sahasā kauravāṇāṃ mahācamūm",
    "GE07mbh_06_u:091.078c": "abhidudrāva vegena pāṇḍavaḥ",
    "GE07mbh_06_u:091.079a": "bhagadatto 'pi samare tena nāgena bhārata",
    "GE07mbh_06_u:091.079c": "vimṛdnan pāṇḍavabalaṃ yudhiṣṭhiram upādravat",
    "GE07mbh_06_u:091.080a": "tadāsīt tumulaṃ yuddhaṃ bhagadattasya māriṣa",
    "GE07mbh_06_u:091.080c": "pāñcālaiḥ sṛñjayaiś caiva kekayaiś codyatāyudhaiḥ",
    "GE07mbh_06_u:091.081a": "bhīmaseno 'pi samare tāv ubhau keśavārjunau",
    "GE07mbh_06_u:091.081c": "āśrāvayad yathāvṛttam irāvad vadham uttamam",
    "GE07mbh_06_u:092.001": "saṃjaya uvāca",
    "GE07mbh_06_u:092.001a": "putraṃ tu nihataṃ śrutvā irāvantaṃ dhanaṃjayaḥ",
    "GE07mbh_06_u:092.001c": "duḥkhena mahatāviṣṭo niḥśvasan pannago yathā",
    "GE07mbh_06_u:092.002a": "abravīt samare rājan vāsudevam idaṃ vacaḥ",
    "GE07mbh_06_u:092.002c": "idaṃ nūnaṃ mahāprājño viduro dṛṣṭavān purā",
    "GE07mbh_06_u:092.003a": "kurūṇāṃ pāṇḍavānāṃ ca kṣayaṃ ghoraṃ mahāmatiḥ",
    "GE07mbh_06_u:092.003c": "tato nivārayitavān dhṛtarāṣṭraṃ janeśvaram",
    "GE07mbh_06_u:092.004a": "avadhyā bahavo vīrāḥ saṃgrāme madhusūdana",
    "GE07mbh_06_u:092.004c": "nihatāḥ kauravaiḥ saṃkhye tathāsmābhiś ca te hatāḥ",
    "GE07mbh_06_u:092.005a": "arthahetor naraśreṣṭha kriyate karma kutsitam",
    "GE07mbh_06_u:092.005c": "dhig arthān yatkṛte hy evaṃ kriyate jñātisaṃkṣayaḥ",
    "GE07mbh_06_u:092.006a": "adhanasya mṛtaṃ śreyo na ca jñātivadhād dhanam",
    "GE07mbh_06_u:092.006c": "kiṃ nu prāpsyāmahe kṛṣṇa hatvā jñātīn samāgatān",
    "GE07mbh_06_u:092.007a": "duryodhanāparādhena śakuneḥ saubalasya ca",
    "GE07mbh_06_u:092.007c": "kṣatriyā nidhanaṃ yānti karṇadurmantritena ca",
    "GE07mbh_06_u:092.008a": "idānīṃ ca vijānāmi sukṛtaṃ madhusūdana",
    "GE07mbh_06_u:092.008c": "kṛtaṃ rājñā mahābāho yācatā sma suyodhanam",
    "GE07mbh_06_u:092.008e": "rājyārdhaṃ pañca vā grāmān nākārṣīt sa ca durmatiḥ",
    "GE07mbh_06_u:092.009a": "dṛṣṭvā hi kṣatriyāñ śūrāñ śayānān dharaṇītale",
    "GE07mbh_06_u:092.009c": "nindāmi bhṛśam ātmānaṃ dhig astu kṣatrajīvikām",
    "GE07mbh_06_u:092.010a": "aśaktam iti mām ete jñāsyanti kṣatriyā raṇe",
    "GE07mbh_06_u:092.010c": "yuddhaṃ mamaibhirucitaṃ jñātibhir madhusūdana",
    "GE07mbh_06_u:092.011a": "saṃcodaya hayān kṣipraṃ dhārtarāṣṭracamūṃ prati",
    "GE07mbh_06_u:092.011c": "pratariṣye mahāpāraṃ bhujābhyāṃ samarodadhim",
    "GE07mbh_06_u:092.011e": "nāyaṃ klībayituṃ kālo vidyate mādhava kva cit",
    "GE07mbh_06_u:092.012a": "evam uktas tu pārthena keśavaḥ paravīrahā",
    "GE07mbh_06_u:092.012c": "codayām āsa tān aśvān pāṇḍurān vātaraṃhasaḥ",
    "GE07mbh_06_u:092.013a": "atha śabdo mahān āsīt tava sainyasya bhārata",
    "GE07mbh_06_u:092.013c": "mārutoddhūtavegasya sāgarasyeva parvaṇi",
    "GE07mbh_06_u:092.013d-0360_01": "rathaṃ saṃprerayām āsa vegena tvaritojjvalam",
    "GE07mbh_06_u:092.014a": "aparāhṇe mahārāja saṃgrāmaḥ samapadyata",
    "GE07mbh_06_u:092.014c": "parjanyasamanirghoṣo bhīṣmasya saha pāṇḍavaiḥ",
    "GE07mbh_06_u:092.015a": "tato rājaṃs tava sutā bhīmasenam upādravan",
    "GE07mbh_06_u:092.015c": "parivārya raṇe droṇaṃ vasavo vāsavaṃ yathā",
    "GE07mbh_06_u:092.016a": "tataḥ śāṃtanavo bhīṣmaḥ kṛpaś ca rathināṃ varaḥ",
    "GE07mbh_06_u:092.016c": "bhagadattaḥ suśarmā ca dhanaṃjayam upādravan",
    "GE07mbh_06_u:092.017a": "hārdikyo bāhlikaś caiva sātyakiṃ samabhidrutau",
    "GE07mbh_06_u:092.017c": "ambaṣṭhakas tu nṛpatir abhimanyum avārayat",
    "GE07mbh_06_u:092.018a": "śeṣās tv anye mahārāja śeṣān eva mahārathān",
    "GE07mbh_06_u:092.018c": "tataḥ pravavṛte yuddhaṃ ghorarūpaṃ bhayāvaham",
    "GE07mbh_06_u:092.019a": "bhīmasenas tu saṃprekṣya putrāṃs tava janeśvara",
    "GE07mbh_06_u:092.019c": "prajajvāla raṇe kruddho haviṣā havyavāḍ iva",
    "GE07mbh_06_u:092.020a": "putrās tu tava kaunteyaṃ chādayāṃ cakrire śaraiḥ",
    "GE07mbh_06_u:092.020c": "prāvṛṣīva mahārāja jaladāḥ parvataṃ yathā",
    "GE07mbh_06_u:092.021a": "sa cchādyamāno bahudhā putrais tava viśāṃ pate",
    "GE07mbh_06_u:092.021c": "sṛkkiṇī vilihan vīraḥ śārdūla iva darpitaḥ",
    "GE07mbh_06_u:092.022a": "vyūḍhoraskaṃ tato bhīmaḥ pātayām āsa pārthiva",
    "GE07mbh_06_u:092.022c": "kṣurapreṇa sutīkṣṇena so 'bhavad gatajīvitaḥ",
    "GE07mbh_06_u:092.022c-0361_01": "**** **** sumuktena mahāraṇe",
    "GE07mbh_06_u:092.022c-0361_02": "tāḍayām āsa saṃkruddhaḥ",
    "GE07mbh_06_u:092.023a": "apareṇa tu bhallena pītena niśitena ca",
    "GE07mbh_06_u:092.023c": "apātayat kuṇḍalinaṃ siṃhaḥ kṣudramṛgaṃ yathā",
    "GE07mbh_06_u:092.024a": "tataḥ suniśitān pītān samādatta śilīmukhān",
    "GE07mbh_06_u:092.024b-0362_01": "subahūn preṣayām āsa kopayāno mahābalaḥ",
    "GE07mbh_06_u:092.024b-0363_01": "tatas tu samare kruddho bhīmasenaḥ śilīmukhān",
    "GE07mbh_06_u:092.024c": "sa sapta tvarayā yuktaḥ putrāṃs te prāpya māriṣa",
    "GE07mbh_06_u:092.025a": "preṣitā bhīmasenena śarās te dṛḍhadhanvanā",
    "GE07mbh_06_u:092.025c": "apātayanta putrāṃs te rathebhyaḥ sumahārathān",
    "GE07mbh_06_u:092.026a": "anādhṛṣṭiṃ kuṇḍabhedaṃ vairāṭaṃ dīrghalocanam",
    "GE07mbh_06_u:092.026c": "dīrghabāhuṃ subāhuṃ ca tathaiva kanakadhvajam",
    "GE07mbh_06_u:092.027a": "prapatanta sma te vīrā virejur bharatarṣabha",
    "GE07mbh_06_u:092.027c": "vasante puṣpaśabalāś cūtāḥ prapatitā iva",
    "GE07mbh_06_u:092.028a": "tataḥ pradudruvuḥ śeṣāḥ putrās tava viśāṃ pate",
    "GE07mbh_06_u:092.028c": "taṃ kālam iva manyanto bhīmasenaṃ mahābalam",
    "GE07mbh_06_u:092.029a": "droṇas tu samare vīraṃ nirdahantaṃ sutāṃs tava",
    "GE07mbh_06_u:092.029b-0364_01": "saṃdadhāra mahābāhur bhīmasenaṃ mahābalam",
    "GE07mbh_06_u:092.029c": "yathādriṃ vāridhārābhiḥ samantād vyakirac charaiḥ",
    "GE07mbh_06_u:092.030a": "tatrādbhutam apaśyāma kuntīputrasya pauruṣam",
    "GE07mbh_06_u:092.030c": "droṇena vāryamāṇo 'pi nijaghne yat sutāṃs tava",
    "GE07mbh_06_u:092.031a": "yathā hi govṛṣo varṣaṃ saṃdhārayati khāt patat",
    "GE07mbh_06_u:092.031c": "bhīmas tathā droṇamuktaṃ śaravarṣam adīdharat",
    "GE07mbh_06_u:092.031d-0365_01": "nimīlya netre gṛhṇīyāt tathā jagrāha pāṇḍavaḥ",
    "GE07mbh_06_u:092.031d-0365_02": "droṇacāpasamudbhūtaṃ śaravarṣaṃ durāsadam",
    "GE07mbh_06_u:092.031d-0366_01": "nimīlya nayane 'gṛhṇāt tathā bāṇān vṛkodaraḥ",
    "GE07mbh_06_u:092.032a": "adbhutaṃ ca mahārāja tatra cakre vṛkodaraḥ",
    "GE07mbh_06_u:092.032c": "yat putrāṃs te 'vadhīt saṃkhye droṇaṃ caiva nyayodhayat",
    "GE07mbh_06_u:092.033a": "putreṣu tava vīreṣu cikrīḍārjunapūrvajaḥ",
    "GE07mbh_06_u:092.033c": "mṛgeṣv iva mahārāja caran vyāghro mahābalaḥ",
    "GE07mbh_06_u:092.034a": "yathā vā paśumadhyastho drāvayeta paśūn vṛkaḥ",
    "GE07mbh_06_u:092.034c": "vṛkodaras tava sutāṃs tathā vyadrāvayad raṇe",
    "GE07mbh_06_u:092.035a": "gāṅgeyo bhagadattaś ca gautamaś ca mahārathaḥ",
    "GE07mbh_06_u:092.035c": "pāṇḍavaṃ rabhasaṃ yuddhe vārayām āsur arjunam",
    "GE07mbh_06_u:092.036a": "astrair astrāṇi saṃvārya teṣāṃ so 'tiratho raṇe",
    "GE07mbh_06_u:092.036c": "pravīrāṃs tava sainyeṣu preṣayām āsa mṛtyave",
    "GE07mbh_06_u:092.037a": "abhimanyuś ca rājānam ambaṣṭhaṃ lokaviśrutam",
    "GE07mbh_06_u:092.037c": "virathaṃ rathināṃ śreṣṭhaṃ kārayām āsa sāyakaiḥ",
    "GE07mbh_06_u:092.038a": "viratho vadhyamānaḥ sa saubhadreṇa yaśasvinā",
    "GE07mbh_06_u:092.038c": "avaplutya rathāt tūrṇaṃ savrīḍo manujādhipaḥ",
    "GE07mbh_06_u:092.039a": "asiṃ cikṣepa samare saubhadrasya mahātmanaḥ",
    "GE07mbh_06_u:092.039c": "āruroha rathaṃ caiva hārdikyasya mahātmanaḥ",
    "GE07mbh_06_u:092.040a": "āpatantaṃ tu nistriṃśaṃ yuddhamārgaviśāradaḥ",
    "GE07mbh_06_u:092.040c": "lāghavād vyaṃsayām āsa saubhadraḥ paravīrahā",
    "GE07mbh_06_u:092.041a": "vyaṃsitaṃ vīkṣya nistriṃśaṃ saubhadreṇa raṇe tadā",
    "GE07mbh_06_u:092.041c": "sādhu sādhv iti sainyānāṃ praṇādo 'bhūd viśāṃ pate",
    "GE07mbh_06_u:092.041d-0367_01": "nirāyudham athātmānaṃ sa saṃvīkṣya janādhipa",
    "GE07mbh_06_u:092.042a": "dhṛṣṭadyumnamukhās tv anye tava sainyam ayodhayan",
    "GE07mbh_06_u:092.042c": "tathaiva tāvakāḥ sarve pāṇḍusainyam ayodhayan",
    "GE07mbh_06_u:092.043a": "tatrākrando mahān āsīt tava teṣāṃ ca bhārata",
    "GE07mbh_06_u:092.043c": "nighnatāṃ bhṛśam anyonyaṃ kurvatāṃ karma duṣkaram",
    "GE07mbh_06_u:092.043d-0368_01": "pravartam iva hārdikyaṃ ghoraṃ yuddham abhūt tataḥ",
    "GE07mbh_06_u:092.044a": "anyonyaṃ hi raṇe śūrāḥ keśeṣv ākṣipya māriṣa",
    "GE07mbh_06_u:092.044c": "nakhair dantair ayudhyanta muṣṭibhir jānubhis tathā",
    "GE07mbh_06_u:092.045a": "bāhubhiś ca talaiś caiva nistriṃśaiś ca susaṃśitaiḥ",
    "GE07mbh_06_u:092.045c": "vivaraṃ prāpya cānyonyam anayan yamasādanam",
    "GE07mbh_06_u:092.046a": "nyahanac ca pitā putraṃ putraś ca pitaraṃ raṇe",
    "GE07mbh_06_u:092.046c": "vyākulīkṛtasaṃkalpā yuyudhus tatra mānavāḥ",
    "GE07mbh_06_u:092.047a": "raṇe cārūṇi cāpāni hemapṛṣṭhāni bhārata",
    "GE07mbh_06_u:092.047c": "hatānām apaviddhāni kalāpāś ca mahādhanāḥ",
    "GE07mbh_06_u:092.048a": "jātarūpamayaiḥ puṅkhai rājataiś ca śitāḥ śarāḥ",
    "GE07mbh_06_u:092.048c": "tailadhautā vyarājanta nirmuktabhujagopamāḥ",
    "GE07mbh_06_u:092.049a": "hastidantatsarūn khaḍgāñ jātarūpapariṣkṛtān",
    "GE07mbh_06_u:092.049c": "carmāṇi cāpaviddhāni rukmapṛṣṭhāni dhanvinām",
    "GE07mbh_06_u:092.050a": "suvarṇavikṛtaprāsān paṭṭiśān hemabhūṣitān",
    "GE07mbh_06_u:092.050c": "jātarūpamayāś carṣṭīḥ śaktyaś ca kanakojjvalāḥ",
    "GE07mbh_06_u:092.051a": "apakṛttāś ca patitā musalāni gurūṇi ca",
    "GE07mbh_06_u:092.051c": "parighān paṭṭiśāṃś caiva bhiṇḍipālāṃś ca māriṣa",
    "GE07mbh_06_u:092.052a": "patitāṃs tomarāṃś cāpi citrā hemapariṣkṛtāḥ",
    "GE07mbh_06_u:092.052c": "kuthāś ca bahudhākārāś cāmaravyajanāni ca",
    "GE07mbh_06_u:092.053a": "nānāvidhāni śastrāṇi visṛjya patitā narāḥ",
    "GE07mbh_06_u:092.053c": "jīvanta iva dṛśyante gatasattvā mahārathāḥ",
    "GE07mbh_06_u:092.054a": "gadāvimathitair gātrair musalair bhinnamastakāḥ",
    "GE07mbh_06_u:092.054c": "gajavājirathakṣuṇṇāḥ śerate sma narāḥ kṣitau",
    "GE07mbh_06_u:092.055a": "tathaivāśvanṛnāgānāṃ śarīrair ābabhau tadā",
    "GE07mbh_06_u:092.055c": "saṃchannā vasudhā rājan parvatair iva sarvataḥ",
    "GE07mbh_06_u:092.056a": "samare patitaiś caiva śaktyṛṣṭiśaratomaraiḥ",
    "GE07mbh_06_u:092.056c": "nistriṃśaiḥ paṭṭiśaiḥ prāsair ayaskuntaiḥ paraśvadhaiḥ",
    "GE07mbh_06_u:092.057a": "parighair bhiṇḍipālaiś ca śataghnībhis tathaiva ca",
    "GE07mbh_06_u:092.057c": "śarīraiḥ śastrabhinnaiś ca samāstīryata medinī",
    "GE07mbh_06_u:092.058a": "niḥśabdair alpaśabdaiś ca śoṇitaughapariplutaiḥ",
    "GE07mbh_06_u:092.058c": "gatāsubhir amitraghna vibabhau saṃvṛtā mahī",
    "GE07mbh_06_u:092.059a": "satalatraiḥ sakeyūrair bāhubhiś candanokṣitaiḥ",
    "GE07mbh_06_u:092.059b-0369_01": "sudhṛtair lakuṭaiś caiva saṃvṛtā tatra medinī",
    "GE07mbh_06_u:092.059c": "hastihastopamaiś chinnair ūrubhiś ca tarasvinām",
    "GE07mbh_06_u:092.059d-0370_01": "sāṅgadaiś ca bhujaiś caiva vipraviddhair alaṃkṛtaiḥ",
    "GE07mbh_06_u:092.060a": "baddhacūḍāmaṇidharaiḥ śirobhiś ca sakuṇḍalaiḥ",
    "GE07mbh_06_u:092.060c": "patitair vṛṣabhākṣāṇāṃ babhau bhārata medinī",
    "GE07mbh_06_u:092.061a": "kavacaiḥ śoṇitādigdhair viprakīrṇaiś ca kāñcanaiḥ",
    "GE07mbh_06_u:092.061c": "rarāja subhṛśaṃ bhūmiḥ śāntārcibhir ivānalaiḥ",
    "GE07mbh_06_u:092.062a": "vipraviddhaiḥ kalāpaiś ca patitaiś ca śarāsanaiḥ",
    "GE07mbh_06_u:092.062c": "viprakīrṇaiḥ śaraiś cāpi rukmapuṅkhaiḥ samantataḥ",
    "GE07mbh_06_u:092.063a": "rathaiś ca bahubhir bhagnaiḥ kiṅkiṇījālamālibhiḥ",
    "GE07mbh_06_u:092.063c": "vājibhiś ca hataiḥ kīrṇaiḥ srastajihvaiḥ saśoṇitaiḥ",
    "GE07mbh_06_u:092.064a": "anukarṣaiḥ patākābhir upāsaṅgair dhvajair api",
    "GE07mbh_06_u:092.064c": "pravīrāṇāṃ mahāśaṅkhair viprakīrṇaiś ca pāṇḍuraiḥ",
    "GE07mbh_06_u:092.065a": "srastahastaiś ca mātaṅgaiḥ śayānair vibabhau mahī",
    "GE07mbh_06_u:092.065b-0371_01": "śuśubhe dharaṇī rājan pradīptair iva parvataiḥ",
    "GE07mbh_06_u:092.065b-0371_02": "srastair ābharaṇaiś caiva vibabhau tu tadā mahī",
    "GE07mbh_06_u:092.065c": "nānārūpair alaṃkāraiḥ pramadevābhyalaṃkṛtā",
    "GE07mbh_06_u:092.066a": "dantibhiś cāparais tatra saprāsair gāḍhavedanaiḥ",
    "GE07mbh_06_u:092.066c": "karaiḥ śabdaṃ vimuñcadbhiḥ śīkaraṃ ca muhur muhuḥ",
    "GE07mbh_06_u:092.066e": "vibabhau tad raṇasthānaṃ dhamyamānair ivācalaiḥ",
    "GE07mbh_06_u:092.067a": "nānārāgaiḥ kambalaiś ca paristomaiś ca dantinām",
    "GE07mbh_06_u:092.067b-0372_01": "vivāritavicitrābhiḥ kuthābhiś ca samantataḥ",
    "GE07mbh_06_u:092.067c": "vaiḍūryamaṇidaṇḍaiś ca patitair aṅkuśaiḥ śubhaiḥ",
    "GE07mbh_06_u:092.068a": "ghaṇṭābhiś ca gajendrāṇāṃ patitābhiḥ samantataḥ",
    "GE07mbh_06_u:092.068c": "vighāṭitavicitrābhiḥ kuthābhī rāṅkavais tathā",
    "GE07mbh_06_u:092.069a": "graiveyaiś citrarūpaiś ca rukmakakṣyābhir eva ca",
    "GE07mbh_06_u:092.069c": "yantraiś ca bahudhā chinnais tomaraiś ca sakampanaiḥ",
    "GE07mbh_06_u:092.069d-0373_01": "rarāja subhṛśaṃ bhūmis tatra viśāṃ pate",
    "GE07mbh_06_u:092.070a": "aśvānāṃ reṇukapilai rukmacchannair uraśchadaiḥ",
    "GE07mbh_06_u:092.070c": "sādināṃ ca bhujaiś chinnaiḥ patitaiḥ sāṅgadais tathā",
    "GE07mbh_06_u:092.071a": "prāsaiś ca vimalais tīkṣṇair vimalābhis tatharṣṭibhiḥ",
    "GE07mbh_06_u:092.071c": "uṣṇīṣaiś ca tathā chinnaiḥ praviddhaiś ca tatas tataḥ",
    "GE07mbh_06_u:092.072a": "vicitrair ardhacandraiś ca jātarūpapariṣkṛtaiḥ",
    "GE07mbh_06_u:092.072c": "aśvāstaraparistomai rāṅkavair mṛditais tathā",
    "GE07mbh_06_u:092.073a": "narendracūḍāmaṇibhir vicitraiś ca mahādhanaiḥ",
    "GE07mbh_06_u:092.073c": "chatrais tathāpaviddhaiś ca cāmaravyajanair api",
    "GE07mbh_06_u:092.074a": "padmendudyutibhiś caiva vadanaiś cārukuṇḍalaiḥ",
    "GE07mbh_06_u:092.074c": "kḷptaśmaśrubhir atyarthaṃ vīrāṇāṃ samalaṃkṛtaiḥ",
    "GE07mbh_06_u:092.075a": "apaviddhair mahārāja suvarṇojjvalakuṇḍalaiḥ",
    "GE07mbh_06_u:092.075c": "grahanakṣatraśabalā dyaur ivāsīd vasuṃdharā",
    "GE07mbh_06_u:092.076a": "evam ete mahāsene mṛdite tatra bhārata",
    "GE07mbh_06_u:092.076c": "parasparaṃ samāsādya tava teṣāṃ ca saṃyuge",
    "GE07mbh_06_u:092.077a": "teṣu śrānteṣu bhagneṣu mṛditeṣu ca bhārata",
    "GE07mbh_06_u:092.077c": "rātriḥ samabhavad ghorā nāpaśyāma tato raṇam",
    "GE07mbh_06_u:092.078a": "tato 'vahāraṃ sainyānāṃ pracakruḥ kurupāṇḍavāḥ",
    "GE07mbh_06_u:092.078c": "ghore niśāmukhe raudre vartamāne sudāruṇe",
    "GE07mbh_06_u:092.079a": "avahāraṃ tataḥ kṛtvā sahitāḥ kurupāṇḍavāḥ",
    "GE07mbh_06_u:092.079c": "nyaviśanta yathākālaṃ gatvā svaśibiraṃ tadā",
    "GE07mbh_06_u:093.001": "saṃjaya uvāca",
    "GE07mbh_06_u:093.001a": "tato duryodhano rājā śakuniś cāpi saubalaḥ",
    "GE07mbh_06_u:093.001c": "duḥśāsanaś ca putras te sūtaputraś ca durjayaḥ",
    "GE07mbh_06_u:093.002a": "samāgamya mahārāja mantraṃ cakrūr vivakṣitam",
    "GE07mbh_06_u:093.002c": "kathaṃ pāṇḍusutā yuddhe jetavyāḥ sagaṇā iti",
    "GE07mbh_06_u:093.003a": "tato duryodhano rājā sarvāṃs tān āha mantriṇaḥ",
    "GE07mbh_06_u:093.003c": "sūtaputraṃ samābhāṣya saubalaṃ ca mahābalam",
    "GE07mbh_06_u:093.004a": "droṇo bhīṣmaḥ kṛpaḥ śalyaḥ saumadattiś ca saṃyuge",
    "GE07mbh_06_u:093.004c": "na pārthān pratibādhante na jāne tatra kāraṇam",
    "GE07mbh_06_u:093.005a": "avadhyamānās te cāpi kṣapayanti balaṃ mama",
    "GE07mbh_06_u:093.005c": "so 'smi kṣīṇabalaḥ karṇa kṣīṇaśastraś ca saṃyuge",
    "GE07mbh_06_u:093.005d-0374_01": "droṇasya pramukhe vīrā hatās te bhrātaro mama",
    "GE07mbh_06_u:093.005d-0374_02": "bhīmasenena rādheya mama caiva ca paśyataḥ",
    "GE07mbh_06_u:093.006a": "nikṛtaḥ pāṇḍavaiḥ śūrair avadhyair daivatair api",
    "GE07mbh_06_u:093.006c": "so 'haṃ saṃśayam āpannaḥ prakariṣye kathaṃ raṇam",
    "GE07mbh_06_u:093.006d-0375_01": "mahābala mahāprājña sarvaśāstraviśārada",
    "GE07mbh_06_u:093.006d-0375_02": "mantrajño mantravān dakṣo nītimān nītikovidaḥ",
    "GE07mbh_06_u:093.006d-0375_03": "sa śūraḥ sa ca vikrāntaḥ sūryaputraḥ pratāpavān",
    "GE07mbh_06_u:093.006d-0375_04": "etan mahābhītikaraṃ pratariṣye raṇaṃ katham",
    "GE07mbh_06_u:093.007a": "tam abravīn mahārāja sūtaputro narādhipam",
    "GE07mbh_06_u:093.007c": "mā śuco bharataśreṣṭha prakariṣye priyaṃ tava",
    "GE07mbh_06_u:093.008a": "bhīṣmaḥ śāṃtanavas tūrṇam apayātu mahāraṇāt",
    "GE07mbh_06_u:093.008c": "nivṛtte yudhi gāṅgeye nyastaśastre ca bhārata",
    "GE07mbh_06_u:093.009a": "ahaṃ pārthān haniṣyāmi sanitān sarvasomakaiḥ",
    "GE07mbh_06_u:093.009c": "paśyato yudhi bhīṣmasya śape satyena te nṛpa",
    "GE07mbh_06_u:093.010a": "pāṇḍaveṣu dayāṃ rājan sadā bhīṣmaḥ karoti vai",
    "GE07mbh_06_u:093.010c": "aśaktaś ca raṇe bhīṣmo jetum etān mahārathān",
    "GE07mbh_06_u:093.011a": "abhimānī raṇe bhīṣmo nityaṃ cāpi raṇapriyaḥ",
    "GE07mbh_06_u:093.011c": "sa kathaṃ pāṇḍavān yuddhe jeṣyate tāta saṃgatān",
    "GE07mbh_06_u:093.012a": "sa tvaṃ śīghram ito gatvā bhīṣmasya śibiraṃ prati",
    "GE07mbh_06_u:093.012c": "anumānya raṇe bhīṣmaṃ śastraṃ nyāsaya bhārata",
    "GE07mbh_06_u:093.013a": "nyastaśastre tato bhīṣme nihatān paśya pāṇḍavān",
    "GE07mbh_06_u:093.013c": "mayaikena raṇe rājan sasuhṛdgaṇabāndhavān",
    "GE07mbh_06_u:093.014a": "evam uktas tu karṇena putro duryodhanas tava",
    "GE07mbh_06_u:093.014c": "abravīd bhrātaraṃ tatra duḥśāsanam idaṃ vacaḥ",
    "GE07mbh_06_u:093.015a": "anuyātraṃ yathā sajjaṃ sarvaṃ bhavati sarvataḥ",
    "GE07mbh_06_u:093.015c": "duḥśāsana tathā kṣipraṃ sarvam evopapādaya",
    "GE07mbh_06_u:093.016a": "evam uktvā tato rājan karṇam āha janeśvaraḥ",
    "GE07mbh_06_u:093.016c": "anumānya raṇe bhīṣmam ito 'haṃ dvipadāṃ varam",
    "GE07mbh_06_u:093.017a": "āgamiṣye tataḥ kṣipraṃ tvatsakāśam ariṃdama",
    "GE07mbh_06_u:093.017c": "tatas tvaṃ puruṣavyāghra prakariṣyasi saṃyugam",
    "GE07mbh_06_u:093.018a": "niṣpapāta tatas tūrṇaṃ putras tava viśāṃ pate",
    "GE07mbh_06_u:093.018c": "sahito bhrātṛbhiḥ sarvair devair iva śatakratuḥ",
    "GE07mbh_06_u:093.019a": "tatas taṃ nṛpaśārdūlaṃ śārdūlasamavikramam",
    "GE07mbh_06_u:093.019c": "ārohayad dhayaṃ tūrṇaṃ bhrātā duḥśāsanas tadā",
    "GE07mbh_06_u:093.020a": "aṅgadī baddhamukuṭo hastābharaṇavān nṛpaḥ",
    "GE07mbh_06_u:093.020c": "dhārtarāṣṭro mahārāja vibabhau sa mahendravat",
    "GE07mbh_06_u:093.021a": "bhāṇḍīpuṣpanikāśena tapanīyanibhena ca",
    "GE07mbh_06_u:093.021c": "anuliptaḥ parārdhyena candanena sugandhinā",
    "GE07mbh_06_u:093.022a": "arajombarasaṃvītaḥ siṃhakhelagatir nṛpaḥ",
    "GE07mbh_06_u:093.022c": "śuśubhe vimalārciṣmañ śaradīva divākaraḥ",
    "GE07mbh_06_u:093.023a": "taṃ prayāntaṃ naravyāghraṃ bhīṣmasya śibiraṃ prati",
    "GE07mbh_06_u:093.023c": "anujagmur maheṣvāsāḥ sarvalokasya dhanvinaḥ",
    "GE07mbh_06_u:093.023e": "bhrātaraś ca maheṣvāsās tridaśā iva vāsavam",
    "GE07mbh_06_u:093.024a": "hayān anye samāruhya gajān anye ca bhārata",
    "GE07mbh_06_u:093.024c": "rathair anye naraśreṣṭhāḥ parivavruḥ samantataḥ",
    "GE07mbh_06_u:093.024d-0376_01": "padātayaś ca tvaritā nakharaprāsayodhinaḥ",
    "GE07mbh_06_u:093.024d-0376_02": "parivavrur maheṣvāsaṃ dhārtarāṣṭraṃ mahāratham",
    "GE07mbh_06_u:093.025a": "āttaśastrāś ca suhṛdo rakṣaṇārthaṃ mahīpateḥ",
    "GE07mbh_06_u:093.025c": "prādurbabhūvuḥ sahitāḥ śakrasyevāmarā divi",
    "GE07mbh_06_u:093.026a": "saṃpūjyamānaḥ kurubhiḥ kauravāṇāṃ mahārathaḥ",
    "GE07mbh_06_u:093.026c": "prayayau sadanaṃ rājan gāṅgeyasya yaśasvinaḥ",
    "GE07mbh_06_u:093.026e": "anvīyamānaḥ sahitaiḥ sodaraiḥ sarvato nṛpaḥ",
    "GE07mbh_06_u:093.027a": "dakṣiṇaṃ dakṣiṇaḥ kāle saṃbhṛtya svabhujaṃ tadā",
    "GE07mbh_06_u:093.027c": "hastihastopamaṃ śaikṣaṃ sarvaśatrunibarhaṇam",
    "GE07mbh_06_u:093.028a": "pragṛhṇann añjalīn nṝṇām udyatān sarvatodiśam",
    "GE07mbh_06_u:093.028c": "śuśrāva madhurā vāco",
    "GE07mbh_06_u:093.029a": "saṃstūyamānaḥ sūtaiś ca māgadhaiś ca mahāyaśāḥ",
    "GE07mbh_06_u:093.029c": "pūjayānaś ca tān sarvān sarvalokeśvareśvaraḥ",
    "GE07mbh_06_u:093.030a": "pradīpaiḥ kāñcanais tatra gandhatailāvasecanaiḥ",
    "GE07mbh_06_u:093.030c": "parivavrur mahātmānaṃ prajvaladbhiḥ samantataḥ",
    "GE07mbh_06_u:093.030d-0377_01": "devāsure yathendro 'sau saṃgrāme ca bhayaṃkare",
    "GE07mbh_06_u:093.031a": "sa taiḥ parivṛto rājā pradīpaiḥ kāñcanaiḥ śubhaiḥ",
    "GE07mbh_06_u:093.031c": "śuśubhe candramā yukto dīptair iva mahāgrahaiḥ",
    "GE07mbh_06_u:093.032a": "kañcukoṣṇīṣiṇas tatra vetrajharjharapāṇayaḥ",
    "GE07mbh_06_u:093.032c": "protsārayantaḥ śanakais taṃ janaṃ sarvatodiśam",
    "GE07mbh_06_u:093.033a": "saṃprāpya tu tato rājā bhīṣmasya sadanaṃ śubham",
    "GE07mbh_06_u:093.033c": "avatīrya hayāc cāpi bhīṣmaṃ prāpya janeśvaraḥ",
    "GE07mbh_06_u:093.034a": "abhivādya tato bhīṣmaṃ niṣaṇṇaḥ paramāsane",
    "GE07mbh_06_u:093.034c": "kāñcane sarvatobhadre",
    "GE07mbh_06_u:093.034e": "uvāca prāñjalir bhīṣmaṃ bāṣpakaṇṭho 'śrulocanaḥ",
    "GE07mbh_06_u:093.035a": "tvāṃ vayaṃ samupāśritya saṃyuge śatrusūdana",
    "GE07mbh_06_u:093.035c": "utsahema raṇe jetuṃ sendrān api surāsurān",
    "GE07mbh_06_u:093.036a": "kim u pāṇḍusutān vīrān sasuhṛdgaṇabāndhavān",
    "GE07mbh_06_u:093.036c": "tasmād arhasi gāṅgeya kṛpāṃ kartuṃ mayi prabho",
    "GE07mbh_06_u:093.036e": "jahi pāṇḍusutān vīrān mahendra iva dānavān",
    "GE07mbh_06_u:093.037a": "pūrvam uktaṃ mahābāho nihaniṣyāmi somakān",
    "GE07mbh_06_u:093.037c": "pāñcālān pāṇḍavaiḥ sārdhaṃ karūṣāṃś ceti bhārata",
    "GE07mbh_06_u:093.038a": "tad vacaḥ satyam evāstu jahi pārthān samāgatān",
    "GE07mbh_06_u:093.038c": "somakāṃś ca maheṣvāsān satyavāg bhava bhārata",
    "GE07mbh_06_u:093.039a": "dayayā yadi vā rājan dveṣyabhāvān mama prabho",
    "GE07mbh_06_u:093.039c": "mandabhāgyatayā vāpi mama rakṣasi pāṇḍavān",
    "GE07mbh_06_u:093.040a": "anujānīhi samare karṇam",
    "GE07mbh_06_u:093.040c": "sa jeṣyati raṇe pārthān sasuhṛdgaṇabāndhavān",
    "GE07mbh_06_u:093.041a": "etāvad uktvā nṛpatiḥ putro duryodhanas tava",
    "GE07mbh_06_u:093.041c": "novāca vacanaṃ kiṃ cid bhīṣmaṃ bhīmaparākramam",
    "GE07mbh_06_u:094.001": "saṃjaya uvāca",
    "GE07mbh_06_u:094.001a": "vākśalyais tava putreṇa so 'tividdhaḥ pitāmahaḥ",
    "GE07mbh_06_u:094.001c": "duḥkhena mahatāviṣṭo novācāpriyam aṇv api",
    "GE07mbh_06_u:094.002a": "sa dhyātvā suciraṃ kālaṃ duḥkharoṣasamanvitaḥ",
    "GE07mbh_06_u:094.002c": "śvasamāno yathā nāgaḥ praṇunno vai śalākayā",
    "GE07mbh_06_u:094.003a": "udvṛtya cakṣuṣī kopān nirdahann iva bhārata",
    "GE07mbh_06_u:094.003c": "sadevāsuragandharvaṃ lokaṃ lokavidāṃ varaḥ",
    "GE07mbh_06_u:094.003e": "abravīt tava putraṃ tu sāmapūrvam idaṃ vacaḥ",
    "GE07mbh_06_u:094.004a": "kiṃ nu duryodhanaivaṃ māṃ vākśalyair upavidhyasi",
    "GE07mbh_06_u:094.004c": "ghaṭamānaṃ yathāśakti kurvāṇaṃ ca tava priyam",
    "GE07mbh_06_u:094.004e": "juhvānaṃ samare prāṇāṃs tavaiva hitakāmyayā",
    "GE07mbh_06_u:094.005a": "yadā tu pāṇḍavaḥ śūraḥ khāṇḍave 'gnim atarpayat",
    "GE07mbh_06_u:094.005c": "parājitya raṇe śakraṃ paryāptaṃ tan nidarśanam",
    "GE07mbh_06_u:094.006a": "yadā ca tvāṃ mahābāho gandharvair hṛtam ojasā",
    "GE07mbh_06_u:094.006c": "amocayat pāṇḍusutaḥ paryāptaṃ tan nidarśanam",
    "GE07mbh_06_u:094.007a": "dravamāṇeṣu śūreṣu sodareṣu tathābhibho",
    "GE07mbh_06_u:094.007c": "sūtaputre ca rādheye paryāptaṃ tan nidarśanam",
    "GE07mbh_06_u:094.008a": "yac ca naḥ sahitān sarvān virāṭanagare tadā",
    "GE07mbh_06_u:094.008c": "eka eva samudyātaḥ paryāptaṃ tan nidarśanam",
    "GE07mbh_06_u:094.009a": "droṇaṃ ca yudhi saṃrabdhaṃ māṃ ca nirjitya saṃyuge",
    "GE07mbh_06_u:094.009c": "karṇaṃ ca tvāṃ ca drauṇiṃ ca kṛpaṃ ca sumahāratham",
    "GE07mbh_06_u:094.009e": "vāsāṃsi sa samādatta paryāptaṃ tan nidarśanam",
    "GE07mbh_06_u:094.009f-0378_01": "tathā drauṇiṃ maheṣvāsaṃ śāradvatam athāpi ca",
    "GE07mbh_06_u:094.009f-0378_02": "gograhe jitavān pūrvaṃ paryāptaṃ tan nidarśanam",
    "GE07mbh_06_u:094.009f-0378_03": "vijitya ca yadā karṇaṃ sadā puruṣamāninam",
    "GE07mbh_06_u:094.009f-0378_04": "uttarāyai dadau vastraṃ paryāptaṃ tan nidarśanam",
    "GE07mbh_06_u:094.010a": "nivātakavacān yuddhe vāsavenāpi durjayān",
    "GE07mbh_06_u:094.010c": "jitavān samare pārthaḥ paryāptaṃ tan nidarśanam",
    "GE07mbh_06_u:094.010d-0379_01": "avaśyaṃ hitakāmena pārṣatena ca dhīmatā",
    "GE07mbh_06_u:094.011a": "ko hi śakto raṇe jetuṃ pāṇḍavaṃ rabhasaṃ raṇe",
    "GE07mbh_06_u:094.011b-0380_01": "yasya goptā jagadgoptā śaṅkhacakragadādharaḥ",
    "GE07mbh_06_u:094.011b-0380_02": "vāsudevo 'nantaśaktiḥ sṛṣṭisaṃhārakārakaḥ",
    "GE07mbh_06_u:094.011b-0380_03": "sarveśvaro devadevaḥ paramātmā sanātanaḥ",
    "GE07mbh_06_u:094.011b-0380_04": "ukto 'si bahuśo rājan nāradādyair maharṣibhiḥ",
    "GE07mbh_06_u:094.011c": "tvaṃ tu mohān na jānīṣe vācyāvācyaṃ suyodhana",
    "GE07mbh_06_u:094.012a": "mumūrṣur hi naraḥ sarvān vṛkṣān paśyati kāñcanān",
    "GE07mbh_06_u:094.012c": "tathā tvam api gāndhāre viparītāni paśyasi",
    "GE07mbh_06_u:094.013a": "svayaṃ vairaṃ mahat kṛtvā pāṇḍavaiḥ sahasṛñjayaiḥ",
    "GE07mbh_06_u:094.013c": "yudhyasva tān adya raṇe paśyāmaḥ puruṣo bhava",
    "GE07mbh_06_u:094.013d-0381_01": "aśakyāḥ pāṇḍavā jetuṃ devair api savāsavaiḥ",
    "GE07mbh_06_u:094.014a": "ahaṃ tu somakān sarvān sapāñcālān samāgatān",
    "GE07mbh_06_u:094.014c": "nihaniṣye naravyāghra varjayitvā śikhaṇḍinam",
    "GE07mbh_06_u:094.015a": "tair vāhaṃ nihataḥ saṃkhye gamiṣye yamasādanam",
    "GE07mbh_06_u:094.015c": "tān vā nihatya saṃgrāme prītiṃ dāsyāmi vai tava",
    "GE07mbh_06_u:094.016a": "pūrvaṃ hi strī samutpannā śikhaṇḍī rājaveśmani",
    "GE07mbh_06_u:094.016c": "varadānāt pumāñ jātaḥ saiṣā vai strī śikhaṇḍinī",
    "GE07mbh_06_u:094.017a": "tām ahaṃ na haniṣyāmi prāṇatyāge 'pi bhārata",
    "GE07mbh_06_u:094.017c": "yāsau prāṅ nirmitā dhātrā saiṣā vai strī śikhaṇḍinī",
    "GE07mbh_06_u:094.018a": "sukhaṃ svapihi gāndhāre śvo 'smi kartā mahāraṇam",
    "GE07mbh_06_u:094.018c": "yaj janāḥ kathayiṣyanti yāvat sthāsyati medinī",
    "GE07mbh_06_u:094.019a": "evam uktas tava suto nirjagāma janeśvara",
    "GE07mbh_06_u:094.019c": "abhivādya guruṃ mūrdhnā prayayau svaṃ niveśanam",
    "GE07mbh_06_u:094.020a": "āgamya tu tato rājā visṛjya ca mahājanam",
    "GE07mbh_06_u:094.020c": "praviveśa tatas tūrṇaṃ kṣayaṃ śatrukṣayaṃkaraḥ",
    "GE07mbh_06_u:094.020e": "praviṣṭaḥ sa niśāṃ tāṃ ca gamayām āsa pārthivaḥ",
    "GE07mbh_06_u:095.001": "saṃjaya uvāca",
    "GE07mbh_06_u:095.001a": "prabhātāyāṃ tu śarvaryāṃ prātar utthāya vai nṛpaḥ",
    "GE07mbh_06_u:095.001c": "rājñaḥ samājñāpayata senāṃ yojayateti ha",
    "GE07mbh_06_u:095.001e": "adya bhīṣmo raṇe kruddho nihaniṣyati somakān",
    "GE07mbh_06_u:095.002a": "duryodhanasya tac chrutvā rātrau vilapitaṃ bahu",
    "GE07mbh_06_u:095.002c": "manyamānaḥ sa taṃ rājan pratyādeśam ivātmanaḥ",
    "GE07mbh_06_u:095.003a": "nirvedaṃ paramaṃ gatvā vinindya paravācyatām",
    "GE07mbh_06_u:095.003c": "dīrghaṃ dadhyau śāṃtanavo yoddhukāmo 'rjunaṃ raṇe",
    "GE07mbh_06_u:095.004a": "iṅgitena tu taj jñātvā gāṅgeyena vicintitam",
    "GE07mbh_06_u:095.004c": "duryodhano mahārāja duḥśāsanam acodayat",
    "GE07mbh_06_u:095.005a": "duḥśāsana rathās tūrṇaṃ yujyantāṃ bhīṣmarakṣiṇaḥ",
    "GE07mbh_06_u:095.005c": "dvātriṃśat tvam anīkāni sarvāṇy evābhicodaya",
    "GE07mbh_06_u:095.006a": "idaṃ hi samanuprāptaṃ varṣapūgābhicintitam",
    "GE07mbh_06_u:095.006c": "pāṇḍavānāṃ sasainyānāṃ vadho rājyasya cāgamaḥ",
    "GE07mbh_06_u:095.007a": "tatra kāryam ahaṃ manye bhīṣmasyaivābhirakṣaṇam",
    "GE07mbh_06_u:095.007c": "sa no guptaḥ sukhāya syād dhanyāt pārthāṃś ca saṃyuge",
    "GE07mbh_06_u:095.008a": "abravīc ca viśuddhātmā nāhaṃ hanyāṃ śikhaṇḍinam",
    "GE07mbh_06_u:095.008c": "strīpūrvako hy asau jātas tasmād varjyo raṇe mayā",
    "GE07mbh_06_u:095.009a": "lokas tad veda yad ahaṃ pituḥ priyacikīrṣayā",
    "GE07mbh_06_u:095.009c": "rājyaṃ sphītaṃ mahābāho striyaś ca tyaktavān purā",
    "GE07mbh_06_u:095.010a": "naiva cāhaṃ striyaṃ jātu na strīpūrvaṃ kathaṃ cana",
    "GE07mbh_06_u:095.010c": "hanyāṃ yudhi naraśreṣṭha satyam etad bravīmi te",
    "GE07mbh_06_u:095.011a": "ayaṃ strīpūrvako rājañ śikhaṇḍī yadi te śrutaḥ",
    "GE07mbh_06_u:095.011c": "udyoge kathitaṃ yat tat tathā jātā śikhaṇḍinī",
    "GE07mbh_06_u:095.012a": "kanyā bhūtvā pumāñ jātaḥ sa ca yotsyati bhārata",
    "GE07mbh_06_u:095.012c": "tasyāhaṃ pramukhe bāṇān na muñceyaṃ kathaṃ cana",
    "GE07mbh_06_u:095.013a": "yuddhe tu kṣatriyāṃs tāta pāṇḍavānāṃ jayaiṣiṇaḥ",
    "GE07mbh_06_u:095.013c": "sarvān anyān haniṣyāmi saṃprāptān bāṇagocarān",
    "GE07mbh_06_u:095.014a": "evaṃ māṃ bharataśreṣṭho gāṅgeyaḥ prāha śāstravit",
    "GE07mbh_06_u:095.014c": "tatra sarvātmanā manye bhīṣmasyaivābhipālanam",
    "GE07mbh_06_u:095.015a": "arakṣyamāṇaṃ hi vṛko hanyāt siṃhaṃ mahāvane",
    "GE07mbh_06_u:095.015c": "mā vṛkeṇeva śārdūlaṃ ghātayema śikhaṇḍinā",
    "GE07mbh_06_u:095.015d-0382_01": "mā siṃham iva kākena hataṃ bhīṣmaṃ śikhaṇḍinā",
    "GE07mbh_06_u:095.015d-0382_02": "paśyema puruṣavyāghra tathā nītir vidhīyatām",
    "GE07mbh_06_u:095.016a": "mātulaḥ śakuniḥ śalyaḥ kṛpo droṇo viviṃśatiḥ",
    "GE07mbh_06_u:095.016c": "yattā rakṣantu gāṅgeyaṃ tasmin gupte dhruvo jayaḥ",
    "GE07mbh_06_u:095.017a": "etac chrutvā tu rājāno duryodhanavacas tadā",
    "GE07mbh_06_u:095.017c": "sarvato rathavaṃśena gāṅgeyaṃ paryavārayan",
    "GE07mbh_06_u:095.018a": "putrāś ca tava gāṅgeyaṃ parivārya yayur mudā",
    "GE07mbh_06_u:095.018c": "kampayanto bhuvaṃ dyāṃ ca kṣobhayantaś ca pāṇḍavān",
    "GE07mbh_06_u:095.019a": "tai rathaiś ca susaṃyuktair dantibhiś ca mahārathāḥ",
    "GE07mbh_06_u:095.019c": "parivārya raṇe bhīṣmaṃ daṃśitāḥ samavasthitāḥ",
    "GE07mbh_06_u:095.020a": "yathā devāsure yuddhe tridaśā vajradhāriṇam",
    "GE07mbh_06_u:095.020c": "sarve te sma vyatiṣṭhanta rakṣantas taṃ mahāratham",
    "GE07mbh_06_u:095.021a": "tato duryodhano rājā punar bhrātaram abravīt",
    "GE07mbh_06_u:095.021c": "savyaṃ cakraṃ yudhāmanyur uttamaujāś ca dakṣiṇam",
    "GE07mbh_06_u:095.021e": "goptārāv arjunasyaitāv arjuno 'pi śikhaṇḍinaḥ",
    "GE07mbh_06_u:095.022a": "sa rakṣyamāṇaḥ pārthena tathāsmābhir vivarjitaḥ",
    "GE07mbh_06_u:095.022c": "yathā bhīṣmaṃ na no hanyād duḥśāsana tathā kuru",
    "GE07mbh_06_u:095.023a": "bhrātus tad vacanaṃ śrutvā putro duḥśāsanas tava",
    "GE07mbh_06_u:095.023c": "bhīṣmaṃ pramukhataḥ kṛtvā prayayau senayā saha",
    "GE07mbh_06_u:095.024a": "bhīṣmaṃ tu rathavaṃśena dṛṣṭvā tam abhisaṃvṛtam",
    "GE07mbh_06_u:095.024c": "arjuno rathināṃ śreṣṭho dhṛṣṭadyumnam uvāca ha",
    "GE07mbh_06_u:095.025a": "śikhaṇḍinaṃ naravyāghra bhīṣmasya pramukhe 'nagha",
    "GE07mbh_06_u:095.025c": "sthāpayasvādya pāñcālya tasya goptāham apy uta",
    "GE07mbh_06_u:095.026a": "tataḥ śāṃtanavo bhīṣmo niryayau senayā saha",
    "GE07mbh_06_u:095.026c": "vyūhaṃ cāvyūhata mahat sarvatobhadram āhave",
    "GE07mbh_06_u:095.027a": "kṛpaś ca kṛtavarmā ca śaibyaś caiva mahārathaḥ",
    "GE07mbh_06_u:095.027c": "śakuniḥ saindhavaś caiva kāmbojaś ca sudakṣiṇaḥ",
    "GE07mbh_06_u:095.028a": "bhīṣmeṇa sahitāḥ sarve putraiś ca tava bhārata",
    "GE07mbh_06_u:095.028c": "agrataḥ sarvasainyānāṃ vyūhasya pramukhe sthitāḥ",
    "GE07mbh_06_u:095.029a": "droṇo bhūriśravāḥ śalyo bhagadattaś ca māriṣa",
    "GE07mbh_06_u:095.029c": "dakṣiṇaṃ pakṣam āśritya sthitā vyūhasya daṃśitāḥ",
    "GE07mbh_06_u:095.030a": "aśvatthāmā somadatta āvantyau ca mahārathau",
    "GE07mbh_06_u:095.030c": "mahatyā senayā yuktā vāmaṃ pakṣam apālayan",
    "GE07mbh_06_u:095.031a": "duryodhano mahārāja trigartaiḥ sarvato vṛtaḥ",
    "GE07mbh_06_u:095.031c": "vyūhamadhye sthito rājan pāṇḍavān prati bhārata",
    "GE07mbh_06_u:095.032a": "alambuso rathaśreṣṭhaḥ śrutāyuś ca mahārathaḥ",
    "GE07mbh_06_u:095.032c": "pṛṣṭhataḥ sarvasainyānāṃ sthitau vyūhasya daṃśitau",
    "GE07mbh_06_u:095.033a": "evam ete tadā vyūhaṃ kṛtvā bhārata tāvakāḥ",
    "GE07mbh_06_u:095.033c": "saṃnaddhāḥ samadṛśyanta pratapanta ivāgnayaḥ",
    "GE07mbh_06_u:095.034a": "tathā yudhiṣṭhiro rājā bhīmasenaś ca pāṇḍavaḥ",
    "GE07mbh_06_u:095.034c": "nakulaḥ sahadevaś ca mādrīputrāv ubhāv api",
    "GE07mbh_06_u:095.034e": "agrataḥ sarvasainyānāṃ sthitā vyūhasya daṃśitāḥ",
    "GE07mbh_06_u:095.035a": "dhṛṣṭadyumno virāṭaś ca sātyakiś ca mahārathaḥ",
    "GE07mbh_06_u:095.035c": "sthitāḥ sainyena mahatā parānīkavināśanāḥ",
    "GE07mbh_06_u:095.035d-0383_01": "anye ca bahavaḥ śūrāḥ śataśo 'tha sahasraśaḥ",
    "GE07mbh_06_u:095.035d-0383_02": "nānāvidhāyudhā vīrā nānāśastropaśobhitāḥ",
    "GE07mbh_06_u:095.036a": "śikhaṇḍī vijayaś caiva rākṣasaś ca ghaṭotkacaḥ",
    "GE07mbh_06_u:095.036c": "cekitāno mahābāhuḥ kuntibhojaś ca vīryavān",
    "GE07mbh_06_u:095.036e": "sthitā raṇe mahārāja mahatyā senayā vṛtāḥ",
    "GE07mbh_06_u:095.037a": "abhimanyur maheṣvāso drupadaś ca mahārathaḥ",
    "GE07mbh_06_u:095.037b-0384_01": "yuyudhāno maheṣvāso yudhāmanyuś ca vīryavān",
    "GE07mbh_06_u:095.037c": "kekayā bhrātaraḥ pañca sthitā yuddhāya daṃśitāḥ",
    "GE07mbh_06_u:095.038a": "evaṃ te 'pi mahāvyūhaṃ prativyūhya sudurjayam",
    "GE07mbh_06_u:095.038c": "pāṇḍavāḥ samare śūrāḥ sthitā yuddhāya māriṣa",
    "GE07mbh_06_u:095.039a": "tāvakās tu raṇe yattāḥ sahasenā narādhipāḥ",
    "GE07mbh_06_u:095.039c": "abhyudyayū raṇe pārthān bhīṣmaṃ kṛtvāgrato nṛpa",
    "GE07mbh_06_u:095.040a": "tathaiva pāṇḍavā rājan bhīmasenapurogamāḥ",
    "GE07mbh_06_u:095.040c": "bhīṣmaṃ yuddhapariprepsuṃ saṃgrāme vijigīṣavaḥ",
    "GE07mbh_06_u:095.041a": "kṣveḍāḥ kilikilāśabdān krakacān goviṣāṇikāḥ",
    "GE07mbh_06_u:095.041c": "bherīmṛdaṅgapaṇavān nādayantaś ca puṣkarān",
    "GE07mbh_06_u:095.041e": "pāṇḍavā abhyadhāvanta nadanto bhairavān ravān",
    "GE07mbh_06_u:095.042a": "bherīmṛdaṅgaśaṅkhānāṃ dundubhīnāṃ ca nisvanaiḥ",
    "GE07mbh_06_u:095.042c": "utkruṣṭasiṃhanādaiś ca valgitaiś ca pṛthagvidhaiḥ",
    "GE07mbh_06_u:095.043a": "vayaṃ pratinadantas tān abhyagacchāma satvarāḥ",
    "GE07mbh_06_u:095.043c": "sahasaivābhisaṃkruddhās tadāsīt tumulaṃ mahat",
    "GE07mbh_06_u:095.044a": "tato 'nyonyaṃ pradhāvantaḥ saṃprahāraṃ pracakrire",
    "GE07mbh_06_u:095.044c": "tataḥ śabdena mahatā pracakampe vasuṃdharā",
    "GE07mbh_06_u:095.045a": "pakṣiṇaś ca mahāghoraṃ vyāharanto vibabhramuḥ",
    "GE07mbh_06_u:095.045c": "saprabhaś coditaḥ sūryo niṣprabhaḥ samapadyata",
    "GE07mbh_06_u:095.046a": "vavuś ca tumulā vātāḥ śaṃsantaḥ sumahad bhayam",
    "GE07mbh_06_u:095.046c": "ghorāś ca ghoranirhrādāḥ śivās tatra vavāśire",
    "GE07mbh_06_u:095.046e": "vedayantyo mahārāja mahad vaiśasam āgatam",
    "GE07mbh_06_u:095.047a": "diśaḥ prajvalitā rājan pāṃsuvarṣaṃ papāta ca",
    "GE07mbh_06_u:095.047c": "rudhireṇa samunmiśram asthivarṣaṃ tathaiva ca",
    "GE07mbh_06_u:095.048a": "rudatāṃ vāhanānāṃ ca netrebhyaḥ prāpataj jalam",
    "GE07mbh_06_u:095.048c": "susruvuś ca śakṛnmūtraṃ pradhyāyanto viśāṃ pate",
    "GE07mbh_06_u:095.049a": "antarhitā mahānādāḥ śrūyante bharatarṣabha",
    "GE07mbh_06_u:095.049c": "rakṣasāṃ puruṣādānāṃ nadatāṃ bhairavān ravān",
    "GE07mbh_06_u:095.050a": "saṃpatantaḥ sma dṛśyante",
    "GE07mbh_06_u:095.050c": "śvānaś ca vividhair nādair bhaṣantas tatra tasthire",
    "GE07mbh_06_u:095.051a": "jvalitāś ca maholkā vai samāhatya divākaram",
    "GE07mbh_06_u:095.051c": "nipetuḥ sahasā bhūmau vedayānā mahad bhayam",
    "GE07mbh_06_u:095.052a": "mahānty anīkāni mahāsamucchraye; samāgame pāṇḍavadhārtarāṣṭrayoḥ",
    "GE07mbh_06_u:095.052c": "prakāśire śaṅkhamṛdaṅganisvanaiḥ; prakampitānīva vanāni vāyunā",
    "GE07mbh_06_u:095.053a": "narendranāgāśvasamākulānām; abhyāyatīnām aśive muhūrte",
    "GE07mbh_06_u:095.053c": "babhūva ghoṣas tumulaś camūnāṃ; vātoddhutānām iva sāgarāṇām",
    "GE07mbh_06_u:096.001": "saṃjaya uvāca",
    "GE07mbh_06_u:096.001a": "abhimanyū rathodāraḥ piśaṅgais turagottamaiḥ",
    "GE07mbh_06_u:096.001c": "abhidudrāva tejasvī duryodhanabalaṃ mahat",
    "GE07mbh_06_u:096.001e": "vikirañ śaravarṣāṇi vāridhārā ivāmbudaḥ",
    "GE07mbh_06_u:096.002a": "na śekuḥ samare kruddhaṃ saubhadram arisūdanam",
    "GE07mbh_06_u:096.002c": "śastraughiṇaṃ gāhamānaṃ senāsāgaram akṣayam",
    "GE07mbh_06_u:096.002e": "nivārayitum apy ājau tvadīyāḥ kurupuṃgavāḥ",
    "GE07mbh_06_u:096.003a": "tena muktā raṇe rājañ śarāḥ śatrunibarhaṇāḥ",
    "GE07mbh_06_u:096.003c": "kṣatriyān anayañ śūrān pretarājaniveśanam",
    "GE07mbh_06_u:096.004a": "yamadaṇḍopamān ghorāñ jvalanāśīviṣopamān",
    "GE07mbh_06_u:096.004c": "saubhadraḥ samare kruddhaḥ preṣayām āsa sāyakān",
    "GE07mbh_06_u:096.005a": "rathinaṃ ca rathāt tūrṇaṃ hayapṛṣṭhāc ca sādinam",
    "GE07mbh_06_u:096.005c": "gajārohāṃś ca sagajān pātayām āsa phālguniḥ",
    "GE07mbh_06_u:096.006a": "tasya tat kurvataḥ karma mahat saṃkhye 'dbhutaṃ nṛpāḥ",
    "GE07mbh_06_u:096.006c": "pūjayāṃ cakrire hṛṣṭāḥ praśaśaṃsuś ca phālgunim",
    "GE07mbh_06_u:096.007a": "tāny anīkāni saubhadro drāvayan bahv aśobhata",
    "GE07mbh_06_u:096.007c": "tūlarāśim ivādhūya mārutaḥ sarvatodiśam",
    "GE07mbh_06_u:096.008a": "tena vidrāvyamāṇāni tava sainyāni bhārata",
    "GE07mbh_06_u:096.008c": "trātāraṃ nādhyagacchanta paṅke magnā iva dvipāḥ",
    "GE07mbh_06_u:096.009a": "vidrāvya sarvasainyāni tāvakāni narottamaḥ",
    "GE07mbh_06_u:096.009c": "abhimanyuḥ sthito rājan vidhūmo 'gnir iva jvalan",
    "GE07mbh_06_u:096.010a": "na cainaṃ tāvakāḥ sarve viṣehur arighātinam",
    "GE07mbh_06_u:096.010c": "pradīptaṃ pāvakaṃ yadvat pataṃgāḥ kālacoditāḥ",
    "GE07mbh_06_u:096.011a": "praharan sarvaśatrubhyaḥ pāṇḍavānāṃ mahārathaḥ",
    "GE07mbh_06_u:096.011c": "adṛśyata maheṣvāsaḥ savajra iva vajrabhṛt",
    "GE07mbh_06_u:096.012a": "hemapṛṣṭhaṃ dhanuś cāsya dadṛśe carato diśaḥ",
    "GE07mbh_06_u:096.012c": "toyadeṣu yathā rājan bhrājamānāḥ śatahvadāḥ",
    "GE07mbh_06_u:096.013a": "śarāś ca niśitāḥ pītā niścaranti sma saṃyuge",
    "GE07mbh_06_u:096.013c": "vanāt phulladrumād rājan bhramarāṇām iva vrajāḥ",
    "GE07mbh_06_u:096.014a": "tathaiva caratas tasya saubhadrasya mahātmanaḥ",
    "GE07mbh_06_u:096.014c": "rathena meghaghoṣeṇa dadṛśur nāntaraṃ janāḥ",
    "GE07mbh_06_u:096.015a": "mohayitvā kṛpaṃ droṇaṃ drauṇiṃ ca sa bṛhadbalam",
    "GE07mbh_06_u:096.015c": "saindhavaṃ ca maheṣvāsaṃ vyacaral laghu suṣṭhu ca",
    "GE07mbh_06_u:096.016a": "maṇḍalīkṛtam evāsya dhanuḥ paśyāma māriṣa",
    "GE07mbh_06_u:096.016c": "sūryamaṇḍalasaṃkāśaṃ tapatas tava vāhinīm",
    "GE07mbh_06_u:096.017a": "taṃ dṛṣṭvā kṣatriyāḥ śūrāḥ pratapantaṃ śarārcibhiḥ",
    "GE07mbh_06_u:096.017c": "dviphalgunam imaṃ lokaṃ menire tasya karmabhiḥ",
    "GE07mbh_06_u:096.018a": "tenārditā mahārāja bhāratī sā mahācamūḥ",
    "GE07mbh_06_u:096.018c": "babhrāma tatra tatraiva yoṣin madavaśād iva",
    "GE07mbh_06_u:096.019a": "drāvayitvā ca tat sainyaṃ kampayitvā mahārathān",
    "GE07mbh_06_u:096.019c": "nandayām āsa suhṛdo mayaṃ jitveva vāsavaḥ",
    "GE07mbh_06_u:096.020a": "tena vidrāvyamāṇāni tava sainyāni saṃyuge",
    "GE07mbh_06_u:096.020c": "cakrur ārtasvaraṃ ghoraṃ",
    "GE07mbh_06_u:096.021a": "taṃ śrutvā ninadaṃ ghoraṃ tava sainyasya māriṣa",
    "GE07mbh_06_u:096.021c": "mārutoddhūtavegasya samudrasyeva parvaṇi",
    "GE07mbh_06_u:096.021e": "duryodhanas tadā rājā ārśyaśṛṅgim abhāṣata",
    "GE07mbh_06_u:096.022a": "eṣa kārṣṇir maheṣvāso dvitīya iva phalgunaḥ",
    "GE07mbh_06_u:096.022c": "camūṃ drāvayate krodhād vṛtro devacamūm iva",
    "GE07mbh_06_u:096.023a": "tasya nānyaṃ prapaśyāmi saṃyuge bheṣajaṃ mahat",
    "GE07mbh_06_u:096.023c": "ṛte tvāṃ rākṣasaśreṣṭha sarvavidyāsu pāragam",
    "GE07mbh_06_u:096.024a": "sa gatvā tvaritaṃ vīraṃ jahi saubhadram āhave",
    "GE07mbh_06_u:096.024c": "vayaṃ pārthān haniṣyāmo bhīṣmadroṇapuraḥsarāḥ",
    "GE07mbh_06_u:096.025a": "sa evam ukto balavān rākṣasendraḥ pratāpavān",
    "GE07mbh_06_u:096.025c": "prayayau samare tūrṇaṃ tava putrasya śāsanāt",
    "GE07mbh_06_u:096.025e": "nardamāno mahānādaṃ prāvṛṣīva balāhakaḥ",
    "GE07mbh_06_u:096.026a": "tasya śabdena mahatā pāṇḍavānāṃ mahad balam",
    "GE07mbh_06_u:096.026c": "prācalat sarvato rājan pūryamāṇa ivārṇavaḥ",
    "GE07mbh_06_u:096.027a": "bahavaś ca narā rājaṃs tasya nādena bhīṣitāḥ",
    "GE07mbh_06_u:096.027c": "priyān prāṇān parityajya nipetur dharaṇītale",
    "GE07mbh_06_u:096.028a": "kārṣṇiś cāpi mudā yuktaḥ pragṛhītaśarāsanaḥ",
    "GE07mbh_06_u:096.028c": "nṛtyann iva rathopasthe tad rakṣaḥ samupādravat",
    "GE07mbh_06_u:096.029a": "tataḥ sa rākṣasaḥ kruddhaḥ saṃprāpyaivārjuniṃ raṇe",
    "GE07mbh_06_u:096.029c": "nātidūre sthitas tasya drāvayām āsa vai camūm",
    "GE07mbh_06_u:096.030a": "sā vadhyamānā samare pāṇḍavānāṃ mahācamūḥ",
    "GE07mbh_06_u:096.030b-0385_01": "nādhyagacchata vai trāṇaṃ pīḍyamānā durātmanā",
    "GE07mbh_06_u:096.030c": "pratyudyayau raṇe rakṣo devasenā yathā balim",
    "GE07mbh_06_u:096.031a": "vimardaḥ sumahān āsīt tasya sainyasya māriṣa",
    "GE07mbh_06_u:096.031c": "rakṣasā ghorarūpeṇa vadhyamānasya saṃyuge",
    "GE07mbh_06_u:096.032a": "tataḥ śarasahasrais tāṃ pāṇḍavānāṃ mahācamūm",
    "GE07mbh_06_u:096.032c": "vyadrāvayad raṇe rakṣo darśayad vai parākramam",
    "GE07mbh_06_u:096.033a": "sā vadhyamānā ca tathā pāṇḍavānām anīkinī",
    "GE07mbh_06_u:096.033c": "rakṣasā ghorarūpeṇa pradudrāva raṇe bhayāt",
    "GE07mbh_06_u:096.034a": "tāṃ pramṛdya tataḥ senāṃ padminīṃ vāraṇo yathā",
    "GE07mbh_06_u:096.034c": "tato 'bhidudrāva raṇe draupadeyān mahābalān",
    "GE07mbh_06_u:096.035a": "te tu kruddhā maheṣvāsā draupadeyāḥ prahāriṇaḥ",
    "GE07mbh_06_u:096.035c": "rākṣasaṃ dudruvuḥ sarve grahāḥ pañca yathā ravim",
    "GE07mbh_06_u:096.036a": "vīryavadbhis tatas tais tu pīḍito rākṣasottamaḥ",
    "GE07mbh_06_u:096.036c": "yathā yugakṣaye ghore candramāḥ pañcabhir grahaiḥ",
    "GE07mbh_06_u:096.037a": "prativindhyas tato rakṣo bibheda niśitaiḥ śaraiḥ",
    "GE07mbh_06_u:096.037c": "sarvapāraśavais tūrṇam akuṇṭhāgrair mahābalaḥ",
    "GE07mbh_06_u:096.038a": "sa tair bhinnatanutrāṇaḥ śuśubhe rākṣasottamaḥ",
    "GE07mbh_06_u:096.038c": "marīcibhir ivārkasya saṃsyūto jalado mahān",
    "GE07mbh_06_u:096.039a": "viṣaktaiḥ sa śaraiś cāpi tapanīyaparicchadaiḥ",
    "GE07mbh_06_u:096.039c": "ārśyaśṛṅgir babhau rājan dīptaśṛṅga ivācalaḥ",
    "GE07mbh_06_u:096.040a": "tatas te bhrātaraḥ pañca rākṣasendraṃ mahāhave",
    "GE07mbh_06_u:096.040c": "vivyadhur niśitair bāṇais tapanīyavibhūṣitaiḥ",
    "GE07mbh_06_u:096.041a": "sa nirbhinnaḥ śarair ghorair bhujagaiḥ kopitair iva",
    "GE07mbh_06_u:096.041c": "alambuso bhṛśaṃ rājan nāgendra iva cukrudhe",
    "GE07mbh_06_u:096.041d-0386_01": "nirbhiṇṇas tu śarair ghorair dīpyamānaḥ samantataḥ",
    "GE07mbh_06_u:096.041d-0386_02": "alaṃbuso bhṛśaṃ bhāti ulkābhir iva kuñjaraḥ",
    "GE07mbh_06_u:096.042a": "so 'tividdho mahārāja muhūrtam atha māriṣa",
    "GE07mbh_06_u:096.042c": "praviveśa tamo dīrghaṃ pīḍitas tair mahārathaiḥ",
    "GE07mbh_06_u:096.043a": "pratilabhya tataḥ saṃjñāṃ krodhena dviguṇīkṛtaḥ",
    "GE07mbh_06_u:096.043c": "ciccheda sāyakais teṣāṃ dhvajāṃś caiva dhanūṃṣi ca",
    "GE07mbh_06_u:096.044a": "ekaikaṃ ca tribhir bāṇair ājaghāna smayann iva",
    "GE07mbh_06_u:096.044c": "alambuso rathopasthe nṛtyann iva mahārathaḥ",
    "GE07mbh_06_u:096.045a": "tvaramāṇaś ca saṃkruddho hayāṃs teṣāṃ mahātmanām",
    "GE07mbh_06_u:096.045c": "jaghāna rākṣasaḥ kruddhaḥ sārathīṃś ca mahābalaḥ",
    "GE07mbh_06_u:096.046a": "bibheda ca susaṃhṛṣṭaḥ punaś cainān susaṃśitaiḥ",
    "GE07mbh_06_u:096.046c": "śarair bahuvidhākāraiḥ śataśo 'tha sahasraśaḥ",
    "GE07mbh_06_u:096.047a": "virathāṃś ca maheṣvāsān kṛtvā tatra sa rākṣasaḥ",
    "GE07mbh_06_u:096.047c": "abhidudrāva vegena hantukāmo niśācaraḥ",
    "GE07mbh_06_u:096.048a": "tān arditān raṇe tena rākṣasena durātmanā",
    "GE07mbh_06_u:096.048c": "dṛṣṭvārjunasutaḥ saṃkhye rākṣasaṃ samupādravat",
    "GE07mbh_06_u:096.049a": "tayoḥ samabhavad yuddhaṃ vṛtravāsavayor iva",
    "GE07mbh_06_u:096.049c": "dadṛśus tāvakāḥ sarve pāṇḍavāś ca mahārathāḥ",
    "GE07mbh_06_u:096.050a": "tau sametau mahāyuddhe krodhadīptau parasparam",
    "GE07mbh_06_u:096.050b-0387_01": "udvṛtya cakṣuṣī rājan krodhāt prasphuritādharau",
    "GE07mbh_06_u:096.050c": "mahābalau mahārāja krodhasaṃraktalocanau",
    "GE07mbh_06_u:096.050e": "parasparam avekṣetāṃ kālānalasamau yudhi",
    "GE07mbh_06_u:096.050f-0388_01": "āśīviṣāv iva kruddhau netrābhyām itaretaram",
    "GE07mbh_06_u:096.051a": "tayoḥ samāgamo ghoro babhūva kaṭukodayaḥ",
    "GE07mbh_06_u:096.051c": "yathā devāsure yuddhe śakraśambarayor iva",
    "GE07mbh_06_u:097.001": "dhṛtarāṣṭra uvāca",
    "GE07mbh_06_u:097.001a": "ārjuniṃ samare śūraṃ vinighnantaṃ mahāratham",
    "GE07mbh_06_u:097.001c": "alambusaḥ kathaṃ yuddhe pratyayudhyata saṃjaya",
    "GE07mbh_06_u:097.002a": "ārśyaśṛṅgiṃ kathaṃ cāpi saubhadraḥ paravīrahā",
    "GE07mbh_06_u:097.002c": "tan mamācakṣva tattvena yathā vṛttaṃ sma saṃyuge",
    "GE07mbh_06_u:097.003a": "dhanaṃjayaś ca kiṃ cakre mama sainyeṣu saṃjaya",
    "GE07mbh_06_u:097.003c": "bhīmo vā balināṃ śreṣṭho rākṣaso vā ghaṭotkacaḥ",
    "GE07mbh_06_u:097.004a": "nakulaḥ sahadevo vā sātyakir vā mahārathaḥ",
    "GE07mbh_06_u:097.004c": "etad ācakṣva me sarvaṃ kuśalo hy asi saṃjaya",
    "GE07mbh_06_u:097.005": "saṃjaya uvāca",
    "GE07mbh_06_u:097.005a": "hanta te 'haṃ pravakṣyāmi saṃgrāmaṃ lomaharṣaṇam",
    "GE07mbh_06_u:097.005c": "yathābhūd rākṣasendrasya saubhadrasya ca māriṣa",
    "GE07mbh_06_u:097.006a": "arjunaś ca yathā saṃkhye bhīmasenaś ca pāṇḍavaḥ",
    "GE07mbh_06_u:097.006c": "nakulaḥ sahadevaś ca raṇe cakruḥ parākramam",
    "GE07mbh_06_u:097.007a": "tathaiva tāvakāḥ sarve bhīṣmadroṇapurogamāḥ",
    "GE07mbh_06_u:097.007c": "adbhutāni vicitrāṇi cakruḥ karmāṇy abhītavat",
    "GE07mbh_06_u:097.008a": "alambusas tu samare abhimanyuṃ mahāratham",
    "GE07mbh_06_u:097.008c": "vinadya sumahānādaṃ tarjayitvā muhur muhuḥ",
    "GE07mbh_06_u:097.008e": "abhidudrāva vegena tiṣṭha tiṣṭheti cābravīt",
    "GE07mbh_06_u:097.009a": "saubhadro 'pi raṇe rājan siṃhavad vinadan muhuḥ",
    "GE07mbh_06_u:097.009c": "ārśyaśṛṅgiṃ maheṣvāsaṃ pitur atyantavairiṇam",
    "GE07mbh_06_u:097.010a": "tataḥ sameyatuḥ saṃkhye tvaritau nararākṣasau",
    "GE07mbh_06_u:097.010c": "rathābhyāṃ rathināṃ śreṣṭhau yathā vai devadānavau",
    "GE07mbh_06_u:097.010e": "māyāvī rākṣasaśreṣṭho divyāstrajñaś ca phālguniḥ",
    "GE07mbh_06_u:097.011a": "tataḥ kārṣṇir mahārāja niśitaiḥ sāyakais tribhiḥ",
    "GE07mbh_06_u:097.011c": "ārśyaśṛṅgiṃ raṇe viddhvā punar vivyādha pañcabhiḥ",
    "GE07mbh_06_u:097.012a": "alambuso 'pi saṃkruddhaḥ kārṣṇiṃ navabhir āśugaiḥ",
    "GE07mbh_06_u:097.012c": "hṛdi vivyādha vegena tottrair iva mahādvipam",
    "GE07mbh_06_u:097.013a": "tataḥ śarasahasreṇa kṣiprakārī niśācaraḥ",
    "GE07mbh_06_u:097.013c": "arjunasya sutaṃ saṃkhye pīḍayām āsa bhārata",
    "GE07mbh_06_u:097.014a": "abhimanyus tataḥ kruddho navatiṃ nataparvaṇām",
    "GE07mbh_06_u:097.014c": "cikṣepa niśitān bāṇān rākṣasasya mahorasi",
    "GE07mbh_06_u:097.015a": "te tasya viviśus tūrṇaṃ kāyaṃ nirbhidya marmaṇi",
    "GE07mbh_06_u:097.015c": "sa tair vibhinnasarvāṅgaḥ śuśubhe rākṣasottamaḥ",
    "GE07mbh_06_u:097.015e": "puṣpitaiḥ kiṃśukai rājan saṃstīrṇa iva parvataḥ",
    "GE07mbh_06_u:097.016a": "sa dhārayañ śarān hemapuṅkhān api mahābalaḥ",
    "GE07mbh_06_u:097.016c": "vibabhau rākṣasaśreṣṭhaḥ sajvāla iva parvataḥ",
    "GE07mbh_06_u:097.017a": "tataḥ kruddho mahārāja ārśyaśṛṅgir mahābalaḥ",
    "GE07mbh_06_u:097.017c": "mahendrapratimaṃ kārṣṇiṃ chādayām āsa patribhiḥ",
    "GE07mbh_06_u:097.018a": "tena te viśikhā muktā yamadaṇḍopamāḥ śitāḥ",
    "GE07mbh_06_u:097.018c": "abhimanyuṃ vinirbhidya prāviśan dharaṇītalam",
    "GE07mbh_06_u:097.019a": "tathaivārjuninirmuktāḥ śarāḥ kāñcanabhūṣaṇāḥ",
    "GE07mbh_06_u:097.019c": "alambusaṃ vinirbhidya prāviśanta dharātalam",
    "GE07mbh_06_u:097.020a": "saubhadras tu raṇe rakṣaḥ śaraiḥ saṃnataparvabhiḥ",
    "GE07mbh_06_u:097.020c": "cakre vimukham āsādya mayaṃ śakra ivāhave",
    "GE07mbh_06_u:097.021a": "vimukhaṃ ca tato rakṣo vadhyamānaṃ raṇe 'riṇā",
    "GE07mbh_06_u:097.021c": "prāduścakre mahāmāyāṃ tāmasīṃ paratāpanaḥ",
    "GE07mbh_06_u:097.022a": "tatas te tamasā sarve hṛtā hy āsan mahītale",
    "GE07mbh_06_u:097.022c": "nābhimanyum apaśyanta naiva svān na parān raṇe",
    "GE07mbh_06_u:097.023a": "abhimanyuś ca tad dṛṣṭvā ghorarūpaṃ mahat tamaḥ",
    "GE07mbh_06_u:097.023c": "prāduścakre 'stram atyugraṃ bhāskaraṃ kurunandanaḥ",
    "GE07mbh_06_u:097.024a": "tataḥ prakāśam abhavaj jagat sarvaṃ mahīpate",
    "GE07mbh_06_u:097.024c": "tāṃ cāpi jaghnivān māyāṃ rākṣasasya durātmanaḥ",
    "GE07mbh_06_u:097.025a": "saṃkruddhaś ca mahāvīryo rākṣasendraṃ narottamaḥ",
    "GE07mbh_06_u:097.025c": "chādayām āsa samare śaraiḥ saṃnataparvabhiḥ",
    "GE07mbh_06_u:097.026a": "bahvīs tathānyā māyāś ca prayuktās tena rakṣasā",
    "GE07mbh_06_u:097.026c": "sarvāstravid ameyātmā vārayām āsa phālguniḥ",
    "GE07mbh_06_u:097.027a": "hatamāyaṃ tato rakṣo vadhyamānaṃ ca sāyakaiḥ",
    "GE07mbh_06_u:097.027c": "rathaṃ tatraiva saṃtyajya prādravan mahato bhayāt",
    "GE07mbh_06_u:097.028a": "tasmin vinirjite tūrṇaṃ kūṭayodhini rākṣase",
    "GE07mbh_06_u:097.028b-0389_01": "saubhadraś ca mahābāhuḥ samare ca jitaśramaḥ",
    "GE07mbh_06_u:097.028b-0389_02": "parākramī mahātejāḥ pitus tulyaparākramaḥ",
    "GE07mbh_06_u:097.028c": "ārjuniḥ samare sainyaṃ tāvakaṃ saṃmamarda ha",
    "GE07mbh_06_u:097.028e": "madāndho vanyanāgendraḥ sapadmāṃ padminīm iva",
    "GE07mbh_06_u:097.029a": "tataḥ śāṃtanavo bhīṣmaḥ sainyaṃ dṛṣṭvābhividrutam",
    "GE07mbh_06_u:097.029c": "mahatā rathavaṃśena saubhadraṃ paryavārayat",
    "GE07mbh_06_u:097.030a": "koṣṭhakīkṛtya taṃ vīraṃ dhārtarāṣṭrā mahārathāḥ",
    "GE07mbh_06_u:097.030c": "ekaṃ subahavo yuddhe tatakṣuḥ sāyakair dṛḍham",
    "GE07mbh_06_u:097.031a": "sa teṣāṃ rathināṃ vīraḥ pitus tulyaparākramaḥ",
    "GE07mbh_06_u:097.031c": "sadṛśo vāsudevasya vikrameṇa balena ca",
    "GE07mbh_06_u:097.032a": "ubhayoḥ sadṛśaṃ karma sa pitur mātulasya ca",
    "GE07mbh_06_u:097.032c": "raṇe bahuvidhaṃ cakre sarvaśastrabhṛtāṃ varaḥ",
    "GE07mbh_06_u:097.033a": "tato dhanaṃjayo rājan vinighnaṃs tava sainikān",
    "GE07mbh_06_u:097.033c": "āsasāda raṇe bhīṣmaṃ putraprepsur amarṣaṇaḥ",
    "GE07mbh_06_u:097.034a": "tathaiva samare rājan pitā devavratas tava",
    "GE07mbh_06_u:097.034c": "āsasāda raṇe pārthaṃ svarbhānur iva bhāskaram",
    "GE07mbh_06_u:097.035a": "tataḥ sarathanāgāśvāḥ putrās tava viśāṃ pate",
    "GE07mbh_06_u:097.035c": "parivavrū raṇe bhīṣmaṃ jugupuś ca samantataḥ",
    "GE07mbh_06_u:097.036a": "tathaiva pāṇḍavā rājan parivārya dhanaṃjayam",
    "GE07mbh_06_u:097.036c": "raṇāya mahate yuktā daṃśitā bharatarṣabha",
    "GE07mbh_06_u:097.037a": "śāradvatas tato rājan bhīṣmasya pramukhe sthitam",
    "GE07mbh_06_u:097.037c": "arjunaṃ pañcaviṃśatyā sāyakānāṃ samācinot",
    "GE07mbh_06_u:097.038a": "patyudgamyātha vivyādha sātyakis taṃ śitaiḥ śaraiḥ",
    "GE07mbh_06_u:097.038c": "pāṇḍavapriyakāmārthaṃ śārdūla iva kuñjaram",
    "GE07mbh_06_u:097.039a": "gautamo 'pi tvarāyukto mādhavaṃ navabhiḥ śaraiḥ",
    "GE07mbh_06_u:097.039c": "hṛdi vivyādha saṃkruddhaḥ kaṅkapatraparicchadaiḥ",
    "GE07mbh_06_u:097.040a": "śaineyo 'pi tataḥ kruddho bhṛśaṃ viddho mahārathaḥ",
    "GE07mbh_06_u:097.040c": "gautamāntakaraṃ ghoraṃ samādatta śilīmukham",
    "GE07mbh_06_u:097.041a": "tam āpatantaṃ vegena śakrāśanisamadyutim",
    "GE07mbh_06_u:097.041c": "dvidhā ciccheda saṃkruddho drauṇiḥ paramakopanaḥ",
    "GE07mbh_06_u:097.042a": "samutsṛjyātha śaineyo gautamaṃ rathināṃ varam",
    "GE07mbh_06_u:097.042c": "abhyadravad raṇe drauṇiṃ rāhuḥ khe śaśinaṃ yathā",
    "GE07mbh_06_u:097.043a": "tasya droṇasutaś cāpaṃ dvidhā ciccheda bhārata",
    "GE07mbh_06_u:097.043c": "athainaṃ chinnadhanvānaṃ tāḍayām āsa sāyakaiḥ",
    "GE07mbh_06_u:097.044a": "so 'nyat kārmukam ādāya śatrughnaṃ bhārasādhanam",
    "GE07mbh_06_u:097.044c": "drauṇiṃ ṣaṣṭyā mahārāja bāhvor urasi cārpayat",
    "GE07mbh_06_u:097.045a": "sa viddho vyathitaś caiva muhūrtaṃ kaśmalāyutaḥ",
    "GE07mbh_06_u:097.045c": "niṣasāda rathopasthe dhvajayaṣṭim upāśritaḥ",
    "GE07mbh_06_u:097.046a": "pratilabhya tataḥ saṃjñāṃ droṇaputraḥ pratāpavān",
    "GE07mbh_06_u:097.046c": "vārṣṇeyaṃ samare kruddho nārācena samardayat",
    "GE07mbh_06_u:097.047a": "śaineyaṃ sa tu nirbhidya prāviśad dharaṇītalam",
    "GE07mbh_06_u:097.047c": "vasantakāle balavān bilaṃ sarpaśiśur yathā",
    "GE07mbh_06_u:097.048a": "tato 'pareṇa bhallena mādhavasya dhvajottamam",
    "GE07mbh_06_u:097.048c": "ciccheda samare drauṇiḥ siṃhanādaṃ nanāda ca",
    "GE07mbh_06_u:097.049a": "punaś cainaṃ śarair ghoraiś chādayām āsa bhārata",
    "GE07mbh_06_u:097.049c": "nidāghānte mahārāja yathā megho divākaram",
    "GE07mbh_06_u:097.050a": "sātyakiś ca mahārāja śarajālaṃ nihatya tat",
    "GE07mbh_06_u:097.050c": "drauṇim abhyapatat tūrṇaṃ śarajālair anekadhā",
    "GE07mbh_06_u:097.051a": "tāpayām āsa ca drauṇiṃ śaineyaḥ paravīrahā",
    "GE07mbh_06_u:097.051c": "vimukto meghajālena yathaiva tapanas tathā",
    "GE07mbh_06_u:097.052a": "śarāṇāṃ ca sahasreṇa punar enaṃ samudyatam",
    "GE07mbh_06_u:097.052c": "sātyakiś chādayām āsa nanāda ca mahābalaḥ",
    "GE07mbh_06_u:097.053a": "dṛṣṭvā putraṃ tathā grastaṃ rāhuṇeva niśākaram",
    "GE07mbh_06_u:097.053c": "abhyadravata śaineyaṃ bhāradvājaḥ pratāpavān",
    "GE07mbh_06_u:097.054a": "vivyādha ca pṛṣatkena sutīkṣṇena mahāmṛdhe",
    "GE07mbh_06_u:097.054c": "parīpsan svasutaṃ rājan",
    "GE07mbh_06_u:097.055a": "sātyakis tu raṇe jitvā guruputraṃ mahāratham",
    "GE07mbh_06_u:097.055c": "droṇaṃ vivyādha viṃśatyā sarvapāraśavaiḥ śaraiḥ",
    "GE07mbh_06_u:097.056a": "tadantaram ameyātmā kaunteyaḥ śvetavāhanaḥ",
    "GE07mbh_06_u:097.056c": "abhyadravad raṇe kruddho droṇaṃ prati mahārathaḥ",
    "GE07mbh_06_u:097.057a": "tato droṇaś ca pārthaś ca sameyātāṃ mahāmṛdhe",
    "GE07mbh_06_u:097.057c": "yathā budhaś ca śukraś ca mahārāja nabhastale",
    "GE07mbh_06_u:098.001": "dhṛtarāṣṭra uvāca",
    "GE07mbh_06_u:098.001a": "kathaṃ droṇo maheṣvāsaḥ pāṇḍavaś ca dhanaṃjayaḥ",
    "GE07mbh_06_u:098.001c": "samīyatū raṇe śūrau tan mamācakṣva saṃjaya",
    "GE07mbh_06_u:098.002a": "priyo hi pāṇḍavo nityaṃ bhāradvājasya dhīmataḥ",
    "GE07mbh_06_u:098.002c": "ācāryaś ca raṇe nityaṃ priyaḥ pārthasya saṃjaya",
    "GE07mbh_06_u:098.003a": "tāv ubhau rathinau saṃkhye dṛptau siṃhāv ivotkaṭau",
    "GE07mbh_06_u:098.003c": "kathaṃ samīyatur yuddhe bhāradvājadhanaṃjayau",
    "GE07mbh_06_u:098.004": "saṃjaya uvāca",
    "GE07mbh_06_u:098.004a": "na droṇaḥ samare pārthaṃ jānīte priyam ātmanaḥ",
    "GE07mbh_06_u:098.004c": "kṣatradharmaṃ puraskṛtya pārtho vā gurum āhave",
    "GE07mbh_06_u:098.004d-0390_01": "tathaiva pāṇḍavo droṇaṃ vetty eva priyam ātmanaḥ",
    "GE07mbh_06_u:098.004d-0390_02": "kṣatradharmarato nityaṃ kṣatradharmeṇa yudhyate",
    "GE07mbh_06_u:098.005a": "na kṣatriyā raṇe rājan varjayanti parasparam",
    "GE07mbh_06_u:098.005c": "nirmaryādaṃ hi yudhyante pitṛbhir bhrātṛbhiḥ saha",
    "GE07mbh_06_u:098.006a": "raṇe bhārata pārthena droṇo viddhas tribhiḥ śaraiḥ",
    "GE07mbh_06_u:098.006c": "nācintayata tān bāṇān pārthacāpacyutān yudhi",
    "GE07mbh_06_u:098.007a": "śaravṛṣṭyā punaḥ pārthaś chādayām āsa taṃ raṇe",
    "GE07mbh_06_u:098.007c": "prajajvāla ca roṣeṇa gahane 'gnir ivotthitaḥ",
    "GE07mbh_06_u:098.008a": "tato 'rjunaṃ raṇe droṇaḥ śaraiḥ saṃnataparvabhiḥ",
    "GE07mbh_06_u:098.008c": "vārayām āsa rājendra nacirād iva bhārata",
    "GE07mbh_06_u:098.009a": "tato duryodhano rājā suśarmāṇam acodayat",
    "GE07mbh_06_u:098.009c": "droṇasya samare rājan",
    "GE07mbh_06_u:098.010a": "trigartarāḍ api kruddho bhṛśam āyamya kārmukam",
    "GE07mbh_06_u:098.010c": "chādayām āsa samare pārthaṃ bāṇair ayomukhaiḥ",
    "GE07mbh_06_u:098.011a": "tābhyāṃ muktāḥ śarā rājann antarikṣe virejire",
    "GE07mbh_06_u:098.011c": "haṃsā iva mahārāja śaratkāle nabhastale",
    "GE07mbh_06_u:098.012a": "te śarāḥ prāpya kaunteyaṃ samastā viviśuḥ prabho",
    "GE07mbh_06_u:098.012c": "phalabhāranataṃ yadvat svāduvṛkṣaṃ vihaṃgamāḥ",
    "GE07mbh_06_u:098.013a": "arjunas tu raṇe nādaṃ vinadya rathināṃ varaḥ",
    "GE07mbh_06_u:098.013c": "trigartarājaṃ samare saputraṃ vivyadhe śaraiḥ",
    "GE07mbh_06_u:098.014a": "te vadhyamānāḥ pārthena kāleneva yugakṣaye",
    "GE07mbh_06_u:098.014c": "pārtham evābhyavartanta maraṇe kṛtaniścayāḥ",
    "GE07mbh_06_u:098.014e": "mumucuḥ śaravṛṣṭiṃ ca pāṇḍavasya rathaṃ prati",
    "GE07mbh_06_u:098.015a": "śaravṛṣṭiṃ tatas tāṃ tu śaravarṣeṇa pāṇḍavaḥ",
    "GE07mbh_06_u:098.015c": "pratijagrāha rājendra toyavṛṣṭim ivācalaḥ",
    "GE07mbh_06_u:098.016a": "tatrādbhutam apaśyāma bībhatsor hastalāghavam",
    "GE07mbh_06_u:098.016c": "vimuktāṃ bahubhiḥ śūraiḥ śastravṛṣṭiṃ durāsadām",
    "GE07mbh_06_u:098.017a": "yad eko vārayām āsa māruto 'bhragaṇān iva",
    "GE07mbh_06_u:098.017c": "karmaṇā tena pārthasya tutuṣur devadānavāḥ",
    "GE07mbh_06_u:098.018a": "atha kruddho raṇe pārthas trigartān prati bhārata",
    "GE07mbh_06_u:098.018c": "mumocāstraṃ mahārāja vāyavyaṃ pṛtanāmukhe",
    "GE07mbh_06_u:098.019a": "prādurāsīt tato vāyuḥ kṣobhayāṇo nabhastalam",
    "GE07mbh_06_u:098.019c": "pātayan vai tarugaṇān vinighnaṃś caiva sainikān",
    "GE07mbh_06_u:098.020a": "tato droṇo 'bhivīkṣyaiva vāyavyāstraṃ sudāruṇam",
    "GE07mbh_06_u:098.020c": "śailam anyan mahārāja ghoram astraṃ mumoca ha",
    "GE07mbh_06_u:098.021a": "droṇena yudhi nirmukte tasminn astre mahāmṛdhe",
    "GE07mbh_06_u:098.021c": "praśaśāma tato vāyuḥ prasannāś cābhavan diśaḥ",
    "GE07mbh_06_u:098.022a": "tataḥ pāṇḍusuto vīras trigartasya rathavrajān",
    "GE07mbh_06_u:098.022c": "nirutsāhān raṇe cakre vimukhān viparākramān",
    "GE07mbh_06_u:098.023a": "tato duryodhano rājā kṛpaś ca rathināṃ varaḥ",
    "GE07mbh_06_u:098.023c": "aśvatthāmā tataḥ śalyaḥ kāmbojaś ca sudakṣiṇaḥ",
    "GE07mbh_06_u:098.024a": "vindānuvindāv āvantyau bāhlikaś ca sabāhlikaḥ",
    "GE07mbh_06_u:098.024c": "mahatā rathavaṃśena pārthasyāvārayan diśaḥ",
    "GE07mbh_06_u:098.025a": "tathaiva bhagadattaś ca śrutāyuś ca mahābalaḥ",
    "GE07mbh_06_u:098.025c": "gajānīkena bhīmasya tāv avārayatāṃ diśaḥ",
    "GE07mbh_06_u:098.026a": "bhūriśravāḥ śalaś caiva saubalaś ca viśāṃ pate",
    "GE07mbh_06_u:098.026c": "śaraughair vividhais tūrṇaṃ mādrīputrāv avārayan",
    "GE07mbh_06_u:098.027a": "bhīṣmas tu sahitaḥ sarvair dhārtarāṣṭrasya sainikaiḥ",
    "GE07mbh_06_u:098.027c": "yudhiṣṭhiraṃ samāsādya sarvataḥ paryavārayat",
    "GE07mbh_06_u:098.028a": "āpatantaṃ gajānīkaṃ dṛṣṭvā pārtho vṛkodaraḥ",
    "GE07mbh_06_u:098.028c": "lelihan sṛkkiṇī vīro mṛgarāḍ iva kānane",
    "GE07mbh_06_u:098.029a": "tatas tu rathināṃ śreṣṭho gadāṃ gṛhya mahāhave",
    "GE07mbh_06_u:098.029c": "avaplutya rathāt tūrṇaṃ tava sainyam abhīṣayat",
    "GE07mbh_06_u:098.029d-0391_01": "**** **** giryagrād iva kesarī",
    "GE07mbh_06_u:098.029d-0391_02": "tasthau sa sagado bhīmaḥ saśṛṅga iva parvataḥ",
    "GE07mbh_06_u:098.029d-0391_03": "siṃho dṛṣṭvā mṛgaṃ yadvat",
    "GE07mbh_06_u:098.030a": "tam udvīkṣya gadāhastaṃ tatas te gajasādinaḥ",
    "GE07mbh_06_u:098.030c": "parivavrū raṇe yattā bhīmasenaṃ samantataḥ",
    "GE07mbh_06_u:098.031a": "gajamadhyam anuprāptaḥ pāṇḍavaś ca vyarājata",
    "GE07mbh_06_u:098.031c": "meghajālasya mahato yathā madhyagato raviḥ",
    "GE07mbh_06_u:098.032a": "vyadhamat sa gajānīkaṃ gadayā pāṇḍavarṣabhaḥ",
    "GE07mbh_06_u:098.032c": "mahābhrajālam atulaṃ mātariśveva saṃtatam",
    "GE07mbh_06_u:098.033a": "te vadhyamānā balinā bhīmasenena dantinaḥ",
    "GE07mbh_06_u:098.033c": "ārtanādaṃ raṇe cakrur garjanto jaladā iva",
    "GE07mbh_06_u:098.034a": "bahudhā dāritaś caiva viṣāṇais tatra dantibhiḥ",
    "GE07mbh_06_u:098.034c": "phullāśokanibhaḥ pārthaḥ śuśubhe raṇamūrdhani",
    "GE07mbh_06_u:098.034d-0392_01": "sādināṃ śastravṛṣṭiṃ ca vyadhamad gadayā tataḥ",
    "GE07mbh_06_u:098.034d-0392_02": "vāyuvegasamāyukto vyacarat pāṇḍavo yudhi",
    "GE07mbh_06_u:098.034d-0392_03": "viṣāṇollikhitair gātrair viṣāṇābhihato bhṛśam",
    "GE07mbh_06_u:098.035a": "viṣāṇe dantinaṃ gṛhya nirviṣāṇam athākarot",
    "GE07mbh_06_u:098.035c": "viṣāṇena ca tenaiva kumbhe 'bhyāhatya dantinam",
    "GE07mbh_06_u:098.035e": "pātayām āsa samare daṇḍahasta ivāntakaḥ",
    "GE07mbh_06_u:098.036a": "śoṇitāktāṃ gadāṃ bibhran",
    "GE07mbh_06_u:098.036c": "kṛtāṅgadaḥ śoṇitena rudravat pratyadṛśyata",
    "GE07mbh_06_u:098.037a": "evaṃ te vadhyamānās tu hataśeṣā mahāgajāḥ",
    "GE07mbh_06_u:098.037c": "prādravanta diśo rājan vimṛdnantaḥ svakaṃ balam",
    "GE07mbh_06_u:098.038a": "dravadbhis tair mahānāgaiḥ samantād bharatarṣabha",
    "GE07mbh_06_u:098.038c": "duryodhanabalaṃ sarvaṃ punar āsīt parāṅmukham",
    "GE07mbh_06_u:099.001": "saṃjaya uvāca",
    "GE07mbh_06_u:099.001a": "madhyāhne tu mahārāja saṃgrāmaḥ samapadyata",
    "GE07mbh_06_u:099.001c": "lokakṣayakaro raudro bhīṣmasya saha somakaiḥ",
    "GE07mbh_06_u:099.002a": "gāṅgeyo rathināṃ śreṣṭhaḥ pāṇḍavānām anīkinīm",
    "GE07mbh_06_u:099.002c": "vyadhaman niśitair bāṇaiḥ śataśo 'tha sahasraśaḥ",
    "GE07mbh_06_u:099.003a": "saṃmamarda ca tat sainyaṃ pitā devavratas tava",
    "GE07mbh_06_u:099.003c": "dhānyānām iva lūnānāṃ prakaraṃ gogaṇā iva",
    "GE07mbh_06_u:099.004a": "dhṛṣṭadyumnaḥ śikhaṇḍī ca virāṭo drupadas tathā",
    "GE07mbh_06_u:099.004c": "bhīṣmam āsādya samare śarair jaghnur mahāratham",
    "GE07mbh_06_u:099.005a": "dhṛṣṭadyumnaṃ tato viddhvā virāṭaṃ ca tribhiḥ śaraiḥ",
    "GE07mbh_06_u:099.005c": "drupadasya ca nārācaṃ preṣayām āsa bhārata",
    "GE07mbh_06_u:099.006a": "tena viddhā maheṣvāsā bhīṣmeṇāmitrakarśinā",
    "GE07mbh_06_u:099.006c": "cukrudhuḥ samare rājan pādaspṛṣṭā ivoragāḥ",
    "GE07mbh_06_u:099.007a": "śikhaṇḍī taṃ ca vivyādha bharatānāṃ pitāmaham",
    "GE07mbh_06_u:099.007c": "strīmayaṃ manasā dhyātvā nāsmai prāharad acyutaḥ",
    "GE07mbh_06_u:099.008a": "dhṛṣṭadyumnas tu samare krodhād agnir iva jvalan",
    "GE07mbh_06_u:099.008c": "pitāmahaṃ tribhir bāṇair bāhvor urasi cārpayat",
    "GE07mbh_06_u:099.009a": "drupadaḥ pañcaviṃśatyā virāṭo daśabhiḥ śaraiḥ",
    "GE07mbh_06_u:099.009c": "śikhaṇḍī pañcaviṃśatyā bhīṣmaṃ vivyādha sāyakaiḥ",
    "GE07mbh_06_u:099.010a": "so 'tividdho mahārāja bhīṣmaḥ saṃkhye mahātmabhiḥ",
    "GE07mbh_06_u:099.010c": "vasante puṣpaśabalo raktāśoka ivābabhau",
    "GE07mbh_06_u:099.011a": "tān pratyavidhyad gāṅgeyas tribhis tribhir ajihmagaiḥ",
    "GE07mbh_06_u:099.011c": "drupadasya ca bhallena dhanuś ciccheda māriṣa",
    "GE07mbh_06_u:099.012a": "so 'nyat kārmukam ādāya bhīṣmaṃ vivyādha pañcabhiḥ",
    "GE07mbh_06_u:099.012c": "sārathiṃ ca tribhir bāṇaiḥ suśitai raṇamūrdhani",
    "GE07mbh_06_u:099.013a": "tato bhīmo mahārāja draupadyāḥ pañca cātmajāḥ",
    "GE07mbh_06_u:099.013c": "kekayā bhrātaraḥ pañca sātyakiś caiva sātvataḥ",
    "GE07mbh_06_u:099.014a": "abhyadravanta gāṅgeyaṃ yudhiṣṭhirahitepsayā",
    "GE07mbh_06_u:099.014c": "rirakṣiṣantaḥ pāñcālyaṃ dhṛṣṭadyumnamukhan raṇe",
    "GE07mbh_06_u:099.015a": "tathaiva tāvakāḥ sarve bhīṣmarakṣārtham udyatāḥ",
    "GE07mbh_06_u:099.015c": "pratyudyayuḥ pāṇḍusenāṃ sahasainyā narādhipa",
    "GE07mbh_06_u:099.016a": "tatrāsīt sumahad yuddhaṃ tava teṣāṃ ca saṃkulam",
    "GE07mbh_06_u:099.016c": "narāśvarathanāgānāṃ yamarāṣṭravivardhanam",
    "GE07mbh_06_u:099.017a": "rathī rathinam āsādya prāhiṇod yamasādanam",
    "GE07mbh_06_u:099.017c": "tathetarān samāsādya naranāgāśvasādinaḥ",
    "GE07mbh_06_u:099.018a": "anayan paralokāya śaraiḥ saṃnataparvabhiḥ",
    "GE07mbh_06_u:099.018c": "astraiś ca vividhair ghorais tatra tatra viśāṃ pate",
    "GE07mbh_06_u:099.019a": "rathāś ca rathibhir hīnā hatasārathayas tathā",
    "GE07mbh_06_u:099.019c": "vipradrutāśvāḥ samare diśo jagmuḥ samantataḥ",
    "GE07mbh_06_u:099.020a": "mardamānā narān rājan hayāṃś ca subahūn raṇe",
    "GE07mbh_06_u:099.020c": "vātāyamānā dṛśyante gandharvanagaropamāḥ",
    "GE07mbh_06_u:099.021a": "rathinaś ca rathair hīnā varmiṇas tejasā yutāḥ",
    "GE07mbh_06_u:099.021c": "kuṇḍaloṣṇīṣiṇaḥ sarve niṣkāṅgadavibhūṣitāḥ",
    "GE07mbh_06_u:099.022a": "devaputrasamā rūpe śaurye śakrasamā yudhi",
    "GE07mbh_06_u:099.022c": "ṛddhyā vaiśravaṇaṃ cāti nayena ca bṛhaspatim",
    "GE07mbh_06_u:099.023a": "sarvalokeśvarāḥ śūrās tatra tatra viśāṃ pate",
    "GE07mbh_06_u:099.023c": "vipradrutā vyadṛśyanta prākṛtā iva mānavāḥ",
    "GE07mbh_06_u:099.024a": "dantinaś ca naraśreṣṭha vihīnā varasādibhiḥ",
    "GE07mbh_06_u:099.024c": "mṛdnantaḥ svāny anīkāni saṃpetuḥ sarvaśabdagāḥ",
    "GE07mbh_06_u:099.025a": "varmabhiś cāmaraiś chatraiḥ patākābhiś ca māriṣa",
    "GE07mbh_06_u:099.025c": "kakṣyābhir atha tottraiś ca ghaṇṭābhis tomarais tathā",
    "GE07mbh_06_u:099.026a": "viśīrṇair vipradhāvanto dṛśyante sma diśo daśa",
    "GE07mbh_06_u:099.026c": "nagameghapratīkāśair jaladodayanisvanaiḥ",
    "GE07mbh_06_u:099.027a": "tathaiva dantibhir hīnān gajārohān viśāṃ pate",
    "GE07mbh_06_u:099.027c": "pradhāvanto 'nvapaśyāma tava teṣāṃ ca saṃkule",
    "GE07mbh_06_u:099.028a": "nānādeśasamutthāṃś ca turagān hemabhūṣitān",
    "GE07mbh_06_u:099.028c": "vātāyamānān adrākṣaṃ śataśo 'tha sahasraśaḥ",
    "GE07mbh_06_u:099.029a": "aśvārohān hatair aśvair gṛhītāsīn samantataḥ",
    "GE07mbh_06_u:099.029c": "dravamāṇān apaśyāma drāvyamāṇāṃś ca saṃyuge",
    "GE07mbh_06_u:099.029d-0393_01": "tato 'ntare mahārāja bhīmasenaḥ pratāpavān",
    "GE07mbh_06_u:099.029d-0393_02": "cakāra sumahad yuddhaṃ mahāghoraṃ bhayānakam",
    "GE07mbh_06_u:099.030a": "gajo gajaṃ samāsādya dravamāṇaṃ mahāraṇe",
    "GE07mbh_06_u:099.030c": "yayau vimṛdnaṃs tarasā padātīn vājinas tathā",
    "GE07mbh_06_u:099.030d-0394_01": "aśvān aśvaiś ca saṃmardya rathaiś ca rathinas tathā",
    "GE07mbh_06_u:099.031a": "tathaiva ca rathān rājan saṃmamarda raṇe gajaḥ",
    "GE07mbh_06_u:099.031c": "rathaś caiva samāsādya padātiṃ turagaṃ tathā",
    "GE07mbh_06_u:099.032a": "vyamṛdnāt samare rājaṃs turagāṃś ca narān raṇe",
    "GE07mbh_06_u:099.032c": "evaṃ te bahudhā rājan pramṛdnantaḥ parasparam",
    "GE07mbh_06_u:099.032d-0395_01": "dṛśyante sma mahābāho tatra tatra mahābalāḥ",
    "GE07mbh_06_u:099.033a": "tasmin raudre tathā yuddhe vartamāne mahābhaye",
    "GE07mbh_06_u:099.033c": "prāvartata nadī ghorā śoṇitāntrataraṅgiṇī",
    "GE07mbh_06_u:099.034a": "asthisaṃcayasaṃghāṭā keśaśaivalaśādvalā",
    "GE07mbh_06_u:099.034c": "rathahradā śarāvartā hayamīnā",
    "GE07mbh_06_u:099.035a": "śīrṣopalasamākīrṇā hastigrāhasamākulā",
    "GE07mbh_06_u:099.035c": "kavacoṣṇīṣaphenāḍhyā dhanurdvīpāsikacchapā",
    "GE07mbh_06_u:099.035d-0396_01": "śaṅkhacakraughasaṃpūrṇā chatrakūrmā rathoḍupā",
    "GE07mbh_06_u:099.036a": "patākādhvajavṛkṣāḍhyā martyakūlāpahāriṇī",
    "GE07mbh_06_u:099.036c": "kravyādasaṃghasaṃkīrṇā yamarāṣṭravivardhinī",
    "GE07mbh_06_u:099.037a": "tāṃ nadīṃ kṣatriyāḥ śūrā hayanāgarathaplavaiḥ",
    "GE07mbh_06_u:099.037c": "praterur bahavo rājan bhayaṃ tyaktvā mahāhave",
    "GE07mbh_06_u:099.038a": "apovāha raṇe bhīrūn kaśmalenābhisaṃvṛtān",
    "GE07mbh_06_u:099.038c": "yathā vaitaraṇī pretān pretarājapuraṃ prati",
    "GE07mbh_06_u:099.039a": "prākrośan kṣatriyās tatra dṛṣṭvā tad vaiśasaṃ mahat",
    "GE07mbh_06_u:099.039c": "duryodhanāparādhena kṣayaṃ gacchanti kauravāḥ",
    "GE07mbh_06_u:099.040a": "guṇavatsu kathaṃ dveṣaṃ dhārtarāṣṭro janeśvaraḥ",
    "GE07mbh_06_u:099.040c": "kṛtavān pāṇḍuputreṣu pāpātmā lobhamohitaḥ",
    "GE07mbh_06_u:099.041a": "evaṃ bahuvidhā vācaḥ śrūyante smātra bhārata",
    "GE07mbh_06_u:099.041c": "pāṇḍavastavasaṃyuktāḥ putrāṇāṃ te sudāruṇāḥ",
    "GE07mbh_06_u:099.042a": "tā niśamya tadā vācaḥ sarvayodhair udāhṛtāḥ",
    "GE07mbh_06_u:099.042c": "āgaskṛt sarvalokasya putro duryodhanas tava",
    "GE07mbh_06_u:099.043a": "bhīṣmaṃ droṇaṃ kṛpaṃ caiva śalyaṃ covāca bhārata",
    "GE07mbh_06_u:099.043c": "yudhyadhvam anahaṃkārāḥ kiṃ ciraṃ kurutheti ca",
    "GE07mbh_06_u:099.043d-0397_01": "iti duryodhanotsṛṣṭāḥ sarve yuyudhire nṛpāḥ",
    "GE07mbh_06_u:099.044a": "tataḥ pravavṛte yuddhaṃ kurūṇāṃ pāṇḍavaiḥ saha",
    "GE07mbh_06_u:099.044c": "akṣadyūtakṛtaṃ rājan sughoraṃ vaiśasaṃ tadā",
    "GE07mbh_06_u:099.045a": "yat purā na nigṛhṇīṣe vāryamāṇo mahātmabhiḥ",
    "GE07mbh_06_u:099.045c": "vaicitravīrya tasyedaṃ phalaṃ paśya tathāvidham",
    "GE07mbh_06_u:099.046a": "na hi pāṇḍusutā rājan sasainyāḥ sapadānugāḥ",
    "GE07mbh_06_u:099.046b-0398_01": "ayudhyanta mahāraṅge madhyaṃ prāpte divākare",
    "GE07mbh_06_u:099.046b-0398_02": "sātyakiḥ kṛtavarmāṇaṃ viddhvā pañcabhir āyasaiḥ",
    "GE07mbh_06_u:099.046b-0398_03": "nākampayata śaineyo satyavān satyakovidaḥ",
    "GE07mbh_06_u:099.046c": "rakṣanti samare prāṇān kauravā vā viśāṃ pate",
    "GE07mbh_06_u:099.047a": "etasmāt kāraṇād ghoro vartate sma janakṣayaḥ",
    "GE07mbh_06_u:099.047c": "daivād vā puruṣavyāghra tava cāpanayān nṛpa",
    "GE07mbh_06_u:100.001": "saṃjaya uvāca",
    "GE07mbh_06_u:100.001a": "arjunas tu naravyāghra suśarmapramukhān nṛpān",
    "GE07mbh_06_u:100.001c": "anayat pretarājasya bhavanaṃ sāyakaiḥ śitaiḥ",
    "GE07mbh_06_u:100.002a": "suśarmāpi tato bāṇaiḥ pārthaṃ vivyādha saṃyuge",
    "GE07mbh_06_u:100.002c": "vāsudevaṃ ca saptatyā pārthaṃ ca navabhiḥ punaḥ",
    "GE07mbh_06_u:100.003a": "tān nivārya śaraugheṇa śakrasūnur mahārathaḥ",
    "GE07mbh_06_u:100.003c": "suśarmaṇo raṇe yodhān prāhiṇod yamasādanam",
    "GE07mbh_06_u:100.004a": "te vadhyamānāḥ pārthena kāleneva yugakṣaye",
    "GE07mbh_06_u:100.004c": "vyadravanta raṇe rājan bhaye jāte mahārathāḥ",
    "GE07mbh_06_u:100.005a": "utsṛjya turagān ke cid rathān ke cic ca māriṣa",
    "GE07mbh_06_u:100.005c": "gajān anye samutsṛjya prādravanta diśo daśa",
    "GE07mbh_06_u:100.006a": "apare tudyamānās tu vājināgarathā raṇāt",
    "GE07mbh_06_u:100.006c": "tvarayā parayā yuktāḥ prādravanta viśāṃ pate",
    "GE07mbh_06_u:100.006d-0399_01": "kaśābhis tāḍayām āsuḥ pārṣṇibhiś ca mahur muhuḥ",
    "GE07mbh_06_u:100.006d-0399_02": "hayārohā dravanty eva codayanto hayottamān",
    "GE07mbh_06_u:100.006d-0399_03": "tathā tottranipātaiś ca aṅkuśānāṃ ca vibhramaiḥ",
    "GE07mbh_06_u:100.006d-0399_04": "gajārohā gajāṃs tūrṇaṃ tvarayantaḥ pradudruvuḥ",
    "GE07mbh_06_u:100.006d-0399_05": "rathinaś ca pratodaiś ca vāgbhiś caiva punaḥ punaḥ",
    "GE07mbh_06_u:100.006d-0399_06": "bhartsayanto hayān rājan prādravanti diśo daśa",
    "GE07mbh_06_u:100.007a": "pādātāś cāpi śastrāṇi samutsṛjya mahāraṇe",
    "GE07mbh_06_u:100.007c": "nirapekṣā vyadhāvanta tena tena sma bhārata",
    "GE07mbh_06_u:100.008a": "vāryamāṇāḥ sma bahuśas traigartena suśarmaṇā",
    "GE07mbh_06_u:100.008c": "tathānyaiḥ pārthivaśreṣṭhair na vyatiṣṭhanta saṃyuge",
    "GE07mbh_06_u:100.008d-0400_01": "putrāṃś ca patitān bhūmau mātulāṃś ca pitṝṃs tathā",
    "GE07mbh_06_u:100.008d-0400_02": "sodarāṃś cāvamardantaḥ pradrutās tatra tatra vai",
    "GE07mbh_06_u:100.009a": "tad balaṃ pradrutaṃ dṛṣṭvā putro duryodhanas tava",
    "GE07mbh_06_u:100.009c": "puraskṛtya raṇe bhīṣmaṃ sarvasainyapuraskṛtam",
    "GE07mbh_06_u:100.010a": "sarvodyogena mahatā dhanaṃjayam upādravat",
    "GE07mbh_06_u:100.010c": "trigartādhipater arthe jīvitasya viśāṃ pate",
    "GE07mbh_06_u:100.011a": "sa ekaḥ samare tasthau kiran bahuvidhāñ śarān",
    "GE07mbh_06_u:100.011c": "bhrātṛbhiḥ sahitaḥ sarvaiḥ śeṣā vipradrutā narāḥ",
    "GE07mbh_06_u:100.012a": "tathaiva paṇḍavā rājan sarvodyogena daṃśitāḥ",
    "GE07mbh_06_u:100.012c": "prayayuḥ phalgunārthāya yatra bhīṣmo vyavasthitaḥ",
    "GE07mbh_06_u:100.013a": "jānanto 'pi raṇe śauryaṃ ghoraṃ gāṇḍīvadhanvanaḥ",
    "GE07mbh_06_u:100.013c": "hāhākārakṛtotsāhā bhīṣmaṃ jagmuḥ samantataḥ",
    "GE07mbh_06_u:100.014a": "tatas tāladhvajaḥ śūraḥ pāṇḍavānām anīkinīm",
    "GE07mbh_06_u:100.014c": "chādayām āsa samare śaraiḥ saṃnataparvabhiḥ",
    "GE07mbh_06_u:100.015a": "ekībhūtās tataḥ sarve kuravaḥ pāṇḍavaiḥ saha",
    "GE07mbh_06_u:100.015c": "ayudhyanta mahārāja madhyaṃ prāpte divākare",
    "GE07mbh_06_u:100.016a": "sātyakiḥ kṛtavarmāṇaṃ viddhvā pañcabhir āyasaiḥ",
    "GE07mbh_06_u:100.016c": "atiṣṭhad āhave śūraḥ kiran bāṇān sahasraśaḥ",
    "GE07mbh_06_u:100.017a": "tathaiva drupado rājā droṇaṃ viddhvā śitaiḥ śaraiḥ",
    "GE07mbh_06_u:100.017c": "punar vivyādha saptatyā sārathiṃ cāsya saptabhiḥ",
    "GE07mbh_06_u:100.018a": "bhīmasenas tu rājānaṃ bāhlikaṃ prapitāmaham",
    "GE07mbh_06_u:100.018c": "viddhvānadan mahānādaṃ śārdūla iva kānane",
    "GE07mbh_06_u:100.019a": "ārjuniś citrasenena viddho bahubhir āśugaiḥ",
    "GE07mbh_06_u:100.019c": "citrasenaṃ tribhir bāṇair vivyādha hṛdaye bhṛśam",
    "GE07mbh_06_u:100.020a": "samāgatau tau tu raṇe mahāmātrau vyarocatām",
    "GE07mbh_06_u:100.020c": "yathā divi mahāghorau rājan budhaśanaiścarau",
    "GE07mbh_06_u:100.021a": "tasyāśvāṃś caturo hatvā sūtaṃ ca navabhiḥ śaraiḥ",
    "GE07mbh_06_u:100.021c": "nanāda balavan nādaṃ saubhadraḥ paravīrahā",
    "GE07mbh_06_u:100.022a": "hatāśvāt tu rathāt tūrṇam avaplutya mahārathaḥ",
    "GE07mbh_06_u:100.022c": "āruroha rathaṃ tūrṇaṃ durmukhasya viśāṃ pate",
    "GE07mbh_06_u:100.023a": "droṇaś ca drupadaṃ viddhvā śaraiḥ saṃnataparvabhiḥ",
    "GE07mbh_06_u:100.023c": "sārathiṃ cāsya vivyādha tvaramāṇaḥ parākramī",
    "GE07mbh_06_u:100.024a": "pīḍyamānas tato rājā drupado vāhinīmukhe",
    "GE07mbh_06_u:100.024c": "apāyāj javanair aśvaiḥ pūrvavairam anusmaran",
    "GE07mbh_06_u:100.025a": "bhīmasenas tu rājānaṃ muhūrtād iva bāhlikam",
    "GE07mbh_06_u:100.025c": "vyaśvasūtarathaṃ cakre sarvasainyasya paśyataḥ",
    "GE07mbh_06_u:100.026a": "sasaṃbhramo mahārāja saṃśayaṃ paramaṃ gataḥ",
    "GE07mbh_06_u:100.026c": "avaplutya tato vāhād bāhlikaḥ puruṣottamaḥ",
    "GE07mbh_06_u:100.026e": "āruroha rathaṃ tūrṇaṃ lakṣmaṇasya mahārathaḥ",
    "GE07mbh_06_u:100.027a": "sātyakiḥ kṛtavarmāṇaṃ vārayitvā mahārathaḥ",
    "GE07mbh_06_u:100.027c": "śarair bahuvidhai rājann āsasāda pitāmaham",
    "GE07mbh_06_u:100.028a": "sa viddhvā bhārataṃ ṣaṣṭyā niśitair lomavāhibhiḥ",
    "GE07mbh_06_u:100.028c": "nanarteva rathopasthe vidhunvāno mahad dhanuḥ",
    "GE07mbh_06_u:100.029a": "tasyāyasīṃ mahāśaktiṃ cikṣepātha pitāmahaḥ",
    "GE07mbh_06_u:100.029c": "hemacitrāṃ mahāvegāṃ nāgakanyopamāṃ śubhām",
    "GE07mbh_06_u:100.030a": "tām āpatantīṃ sahasā mṛtyukalpāṃ sutejanām",
    "GE07mbh_06_u:100.030c": "dhvaṃsayām āsa vārṣṇeyo lāghavena mahāyaśāḥ",
    "GE07mbh_06_u:100.031a": "anāsādya tu vārṣṇeyaṃ śaktiḥ paramadāruṇā",
    "GE07mbh_06_u:100.031c": "nyapatad dharaṇīpṛṣṭhe maholkeva gataprabhā",
    "GE07mbh_06_u:100.032a": "vārṣṇeyas tu tato rājan svāṃ śaktiṃ ghoradarśanām",
    "GE07mbh_06_u:100.032c": "vegavad gṛhya cikṣepa pitāmaharathaṃ prati",
    "GE07mbh_06_u:100.033a": "vārṣṇeyabhujavegena praṇunnā sā mahāhave",
    "GE07mbh_06_u:100.033c": "abhidudrāva vegena kālarātrir yathā naram",
    "GE07mbh_06_u:100.034a": "tām āpatantīṃ sahasā dvidhā ciccheda bhārata",
    "GE07mbh_06_u:100.034c": "kṣuraprābhyāṃ sutīkṣṇābhyāṃ sānvakīryata bhūtale",
    "GE07mbh_06_u:100.035a": "chittvā tu śaktiṃ gāṅgeyaḥ sātyakiṃ navabhiḥ śaraiḥ",
    "GE07mbh_06_u:100.035c": "ājaghānorasi kruddhaḥ prahasañ śatrukarśanaḥ",
    "GE07mbh_06_u:100.036a": "tataḥ sarathanāgāśvāḥ pāṇḍavāḥ pāṇḍupūrvaja",
    "GE07mbh_06_u:100.036c": "parivavrū raṇe bhīṣmaṃ mādhavatrāṇakāraṇāt",
    "GE07mbh_06_u:100.037a": "tataḥ pravavṛte yuddhaṃ tumulaṃ lomaharṣaṇam",
    "GE07mbh_06_u:100.037c": "pāṇḍavānāṃ kurūṇāṃ ca samare vijayaiṣiṇām",
    "GE07mbh_06_u:101.001": "saṃjaya uvāca",
    "GE07mbh_06_u:101.001a": "dṛṣṭvā bhīṣmaṃ raṇe kruddhaṃ pāṇḍavair abhisaṃvṛtam",
    "GE07mbh_06_u:101.001c": "yathā meghair mahārāja tapānte divi bhāskaram",
    "GE07mbh_06_u:101.002a": "duryodhano mahārāja duḥśāsanam abhāṣata",
    "GE07mbh_06_u:101.002c": "eṣa śūro maheṣvāso bhīṣmaḥ śatruniṣūdanaḥ",
    "GE07mbh_06_u:101.003a": "chāditaḥ pāṇḍavaiḥ śūraiḥ samantād bharatarṣabha",
    "GE07mbh_06_u:101.003c": "tasya kāryaṃ tvayā vīra rakṣaṇaṃ sumahātmanaḥ",
    "GE07mbh_06_u:101.004a": "rakṣyamāṇo hi samare bhīṣmo 'smākaṃ pitāmahaḥ",
    "GE07mbh_06_u:101.004c": "nihanyāt samare yattān pāñcālān pāṇḍavaiḥ saha",
    "GE07mbh_06_u:101.005a": "tatra kāryam ahaṃ manye bhīṣmasyaivābhirakṣaṇam",
    "GE07mbh_06_u:101.005c": "goptā hy eṣa maheṣvāso bhīṣmo 'smākaṃ pitāmahaḥ",
    "GE07mbh_06_u:101.006a": "sa bhavān sarvasainyena parivārya pitāmaham",
    "GE07mbh_06_u:101.006c": "samare duṣkaraṃ karma kurvāṇaṃ parirakṣatu",
    "GE07mbh_06_u:101.007a": "evam uktas tu samare putro duḥśāsanas tava",
    "GE07mbh_06_u:101.007c": "parivārya sthito bhīṣmaṃ sainyena mahatā vṛtaḥ",
    "GE07mbh_06_u:101.008a": "tataḥ śatasahasreṇa hayānāṃ subalātmajaḥ",
    "GE07mbh_06_u:101.008c": "vimalaprāsahastānām ṛṣṭitomaradhāriṇām",
    "GE07mbh_06_u:101.009a": "darpitānāṃ suvegānāṃ balasthānāṃ",
    "GE07mbh_06_u:101.009c": "śikṣitair yuddhakuśalair upetānāṃ narottamaiḥ",
    "GE07mbh_06_u:101.009d-0401_01": "nānāśastrasamākīrṇo yuddhāyaivābhidaṃśitaḥ",
    "GE07mbh_06_u:101.010a": "nakulaṃ sahadevaṃ ca dharmarājaṃ ca pāṇḍavam",
    "GE07mbh_06_u:101.010c": "nyavārayan naraśreṣṭhaṃ parivārya samantataḥ",
    "GE07mbh_06_u:101.011a": "tato duryodhano rājā śūrāṇāṃ hayasādinām",
    "GE07mbh_06_u:101.011c": "ayutaṃ preṣayām āsa pāṇḍavānāṃ nivāraṇe",
    "GE07mbh_06_u:101.012a": "taiḥ praviṣṭair mahāvegair garutmadbhir ivāhave",
    "GE07mbh_06_u:101.012c": "khurāhatā dharā rājaṃś cakampe ca nanāda ca",
    "GE07mbh_06_u:101.013a": "khuraśabdaś ca sumahān vājināṃ śuśruve tadā",
    "GE07mbh_06_u:101.013c": "mahāvaṃśavanasyeva dahyamānasya parvate",
    "GE07mbh_06_u:101.014a": "utpatadbhiś ca tais tatra samuddhūtaṃ mahad rajaḥ",
    "GE07mbh_06_u:101.014c": "divākarapathaṃ prāpya chādayām āsa bhāskaram",
    "GE07mbh_06_u:101.015a": "vegavadbhir hayais tais tu kṣobhitaṃ pāṇḍavaṃ balam",
    "GE07mbh_06_u:101.015c": "nipatadbhir mahāvegair haṃsair iva mahat saraḥ",
    "GE07mbh_06_u:101.015e": "heṣatāṃ caiva śabdena na prājñāyata kiṃ cana",
    "GE07mbh_06_u:101.015f-0402_01": "antardadhe mahāñ śabdas tena śabdena mohitaḥ",
    "GE07mbh_06_u:101.016a": "tato yudhiṣṭhiro rājā mādrīputrau ca pāṇḍavau",
    "GE07mbh_06_u:101.016c": "pratyaghnaṃs tarasā vegaṃ samare hayasādinām",
    "GE07mbh_06_u:101.017a": "udvṛttasya mahārāja prāvṛṭkālena pūryataḥ",
    "GE07mbh_06_u:101.017c": "paurṇamāsyām ambuvegaṃ yathā velā mahodadheḥ",
    "GE07mbh_06_u:101.018a": "tatas te rathino rājañ śaraiḥ saṃnataparvabhiḥ",
    "GE07mbh_06_u:101.018c": "nyakṛntann uttamāṅgāni kāyebhyo hayasādinām",
    "GE07mbh_06_u:101.019a": "te nipetur mahārāja nihatā dṛḍhadhanvibhiḥ",
    "GE07mbh_06_u:101.019c": "nāgair iva mahānāgā yathā syur girigahvare",
    "GE07mbh_06_u:101.020a": "te 'pi prāsaiḥ suniśitaiḥ śaraiḥ saṃnataparvabhiḥ",
    "GE07mbh_06_u:101.020c": "nyakṛntann uttamāṅgāni vicaranto diśo daśa",
    "GE07mbh_06_u:101.021a": "atyāsannā hayārohā ṛṣṭibhir",
    "GE07mbh_06_u:101.021c": "acchinann uttamāṅgāni phalānīva mahādrumāt",
    "GE07mbh_06_u:101.022a": "sasādino hayā rājaṃs tatra tatra niṣūditāḥ",
    "GE07mbh_06_u:101.022c": "patitāḥ pātyamānāś ca śataśo 'tha sahasraśaḥ",
    "GE07mbh_06_u:101.023a": "vadhyamānā hayās te tu prādravanta bhayārditāḥ",
    "GE07mbh_06_u:101.023c": "yathā siṃhān samāsādya mṛgāḥ prāṇaparāyaṇāḥ",
    "GE07mbh_06_u:101.023d-0403_01": "evaṃ tu saubalaṃ sainyaṃ prabhagnaṃ sarvatodiśam",
    "GE07mbh_06_u:101.024a": "pāṇḍavās tu mahārāja jitvā śatrūn mahāhave",
    "GE07mbh_06_u:101.024c": "dadhmuḥ śaṅkhāṃś ca bherīś ca tāḍayām āsur āhave",
    "GE07mbh_06_u:101.025a": "tato duryodhano dṛṣṭvā dīnaṃ sainyam avasthitam",
    "GE07mbh_06_u:101.025c": "abravīd bharataśreṣṭha madrarājam idaṃ vacaḥ",
    "GE07mbh_06_u:101.025d-0404_01": "uvāca madrādhipatiṃ rājā duryodhanas tadā",
    "GE07mbh_06_u:101.026a": "eṣa pāṇḍusuto jyeṣṭho jitvā mātula māmakān",
    "GE07mbh_06_u:101.026c": "paśyatāṃ no mahābāho senāṃ drāvayate balī",
    "GE07mbh_06_u:101.027a": "taṃ vāraya mahābāho veleva makarālayam",
    "GE07mbh_06_u:101.027c": "tvaṃ hi saṃśrūyase 'tyartham",
    "GE07mbh_06_u:101.028a": "putrasya tava tad vākyaṃ śrutvā śalyaḥ pratāpavān",
    "GE07mbh_06_u:101.028c": "prayayau rathavaṃśena yatra rājā yudhiṣṭhiraḥ",
    "GE07mbh_06_u:101.029a": "tad āpatad vai sahasā śalyasya sumahad balam",
    "GE07mbh_06_u:101.029c": "mahaughavegaṃ samare vārayām āsa pāṇḍavaḥ",
    "GE07mbh_06_u:101.030a": "madrarājaṃ ca samare dharmarājo mahārathaḥ",
    "GE07mbh_06_u:101.030c": "daśabhiḥ sāyakais tūrṇam ājaghāna stanāntare",
    "GE07mbh_06_u:101.030e": "nakulaḥ sahadevaś ca tribhis tribhir ajihmagaiḥ",
    "GE07mbh_06_u:101.031a": "madrarājo 'pi tān sarvān ājaghāna tribhis tribhiḥ",
    "GE07mbh_06_u:101.031c": "yudhiṣṭhiraṃ punaḥ ṣaṣṭyā vivyādha niśitaiḥ śaraiḥ",
    "GE07mbh_06_u:101.031e": "mādrīputrau ca saṃrabdhau dvābhyāṃ dvābhyām atāḍayat",
    "GE07mbh_06_u:101.032a": "tato bhīmo mahābāhur dṛṣṭvā rājānam āhave",
    "GE07mbh_06_u:101.032c": "madrarājavaśaṃ prāptaṃ mṛtyor āsyagataṃ yathā",
    "GE07mbh_06_u:101.032e": "abhyadravata saṃgrāme yudhiṣṭhiram amitrajit",
    "GE07mbh_06_u:101.032f-0405_01": "āpatann eva bhīmas tu madrarājam atāḍayat",
    "GE07mbh_06_u:101.032f-0405_02": "sarvapāraśavais tīkṣṇair nārācair marmabhedibhiḥ",
    "GE07mbh_06_u:101.032f-0405_03": "tato bhīṣmaś ca droṇaś ca sainyena mahatā vṛtau",
    "GE07mbh_06_u:101.032f-0405_04": "rājānam abhyapadyetām añjasā śaravarṣiṇau",
    "GE07mbh_06_u:101.032f-0406_01": "dhṛṣṭadyumnas tribhir viddhvā rājānam abhyapadyata",
    "GE07mbh_06_u:101.033a": "tato yuddhaṃ mahāghoraṃ prāvartata sudāruṇam",
    "GE07mbh_06_u:101.033c": "aparāṃ diśam āsthāya dyotamāne divākare",
    "GE07mbh_06_u:102.001": "saṃjaya uvāca",
    "GE07mbh_06_u:102.001a": "tataḥ pitā tava kruddho niśitaiḥ sāyakottamaiḥ",
    "GE07mbh_06_u:102.001c": "ājaghāna raṇe pārthān sahasenān samantataḥ",
    "GE07mbh_06_u:102.002a": "bhīmaṃ dvādaśabhir viddhvā sātyakiṃ navabhiḥ śaraiḥ",
    "GE07mbh_06_u:102.002c": "nakulaṃ ca tribhir bāṇaiḥ sahadevaṃ ca saptabhiḥ",
    "GE07mbh_06_u:102.003a": "yudhiṣṭhiraṃ dvādaśabhir bāhvor urasi cārpayat",
    "GE07mbh_06_u:102.003c": "dhṛṣṭadyumnaṃ tato viddhvā vinanāda mahābalaḥ",
    "GE07mbh_06_u:102.004a": "taṃ dvādaśārdhair nakulo mādhavaś ca tribhiḥ śaraiḥ",
    "GE07mbh_06_u:102.004b-0407_01": "sahadevaś ca saptatyā pārthaś ca navabhiḥ śaraiḥ",
    "GE07mbh_06_u:102.004c": "dhṛṣṭadyumnaś ca saptatyā bhīmasenaś ca pañcabhiḥ",
    "GE07mbh_06_u:102.004e": "yudhiṣṭhiro dvādaśabhiḥ pratyavidhyat pitāmaham",
    "GE07mbh_06_u:102.005a": "droṇas tu sātyakiṃ viddhvā bhīmasenam avidhyata",
    "GE07mbh_06_u:102.005a-0408_01": "**** **** niśitair navabhiḥ śaraiḥ",
    "GE07mbh_06_u:102.005a-0408_02": "nakulaṃ ca tribhir viddhvā",
    "GE07mbh_06_u:102.005c": "ekaikaṃ pañcabhir bāṇair yamadaṇḍopamaiḥ śitaiḥ",
    "GE07mbh_06_u:102.006a": "tau ca taṃ pratyavidhyetāṃ tribhis tribhir ajihmagaiḥ",
    "GE07mbh_06_u:102.006c": "tottrair iva mahānāgaṃ droṇaṃ brāhmaṇapuṃgavam",
    "GE07mbh_06_u:102.007a": "sauvīrāḥ kitavāḥ prācyāḥ pratīcyodīcyamālavāḥ",
    "GE07mbh_06_u:102.007c": "abhīṣāhāḥ śūrasenāḥ śibayo 'tha vasātayaḥ",
    "GE07mbh_06_u:102.007e": "saṃgrāme nājahur bhīṣmaṃ vadhyamānāḥ śitaiḥ śaraiḥ",
    "GE07mbh_06_u:102.008a": "tathaivānye vadhyamānāḥ pāṇḍaveyair mahātmabhiḥ",
    "GE07mbh_06_u:102.008c": "pāṇḍavān abhyavartanta vividhāyudhapāṇayaḥ",
    "GE07mbh_06_u:102.008e": "tathaiva pāṇḍavā rājan parivavruḥ pitāmaham",
    "GE07mbh_06_u:102.009a": "sa samantāt parivṛto rathaughair aparājitaḥ",
    "GE07mbh_06_u:102.009c": "gahane 'gnir ivotsṛṣṭaḥ prajajvāla dahan parān",
    "GE07mbh_06_u:102.010a": "rathāgnyagāraś cāpārcir asiśaktigadendhanaḥ",
    "GE07mbh_06_u:102.010c": "śarasphuliṅgo bhīṣmāgnir dadāha kṣatriyarṣabhān",
    "GE07mbh_06_u:102.010d-0409_01": "yathā hi sumahān agniḥ kakṣe carati sānilaḥ",
    "GE07mbh_06_u:102.010d-0409_02": "tathā bhīṣmo mahārāja divyam astram udīrayan",
    "GE07mbh_06_u:102.011a": "suvarṇapuṅkhair iṣubhir gārdhrapakṣaiḥ sutejanaiḥ",
    "GE07mbh_06_u:102.011c": "karṇinālīkanārācaiś chādayām āsa tad balam",
    "GE07mbh_06_u:102.012a": "apātayad dhvajāṃś caiva rathinaś ca śitaiḥ śaraiḥ",
    "GE07mbh_06_u:102.012c": "muṇḍatālavanānīva cakāra sa rathavrajān",
    "GE07mbh_06_u:102.013a": "nirmanuṣyān rathān rājan gajān aśvāṃś ca saṃyuge",
    "GE07mbh_06_u:102.013c": "akarot sa mahābāhuḥ sarvaśastrabhṛtāṃ varaḥ",
    "GE07mbh_06_u:102.014a": "tasya jyātalanirghoṣaṃ visphūrjitam ivāśaneḥ",
    "GE07mbh_06_u:102.014c": "niśamya sarvabhūtāni samakampanta bhārata",
    "GE07mbh_06_u:102.015a": "amoghā hy apatan bāṇāḥ pitus te bharatarṣabha",
    "GE07mbh_06_u:102.015c": "nāsajjanta tanutreṣu bhīṣmacāpacyutāḥ śarāḥ",
    "GE07mbh_06_u:102.016a": "hatavīrān rathān rājan saṃyuktāñ javanair hayaiḥ",
    "GE07mbh_06_u:102.016c": "apaśyāma mahārāja hriyamāṇān raṇājire",
    "GE07mbh_06_u:102.016d-0410_01": "matsyapāñcālakaikeyān pātayām āsa saṃyuge",
    "GE07mbh_06_u:102.017a": "cedikāśikarūṣāṇāṃ sahasrāṇi caturdaśa",
    "GE07mbh_06_u:102.017c": "mahārathāḥ samākhyātāḥ kulaputrās tanutyajaḥ",
    "GE07mbh_06_u:102.017e": "aparāvartinaḥ sarve suvarṇavikṛtadhvajāḥ",
    "GE07mbh_06_u:102.018a": "saṃgrāme bhīṣmam āsādya vyāditāsyam ivāntakam",
    "GE07mbh_06_u:102.018c": "nimagnāḥ paralokāya",
    "GE07mbh_06_u:102.019a": "bhagnākṣopaskarān kāṃś cid bhagnacakrāṃś ca sarvaśaḥ",
    "GE07mbh_06_u:102.019c": "apaśyāma rathān rājañ śataśo 'tha sahasraśaḥ",
    "GE07mbh_06_u:102.020a": "savarūthai rathair bhagnai rathibhiś ca nipātitaiḥ",
    "GE07mbh_06_u:102.020c": "śaraiḥ sukavacaiś chinnaiḥ paṭṭiśaiś ca viśāṃ pate",
    "GE07mbh_06_u:102.021a": "gadābhir musalaiś caiva nistriṃśaiś ca śilīmukhaiḥ",
    "GE07mbh_06_u:102.021c": "anukarṣair upāsaṅgaiś cakrair bhagnaiś ca māriṣa",
    "GE07mbh_06_u:102.022a": "bāhubhiḥ kārmukaiḥ khaḍgaiḥ śirobhiś ca sakuṇḍalaiḥ",
    "GE07mbh_06_u:102.022c": "talatrair aṅgulitraiś ca dhvajaiś ca vinipātitaiḥ",
    "GE07mbh_06_u:102.022e": "cāpaiś ca bahudhā chinnaiḥ samāstīryata medinī",
    "GE07mbh_06_u:102.023a": "hatārohā gajā rājan hayāś ca hatasādinaḥ",
    "GE07mbh_06_u:102.023c": "paripetur drutaṃ tatra śataśo 'tha sahasraśaḥ",
    "GE07mbh_06_u:102.024a": "yatamānāś ca te vīrā dravamāṇān mahārathān",
    "GE07mbh_06_u:102.024c": "nāśaknuvan vārayituṃ bhīṣmabāṇaprapīḍitān",
    "GE07mbh_06_u:102.025a": "mahendrasamavīryeṇa vadhyamānā mahācamūḥ",
    "GE07mbh_06_u:102.025c": "abhajyata mahārāja na ca dvau saha dhāvataḥ",
    "GE07mbh_06_u:102.026a": "āviddharathanāgāśvaṃ patitadhvajakūbaram",
    "GE07mbh_06_u:102.026c": "anīkaṃ pāṇḍuputrāṇāṃ hāhābhūtam",
    "GE07mbh_06_u:102.027a": "jaghānātra pitā putraṃ putraś ca pitaraṃ tathā",
    "GE07mbh_06_u:102.027c": "priyaṃ sakhāyaṃ cākrande sakhā daivabalātkṛtaḥ",
    "GE07mbh_06_u:102.028a": "vimucya kavacān anye pāṇḍuputrasya sainikāḥ",
    "GE07mbh_06_u:102.028c": "prakīrya keśān dhāvantaḥ pratyadṛśyanta bhārata",
    "GE07mbh_06_u:102.029a": "tad gokulam ivodbhrāntam udbhrāntarathakuñjaram",
    "GE07mbh_06_u:102.029c": "dadṛśe pāṇḍuputrasya sainyam ārtasvaraṃ tadā",
    "GE07mbh_06_u:102.030a": "prabhajyamānaṃ sainyaṃ tu dṛṣṭvā yādavanandanaḥ",
    "GE07mbh_06_u:102.030c": "uvāca pārthaṃ bībhatsuṃ nigṛhya ratham uttamam",
    "GE07mbh_06_u:102.031a": "ayaṃ sa kālaḥ saṃprāptaḥ pārtha yaḥ kāṅkṣitas tava",
    "GE07mbh_06_u:102.031c": "praharāsmai naravyāghra na cen mohāt pramuhyase",
    "GE07mbh_06_u:102.032a": "yat purā kathitaṃ vīra tvayā rājñāṃ samāgame",
    "GE07mbh_06_u:102.032c": "virāṭanagare pārtha saṃjayasya samīpataḥ",
    "GE07mbh_06_u:102.033a": "bhīṣmadroṇamukhān sarvān dhārtarāṣṭrasya sainikān",
    "GE07mbh_06_u:102.033c": "sānubandhān haniṣyāmi ye māṃ yotsyanti saṃyuge",
    "GE07mbh_06_u:102.034a": "iti tat kuru kaunteya satyaṃ vākyam ariṃdama",
    "GE07mbh_06_u:102.034c": "kṣatradharmam anusmṛtya yudhyasva bharatarṣabha",
    "GE07mbh_06_u:102.035a": "ity ukto vāsudevena tiryagdṛṣṭir adhomukhaḥ",
    "GE07mbh_06_u:102.035c": "akāma iva bībhatsur idaṃ vacanam abravīt",
    "GE07mbh_06_u:102.036a": "avadhyānāṃ vadhaṃ kṛtvā rājyaṃ vā narakottaram",
    "GE07mbh_06_u:102.036c": "duḥkhāni vanavāse vā kiṃ nu me sukṛtaṃ bhavet",
    "GE07mbh_06_u:102.037a": "codayāśvān yato bhīṣmaḥ kariṣye vacanaṃ tava",
    "GE07mbh_06_u:102.037c": "pātayiṣyāmi durdharṣaṃ vṛddhaṃ kurupitāmaham",
    "GE07mbh_06_u:102.038a": "tato 'śvān rajataprakhyāṃś codayām āsa mādhavaḥ",
    "GE07mbh_06_u:102.038c": "yato bhīṣmas tato rājan duṣprekṣyo raśmivān iva",
    "GE07mbh_06_u:102.039a": "tatas tat punar āvṛttaṃ yudhiṣṭhirabalaṃ mahat",
    "GE07mbh_06_u:102.039c": "dṛṣṭvā pārthaṃ mahābāhuṃ bhīṣmāyodyantam āhave",
    "GE07mbh_06_u:102.040a": "tato bhīṣmaḥ kuruśreṣṭhaḥ siṃhavad vinadan muhuḥ",
    "GE07mbh_06_u:102.040c": "dhanaṃjayarathaṃ śīghraṃ śaravarṣair avākirat",
    "GE07mbh_06_u:102.041a": "kṣaṇena sa rathas tasya sahayaḥ sahasārathiḥ",
    "GE07mbh_06_u:102.041c": "śaravarṣeṇa mahatā na prājñāyata kiṃ cana",
    "GE07mbh_06_u:102.042a": "vāsudevas tv asaṃbhrānto dhairyam āsthāya sātvataḥ",
    "GE07mbh_06_u:102.042c": "codayām āsa tān aśvān vitunnān bhīṣmasāyakaiḥ",
    "GE07mbh_06_u:102.043a": "tataḥ pārtho dhanur gṛhya divyaṃ jaladanisvanam",
    "GE07mbh_06_u:102.043c": "pātayām āsa bhīṣmasya dhanuś chittvā śitaiḥ śaraiḥ",
    "GE07mbh_06_u:102.044a": "sa cchinnadhanvā kauravyaḥ punar anyan mahad dhanuḥ",
    "GE07mbh_06_u:102.044c": "nimeṣāntaramātreṇa sajyaṃ cakre pitā tava",
    "GE07mbh_06_u:102.045a": "vicakarṣa tato dorbhyāṃ dhanur jaladanisvanam",
    "GE07mbh_06_u:102.045c": "athāsya tad api kruddhaś ciccheda dhanur arjunaḥ",
    "GE07mbh_06_u:102.046a": "tasya tat pūjayām āsa lāghavaṃ śaṃtanoḥ sutaḥ",
    "GE07mbh_06_u:102.046c": "sādhu pārtha mahābāho sādhu kuntīsuteti ca",
    "GE07mbh_06_u:102.047a": "samābhāṣyainam aparaṃ pragṛhya ruciraṃ dhanuḥ",
    "GE07mbh_06_u:102.047c": "mumoca samare bhīṣmaḥ śarān pārtharathaṃ prati",
    "GE07mbh_06_u:102.048a": "adarśayad vāsudevo hayayāne paraṃ balam",
    "GE07mbh_06_u:102.048c": "moghān kurvañ śarāṃs tasya maṇḍalāni vidarśayan",
    "GE07mbh_06_u:102.049a": "śuśubhāte naravyāghrau bhīṣmapārthau śarakṣatau",
    "GE07mbh_06_u:102.049c": "govṛṣāv iva saṃrabdhau viṣāṇollikhitāṅkitau",
    "GE07mbh_06_u:102.049d-0411_01": "tataḥ pravavṛte raudraḥ saṃgrāmo lomaharṣaṇaḥ",
    "GE07mbh_06_u:102.049d-0411_02": "pāṇḍavānāṃ ca mukhyasya kurūṇāṃ pravarasya ca",
    "GE07mbh_06_u:102.049d-0411_03": "tālamātre vikarṣantau tāv ubhau raṇakarkaśau",
    "GE07mbh_06_u:102.049d-0411_04": "dhanuṣī dṛḍhamuṣṭī tāv ubhau pautrapitāmahau",
    "GE07mbh_06_u:102.049d-0411_05": "śyāmasya palitenāsau saṃgamaḥ pratyaśobhata",
    "GE07mbh_06_u:102.049d-0411_06": "gaṅgāyamunayor yadvaj jalayoḥ pratisaṃcaraḥ",
    "GE07mbh_06_u:102.049d-0411_07": "pārthanāmāṅkitā bāṇāḥ petur bhīṣmasya vakṣasi",
    "GE07mbh_06_u:102.049d-0411_08": "nirguṇānāṃ kṛtaghnānāṃ manāṃsīva hi sādhuṣu",
    "GE07mbh_06_u:102.049d-0411_09": "bhīṣmasyāpi tato bāṇāḥ petur arjunavakṣasi",
    "GE07mbh_06_u:102.049d-0411_10": "mahādevapariprāptadhanurvidyāṃ jigīṣavaḥ",
    "GE07mbh_06_u:102.050a": "vāsudevas tu saṃprekṣya pārthasya mṛduyuddhatām",
    "GE07mbh_06_u:102.050c": "bhīṣmaṃ ca śaravarṣāṇi sṛjantam aniśaṃ yudhi",
    "GE07mbh_06_u:102.051a": "pratapantam ivādityaṃ madhyam āsādya senayoḥ",
    "GE07mbh_06_u:102.051c": "varān varān vinighnantaṃ pāṇḍuputrasya sainikān",
    "GE07mbh_06_u:102.052a": "yugāntam iva kurvāṇaṃ bhīṣmaṃ yaudhiṣṭhire bale",
    "GE07mbh_06_u:102.052c": "nāmṛṣyata mahābāhur mādhavaḥ paravīrahā",
    "GE07mbh_06_u:102.052d-0412_01": "vāsudevas tu saṃkruddho roṣāj jajvāla saṃyuge",
    "GE07mbh_06_u:102.053a": "utsṛjya rajataprakhyān hayān pārthasya māriṣa",
    "GE07mbh_06_u:102.053c": "kruddho nāma mahāyogī pracaskanda mahārathāt",
    "GE07mbh_06_u:102.053e": "abhidudrāva bhīṣmaṃ sa bhujapraharaṇo balī",
    "GE07mbh_06_u:102.054a": "pratodapāṇis tejasvī siṃhavad vinadan muhuḥ",
    "GE07mbh_06_u:102.054c": "dārayann iva padbhyāṃ sa jagatīṃ jagatīśvaraḥ",
    "GE07mbh_06_u:102.055a": "krodhatāmrekṣaṇaḥ kṛṣṇo jighāṃsur amitadyutiḥ",
    "GE07mbh_06_u:102.055c": "grasann iva ca cetāṃsi tāvakānāṃ mahāhave",
    "GE07mbh_06_u:102.056a": "dṛṣṭvā mādhavam ākrande bhīṣmāyodyantam āhave",
    "GE07mbh_06_u:102.056c": "hato bhīṣmo hato bhīṣma iti tatra sma sainikāḥ",
    "GE07mbh_06_u:102.056e": "krośantaḥ prādravan sarve vāsudevabhayān narāḥ",
    "GE07mbh_06_u:102.057a": "pītakauśeyasaṃvīto maṇiśyāmo janārdanaḥ",
    "GE07mbh_06_u:102.057c": "śuśubhe vidravan bhīṣmaṃ vidyunmālī yathāmbudaḥ",
    "GE07mbh_06_u:102.058a": "sa siṃha iva mātaṅgaṃ yūtharṣabha ivarṣabham",
    "GE07mbh_06_u:102.058c": "abhidudrāva tejasvī vinadan yādavarṣabhaḥ",
    "GE07mbh_06_u:102.058d-0413_01": "pratodapāṇir bhagavāñ śuśubhe yādavarṣabhaḥ",
    "GE07mbh_06_u:102.058d-0413_02": "yathāṃśunārdayac candram amāvāsyāṃ divākaraḥ",
    "GE07mbh_06_u:102.059a": "tam āpatantaṃ saṃprekṣya puṇḍarīkākṣam āhave",
    "GE07mbh_06_u:102.059c": "asaṃbhramaṃ raṇe bhīṣmo vicakarṣa mahad dhanuḥ",
    "GE07mbh_06_u:102.059e": "uvāca cainaṃ govindam asaṃbhrāntena cetasā",
    "GE07mbh_06_u:102.060a": "ehy ehi puṇḍarīkākṣa devadeva namo 'stu te",
    "GE07mbh_06_u:102.060c": "mām adya sātvataśreṣṭha pātayasva mahāhave",
    "GE07mbh_06_u:102.061a": "tvayā hi deva saṃgrāme hatasyāpi mamānagha",
    "GE07mbh_06_u:102.061c": "śreya eva paraṃ kṛṣṇa loke 'muṣminn ihaiva ca",
    "GE07mbh_06_u:102.061e": "saṃbhāvito 'smi govinda trailokyenādya saṃyuge",
    "GE07mbh_06_u:102.061f-0414_01": "praharasva yatheṣṭaṃ vai dāso 'smi tava cānagha",
    "GE07mbh_06_u:102.061f-0415_01": "nirguṇenāpi tottreṇa vāsudeva kṛtaṃ mama",
    "GE07mbh_06_u:102.061f-0415_02": "yo yogibhiś ca duṣprāpyaḥ sa ghātārtham ihāgataḥ",
    "GE07mbh_06_u:102.062a": "anvag eva tataḥ pārthas tam anudrutya keśavam",
    "GE07mbh_06_u:102.062c": "nijagrāha mahābāhur bāhubhyāṃ parigṛhya vai",
    "GE07mbh_06_u:102.063a": "nigṛhyamāṇaḥ pārthena kṛṣṇo rājīvalocanaḥ",
    "GE07mbh_06_u:102.063c": "jagāma cainam ādāya vegena puruṣottamaḥ",
    "GE07mbh_06_u:102.064a": "pārthas tu viṣṭabhya balāc caraṇau paravīrahā",
    "GE07mbh_06_u:102.064c": "nijaghrāha hṛṣīkeśaṃ kathaṃ cid daśame pade",
    "GE07mbh_06_u:102.065a": "tata enam uvācārtaḥ krodhaparyākulekṣaṇam",
    "GE07mbh_06_u:102.065c": "niḥśvasantaṃ yathā nāgam arjunaḥ paravīrahā",
    "GE07mbh_06_u:102.066a": "nivartasva mahābāho nānṛtaṃ kartum arhasi",
    "GE07mbh_06_u:102.066c": "yat tvayā kathitaṃ pūrvaṃ na yotsyāmīti keśava",
    "GE07mbh_06_u:102.067a": "mithyāvādīti lokas tvāṃ kathayiṣyati mādhava",
    "GE07mbh_06_u:102.067c": "mamaiṣa bhāraḥ sarvo hi haniṣyāmi yatavratam",
    "GE07mbh_06_u:102.068a": "śape mādhava sakhyena satyena sukṛtena ca",
    "GE07mbh_06_u:102.068c": "antaṃ yathā gamiṣyāmi śatrūṇāṃ śatrukarśana",
    "GE07mbh_06_u:102.069a": "adyaiva paśya durdharṣaṃ pātyamānaṃ mahāvratam",
    "GE07mbh_06_u:102.069c": "tārāpatim ivāpūrṇam antakāle yadṛcchayā",
    "GE07mbh_06_u:102.070a": "mādhavas tu vacaḥ śrutvā phalgunasya mahātmanaḥ",
    "GE07mbh_06_u:102.070b-0416_01": "abhavat paramaprīto jñātvā pārthasya vikramam",
    "GE07mbh_06_u:102.070c": "nakiṃcid uktvā sakrodha āruroha rathaṃ punaḥ",
    "GE07mbh_06_u:102.071a": "tau rathasthau naravyāghrau bhīṣmaḥ śāṃtanavaḥ punaḥ",
    "GE07mbh_06_u:102.071c": "vavarṣa śaravarṣeṇa megho vṛṣṭyā yathācalau",
    "GE07mbh_06_u:102.072a": "prāṇāṃś cādatta yodhānāṃ pitā devavratas tava",
    "GE07mbh_06_u:102.072c": "gabhastibhir ivādityas tejāṃsi śiśirātyaye",
    "GE07mbh_06_u:102.073a": "yathā kurūṇāṃ sainyāni babhañja yudhi pāṇḍavaḥ",
    "GE07mbh_06_u:102.073c": "tathā pāṇḍavasainyāni babhañja yudhi te pitā",
    "GE07mbh_06_u:102.074a": "hatavidrutasainyās tu nirutsāhā vicetasaḥ",
    "GE07mbh_06_u:102.074c": "nirīkṣituṃ na śekus te bhīṣmam apratimaṃ raṇe",
    "GE07mbh_06_u:102.074d-0417_01": "kurvāṇaṃ samare karmāṇy atimānuṣavikramam",
    "GE07mbh_06_u:102.074e": "madhyaṃ gatam ivādityaṃ pratapantaṃ svatejasā",
    "GE07mbh_06_u:102.075a": "te vadhyamānā bhīṣmeṇa kāleneva yugakṣaye",
    "GE07mbh_06_u:102.075c": "vīkṣāṃ cakrur mahārāja pāṇḍavā bhayapīḍitāḥ",
    "GE07mbh_06_u:102.075d-0418_01": "tathā pāṇḍavasainyāni drāvyamāṇāni bhārata",
    "GE07mbh_06_u:102.075d-0419_01": "vadhyamānā raṇe cāpi bhīṣmeṇāmitrakarśinā",
    "GE07mbh_06_u:102.076a": "trātāraṃ nādhyagacchanta gāvaḥ paṅkagatā iva",
    "GE07mbh_06_u:102.076c": "pipīlikā iva kṣuṇṇā durbalā balinā raṇe",
    "GE07mbh_06_u:102.076d-0420_01": "tathaiva yodhā rājendra bhīṣmeṇāmitraghātinā",
    "GE07mbh_06_u:102.076d-0420_02": "samare mṛditāḥ sarve pāṇḍavāḥ saha sṛñjayaiḥ",
    "GE07mbh_06_u:102.077a": "mahārathaṃ bhārata duṣpradharṣaṃ; śaraughiṇaṃ pratapantaṃ narendrān",
    "GE07mbh_06_u:102.077c": "bhīṣmaṃ na śekuḥ prativīkṣituṃ te; śarārciṣaṃ sūryam ivātapantam",
    "GE07mbh_06_u:102.078a": "vimṛdnatas tasya tu pāṇḍusenām; astaṃ jagāmātha sahasraraśmiḥ",
    "GE07mbh_06_u:102.078b-0421_01": "tato 'pi bhīṣmaḥ sabalaḥ sasainyān",
    "GE07mbh_06_u:102.078b-0421_02": "nyavārayat pāṇḍusutāñ śaraughaiḥ",
    "GE07mbh_06_u:102.078b-0421_03": "jaghāna caitān subhṛśaṃ mahābalo",
    "GE07mbh_06_u:102.078b-0421_04": "mahāvrataḥ pāṇḍusutān mahātmā",
    "GE07mbh_06_u:102.078b-0421_05": "raṇe karūśādhipacedipair balair",
    "GE07mbh_06_u:102.078b-0421_06": "vṛtān sadā cakradharasya paśyataḥ",
    "GE07mbh_06_u:102.078c": "tato balānāṃ śramakarśitānāṃ; mano 'vahāraṃ prati saṃbabhūva",
    "GE07mbh_06_u:102.078d-0422_01": "udayagiritaṭasthaḥ padminīṃ bodhayitvā",
    "GE07mbh_06_u:102.078d-0422_02": "mṛdutarakiraṇāgrais tāḥ svayaṃ copabhujya",
    "GE07mbh_06_u:102.078d-0422_03": "malinamadhupasaṅgāt tāsu saṃjātakopaḥ",
    "GE07mbh_06_u:102.078d-0422_04": "kṛtaruciravirocir bhānum astaṃ prayātaḥ",
    "GE07mbh_06_u:103.001": "saṃjaya uvāca",
    "GE07mbh_06_u:103.001a": "yudhyatām eva teṣāṃ tu bhāskare 'stam upāgate",
    "GE07mbh_06_u:103.001c": "saṃdhyā samabhavad ghorā nāpaśyāma tato raṇam",
    "GE07mbh_06_u:103.002a": "tato yudhiṣṭhiro rājā saṃdhyāṃ saṃdṛśya bhārata",
    "GE07mbh_06_u:103.002c": "vadhyamānaṃ balaṃ cāpi bhīṣmeṇāmitraghātinā",
    "GE07mbh_06_u:103.003a": "muktaśastraṃ parāvṛttaṃ palāyanaparāyaṇam",
    "GE07mbh_06_u:103.003c": "bhīṣmaṃ ca yudhi saṃrabdham anuyāntaṃ mahārathān",
    "GE07mbh_06_u:103.004a": "somakāṃś ca jitān dṛṣṭvā nirutsāhān mahārathān",
    "GE07mbh_06_u:103.004b-0423_01": "niśāmukhaṃ ca saṃprekṣya ghorarūpaṃ bhayānakam",
    "GE07mbh_06_u:103.004c": "cintayitvā ciraṃ dhyātvā avahāram arocayat",
    "GE07mbh_06_u:103.005a": "tato 'vahāraṃ sainyānāṃ cakre rājā yudhiṣṭhiraḥ",
    "GE07mbh_06_u:103.005c": "tathaiva tava sainyānām avahāro hy abhūt tadā",
    "GE07mbh_06_u:103.006a": "tato 'vahāraṃ sainyānāṃ kṛtvā tatra mahārathāḥ",
    "GE07mbh_06_u:103.006c": "nyaviśanta kuruśreṣṭha saṃgrāme kṣatavikṣatāḥ",
    "GE07mbh_06_u:103.007a": "bhīṣmasya samare karma cintayānās tu pāṇḍavāḥ",
    "GE07mbh_06_u:103.007c": "nālabhanta tadā śāntiṃ bhṛśaṃ bhīṣmeṇa pīḍitāḥ",
    "GE07mbh_06_u:103.008a": "bhīṣmo 'pi samare jitvā pāṇḍavān saha sṛñjayaiḥ",
    "GE07mbh_06_u:103.008c": "pūjyamānas tava sutair vandyamānaś ca bhārata",
    "GE07mbh_06_u:103.009a": "nyaviśat kurubhiḥ sārdhaṃ hṛṣṭarūpaiḥ samantataḥ",
    "GE07mbh_06_u:103.009c": "tato rātriḥ samabhavat",
    "GE07mbh_06_u:103.010a": "tasmin rātrimukhe ghore pāṇḍavā vṛṣṇibhiḥ saha",
    "GE07mbh_06_u:103.010c": "sṛñjayāś ca durādharṣā mantrāya samupāviśan",
    "GE07mbh_06_u:103.011a": "ātmaniḥśreyasaṃ sarve prāptakālaṃ mahābalāḥ",
    "GE07mbh_06_u:103.011c": "mantrayām āsur avyagrā mantraniścayakovidāḥ",
    "GE07mbh_06_u:103.012a": "tato yudhiṣṭhiro rājā mantrayitvā ciraṃ nṛpa",
    "GE07mbh_06_u:103.012c": "vāsudevaṃ samudvīkṣya vākyam etad uvāca ha",
    "GE07mbh_06_u:103.013a": "paśya kṛṣṇa mahātmānaṃ bhīṣmaṃ bhīmaparākramam",
    "GE07mbh_06_u:103.013c": "gajaṃ nalavanānīva vimṛdnantaṃ balaṃ mama",
    "GE07mbh_06_u:103.014a": "na caivainaṃ mahātmānam utsahāmo nirīkṣitum",
    "GE07mbh_06_u:103.014c": "lelihyamānaṃ sainyeṣu pravṛddham iva pāvakam",
    "GE07mbh_06_u:103.015a": "yathā ghoro mahānāgas takṣako vai viṣolbaṇaḥ",
    "GE07mbh_06_u:103.015c": "tathā bhīṣmo raṇe kṛṣṇa tīkṣṇaśastraḥ pratāpavān",
    "GE07mbh_06_u:103.016a": "gṛhītacāpaḥ samare vimuñcaṃś ca śitāñ śarān",
    "GE07mbh_06_u:103.016c": "śakyo jetuṃ yamaḥ kruddho vajrapāṇiś ca devarāṭ",
    "GE07mbh_06_u:103.017a": "varuṇaḥ pāśabhṛd vāpi sagado vā dhaneśvaraḥ",
    "GE07mbh_06_u:103.017c": "na tu bhīṣmaḥ susaṃkruddhaḥ śakyo jetuṃ mahāhave",
    "GE07mbh_06_u:103.018a": "so 'ham evaṃ gate kṛṣṇa nimagnaḥ śokasāgare",
    "GE07mbh_06_u:103.018c": "ātmano buddhidaurbalyād bhīṣmam āsādya saṃyuge",
    "GE07mbh_06_u:103.019a": "vanaṃ yāsyāmi durdharṣa śreyo me tatra vai gatam",
    "GE07mbh_06_u:103.019c": "na yuddhaṃ rocaye kṛṣṇa hanti bhīṣmo hi naḥ sadā",
    "GE07mbh_06_u:103.020a": "yathā prajvalitaṃ vahniṃ pataṃgaḥ samabhidravan",
    "GE07mbh_06_u:103.020c": "ekato mṛtyum abhyeti tathāhaṃ bhīṣmam īyivān",
    "GE07mbh_06_u:103.021a": "kṣayaṃ nīto 'smi vārṣṇeya rājyahetoḥ parākramī",
    "GE07mbh_06_u:103.021c": "bhrātaraś caiva me śūrāḥ sāyakair bhṛśapīḍitāḥ",
    "GE07mbh_06_u:103.022a": "matkṛte bhrātṛsauhārdād rājyāt prabhraṃśanaṃ gatāḥ",
    "GE07mbh_06_u:103.022c": "parikliṣṭā tathā kṛṣṇā matkṛte madhusūdana",
    "GE07mbh_06_u:103.023a": "jīvitaṃ bahu manye 'haṃ jīvitaṃ hy adya durlabham",
    "GE07mbh_06_u:103.023c": "jīvitasyādya śeṣeṇa cariṣye dharmam uttamam",
    "GE07mbh_06_u:103.024a": "yadi te 'ham anugrāhyo bhrātṛbhiḥ saha keśava",
    "GE07mbh_06_u:103.024c": "svadharmasyāvirodhena tad udāhara keśava",
    "GE07mbh_06_u:103.025a": "etac chrutvā vacas tasya kāruṇyād bahuvistaram",
    "GE07mbh_06_u:103.025c": "pratyuvāca tataḥ kṛṣṇaḥ sāntvayāno yudhiṣṭhiram",
    "GE07mbh_06_u:103.026a": "dharmaputra viṣādaṃ tvaṃ mā kṛthāḥ satyasaṃgara",
    "GE07mbh_06_u:103.026c": "yasya te bhrātaraḥ śūrā durjayāḥ śatrusūdanāḥ",
    "GE07mbh_06_u:103.027a": "arjuno bhīmasenaś ca vāyvagnisamatejasau",
    "GE07mbh_06_u:103.027c": "mādrīputrau ca vikrāntau tridaśānām iveśvarau",
    "GE07mbh_06_u:103.028a": "māṃ vā niyuṅkṣva sauhārdād yotsye bhīṣmeṇa pāṇḍava",
    "GE07mbh_06_u:103.028c": "tvatprayukto hy ahaṃ rājan kiṃ na kuryāṃ mahāhave",
    "GE07mbh_06_u:103.029a": "haniṣyāmi raṇe bhīṣmam āhūya puruṣarṣabham",
    "GE07mbh_06_u:103.029c": "paśyatāṃ dhārtarāṣṭrāṇāṃ yadi necchati phalgunaḥ",
    "GE07mbh_06_u:103.030a": "yadi bhīṣme hate rājañ jayaṃ paśyasi pāṇḍava",
    "GE07mbh_06_u:103.030c": "hantāsmy ekarathenādya kuruvṛddhaṃ pitāmaham",
    "GE07mbh_06_u:103.031a": "paśya me vikramaṃ rājan mahendrasyeva saṃyuge",
    "GE07mbh_06_u:103.031c": "vimuñcantaṃ mahāstrāṇi pātayiṣyāmi taṃ rathāt",
    "GE07mbh_06_u:103.032a": "yaḥ śatruḥ pāṇḍuputrāṇāṃ macchatruḥ sa na saṃśayaḥ",
    "GE07mbh_06_u:103.032c": "madarthā bhavadarthā ye ye madīyās tavaiva te",
    "GE07mbh_06_u:103.033a": "tava bhrātā mama sakhā saṃbandhī śiṣya eva ca",
    "GE07mbh_06_u:103.033c": "māṃsāny utkṛtya vai dadyām arjunārthe mahīpate",
    "GE07mbh_06_u:103.034a": "eṣa cāpi naravyāghro matkṛte jīvitaṃ tyajet",
    "GE07mbh_06_u:103.034c": "eṣa naḥ samayas tāta tārayema parasparam",
    "GE07mbh_06_u:103.034e": "sa māṃ niyuṅkṣva rājendra yāvad dvīpo bhavāmy aham",
    "GE07mbh_06_u:103.035a": "pratijñātam upaplavye yat tat pārthena pūrvataḥ",
    "GE07mbh_06_u:103.035c": "ghātayiṣyāmi gāṅgeyam ity ulūkasya saṃnidhau",
    "GE07mbh_06_u:103.036a": "parirakṣyaṃ ca mama tad vacaḥ pārthasya dhīmataḥ",
    "GE07mbh_06_u:103.036c": "anujñātaṃ tu pārthena mayā kāryaṃ na saṃśayaḥ",
    "GE07mbh_06_u:103.037a": "atha vā phalgunasyaiṣa bhāraḥ parimito raṇe",
    "GE07mbh_06_u:103.037c": "nihaniṣyati saṃgrāme bhīṣmaṃ parapuraṃjayam",
    "GE07mbh_06_u:103.038a": "aśakyam api kuryād dhi raṇe pārthaḥ samudyataḥ",
    "GE07mbh_06_u:103.038c": "tridaśān vā samudyuktān sahitān daityadānavaiḥ",
    "GE07mbh_06_u:103.038e": "nihanyād arjunaḥ saṃkhye kim u bhīṣmaṃ narādhipa",
    "GE07mbh_06_u:103.039a": "viparīto mahāvīryo gatasattvo 'lpajīvitaḥ",
    "GE07mbh_06_u:103.039c": "bhīṣmaḥ śāṃtanavo nūnaṃ kartavyaṃ nāvabudhyate",
    "GE07mbh_06_u:103.040": "yudhiṣṭhira uvāca",
    "GE07mbh_06_u:103.040a": "evam etan mahābāho yathā vadasi mādhava",
    "GE07mbh_06_u:103.040c": "sarve hy ete na paryāptās tava veganivāraṇe",
    "GE07mbh_06_u:103.041a": "niyataṃ samavāpsyāmi sarvam eva yathepsitam",
    "GE07mbh_06_u:103.041c": "yasya me puruṣavyāghra bhavān nātho mahābalaḥ",
    "GE07mbh_06_u:103.042a": "sendrān api raṇe devāñ jayeyaṃ jayatāṃ vara",
    "GE07mbh_06_u:103.042c": "tvayā nāthena govinda kim u bhīṣmaṃ mahāhave",
    "GE07mbh_06_u:103.043a": "na tu tvām anṛtaṃ kartum utsahe svārthagauravāt",
    "GE07mbh_06_u:103.043c": "ayudhyamānaḥ sāhāyyaṃ yathoktaṃ kuru mādhava",
    "GE07mbh_06_u:103.044a": "samayas tu kṛtaḥ kaś cid bhīṣmeṇa mama mādhava",
    "GE07mbh_06_u:103.044c": "mantrayiṣye tavārthāya na tu yotsye kathaṃ cana",
    "GE07mbh_06_u:103.044e": "duryodhanārthe yotsyāmi satyam etad iti prabho",
    "GE07mbh_06_u:103.045a": "sa hi rājyasya me dātā mantrasyaiva ca mādhava",
    "GE07mbh_06_u:103.045c": "tasmād devavrataṃ bhūyo vadhopāyārtham ātmanaḥ",
    "GE07mbh_06_u:103.045e": "bhavatā sahitāḥ sarve pṛcchāmo madhusūdana",
    "GE07mbh_06_u:103.046a": "tad vayaṃ sahitā gatvā bhīṣmam āśu narottamam",
    "GE07mbh_06_u:103.046c": "rucite tava vārṣṇeya mantraṃ pṛcchāma kauravam",
    "GE07mbh_06_u:103.047a": "sa vakṣyati hitaṃ vākyaṃ tathyaṃ caiva janārdana",
    "GE07mbh_06_u:103.047c": "yathā sa vakṣyate kṛṣṇa tathā kartāsmi saṃyuge",
    "GE07mbh_06_u:103.048a": "sa no jayasya dātā ca mantrasya ca dhṛtavrataḥ",
    "GE07mbh_06_u:103.048c": "bālāḥ pitrā vihīnāś ca tena saṃvardhitā vayam",
    "GE07mbh_06_u:103.049a": "taṃ cet pitāmahaṃ vṛddhaṃ hantum icchāmi mādhava",
    "GE07mbh_06_u:103.049b-0424_01": "yasyāṅge krīḍitaṃ nityaṃ bālye ca parivardhitāḥ",
    "GE07mbh_06_u:103.049b-0424_02": "astrāṇi vidhivac caiva śikṣitāni janārdana",
    "GE07mbh_06_u:103.049b-0424_03": "taṃ hantum udyatāḥ kṛṣṇa rājyahetor vayaṃ yudhi",
    "GE07mbh_06_u:103.049c": "pituḥ pitaram iṣṭaṃ vai dhig astu kṣatrajīvikām",
    "GE07mbh_06_u:103.049d-0425_01": "satyaṃ bṛhaspater vākyaṃ devānām agrataḥ kila",
    "GE07mbh_06_u:103.049d-0425_02": "bhāṣitaṃ guruṇā pūrvaṃ tan nibodha janārdana",
    "GE07mbh_06_u:103.049d-0425_03": "putraḥ pitaram āsādya pitā putraṃ ca mānada",
    "GE07mbh_06_u:103.049d-0425_04": "rājyārthe ghātayed evaṃ kṣatradharmaḥ sanātanaḥ",
    "GE07mbh_06_u:103.050": "saṃjaya uvāca",
    "GE07mbh_06_u:103.050a": "tato 'bravīn mahārāja vārṣṇeyaḥ kurunandanam",
    "GE07mbh_06_u:103.050c": "rocate me mahābāho satataṃ tava bhāṣitam",
    "GE07mbh_06_u:103.051a": "devavrataḥ kṛtī bhīṣmaḥ prekṣitenāpi nirdahet",
    "GE07mbh_06_u:103.051c": "gamyatāṃ sa vadhopāyaṃ praṣṭuṃ sāgaragāsutaḥ",
    "GE07mbh_06_u:103.051e": "vaktum arhati satyaṃ sa tvayā pṛṣṭo viśeṣataḥ",
    "GE07mbh_06_u:103.052a": "te vayaṃ tatra gacchāmaḥ praṣṭuṃ kurupitāmaham",
    "GE07mbh_06_u:103.052c": "praṇamya śirasā cainaṃ mantraṃ pṛcchāma mādhava",
    "GE07mbh_06_u:103.052e": "sa no dāsyati yaṃ mantraṃ tena yotsyāmahe parān",
    "GE07mbh_06_u:103.053a": "evaṃ saṃmantrya vai vīrāḥ pāṇḍavāḥ pāṇḍupūrvaja",
    "GE07mbh_06_u:103.053c": "jagmus te sahitāḥ sarve vāsudevaś ca vīryavān",
    "GE07mbh_06_u:103.053e": "vimuktaśastrakavacā bhīṣmasya sadanaṃ prati",
    "GE07mbh_06_u:103.054a": "praviśya ca tadā bhīṣmaṃ śirobhiḥ pratipedire",
    "GE07mbh_06_u:103.054c": "pūjayanto mahārāja pāṇḍavā bharatarṣabha",
    "GE07mbh_06_u:103.054e": "praṇamya śirasā cainaṃ bhīṣmaṃ śaraṇam anvayuḥ",
    "GE07mbh_06_u:103.054f-0426_01": "caraṇopagatān gṛhya pariṣvajya ca pāṇḍavān",
    "GE07mbh_06_u:103.054f-0426_02": "mūrdhni caitān upāghrāya aṅkam āropayat tadā",
    "GE07mbh_06_u:103.054f-0426_03": "bāṣpaparyākulamukhaḥ smṛtvā pāṇḍuṃ punaḥ punaḥ",
    "GE07mbh_06_u:103.055a": "tān uvāca mahābāhur bhīṣmaḥ kurupitāmahaḥ",
    "GE07mbh_06_u:103.055c": "svāgataṃ tava vārṣṇeya svāgataṃ te dhanaṃjaya",
    "GE07mbh_06_u:103.055e": "svāgataṃ dharmaputrāya bhīmāya yamayos tathā",
    "GE07mbh_06_u:103.056a": "kiṃ kāryaṃ vaḥ karomy adya yuṣmatprītivivardhanam",
    "GE07mbh_06_u:103.056b-0427_01": "yuddhād anyatra he vatsāḥ prīyantāṃ mā viśaṅkatha",
    "GE07mbh_06_u:103.056c": "sarvātmanā ca kartāsmi yady api syāt suduṣkaram",
    "GE07mbh_06_u:103.057a": "tathā bruvāṇaṃ gāṅgeyaṃ prītiyuktaṃ punaḥ punaḥ",
    "GE07mbh_06_u:103.057c": "uvāca vākyaṃ dīnātmā dharmaputro yudhiṣṭhiraḥ",
    "GE07mbh_06_u:103.057d-0428_01": "yathā pṛcchasi mām adya kathaṃ tan me ca vā vibho",
    "GE07mbh_06_u:103.058a": "kathaṃ jayema dharmajña kathaṃ rājyaṃ labhemahi",
    "GE07mbh_06_u:103.058c": "prajānāṃ saṃkṣayo na syāt kathaṃ tan me vadābhibho",
    "GE07mbh_06_u:103.059a": "bhavān hi no vadhopāyaṃ bravītu svayam ātmanaḥ",
    "GE07mbh_06_u:103.059c": "bhavantaṃ samare rājan viṣahema kathaṃ vayam",
    "GE07mbh_06_u:103.060a": "na hi te sūkṣmam apy asti randhraṃ kurupitāmaha",
    "GE07mbh_06_u:103.060c": "maṇḍalenaiva dhanuṣā sadā dṛśyo 'si saṃyuge",
    "GE07mbh_06_u:103.061a": "nādadānaṃ saṃdadhānaṃ vikarṣantaṃ dhanur na ca",
    "GE07mbh_06_u:103.061c": "paśyāmas tvā mahābāho rathe sūryam iva sthitam",
    "GE07mbh_06_u:103.062a": "narāśvarathanāgānāṃ hantāraṃ paravīrahan",
    "GE07mbh_06_u:103.062c": "ka ivotsahate hantuṃ tvāṃ pumān bharatarṣabha",
    "GE07mbh_06_u:103.063a": "varṣatā śaravarṣāṇi mahānti puruṣottama",
    "GE07mbh_06_u:103.063c": "kṣayaṃ nītā hi pṛtanā bhavatā mahatī mama",
    "GE07mbh_06_u:103.064a": "yathā yudhi jayeyaṃ tvāṃ yathā rājyaṃ bhaven mama",
    "GE07mbh_06_u:103.064c": "bhavet sainyasya vā śāntis tan me brūhi pitāmaha",
    "GE07mbh_06_u:103.065a": "tato 'bravīc chāṃtanavaḥ pāṇḍavān pāṇḍupūrvaja",
    "GE07mbh_06_u:103.065c": "na kathaṃ cana kaunteya mayi jīvati saṃyuge",
    "GE07mbh_06_u:103.065e": "yuṣmāsu dṛśyate vṛddhiḥ satyam etad bravīmi vaḥ",
    "GE07mbh_06_u:103.066a": "nirjite mayi yuddhe tu dhruvaṃ jeṣyatha kauravān",
    "GE07mbh_06_u:103.066c": "kṣipraṃ mayi praharata yadīcchatha raṇe jayam",
    "GE07mbh_06_u:103.066e": "anujānāmi vaḥ pārthāḥ praharadhvaṃ yathāsukham",
    "GE07mbh_06_u:103.067a": "evaṃ hi sukṛtaṃ manye bhavatāṃ vidito hy aham",
    "GE07mbh_06_u:103.067c": "hate mayi hataṃ sarvaṃ tasmād evaṃ vidhīyatām",
    "GE07mbh_06_u:103.068": "yudhiṣṭhira uvāca",
    "GE07mbh_06_u:103.068a": "brūhi tasmād upāyaṃ no yathā yuddhe jayemahi",
    "GE07mbh_06_u:103.068c": "bhavantaṃ samare kruddhaṃ daṇḍapāṇim ivāntakam",
    "GE07mbh_06_u:103.069a": "śakyo vajradharo jetuṃ varuṇo 'tha yamas tathā",
    "GE07mbh_06_u:103.069c": "na bhavān samare śakyaḥ sendrair api surāsuraiḥ",
    "GE07mbh_06_u:103.070": "bhīṣma uvāca",
    "GE07mbh_06_u:103.070a": "satyam etan mahābāho yathā vadasi pāṇḍava",
    "GE07mbh_06_u:103.070c": "nāhaṃ śakyo raṇe jetuṃ sendrair api surāsuraiḥ",
    "GE07mbh_06_u:103.071a": "āttaśastro raṇe yatto gṛhītavarakārmukaḥ",
    "GE07mbh_06_u:103.071c": "nyastaśastraṃ tu māṃ rājan hanyur yudhi mahārathāḥ",
    "GE07mbh_06_u:103.072a": "nikṣiptaśastre patite vimuktakavacadhvaje",
    "GE07mbh_06_u:103.072c": "dravamāṇe ca bhīte ca tavāsmīti ca vādini",
    "GE07mbh_06_u:103.072d-0429_01": "strījite strīpradhāne ca strīpradhāyini dharmaja",
    "GE07mbh_06_u:103.073a": "striyāṃ strīnāmadheye ca vikale caikaputrake",
    "GE07mbh_06_u:103.073c": "aprasūte ca duṣprekṣye na yuddhaṃ rocate mama",
    "GE07mbh_06_u:103.074a": "imaṃ ca śṛṇu me pārtha saṃkalpaṃ pūrvacintitam",
    "GE07mbh_06_u:103.074c": "amaṅgalyadhvajaṃ dṛṣṭvā na yudhyeyaṃ kathaṃ cana",
    "GE07mbh_06_u:103.075a": "ya eṣa draupado rājaṃs tava sainye mahārathaḥ",
    "GE07mbh_06_u:103.075b-0430_01": "apumāṃs tasya putras tu pūrvam āsīd viśāṃ pate",
    "GE07mbh_06_u:103.075c": "śikhaṇḍī samarākāṅkṣī śūraś ca samitiṃjayaḥ",
    "GE07mbh_06_u:103.076a": "yathābhavac ca strī pūrvaṃ paścāt puṃstvam upāgataḥ",
    "GE07mbh_06_u:103.076c": "jānanti ca bhavanto 'pi sarvam etad yathātatham",
    "GE07mbh_06_u:103.077a": "arjunaḥ samare śūraḥ puraskṛtya śikhaṇḍinam",
    "GE07mbh_06_u:103.077c": "mām eva viśikhais tūrṇam abhidravatu daṃśitaḥ",
    "GE07mbh_06_u:103.078a": "amaṅgalyadhvaje tasmin strīpūrve ca viśeṣataḥ",
    "GE07mbh_06_u:103.078c": "na prahartum abhīpsāmi gṛhīteṣuṃ kathaṃ cana",
    "GE07mbh_06_u:103.079a": "tad antaraṃ samāsādya pāṇḍavo māṃ dhanaṃjayaḥ",
    "GE07mbh_06_u:103.079c": "śarair ghātayatu kṣipraṃ samantād bharatarṣabha",
    "GE07mbh_06_u:103.080a": "na taṃ paśyāmi lokeṣu yo māṃ hanyāt samudyatam",
    "GE07mbh_06_u:103.080c": "ṛte kṛṣṇān mahābhāgāt pāṇḍavād vā dhanaṃjayāt",
    "GE07mbh_06_u:103.081a": "eṣa tasmāt purodhāya kaṃ cid anyaṃ mamāgrataḥ",
    "GE07mbh_06_u:103.081c": "māṃ pātayatu bībhatsur evaṃ te vijayo bhavet",
    "GE07mbh_06_u:103.082a": "etat kuruṣva kaunteya yathoktaṃ vacanaṃ mama",
    "GE07mbh_06_u:103.082c": "tato jeṣyasi saṃgrāme dhārtarāṣṭrān samāgatān",
    "GE07mbh_06_u:103.083": "saṃjaya uvāca",
    "GE07mbh_06_u:103.083a": "te 'nujñātās tataḥ pārthā jagmuḥ svaśibiraṃ prati",
    "GE07mbh_06_u:103.083c": "abhivādya mahātmānaṃ bhīṣmaṃ kurupitāmaham",
    "GE07mbh_06_u:103.084a": "tathoktavati gāṅgeye paralokāya dīkṣite",
    "GE07mbh_06_u:103.084c": "arjuno duḥkhasaṃtaptaḥ savrīḍam idam abravīt",
    "GE07mbh_06_u:103.085a": "guruṇā kulavṛddhena kṛtaprajñena dhīmatā",
    "GE07mbh_06_u:103.085c": "pitāmahena saṃgrāme kathaṃ yotsyāmi mādhava",
    "GE07mbh_06_u:103.086a": "krīḍatā hi mayā bālye vāsudeva mahāmanāḥ",
    "GE07mbh_06_u:103.086c": "pāṃsurūṣitagātreṇa mahātmā paruṣīkṛtaḥ",
    "GE07mbh_06_u:103.087a": "yasyāham adhiruhyāṅkaṃ bālaḥ kila gadāgraja",
    "GE07mbh_06_u:103.087c": "tātety avocaṃ pitaraṃ pituḥ pāṇḍor mahātmanaḥ",
    "GE07mbh_06_u:103.088a": "nāhaṃ tātas tava pitus tāto 'smi tava bhārata",
    "GE07mbh_06_u:103.088c": "iti mām abravīd bālye yaḥ sa vadhyaḥ kathaṃ mayā",
    "GE07mbh_06_u:103.089a": "kāmaṃ vadhyatu me sainyaṃ nāhaṃ yotsye mahātmanā",
    "GE07mbh_06_u:103.089c": "jayo vāstu vadho vā me kathaṃ vā kṛṣṇa manyase",
    "GE07mbh_06_u:103.089d-0431_01": "katham asmadvidhaḥ kṛṣṇa jānan dharmaṃ sanātanam",
    "GE07mbh_06_u:103.089d-0431_02": "nyastaśastre ca vṛddhe ca prahared dhi pitāmahe",
    "GE07mbh_06_u:103.090": "śrīkṛṣṇa uvāca",
    "GE07mbh_06_u:103.090a": "pratijñāya vadhaṃ jiṣṇo purā bhīṣmasya saṃyuge",
    "GE07mbh_06_u:103.090c": "kṣatradharme sthitaḥ pārtha kathaṃ nainaṃ haniṣyasi",
    "GE07mbh_06_u:103.091a": "pātayainaṃ rathāt pārtha vajrāhatam iva drumam",
    "GE07mbh_06_u:103.091c": "nāhatvā yudhi gāṅgeyaṃ vijayas te bhaviṣyati",
    "GE07mbh_06_u:103.092a": "diṣṭam etat purā devair bhaviṣyaty avaśasya te",
    "GE07mbh_06_u:103.092c": "hantā bhīṣmasya pūrvendra iti tan na tad anyathā",
    "GE07mbh_06_u:103.093a": "na hi bhīṣmaṃ durādharṣaṃ vyāttānanam ivāntakam",
    "GE07mbh_06_u:103.093c": "tvad anyaḥ śaknuyād dhantum api vajradharaḥ svayam",
    "GE07mbh_06_u:103.094a": "jahi bhīṣmaṃ mahābāho śṛṇu cedaṃ vaco mama",
    "GE07mbh_06_u:103.094c": "yathovāca purā śakraṃ mahābuddhir bṛhaspatiḥ",
    "GE07mbh_06_u:103.095a": "jyāyāṃsam api cec chakra guṇair api samanvitam",
    "GE07mbh_06_u:103.095c": "ātatāyinam āmantrya hanyād ghātakam āgatam",
    "GE07mbh_06_u:103.096a": "śāśvato 'yaṃ sthito dharmaḥ kṣatriyāṇāṃ dhanaṃjaya",
    "GE07mbh_06_u:103.096c": "yoddhavyaṃ rakṣitavyaṃ ca yaṣṭavyaṃ cānasūyubhiḥ",
    "GE07mbh_06_u:103.097": "arjuna uvāca",
    "GE07mbh_06_u:103.097a": "śikhaṇḍī nidhanaṃ kṛṣṇa bhīṣmasya bhavitā dhruvam",
    "GE07mbh_06_u:103.097c": "dṛṣṭvaiva hi sadā bhīṣmaḥ pāñcālyaṃ vinivartate",
    "GE07mbh_06_u:103.098a": "te vayaṃ pramukhe tasya sthāpayitvā śikhaṇḍinam",
    "GE07mbh_06_u:103.098c": "gāṅgeyaṃ pātayiṣyāma upāyeneti me matiḥ",
    "GE07mbh_06_u:103.099a": "aham anyān maheṣvāsān vārayiṣyāmi sāyakaiḥ",
    "GE07mbh_06_u:103.099c": "śikhaṇḍy api yudhāṃ śreṣṭho bhīṣmam evābhiyāsyatu",
    "GE07mbh_06_u:103.100a": "śrutaṃ te kurumukhyasya nāhaṃ hanyāṃ śikhaṇḍinam",
    "GE07mbh_06_u:103.100c": "kanyā hy eṣā purā jātā puruṣaḥ samapadyata saṃjaya uvāca",
    "GE07mbh_06_u:103.100d-0432_01": "arjunasya vacaḥ śrutvā bhīṣmasya vadhasaṃyutam",
    "GE07mbh_06_u:103.100d-0432_02": "jahṛṣur hṛṣṭaromāṇaḥ sakṛṣṇāḥ pāṇḍavās tadā",
    "GE07mbh_06_u:103.101": "saṃjaya uvāca",
    "GE07mbh_06_u:103.101a": "ity evaṃ niścayaṃ kṛtvā pāṇḍavāḥ sahamādhavāḥ",
    "GE07mbh_06_u:103.101b-0433_01": "anumānya mahātmānaṃ prayayur hṛṣṭamānasāḥ",
    "GE07mbh_06_u:103.101c": "śayanāni yathāsvāni bhejire puruṣarṣabhāḥ",
    "GE07mbh_06_u:103.101d-0434_01": "svān svān gṛhān abhigatās tāṃ rātrim avasan sukham",
    "GE07mbh_06_u:104.001": "dhṛtarāṣṭra uvāca",
    "GE07mbh_06_u:104.001a": "kathaṃ śikhaṇḍī gāṅgeyam abhyavartata saṃyuge",
    "GE07mbh_06_u:104.001c": "pāṇḍavāś ca tathā bhīṣmaṃ tan mamācakṣva saṃjaya",
    "GE07mbh_06_u:104.002": "saṃjaya uvāca",
    "GE07mbh_06_u:104.002a": "tataḥ prabhāte vimale sūryasyodayanaṃ prati",
    "GE07mbh_06_u:104.002c": "vādyamānāsu bherīṣu mṛdaṅgeṣv ānakeṣu ca",
    "GE07mbh_06_u:104.003a": "dhmāyatsu dadhivarṇeṣu jalajeṣu samantataḥ",
    "GE07mbh_06_u:104.003c": "śikhaṇḍinaṃ puraskṛtya niryātāḥ pāṇḍavā yudhi",
    "GE07mbh_06_u:104.004a": "kṛtvā vyūhaṃ mahārāja",
    "GE07mbh_06_u:104.004c": "śikhaṇḍī sarvasainyānām agra āsīd viśāṃ pate",
    "GE07mbh_06_u:104.005a": "cakrarakṣau tatas tasya bhīmasenadhanaṃjayau",
    "GE07mbh_06_u:104.005c": "pṛṣṭhato draupadeyāś ca saubhadraś caiva vīryavān",
    "GE07mbh_06_u:104.006a": "sātyakiś cekitānaś ca teṣāṃ goptā mahārathaḥ",
    "GE07mbh_06_u:104.006c": "dhṛṣṭadyumnas tataḥ paścāt pāñcālair abhirakṣitaḥ",
    "GE07mbh_06_u:104.007a": "tato yudhiṣṭhiro rājā yamābhyāṃ sahitaḥ prabhuḥ",
    "GE07mbh_06_u:104.007c": "prayayau siṃhanādena nādayan bharatarṣabha",
    "GE07mbh_06_u:104.008a": "virāṭas tu tataḥ paścāt svena sainyena saṃvṛtaḥ",
    "GE07mbh_06_u:104.008c": "drupadaś ca mahārāja tataḥ paścād upādravat",
    "GE07mbh_06_u:104.009a": "kekayā bhrātaraḥ pañca dhṛṣṭaketuś ca vīryavān",
    "GE07mbh_06_u:104.009c": "jaghanaṃ pālayām āsa pāṇḍusainyasya bhārata",
    "GE07mbh_06_u:104.010a": "evaṃ vyūhya mahat sainyaṃ pāṇḍavās tava vāhinīm",
    "GE07mbh_06_u:104.010c": "abhyadravanta saṃgrāme tyaktvā jīvitam ātmanaḥ",
    "GE07mbh_06_u:104.011a": "tathaiva kuravo rājan bhīṣmaṃ kṛtvā mahābalam",
    "GE07mbh_06_u:104.011c": "agrataḥ sarvasainyānāṃ prayayuḥ pāṇḍavān prati",
    "GE07mbh_06_u:104.012a": "putrais tava durādharṣai rakṣitaḥ sumahābalaiḥ",
    "GE07mbh_06_u:104.012c": "tato droṇo maheṣvāsaḥ putraś cāsya mahārathaḥ",
    "GE07mbh_06_u:104.013a": "bhagadattas tataḥ paścād gajānīkena saṃvṛtaḥ",
    "GE07mbh_06_u:104.013c": "kṛpaś ca kṛtavarmā ca bhagadattam anuvratau",
    "GE07mbh_06_u:104.014a": "kāmbojarājo balavāṃs tataḥ paścāt sudakṣiṇaḥ",
    "GE07mbh_06_u:104.014c": "māgadhaś ca jayatsenaḥ saubalaś ca bṛhadbalaḥ",
    "GE07mbh_06_u:104.015a": "tathetare maheṣvāsāḥ suśarmapramukhā nṛpāḥ",
    "GE07mbh_06_u:104.015c": "jaghanaṃ pālayām āsus tava sainyasya bhārata",
    "GE07mbh_06_u:104.016a": "divase divase prāpte bhīṣmaḥ śāṃtanavo yudhi",
    "GE07mbh_06_u:104.016c": "āsurān akarod vyūhān paiśācān atha rākṣasān",
    "GE07mbh_06_u:104.017a": "tataḥ pravavṛte yuddhaṃ tava teṣāṃ ca bhārata",
    "GE07mbh_06_u:104.017c": "anyonyaṃ nighnatāṃ rājan yamarāṣṭravivardhanam",
    "GE07mbh_06_u:104.018a": "arjunapramukhāḥ pārthāḥ puraskṛtya śikhaṇḍinam",
    "GE07mbh_06_u:104.018c": "bhīṣmaṃ yuddhe 'bhyavartanta kiranto vividhāñ śarān",
    "GE07mbh_06_u:104.019a": "tatra bhārata bhīmena pīḍitās tāvakāḥ śaraiḥ",
    "GE07mbh_06_u:104.019c": "rudhiraughapariklinnāḥ paralokaṃ yayus tadā",
    "GE07mbh_06_u:104.020a": "nakulaḥ sahadevaś ca sātyakiś ca mahārathaḥ",
    "GE07mbh_06_u:104.020c": "tava sainyaṃ samāsādya pīḍayām āsur ojasā",
    "GE07mbh_06_u:104.021a": "te vadhyamānāḥ samare tāvakā bharatarṣabha",
    "GE07mbh_06_u:104.021c": "nāśaknuvan vārayituṃ pāṇḍavānāṃ mahad balam",
    "GE07mbh_06_u:104.022a": "tatas tu tāvakaṃ sainyaṃ vadhyamānaṃ samantataḥ",
    "GE07mbh_06_u:104.022c": "saṃprādravad diśo rājan kālyamānaṃ mahārathaiḥ",
    "GE07mbh_06_u:104.023a": "trātāraṃ nādhyagacchanta tāvakā bharatarṣabha",
    "GE07mbh_06_u:104.023c": "vadhyamānāḥ śitair bāṇaiḥ pāṇḍavaiḥ sahasṛñjayaiḥ",
    "GE07mbh_06_u:104.024": "dhṛtarāṣṭra uvāca",
    "GE07mbh_06_u:104.024a": "pīḍyamānaṃ balaṃ pārthair dṛṣṭvā bhīṣmaḥ parākramī",
    "GE07mbh_06_u:104.024c": "yad akārṣīd raṇe kruddhas tan mamācakṣva saṃjaya",
    "GE07mbh_06_u:104.025a": "kathaṃ vā pāṇḍavān yuddhe pratyudyātaḥ paraṃtapaḥ",
    "GE07mbh_06_u:104.025c": "vinighnan somakān vīrāṃs tan mamācakṣva saṃjaya",
    "GE07mbh_06_u:104.026": "saṃjaya uvāca",
    "GE07mbh_06_u:104.026a": "ācakṣe te mahārāja yad akārṣīt pitāmahaḥ",
    "GE07mbh_06_u:104.026c": "pīḍite tava putrasya sainye pāṇḍavasṛñjayaiḥ",
    "GE07mbh_06_u:104.027a": "prahṛṣṭamanasaḥ śūrāḥ pāṇḍavāḥ pāṇḍupūrvaja",
    "GE07mbh_06_u:104.027c": "abhyavartanta nighnantas tava putrasya vāhinīm",
    "GE07mbh_06_u:104.028a": "taṃ vināśaṃ manuṣyendra",
    "GE07mbh_06_u:104.028c": "nāmṛṣyata tadā bhīṣmaḥ sainyaghātaṃ raṇe paraiḥ",
    "GE07mbh_06_u:104.029a": "sa pāṇḍavān maheṣvāsaḥ pāñcālāṃś ca sasṛñjayān",
    "GE07mbh_06_u:104.029c": "abhyadravata durdharṣas tyaktvā jīvitam ātmanaḥ",
    "GE07mbh_06_u:104.030a": "sa pāṇḍavānāṃ pravarān pañca rājan mahārathān",
    "GE07mbh_06_u:104.030c": "āttaśastrān raṇe yattān vārayām āsa sāyakaiḥ",
    "GE07mbh_06_u:104.030d-0435_01": "bhīṣmaḥ paramasaṃkruddhaḥ śaraiḥ saṃnataparvabhiḥ",
    "GE07mbh_06_u:104.030e": "nārācair vatsadantaiś ca śitair añjalikais tathā",
    "GE07mbh_06_u:104.030f-0436_01": "nānāśastrāstravarṣais tān vīryāmarṣapraveritaiḥ",
    "GE07mbh_06_u:104.031a": "nijaghne samare kruddho hastyaśvam amitaṃ bahu",
    "GE07mbh_06_u:104.031c": "rathino 'pātayad rājan rathebhyaḥ puruṣarṣabhaḥ",
    "GE07mbh_06_u:104.032a": "sādinaś cāśvapṛṣṭhebhyaḥ padātīṃś ca samāgatān",
    "GE07mbh_06_u:104.032c": "gajārohān gajebhyaś ca pareṣāṃ vidadhad bhayam",
    "GE07mbh_06_u:104.033a": "tam ekaṃ samare bhīṣmaṃ tvaramāṇaṃ mahāratham",
    "GE07mbh_06_u:104.033c": "pāṇḍavāḥ samavartanta vajrapāṇim ivāsurāḥ",
    "GE07mbh_06_u:104.034a": "śakrāśanisamasparśān vimuñcan niśitāñ śarān",
    "GE07mbh_06_u:104.034c": "dikṣv adṛśyata sarvāsu ghoraṃ saṃdhārayan vapuḥ",
    "GE07mbh_06_u:104.035a": "maṇḍalīkṛtam evāsya nityaṃ dhanur adṛśyata",
    "GE07mbh_06_u:104.035c": "saṃgrāme yudhyamānasya śakracāpanibhaṃ mahat",
    "GE07mbh_06_u:104.036a": "tad dṛṣṭvā samare karma tava putrā viśāṃ pate",
    "GE07mbh_06_u:104.036c": "vismayaṃ paramaṃ prāptāḥ pitāmaham apūjayan",
    "GE07mbh_06_u:104.037a": "pārthā vimanaso bhūtvā praikṣanta pitaraṃ tava",
    "GE07mbh_06_u:104.037c": "yudhyamānaṃ raṇe śūraṃ vipracittim ivāmarāḥ",
    "GE07mbh_06_u:104.037e": "na cainaṃ vārayām āsur vyāttānanam ivāntakam",
    "GE07mbh_06_u:104.038a": "daśame 'hani saṃprāpte rathānīkaṃ śikhaṇḍinaḥ",
    "GE07mbh_06_u:104.038c": "adahan niśitair bāṇaiḥ kṛṣṇavartmeva kānanam",
    "GE07mbh_06_u:104.039a": "taṃ śikhaṇḍī tribhir bāṇair abhyavidhyat stanāntare",
    "GE07mbh_06_u:104.039c": "āśīviṣam iva kruddhaṃ kālasṛṣṭam ivāntakam",
    "GE07mbh_06_u:104.040a": "sa tenātibhṛśaṃ viddhaḥ prekṣya bhīṣmaḥ śikhaṇḍinam",
    "GE07mbh_06_u:104.040c": "anicchann api saṃkruddhaḥ prahasann idam abravīt",
    "GE07mbh_06_u:104.041a": "kāmam abhyasa vā mā vā na tvāṃ yotsye kathaṃ cana",
    "GE07mbh_06_u:104.041c": "yaiva hi tvaṃ kṛtā dhātrā saiva hi tvaṃ śikhaṇḍinī",
    "GE07mbh_06_u:104.042a": "tasya tad vacanaṃ śrutvā śikhaṇḍī krodhamūrchitaḥ",
    "GE07mbh_06_u:104.042c": "uvāca bhīṣmaṃ samare sṛkkiṇī parilelihan",
    "GE07mbh_06_u:104.042d-0437_01": "sarvam eva mahāyuddhaṃ śrutavantaṃ mahāraṇe",
    "GE07mbh_06_u:104.043a": "jānāmi tvāṃ mahābāho kṣatriyāṇāṃ kṣayaṃkaram",
    "GE07mbh_06_u:104.043c": "mayā śrutaṃ ca te yuddhaṃ jāmadagnyena vai saha",
    "GE07mbh_06_u:104.044a": "divyaś ca te prabhāvo 'yaṃ sa mayā bahuśaḥ śrutaḥ",
    "GE07mbh_06_u:104.044c": "jānann api prabhāvaṃ te yotsye 'dyāhaṃ tvayā saha",
    "GE07mbh_06_u:104.045a": "pāṇḍavānāṃ priyaṃ kurvann ātmanaś ca narottama",
    "GE07mbh_06_u:104.045c": "adya tvā yodhayiṣyāmi raṇe puruṣasattama",
    "GE07mbh_06_u:104.046a": "dhruvaṃ ca tvā haniṣyāmi śape satyena te 'grataḥ",
    "GE07mbh_06_u:104.046c": "etac chrutvā vaco mahyaṃ yat kṣamaṃ tat samācara",
    "GE07mbh_06_u:104.047a": "kāmam abhyasa vā mā vā na me jīvan vimokṣyase",
    "GE07mbh_06_u:104.047c": "sudṛṣṭaḥ kriyatāṃ bhīṣma loko 'yaṃ samitiṃjaya",
    "GE07mbh_06_u:104.048a": "evam uktvā tato bhīṣmaṃ pañcabhir nataparvabhiḥ",
    "GE07mbh_06_u:104.048c": "avidhyata raṇe rājan praṇunnaṃ vākyasāyakaiḥ",
    "GE07mbh_06_u:104.049a": "tasya tad vacanaṃ śrutvā savyasācī paraṃtapaḥ",
    "GE07mbh_06_u:104.049c": "kālo 'yam iti saṃcintya śikhaṇḍinam acodayat",
    "GE07mbh_06_u:104.050a": "ahaṃ tvām anuyāsyāmi parān vidrāvayañ śaraiḥ",
    "GE07mbh_06_u:104.050c": "abhidrava susaṃrabdho bhīṣmaṃ bhīmaparākramam",
    "GE07mbh_06_u:104.051a": "na hi te saṃyuge pīḍāṃ śaktaḥ kartuṃ mahābalaḥ",
    "GE07mbh_06_u:104.051c": "tasmād adya mahābāho vīra bhīṣmam abhidrava",
    "GE07mbh_06_u:104.052a": "ahatvā samare bhīṣmaṃ yadi yāsyasi māriṣa",
    "GE07mbh_06_u:104.052c": "avahāsyo 'sya lokasya bhaviṣyasi mayā saha",
    "GE07mbh_06_u:104.053a": "nāvahāsyā yathā vīra bhavema paramāhave",
    "GE07mbh_06_u:104.053c": "tathā kuru raṇe yatnaṃ sādhayasva pitāmaham",
    "GE07mbh_06_u:104.054a": "ahaṃ te rakṣaṇaṃ yuddhe kariṣyāmi paraṃtapa",
    "GE07mbh_06_u:104.054c": "vārayan rathinaḥ sarvān sādhayasva pitāmaham",
    "GE07mbh_06_u:104.055a": "droṇaṃ ca droṇaputraṃ ca kṛpaṃ cātha suyodhanam",
    "GE07mbh_06_u:104.055c": "citrasenaṃ vikarṇaṃ ca saindhavaṃ ca jayadratham",
    "GE07mbh_06_u:104.056a": "vindānuvindāv āvantyau kāmbojaṃ ca sudakṣiṇam",
    "GE07mbh_06_u:104.056c": "bhagadattaṃ tathā śūraṃ māgadhaṃ ca mahāratham",
    "GE07mbh_06_u:104.057a": "saumadattiṃ raṇe śūram ārśyaśṛṅgiṃ ca rākṣasam",
    "GE07mbh_06_u:104.057c": "trigartarājaṃ ca raṇe saha sarvair mahārathaiḥ",
    "GE07mbh_06_u:104.057e": "aham āvārayiṣyāmi veleva makarālayam",
    "GE07mbh_06_u:104.058a": "kurūṃś ca sahitān sarvān ye caiṣāṃ sainikāḥ sthitāḥ",
    "GE07mbh_06_u:104.058c": "nivārayiṣyāmi raṇe sādhayasva pitāmaham",
    "GE07mbh_06_u:105.001": "dhṛtarāṣṭra uvāca",
    "GE07mbh_06_u:105.001a": "kathaṃ śikhaṇḍī gāṅgeyam abhyadhāvat pitāmaham",
    "GE07mbh_06_u:105.001c": "pāñcālyaḥ samare kruddho dharmātmānaṃ yatavratam",
    "GE07mbh_06_u:105.002a": "ke 'rakṣan pāṇḍavānīke śikhaṇḍinam udāyudham",
    "GE07mbh_06_u:105.002c": "tvaramāṇās tvarākāle jigīṣanto mahārathāḥ",
    "GE07mbh_06_u:105.003a": "kathaṃ śāṃtanavo bhīṣmaḥ sa tasmin daśame 'hani",
    "GE07mbh_06_u:105.003c": "ayudhyata mahāvīryaḥ pāṇḍavaiḥ sahasṛñjayaiḥ",
    "GE07mbh_06_u:105.004a": "na mṛṣyāmi raṇe bhīṣmaṃ pratyudyātaṃ śikhaṇḍinam",
    "GE07mbh_06_u:105.004c": "kaccin na rathabhaṅgo 'sya dhanur vāśīryatāsyataḥ",
    "GE07mbh_06_u:105.005": "saṃjaya uvāca",
    "GE07mbh_06_u:105.005a": "nāśīryata dhanus tasya rathabhaṅgo na cāpy abhūt",
    "GE07mbh_06_u:105.005c": "yudhyamānasya saṃgrāme bhīṣmasya bharatarṣabha",
    "GE07mbh_06_u:105.005e": "nighnataḥ samare śatrūñ śaraiḥ saṃnataparvabhiḥ",
    "GE07mbh_06_u:105.006a": "anekaśatasāhasrās tāvakānāṃ mahārathāḥ",
    "GE07mbh_06_u:105.006c": "rathadantigaṇā rājan hayāś caiva susajjitāḥ",
    "GE07mbh_06_u:105.006e": "abhyavartanta yuddhāya puraskṛtya pitāmaham",
    "GE07mbh_06_u:105.007a": "yathāpratijñaṃ kauravya sa cāpi samitiṃjayaḥ",
    "GE07mbh_06_u:105.007c": "pārthānām akarod bhīṣmaḥ satataṃ samitikṣayam",
    "GE07mbh_06_u:105.008a": "yudhyamānaṃ maheṣvāsaṃ vinighnantaṃ parāñ śaraiḥ",
    "GE07mbh_06_u:105.008c": "pāñcālāḥ pāṇḍavaiḥ sārdhaṃ sarva evābhyavārayan",
    "GE07mbh_06_u:105.009a": "daśame 'hani saṃprāpte tatāpa ripuvāhinīm",
    "GE07mbh_06_u:105.009c": "kīryamāṇāṃ śitair bāṇaiḥ śataśo 'tha sahasraśaḥ",
    "GE07mbh_06_u:105.010a": "na hi bhīṣmaṃ maheṣvāsaṃ pāṇḍavāḥ pāṇḍupūrvaja",
    "GE07mbh_06_u:105.010c": "aśaknuvan raṇe jetuṃ pāśahastam ivāntakam",
    "GE07mbh_06_u:105.011a": "athopāyān mahārāja savyasācī",
    "GE07mbh_06_u:105.011c": "trāsayan rathinaḥ sarvān bībhatsur aparājitaḥ",
    "GE07mbh_06_u:105.012a": "siṃhavad vinadann uccair dhanurjyāṃ vikṣipan muhuḥ",
    "GE07mbh_06_u:105.012c": "śaraughān visṛjan pārtho vyacarat kālavad raṇe",
    "GE07mbh_06_u:105.013a": "tasya śabdena vitrastās tāvakā bharatarṣabha",
    "GE07mbh_06_u:105.013c": "siṃhasyeva mṛgā rājan vyadravanta mahābhayāt",
    "GE07mbh_06_u:105.014a": "jayantaṃ pāṇḍavaṃ dṛṣṭvā tvatsainyaṃ cābhipīḍitam",
    "GE07mbh_06_u:105.014c": "duryodhanas tato bhīṣmam abravīd bhṛśapīḍitaḥ",
    "GE07mbh_06_u:105.015a": "eṣa pāṇḍusutas tāta śvetāśvaḥ kṛṣṇasārathiḥ",
    "GE07mbh_06_u:105.015c": "dahate māmakān sarvān kṛṣṇavartmeva kānanam",
    "GE07mbh_06_u:105.016a": "paśya sainyāni gāṅgeya dravamāṇāni sarvaśaḥ",
    "GE07mbh_06_u:105.016c": "pāṇḍavena yudhāṃ śreṣṭha kālyamānāni saṃyuge",
    "GE07mbh_06_u:105.017a": "yathā paśugaṇān pālaḥ saṃkālayati kānane",
    "GE07mbh_06_u:105.017c": "tathedaṃ māmakaṃ sainyaṃ kālyate śatrutāpana",
    "GE07mbh_06_u:105.018a": "dhanaṃjayaśarair bhagnaṃ dravamāṇam itas tataḥ",
    "GE07mbh_06_u:105.018c": "bhīmo hy eṣa durādharṣo vidrāvayati me balam",
    "GE07mbh_06_u:105.019a": "sātyakiś cekitānaś ca mādrīputrau ca pāṇḍavau",
    "GE07mbh_06_u:105.019c": "abhimanyuś ca vikrānto vāhinīṃ dahate mama",
    "GE07mbh_06_u:105.020a": "dhṛṣṭadyumnas tathā śūro rākṣasaś ca ghaṭotkacaḥ",
    "GE07mbh_06_u:105.020c": "vyadrāvayetāṃ sahasā sainyaṃ mama mahābalau",
    "GE07mbh_06_u:105.021a": "vadhyamānasya sainyasya sarvair etair mahābalaiḥ",
    "GE07mbh_06_u:105.021c": "nānyāṃ gatiṃ prapaśyāmi sthāne yuddhe ca bhārata",
    "GE07mbh_06_u:105.022a": "ṛte tvāṃ puruṣavyāghra devatulyaparākrama",
    "GE07mbh_06_u:105.022c": "paryāptaś ca bhavān kṣipraṃ pīḍitānāṃ gatir bhava",
    "GE07mbh_06_u:105.023a": "evam ukto mahārāja pitā devavratas tava",
    "GE07mbh_06_u:105.023c": "cintayitvā muhūrtaṃ tu kṛtvā niścayam ātmanaḥ",
    "GE07mbh_06_u:105.023d-0438_01": "pātayiṣye ripūn anyān pāṇḍavān pratipālayan",
    "GE07mbh_06_u:105.023d-0438_02": "pratijñāto jayo hy adya pāṇḍavānāṃ mahātmanām",
    "GE07mbh_06_u:105.023e": "tava saṃdhārayan putram abravīc chaṃtanoḥ sutaḥ",
    "GE07mbh_06_u:105.024a": "duryodhana vijānīhi sthiro bhava viśāṃ pate",
    "GE07mbh_06_u:105.024c": "pūrvakālaṃ tava mayā pratijñātaṃ mahābala",
    "GE07mbh_06_u:105.025a": "hatvā daśa sahasrāṇi kṣatriyāṇāṃ mahātmanām",
    "GE07mbh_06_u:105.025c": "saṃgrāmād vyapayātavyam etat karma mamāhnikam",
    "GE07mbh_06_u:105.025e": "iti tat kṛtavāṃś cāhaṃ yathoktaṃ bharatarṣabha",
    "GE07mbh_06_u:105.026a": "adya cāpi mahat karma prakariṣye mahāhave",
    "GE07mbh_06_u:105.026c": "ahaṃ vā nihataḥ śeṣye haniṣye vādya pāṇḍavān",
    "GE07mbh_06_u:105.026d-0439_01": "aśakyāḥ pāṇḍavā jetuṃ devair api savāsavaiḥ",
    "GE07mbh_06_u:105.026d-0439_02": "kiṃ punar martyadharmeṇa kṣatriyeṇa mahābala",
    "GE07mbh_06_u:105.027a": "adya te puruṣavyāghra pratimokṣye ṛṇaṃ mahat",
    "GE07mbh_06_u:105.027c": "bhartṛpiṇḍakṛtaṃ rājan nihataḥ pṛtanāmukhe",
    "GE07mbh_06_u:105.028a": "ity uktvā bharataśreṣṭhaḥ kṣatriyān pratapañ śaraiḥ",
    "GE07mbh_06_u:105.028c": "āsasāda durādharṣaḥ pāṇḍavānām anīkinīm",
    "GE07mbh_06_u:105.029a": "anīkamadhye tiṣṭhantaṃ gāṅgeyaṃ bharatarṣabha",
    "GE07mbh_06_u:105.029c": "āśīviṣam iva kruddhaṃ pāṇḍavāḥ paryavārayan",
    "GE07mbh_06_u:105.030a": "daśame 'hani tasmiṃs tu darśayañ śaktim ātmanaḥ",
    "GE07mbh_06_u:105.030c": "rājañ śatasahasrāṇi so 'vadhīt kurunandana",
    "GE07mbh_06_u:105.031a": "pañcālānāṃ ca ye śreṣṭhā rājaputrā mahābalāḥ",
    "GE07mbh_06_u:105.031c": "teṣām ādatta tejāṃsi jalaṃ sūrya ivāṃśubhiḥ",
    "GE07mbh_06_u:105.032a": "hatvā daśa sahasrāṇi kuñjarāṇāṃ tarasvinām",
    "GE07mbh_06_u:105.032c": "sārohāṇāṃ mahārāja hayānāṃ cāyutaṃ punaḥ",
    "GE07mbh_06_u:105.033a": "pūrṇe śatasahasre dve padātīnāṃ narottamaḥ",
    "GE07mbh_06_u:105.033c": "prajajvāla raṇe bhīṣmo vidhūma iva pāvakaḥ",
    "GE07mbh_06_u:105.034a": "na cainaṃ pāṇḍaveyānāṃ ke cic chekur nirīkṣitum",
    "GE07mbh_06_u:105.034c": "uttaraṃ mārgam āsthāya tapantam iva bhāskaram",
    "GE07mbh_06_u:105.035a": "te pāṇḍaveyāḥ saṃrabdhā maheṣvāsena pīḍitāḥ",
    "GE07mbh_06_u:105.035c": "vadhāyābhyadravan bhīṣmaṃ sṛñjayāś ca mahārathāḥ",
    "GE07mbh_06_u:105.036a": "sa yudhyamāno bahubhir bhīṣmaḥ śāṃtanavas tadā",
    "GE07mbh_06_u:105.036c": "avakīrṇo mahābāhuḥ śailo meghair ivāsitaiḥ",
    "GE07mbh_06_u:105.037a": "putrās tu tava gāṅgeyaṃ samantāt paryavārayan",
    "GE07mbh_06_u:105.037c": "mahatyā senayā sārdhaṃ tato yuddham avartata",
    "GE07mbh_06_u:106.001": "saṃjaya uvāca",
    "GE07mbh_06_u:106.001a": "arjunas tu raṇe rājan dṛṣṭvā bhīṣmasya vikramam",
    "GE07mbh_06_u:106.001c": "śikhaṇḍinam athovāca samabhyehi pitāmaham",
    "GE07mbh_06_u:106.002a": "na cāpi bhīs tvayā kāryā bhīṣmād adya kathaṃ cana",
    "GE07mbh_06_u:106.002c": "aham enaṃ śarais tīkṣṇaiḥ pātayiṣye rathottamāt",
    "GE07mbh_06_u:106.003a": "evam uktas tu pārthena śikhaṇḍī bharatarṣabha",
    "GE07mbh_06_u:106.003c": "abhyadravata gāṅgeyaṃ śrutvā pārthasya bhāṣitam",
    "GE07mbh_06_u:106.004a": "dhṛṣṭadyumnas tathā rājan saubhadraś ca mahārathaḥ",
    "GE07mbh_06_u:106.004c": "hṛṣṭāv ādravatāṃ bhīṣmaṃ śrutvā pārthasya bhāṣitam",
    "GE07mbh_06_u:106.005a": "virāṭadrupadau vṛddhau kuntibhojaś ca daṃśitaḥ",
    "GE07mbh_06_u:106.005c": "abhyadravata gāṅgeyaṃ putrasya tava paśyataḥ",
    "GE07mbh_06_u:106.006a": "nakulaḥ sahadevaś ca dharmarājaś ca vīryavān",
    "GE07mbh_06_u:106.006c": "tathetarāṇi sainyāni sarvāṇy eva viśāṃ pate",
    "GE07mbh_06_u:106.006e": "samādravanta gāṅgeyaṃ śrutvā pārthasya bhāṣitam",
    "GE07mbh_06_u:106.007a": "pratyudyayus tāvakāś ca sametās tān mahārathān",
    "GE07mbh_06_u:106.007c": "yathāśakti yathotsāhaṃ tan me nigadataḥ śṛṇu",
    "GE07mbh_06_u:106.008a": "citraseno mahārāja cekitānaṃ samabhyayāt",
    "GE07mbh_06_u:106.008c": "bhīṣmaprepsuṃ raṇe yāntaṃ vṛṣaṃ vyāghraśiśur yathā",
    "GE07mbh_06_u:106.009a": "dhṛṣṭadyumnaṃ mahārāja bhīṣmāntikam upāgatam",
    "GE07mbh_06_u:106.009c": "tvaramāṇo raṇe yattaṃ kṛtavarmā nyavārayat",
    "GE07mbh_06_u:106.009d-0440_01": "tvaramāṇaṃ raṇe yattaṃ saumadattir avārayat",
    "GE07mbh_06_u:106.010a": "bhīmasenaṃ susaṃkruddhaṃ gāṅgeyasya vadhaiṣiṇam",
    "GE07mbh_06_u:106.010c": "tvaramāṇo mahārāja saumadattir nyavārayat",
    "GE07mbh_06_u:106.011a": "tathaiva nakulaṃ vīraṃ kirantaṃ sāyakān bahūn",
    "GE07mbh_06_u:106.011c": "vikarṇo vārayām āsa icchan bhīṣmasya jīvitam",
    "GE07mbh_06_u:106.012a": "sahadevaṃ tathā yāntaṃ yattaṃ bhīṣmarathaṃ prati",
    "GE07mbh_06_u:106.012c": "vārayām āsa saṃkruddhaḥ kṛpaḥ śāradvato yudhi",
    "GE07mbh_06_u:106.013a": "rākṣasaṃ krūrakarmāṇaṃ bhaimaseniṃ mahābalam",
    "GE07mbh_06_u:106.013c": "bhīṣmasya nidhanaṃ prepsuṃ durmukho 'bhyadravad balī",
    "GE07mbh_06_u:106.014a": "sātyakiṃ samare kruddham ārśyaśṛṅgir avārayat",
    "GE07mbh_06_u:106.014b-0441_01": "bhīṣmasya vadham icchantaṃ pāṇḍavaprītikāmyayā",
    "GE07mbh_06_u:106.014c": "abhimanyuṃ mahārāja yāntaṃ bhīṣmarathaṃ prati",
    "GE07mbh_06_u:106.014e": "sudakṣiṇo mahārāja kāmbojaḥ pratyavārayat",
    "GE07mbh_06_u:106.015a": "virāṭadrupadau vṛddhau sametāv arimardanau",
    "GE07mbh_06_u:106.015c": "aśvatthāmā tataḥ kruddho vārayām āsa bhārata",
    "GE07mbh_06_u:106.016a": "tathā pāṇḍusutaṃ jyeṣṭhaṃ bhīṣmasya vadhakāṅkṣiṇam",
    "GE07mbh_06_u:106.016c": "bhāradvājo raṇe yatto dharmaputram avārayat",
    "GE07mbh_06_u:106.017a": "arjunaṃ rabhasaṃ yuddhe puraskṛtya śikhaṇḍinam",
    "GE07mbh_06_u:106.017c": "bhīṣmaprepsuṃ mahārāja tāpayantaṃ diśo daśa",
    "GE07mbh_06_u:106.017e": "duḥśāsano maheṣvāso vārayām āsa saṃyuge",
    "GE07mbh_06_u:106.018a": "anye ca tāvakā yodhāḥ pāṇḍavānāṃ mahārathān",
    "GE07mbh_06_u:106.018c": "bhīṣmāyābhimukhaṃ yātān vārayām āsur āhave",
    "GE07mbh_06_u:106.019a": "dhṛṣṭadyumnas tu sainyāni prākrośata punaḥ punaḥ",
    "GE07mbh_06_u:106.019c": "abhidravata saṃrabdhā bhīṣmam ekaṃ mahābalam",
    "GE07mbh_06_u:106.020a": "eṣo 'rjuno raṇe bhīṣmaṃ prayāti kurunandanaḥ",
    "GE07mbh_06_u:106.020c": "abhidravata mā bhaiṣṭa bhīṣmo na prāpsyate hi vaḥ",
    "GE07mbh_06_u:106.021a": "arjunaṃ samare yoddhuṃ notsahetāpi vāsavaḥ",
    "GE07mbh_06_u:106.021c": "kim u bhīṣmo raṇe vīrā gatasattvo 'lpajīvitaḥ",
    "GE07mbh_06_u:106.022a": "iti senāpateḥ śrutvā pāṇḍavānāṃ mahārathāḥ",
    "GE07mbh_06_u:106.022c": "abhyadravanta saṃhṛṣṭā gāṅgeyasya rathaṃ prati",
    "GE07mbh_06_u:106.023a": "āgacchatas tān samare vāryoghān prabalān iva",
    "GE07mbh_06_u:106.023c": "nyavārayanta saṃhṛṣṭās tāvakāḥ puruṣarṣabhāḥ",
    "GE07mbh_06_u:106.024a": "duḥśāsano mahārāja bhayaṃ tyaktvā mahārathaḥ",
    "GE07mbh_06_u:106.024c": "bhīṣmasya jīvitākāṅkṣī dhanaṃjayam upādravat",
    "GE07mbh_06_u:106.025a": "tathaiva pāṇḍavāḥ śūrā gāṅgeyasya rathaṃ prati",
    "GE07mbh_06_u:106.025c": "abhyadravanta saṃgrāme tava putrān mahārathān",
    "GE07mbh_06_u:106.025d-0442_01": "ayodhayac ca samare tava putro mahārathaḥ",
    "GE07mbh_06_u:106.026a": "tatrādbhutam apaśyāma citrarūpaṃ viśāṃ pate",
    "GE07mbh_06_u:106.026c": "duḥśāsanarathaṃ prāpto yat pārtho nātyavartata",
    "GE07mbh_06_u:106.027a": "yathā vārayate velā kṣubhitaṃ vai mahārṇavam",
    "GE07mbh_06_u:106.027c": "tathaiva pāṇḍavaṃ kruddhaṃ tava putro nyavārayat",
    "GE07mbh_06_u:106.028a": "ubhau hi rathināṃ śreṣṭhāv ubhau bhārata durjayau",
    "GE07mbh_06_u:106.028c": "ubhau candrārkasadṛśau kāntyā dīptyā ca bhārata",
    "GE07mbh_06_u:106.029a": "tau tathā jātasaṃrambhāv anyonyavadhakāṅkṣiṇau",
    "GE07mbh_06_u:106.029c": "samīyatur mahāsaṃkhye mayaśakrau yathā purā",
    "GE07mbh_06_u:106.030a": "duḥśāsano mahārāja pāṇḍavaṃ viśikhais tribhiḥ",
    "GE07mbh_06_u:106.030c": "vāsudevaṃ ca viṃśatyā tāḍayām āsa saṃyuge",
    "GE07mbh_06_u:106.031a": "tato 'rjuno jātamanyur vārṣṇeyaṃ vīkṣya pīḍitam",
    "GE07mbh_06_u:106.031c": "duḥśāsanaṃ śatenājau nārācānāṃ samārpayat",
    "GE07mbh_06_u:106.031e": "te tasya kavacaṃ bhittvā papuḥ śoṇitam āhave",
    "GE07mbh_06_u:106.031f-0443_01": "yathaiva pannagā rājaṃs taṭākaṃ tṛṣitā yathā",
    "GE07mbh_06_u:106.032a": "duḥśāsanas tataḥ kruddhaḥ pārthaṃ vivyādha pañcabhiḥ",
    "GE07mbh_06_u:106.032c": "lalāṭe bharataśreṣṭha śaraiḥ saṃnataparvabhiḥ",
    "GE07mbh_06_u:106.033a": "lalāṭasthais tu tair bāṇaiḥ śuśubhe pāṇḍavottamaḥ",
    "GE07mbh_06_u:106.033c": "yathā merur mahārāja śṛṅgair atyartham ucchritaiḥ",
    "GE07mbh_06_u:106.034a": "so 'tividdho maheṣvāsaḥ putreṇa tava dhanvinā",
    "GE07mbh_06_u:106.034c": "vyarājata raṇe pārthaḥ kiṃśukaḥ puṣpavān iva",
    "GE07mbh_06_u:106.035a": "duḥśāsanaṃ tataḥ kruddhaḥ pīḍayām āsa pāṇḍavaḥ",
    "GE07mbh_06_u:106.035c": "parvaṇīva susaṃkruddho rāhur ugro niśākaram",
    "GE07mbh_06_u:106.036a": "pīḍyamāno balavatā putras tava viśāṃ pate",
    "GE07mbh_06_u:106.036c": "vivyādha samare pārthaṃ kaṅkapatraiḥ śilāśitaiḥ",
    "GE07mbh_06_u:106.037a": "tasya pārtho dhanuś chittvā tvaramāṇaḥ parākramī",
    "GE07mbh_06_u:106.037c": "ājaghāna tataḥ paścāt putraṃ te navabhiḥ śaraiḥ",
    "GE07mbh_06_u:106.038a": "so 'nyat kārmukam ādāya bhīṣmasya pramukhe sthitaḥ",
    "GE07mbh_06_u:106.038c": "arjunaṃ pañcaviṃśatyā bāhvor urasi cārpayat",
    "GE07mbh_06_u:106.039a": "tasya kruddho mahārāja pāṇḍavaḥ śatrukarśanaḥ",
    "GE07mbh_06_u:106.039c": "apraiṣīd viśikhān ghorān yamadaṇḍopamān bahūn",
    "GE07mbh_06_u:106.040a": "aprāptān eva tān bāṇāṃś ciccheda tanayas tava",
    "GE07mbh_06_u:106.040c": "yatamānasya pārthasya tad adbhutam ivābhavat",
    "GE07mbh_06_u:106.040e": "pārthaṃ ca niśitair bāṇair avidhyat tanayas tava",
    "GE07mbh_06_u:106.041a": "tataḥ kruddho raṇe pārthaḥ śarān saṃdhāya kārmuke",
    "GE07mbh_06_u:106.041c": "preṣayām āsa samare svarṇapuṅkhāñ śilāśitān",
    "GE07mbh_06_u:106.042a": "nyamajjaṃs te mahārāja tasya kāye mahātmanaḥ",
    "GE07mbh_06_u:106.042c": "yathā haṃsā mahārāja taḍāgaṃ prāpya bhārata",
    "GE07mbh_06_u:106.043a": "pīḍitaś caiva putras te pāṇḍavena mahātmanā",
    "GE07mbh_06_u:106.043c": "hitvā pārthaṃ raṇe tūrṇaṃ bhīṣmasya ratham āśrayat",
    "GE07mbh_06_u:106.043e": "agādhe majjatas tasya dvīpo bhīṣmo 'bhavat tadā",
    "GE07mbh_06_u:106.044a": "pratilabhya tataḥ saṃjñāṃ putras tava viśāṃ pate",
    "GE07mbh_06_u:106.044c": "avārayat tataḥ śūro bhūya eva parākramī",
    "GE07mbh_06_u:106.045a": "śaraiḥ suniśitaiḥ pārthaṃ yathā vṛtraḥ puraṃdaram",
    "GE07mbh_06_u:106.045c": "nirbibheda mahāvīryo vivyathe naiva cārjunāt",
    "GE07mbh_06_u:107.001": "saṃjaya uvāca",
    "GE07mbh_06_u:107.001a": "sātyakiṃ daṃśitaṃ yuddhe bhīṣmāyābhyudyataṃ tadā",
    "GE07mbh_06_u:107.001c": "ārśyaśṛṅgir maheṣvāso vārayām āsa saṃyuge",
    "GE07mbh_06_u:107.002a": "mādhavas tu susaṃkruddho rākṣasaṃ navabhiḥ śaraiḥ",
    "GE07mbh_06_u:107.002c": "ājaghāna raṇe rājan prahasann iva bhārata",
    "GE07mbh_06_u:107.003a": "tathaiva rākṣaso rājan mādhavaṃ niśitaiḥ śaraiḥ",
    "GE07mbh_06_u:107.003c": "ardayām āsa rājendra saṃkruddhaḥ śinipuṃgavam",
    "GE07mbh_06_u:107.004a": "śaineyaḥ śarasaṃghaṃ tu preṣayām āsa saṃyuge",
    "GE07mbh_06_u:107.004c": "rākṣasāya susaṃkruddho mādhavaḥ paravīrahā",
    "GE07mbh_06_u:107.005a": "tato rakṣo mahābāhuṃ sātyakiṃ satyavikramam",
    "GE07mbh_06_u:107.005c": "vivyādha viśikhais tīkṣṇaiḥ siṃhanādaṃ nanāda ca",
    "GE07mbh_06_u:107.006a": "mādhavas tu bhṛśaṃ viddho rākṣasena raṇe tadā",
    "GE07mbh_06_u:107.006c": "dhairyam ālambya tejasvī jahāsa ca nanāda ca",
    "GE07mbh_06_u:107.007a": "bhagadattas tataḥ kruddho mādhavaṃ niśitaiḥ śaraiḥ",
    "GE07mbh_06_u:107.007c": "tāḍayām āsa samare tottrair iva mahāgajam",
    "GE07mbh_06_u:107.008a": "vihāya rākṣasaṃ yuddhe śaineyo rathināṃ varaḥ",
    "GE07mbh_06_u:107.008c": "prāgjyotiṣāya cikṣepa śarān saṃnataparvaṇaḥ",
    "GE07mbh_06_u:107.009a": "tasya prāgjyotiṣo rājā mādhavasya mahad dhanuḥ",
    "GE07mbh_06_u:107.009c": "ciccheda śitadhāreṇa bhallena kṛtahastavat",
    "GE07mbh_06_u:107.010a": "athānyad dhanur ādāya vegavat paravīrahā",
    "GE07mbh_06_u:107.010c": "bhagadattaṃ raṇe kruddho vivyādha niśitaiḥ śaraiḥ",
    "GE07mbh_06_u:107.011a": "so 'tividdho maheṣvāsaḥ sṛkkiṇī saṃlihan muhuḥ",
    "GE07mbh_06_u:107.011c": "śaktiṃ kanakavaiḍūryabhūṣitām āyasīṃ dṛḍhām",
    "GE07mbh_06_u:107.011e": "yamadaṇḍopamāṃ ghorāṃ prāhiṇot sātyakāya vai",
    "GE07mbh_06_u:107.012a": "tām āpatantīṃ sahasā tasya bāhor baleritām",
    "GE07mbh_06_u:107.012c": "sātyakiḥ samare rājaṃs tridhā ciccheda sāyakaiḥ",
    "GE07mbh_06_u:107.012d-0444_01": "sā hemavikṛtā śaktir mādhavasya bhujacyutaiḥ",
    "GE07mbh_06_u:107.012e": "sā papāta tadā bhūmau maholkeva hataprabhā",
    "GE07mbh_06_u:107.013a": "śaktiṃ vinihatāṃ dṛṣṭvā putras tava viśāṃ pate",
    "GE07mbh_06_u:107.013c": "mahatā rathavaṃśena vārayām āsa mādhavam",
    "GE07mbh_06_u:107.014a": "tathā parivṛtaṃ dṛṣṭvā vārṣṇeyānāṃ mahāratham",
    "GE07mbh_06_u:107.014c": "duryodhano bhṛśaṃ hṛṣṭo bhrātṝn sarvān uvāca ha",
    "GE07mbh_06_u:107.015a": "tathā kuruta kauravyā yathā vaḥ sātyako yudhi",
    "GE07mbh_06_u:107.015c": "na jīvan pratiniryāti mahato 'smād rathavrajāt",
    "GE07mbh_06_u:107.015e": "asmin hate hataṃ manye pāṇḍavānāṃ mahad balam",
    "GE07mbh_06_u:107.016a": "tat tatheti vacas tasya parigṛhya mahārathāḥ",
    "GE07mbh_06_u:107.016c": "śaineyaṃ yodhayām āsur bhīṣmasya pramukhe tadā",
    "GE07mbh_06_u:107.017a": "abhimanyuṃ tadāyāntaṃ bhīṣmāyābhyudyataṃ mṛdhe",
    "GE07mbh_06_u:107.017c": "kāmbojarājo balavān vārayām āsa saṃyuge",
    "GE07mbh_06_u:107.018a": "ārjunir nṛpatiṃ viddhvā śaraiḥ saṃnataparvabhiḥ",
    "GE07mbh_06_u:107.018c": "punar eva catuḥṣaṣṭyā rājan vivyādha taṃ nṛpam",
    "GE07mbh_06_u:107.019a": "sudakṣiṇas tu samare kārṣṇiṃ vivyādha pañcabhiḥ",
    "GE07mbh_06_u:107.019c": "sārathiṃ cāsya navabhir icchan bhīṣmasya jīvitam",
    "GE07mbh_06_u:107.020a": "tad yuddham āsīt sumahat tayos tatra parākrame",
    "GE07mbh_06_u:107.020c": "yad abhyadhāvad gāṅgeyaṃ śikhaṇḍī śatrutāpanaḥ",
    "GE07mbh_06_u:107.021a": "virāṭadrupadau vṛddhau vārayantau mahācamūm",
    "GE07mbh_06_u:107.021c": "bhīṣmaṃ ca yudhi saṃrabdhāv ādravantau mahārathau",
    "GE07mbh_06_u:107.022a": "aśvatthāmā tataḥ kruddhaḥ samāyād rathasattamaḥ",
    "GE07mbh_06_u:107.022c": "tataḥ pravavṛte yuddhaṃ tava teṣāṃ ca bhārata",
    "GE07mbh_06_u:107.023a": "virāṭo daśabhir bhallair ājaghāna paraṃtapa",
    "GE07mbh_06_u:107.023b-0445_01": "tato droṇasutaṃ yodhān dravamāṇaṃ mahāraṇe",
    "GE07mbh_06_u:107.023c": "yatamānaṃ maheṣvāsaṃ drauṇim āhavaśobhinam",
    "GE07mbh_06_u:107.023c-0445_02": "visṛjantaṃ śarān dṛṣṭvā",
    "GE07mbh_06_u:107.024a": "drupadaś ca tribhir bāṇair vivyādha niśitais tathā",
    "GE07mbh_06_u:107.024c": "guruputraṃ samāsādya bhīṣmasya purataḥ sthitam",
    "GE07mbh_06_u:107.025a": "aśvatthāmā tatas tau tu vivyādha daśabhiḥ śaraiḥ",
    "GE07mbh_06_u:107.025c": "virāṭadrupadau vṛddhau bhīṣmaṃ prati samudyatau",
    "GE07mbh_06_u:107.026a": "tatrādbhutam apaśyāma vṛddhayoś caritaṃ mahat",
    "GE07mbh_06_u:107.026c": "yad drauṇeḥ sāyakān ghorān pratyavārayatāṃ yudhi",
    "GE07mbh_06_u:107.027a": "sahadevaṃ tathā yāntaṃ kṛpaḥ śāradvato 'bhyayāt",
    "GE07mbh_06_u:107.027c": "yathā nāgo vane nāgaṃ matto mattam upādravat",
    "GE07mbh_06_u:107.028a": "kṛpaś ca samare rājan mādrīputraṃ mahāratham",
    "GE07mbh_06_u:107.028c": "ājaghāna śarais tūrṇaṃ saptatyā rukmabhūṣaṇaiḥ",
    "GE07mbh_06_u:107.029a": "tasya mādrīsutaś cāpaṃ dvidhā ciccheda sāyakaiḥ",
    "GE07mbh_06_u:107.029c": "athainaṃ chinnadhanvānaṃ vivyādha navabhiḥ śaraiḥ",
    "GE07mbh_06_u:107.030a": "so 'nyat kārmukam ādāya samare bhārasādhanam",
    "GE07mbh_06_u:107.030c": "mādrīputraṃ susaṃhṛṣṭo daśabhir niśitaiḥ śaraiḥ",
    "GE07mbh_06_u:107.030e": "ājaghānorasi kruddha icchan bhīṣmasya jīvitam",
    "GE07mbh_06_u:107.031a": "tathaiva pāṇḍavo rājañ śāradvatam amarṣaṇam",
    "GE07mbh_06_u:107.031c": "ājaghānorasi kruddho bhīṣmasya vadhakāṅkṣayā",
    "GE07mbh_06_u:107.031e": "tayor yuddhaṃ samabhavad ghorarūpaṃ bhayāvaham",
    "GE07mbh_06_u:107.032a": "nakulaṃ tu raṇe kruddhaṃ vikarṇaḥ śatrutāpanaḥ",
    "GE07mbh_06_u:107.032c": "vivyādha sāyakaiḥ ṣaṣṭyā rakṣan bhīṣmasya jīvitam",
    "GE07mbh_06_u:107.033a": "nakulo 'pi bhṛśaṃ viddhas tava putreṇa dhanvinā",
    "GE07mbh_06_u:107.033b-0446_01": "tayoḥ samabhavad yuddhaṃ tumulaṃ romaharṣaṇam",
    "GE07mbh_06_u:107.033c": "vikarṇaṃ saptasaptatyā nirbibheda śilīmukhaiḥ",
    "GE07mbh_06_u:107.034a": "tatra tau naraśārdūlau bhīṣmahetoḥ paraṃtapau",
    "GE07mbh_06_u:107.034c": "anyonyaṃ jaghnatur vīrau goṣṭhe govṛṣabhāv iva",
    "GE07mbh_06_u:107.035a": "ghaṭotkacaṃ raṇe yattaṃ nighnantaṃ tava vāhinīm",
    "GE07mbh_06_u:107.035c": "durmukhaḥ samare prāyād bhīṣmahetoḥ parākramī",
    "GE07mbh_06_u:107.036a": "haiḍimbas tu tato rājan durmukhaṃ śatrutāpanam",
    "GE07mbh_06_u:107.036c": "ājaghānorasi kruddho navatyā niśitaiḥ śaraiḥ",
    "GE07mbh_06_u:107.037a": "bhīmasenasutaṃ cāpi durmukhaḥ sumukhaiḥ śaraiḥ",
    "GE07mbh_06_u:107.037c": "ṣaṣṭyā vīro nadan hṛṣṭo vivyādha raṇamūrdhani",
    "GE07mbh_06_u:107.038a": "dhṛṣṭadyumnaṃ raṇe yāntaṃ bhīṣmasya vadhakāṅkṣiṇam",
    "GE07mbh_06_u:107.038c": "hārdikyo vārayām āsa rakṣan bhīṣmasya jīvitam",
    "GE07mbh_06_u:107.039a": "vārṣṇeyaḥ pārṣataṃ śūraṃ viddhvā pañcabhir āyasaiḥ",
    "GE07mbh_06_u:107.039c": "punaḥ pañcāśatā tūrṇam ājaghāna stanāntare",
    "GE07mbh_06_u:107.039d-0447_01": "**** **** tiṣṭha tiṣṭheti cābravīt",
    "GE07mbh_06_u:107.039d-0447_02": "ājaghāna mahābāhuḥ pārṣataṃ taṃ mahāratham",
    "GE07mbh_06_u:107.040a": "tathaiva pārṣato rājan hārdikyaṃ navabhiḥ śaraiḥ",
    "GE07mbh_06_u:107.040c": "vivyādha niśitais tīkṣṇaiḥ kaṅkapatraparicchadaiḥ",
    "GE07mbh_06_u:107.041a": "tayoḥ samabhavad yuddhaṃ bhīṣmahetor mahāraṇe",
    "GE07mbh_06_u:107.041c": "anyonyātiśayair yuktaṃ yathā vṛtramahendrayoḥ",
    "GE07mbh_06_u:107.042a": "bhīmasenam athāyāntaṃ bhīṣmaṃ prati mahābalam",
    "GE07mbh_06_u:107.042c": "bhūriśravābhyayāt tūrṇaṃ tiṣṭha tiṣṭheti cābravīt",
    "GE07mbh_06_u:107.043a": "saumadattir atho bhīmam ājaghāna stanāntare",
    "GE07mbh_06_u:107.043c": "nārācena sutīkṣṇena rukmapuṅkhena saṃyuge",
    "GE07mbh_06_u:107.044a": "uraḥsthena babhau tena bhīmasenaḥ pratāpavān",
    "GE07mbh_06_u:107.044c": "skandaśaktyā yathā krauñcaḥ purā nṛpatisattama",
    "GE07mbh_06_u:107.045a": "tau śarān sūryasaṃkāśān karmāraparimārjitān",
    "GE07mbh_06_u:107.045c": "anyonyasya raṇe kruddhau cikṣipāte muhur muhuḥ",
    "GE07mbh_06_u:107.046a": "bhīmo bhīṣmavadhākānṣkī saumadattiṃ mahāratham",
    "GE07mbh_06_u:107.046c": "tathā bhīṣmajaye gṛdhnuḥ saumadattiś ca pāṇḍavam",
    "GE07mbh_06_u:107.046d-0448_01": "ayodhayetāṃ samare tulyavegau narottamau",
    "GE07mbh_06_u:107.046e": "kṛtapratikṛte yattau yodhayām āsatū raṇe",
    "GE07mbh_06_u:107.047a": "yudhiṣṭhiraṃ mahārāja mahatyā senayā vṛtam",
    "GE07mbh_06_u:107.047c": "bhīṣmāyābhimukhaṃ yāntaṃ bhāradvājo nyavārayat",
    "GE07mbh_06_u:107.047d-0449_01": "tatra yuddham abhūd ghoraṃ tayoḥ puruṣasiṃhayoḥ",
    "GE07mbh_06_u:107.048a": "droṇasya rathanirghoṣaṃ parjanyaninadopamam",
    "GE07mbh_06_u:107.048c": "śrutvā prabhadrakā rājan samakampanta māriṣa",
    "GE07mbh_06_u:107.049a": "sā senā mahatī rājan pāṇḍuputrasya saṃyuge",
    "GE07mbh_06_u:107.049c": "droṇena vāritā yattā na cacāla padāt padam",
    "GE07mbh_06_u:107.050a": "cekitānaṃ raṇe kruddhaṃ bhīṣmaṃ prati janeśvara",
    "GE07mbh_06_u:107.050c": "citrasenas tava sutaḥ kruddharūpam avārayat",
    "GE07mbh_06_u:107.051a": "bhīṣmahetoḥ parākrāntaś citraseno mahārathaḥ",
    "GE07mbh_06_u:107.051c": "cekitānaṃ paraṃ śaktyā yodhayām āsa bhārata",
    "GE07mbh_06_u:107.052a": "tathaiva cekitāno 'pi citrasenam ayodhayat",
    "GE07mbh_06_u:107.052c": "tad yuddham āsīt sumahat tayos tatra parākrame",
    "GE07mbh_06_u:107.053a": "arjuno vāryamāṇas tu bahuśas tanayena te",
    "GE07mbh_06_u:107.053c": "vimukhīkṛtya putraṃ te tava senāṃ mamarda ha",
    "GE07mbh_06_u:107.054a": "duḥśāsano 'pi parayā śaktyā pārtham avārayat",
    "GE07mbh_06_u:107.054c": "kathaṃ bhīṣmaṃ paro hanyād iti niścitya bhārata",
    "GE07mbh_06_u:107.055a": "sā vadhyamānā samare putrasya tava vāhinī",
    "GE07mbh_06_u:107.055c": "loḍyate rathibhiḥ śreṣṭhais tatra tatraiva bhārata",
    "GE07mbh_06_u:108.001": "saṃjaya uvāca",
    "GE07mbh_06_u:108.001a": "atha vīro maheṣvāso mattavāraṇavikramaḥ",
    "GE07mbh_06_u:108.001c": "samādāya mahac cāpaṃ mattavāraṇavāraṇam",
    "GE07mbh_06_u:108.002a": "vidhunvāno dhanuḥ śreṣṭhaṃ drāvayāṇo mahārathān",
    "GE07mbh_06_u:108.002c": "pṛtanāṃ pāṇḍaveyānāṃ pātayāno mahārathaḥ",
    "GE07mbh_06_u:108.002d-0450_01": "yuktaḥ prītyā pāṇḍavānāṃ gāhamāno mahācamūm",
    "GE07mbh_06_u:108.003a": "nimittāni nimittajñaḥ sarvato vīkṣya vīryavān",
    "GE07mbh_06_u:108.003c": "pratapantam anīkāni droṇaḥ putram abhāṣata",
    "GE07mbh_06_u:108.004a": "ayaṃ sa divasas tāta yatra pārtho mahārathaḥ",
    "GE07mbh_06_u:108.004c": "jighāṃsuḥ samare bhīṣmaṃ paraṃ yatnaṃ kariṣyati",
    "GE07mbh_06_u:108.005a": "utpatanti hi me bāṇā dhanuḥ prasphuratīva me",
    "GE07mbh_06_u:108.005c": "yogam astrāṇi gacchanti krūre me vartate matiḥ",
    "GE07mbh_06_u:108.006a": "dikṣu śāntāsu ghorāṇi vyāharanti mṛgadvijāḥ",
    "GE07mbh_06_u:108.006c": "nīcair gṛdhrā nilīyante bhāratānāṃ camūṃ prati",
    "GE07mbh_06_u:108.007a": "naṣṭaprabha ivādityaḥ sarvato lohitā diśaḥ",
    "GE07mbh_06_u:108.007c": "rasate vyathate bhūmir anuṣṭanati vāhanam",
    "GE07mbh_06_u:108.008a": "kaṅkā gṛdhrā balākāś ca vyāharanti muhur muhuḥ",
    "GE07mbh_06_u:108.008c": "śivāś cāśivanirghoṣā vedayantyo mahad bhayam",
    "GE07mbh_06_u:108.009a": "papāta mahatī colkā",
    "GE07mbh_06_u:108.009c": "sakabandhaś ca parigho bhānum āvṛtya tiṣṭhati",
    "GE07mbh_06_u:108.010a": "pariveṣas tathā ghoraś candrabhāskarayor abhūt",
    "GE07mbh_06_u:108.010c": "vedayāno bhayaṃ ghoraṃ rājñāṃ dehāvakartanam",
    "GE07mbh_06_u:108.011a": "devatāyatanasthāś ca kauravendrasya devatāḥ",
    "GE07mbh_06_u:108.011c": "kampante ca hasante ca nṛtyanti ca rudanti ca",
    "GE07mbh_06_u:108.012a": "apasavyaṃ grahāś cakrur alakṣmāṇaṃ niśākaram",
    "GE07mbh_06_u:108.012c": "avākśirāś ca bhagavān udatiṣṭhata candramāḥ",
    "GE07mbh_06_u:108.013a": "vapūṃṣi ca narendrāṇāṃ vigatānīva lakṣaye",
    "GE07mbh_06_u:108.013c": "dhārtarāṣṭrasya sainyeṣu na ca bhrājanti daṃśitāḥ",
    "GE07mbh_06_u:108.014a": "senayor ubhayoś caiva samantāc chrūyate mahān",
    "GE07mbh_06_u:108.014c": "pāñcajanyasya nirghoṣo gāṇḍīvasya ca nisvanaḥ",
    "GE07mbh_06_u:108.014d-0451_01": "tathā kilakilāśabdaḥ śrūyate vānarasya ca",
    "GE07mbh_06_u:108.014d-0451_02": "yasya lāṅgūlaśabdena sphuṭatīva nabhastalaṃ",
    "GE07mbh_06_u:108.015a": "dhruvam āsthāya bībhatsur uttamāstrāṇi saṃyuge",
    "GE07mbh_06_u:108.015c": "apāsyānyān raṇe yodhān abhyasyati pitāmaham",
    "GE07mbh_06_u:108.016a": "hṛṣyanti romakūpāni sīdatīva ca me manaḥ",
    "GE07mbh_06_u:108.016c": "cintayitvā mahābāho bhīṣmārjunasamāgamam",
    "GE07mbh_06_u:108.017a": "taṃ caiva nikṛtiprajñaṃ pāñcālyaṃ pāpacetasam",
    "GE07mbh_06_u:108.017c": "puraskṛtya raṇe pārtho bhīṣmasyāyodhanaṃ gataḥ",
    "GE07mbh_06_u:108.018a": "abravīc ca purā bhīṣmo nāhaṃ hanyāṃ śikhaṇḍinam",
    "GE07mbh_06_u:108.018c": "strī hy eṣā vihitā dhātrā daivāc ca sa punaḥ pumān",
    "GE07mbh_06_u:108.019a": "amaṅgalyadhvajaś caiva yājñasenir mahārathaḥ",
    "GE07mbh_06_u:108.019c": "na cāmaṅgalaketoḥ sa prahared āpagāsutaḥ",
    "GE07mbh_06_u:108.020a": "etad vicintayānasya prajñā sīdati me bhṛśam",
    "GE07mbh_06_u:108.020b-0452_01": "abhyudyataṃ raṇe dṛṣṭvā bhairavāstraṃ ca pāṇḍavam",
    "GE07mbh_06_u:108.020c": "adyaiva tu raṇe pārthaḥ kuruvṛddham upādravat",
    "GE07mbh_06_u:108.021a": "yudhiṣṭhirasya ca krodho bhīṣmārjunasamāgamaḥ",
    "GE07mbh_06_u:108.021c": "mama cāstrābhisaṃrambhaḥ prajānām aśubhaṃ dhruvam",
    "GE07mbh_06_u:108.022a": "manasvī balavāñ śūraḥ kṛtāstro dṛḍhavikramaḥ",
    "GE07mbh_06_u:108.022c": "dūrapātī dṛḍheṣuś ca nimittajñaś ca pāṇḍavaḥ",
    "GE07mbh_06_u:108.023a": "ajeyaḥ samare caiva devair api savāsavaiḥ",
    "GE07mbh_06_u:108.023c": "balavān buddhimāṃś caiva jitakleśo yudhāṃ varaḥ",
    "GE07mbh_06_u:108.024a": "vijayī ca raṇe nityaṃ bhairavāstraś ca pāṇḍavaḥ",
    "GE07mbh_06_u:108.024c": "tasya mārgaṃ pariharan drutaṃ gaccha yatavratam",
    "GE07mbh_06_u:108.025a": "paśya caitan mahābāho vaiśasaṃ samupasthitam",
    "GE07mbh_06_u:108.025c": "hemacitrāṇi śūrāṇāṃ mahānti ca śubhāni ca",
    "GE07mbh_06_u:108.026a": "kavacāny avadīryante śaraiḥ saṃnataparvabhiḥ",
    "GE07mbh_06_u:108.026c": "chidyante ca dhvajāgrāṇi tomarāṇi dhanūṃṣi ca",
    "GE07mbh_06_u:108.027a": "prāsāś ca vimalās tīkṣṇāḥ śaktyaś ca kanakojjvalāḥ",
    "GE07mbh_06_u:108.027c": "vaijayantyaś ca nāgānāṃ saṃkruddhena kirīṭinā",
    "GE07mbh_06_u:108.028a": "nāyaṃ saṃrakṣituṃ kālaḥ prāṇān putropajīvibhiḥ",
    "GE07mbh_06_u:108.028c": "yāhi svargaṃ puraskṛtya yaśase vijayāya ca",
    "GE07mbh_06_u:108.029a": "hayanāgarathāvartāṃ mahāghorāṃ sudustarām",
    "GE07mbh_06_u:108.029c": "rathena saṃgrāmanadīṃ taraty eṣa kapidhvajaḥ",
    "GE07mbh_06_u:108.029d-0453_01": "pūrvaṃ caiva mayāśrāvi tapasā ghorarūpiṇā",
    "GE07mbh_06_u:108.029d-0453_02": "brahmacaryeṇa mahatā phālgunaś carate tapaḥ",
    "GE07mbh_06_u:108.029d-0453_03": "tat tapaḥ saphalaṃ ceha kairāte savyasācinā",
    "GE07mbh_06_u:108.030a": "brahmaṇyatā damo dānaṃ tapaś ca caritaṃ mahat",
    "GE07mbh_06_u:108.030c": "ihaiva dṛśyate rājño bhrātā yasya dhanaṃjayaḥ",
    "GE07mbh_06_u:108.031a": "bhīmasenaś ca balavān mādrīputrau ca pāṇḍavau",
    "GE07mbh_06_u:108.031c": "vāsudevaś ca vārṣṇeyo yasya nātho vyavasthitaḥ",
    "GE07mbh_06_u:108.032a": "tasyaiṣa manyuprabhavo dhārtarāṣṭrasya durmateḥ",
    "GE07mbh_06_u:108.032c": "tapodagdhaśarīrasya kopo dahati bhāratān",
    "GE07mbh_06_u:108.033a": "eṣa saṃdṛśyate pārtho vāsudevavyapāśrayaḥ",
    "GE07mbh_06_u:108.033c": "dārayan sarvasainyāni dhārtarāṣṭrāṇi sarvaśaḥ",
    "GE07mbh_06_u:108.034a": "etad ālokyate sainyaṃ kṣobhyamāṇaṃ kirīṭinā",
    "GE07mbh_06_u:108.034c": "mahorminaddhaṃ sumahat timineva nadīmukham",
    "GE07mbh_06_u:108.035a": "hāhākilakilāśabdāḥ śrūyante ca camūmukhe",
    "GE07mbh_06_u:108.035c": "yāhi pāñcāladāyādam ahaṃ yāsye yudhiṣṭhiram",
    "GE07mbh_06_u:108.036a": "durlabhaṃ hy antaraṃ rājño vyūhasyāmitatejasaḥ",
    "GE07mbh_06_u:108.036c": "samudrakukṣipratimaṃ sarvato 'tirathaiḥ sthitaiḥ",
    "GE07mbh_06_u:108.037a": "sātyakiś cābhimanyuś ca dhṛṣṭadyumnavṛkodarau",
    "GE07mbh_06_u:108.037c": "parirakṣanti rājānaṃ yamau ca manujeśvaram",
    "GE07mbh_06_u:108.038a": "upendrasadṛśaḥ śyāmo mahāśāla ivodgataḥ",
    "GE07mbh_06_u:108.038c": "eṣa gacchaty anīkāni dvitīya iva phalgunaḥ",
    "GE07mbh_06_u:108.039a": "uttamāstrāṇi cādatsva gṛhītvānyan mahad dhanuḥ",
    "GE07mbh_06_u:108.039c": "pārśvato yāhi rājānaṃ yudhyasva ca vṛkodaram",
    "GE07mbh_06_u:108.040a": "ko hi necchet priyaṃ putraṃ jīvantaṃ śāśvatīḥ samāḥ",
    "GE07mbh_06_u:108.040c": "kṣatradharmaṃ puraskṛtya tatas tvā viniyujmahe",
    "GE07mbh_06_u:108.041a": "eṣa cāpi raṇe bhīṣmo dahate vai mahācamūm",
    "GE07mbh_06_u:108.041c": "yuddhe susadṛśas tāta yamasya varuṇasya ca saṃjayaḥ",
    "GE07mbh_06_u:108.041d-0454_01": "putraṃ samanuśāsyaiva bhāradvājaḥ pratāpavān",
    "GE07mbh_06_u:108.041d-0454_02": "mahāraṇe mahārājaṃ dharmarājam ayodhayat",
    "GE07mbh_06_u:109.000-0455_01": "etac chrutvā vacas tasya droṇasya ca mahātmanaḥ",
    "GE07mbh_06_u:109.001": "saṃjaya uvāca",
    "GE07mbh_06_u:109.001a": "bhagadattaḥ kṛpaḥ śalyaḥ kṛtavarmā ca sātvataḥ",
    "GE07mbh_06_u:109.001c": "vindānuvindāv āvantyau saindhavaś ca jayadrathaḥ",
    "GE07mbh_06_u:109.002a": "citraseno vikarṇaś ca tathā durmarṣaṇo yuvā",
    "GE07mbh_06_u:109.002c": "daśaite tāvakā yodhā bhīmasenam ayodhayan",
    "GE07mbh_06_u:109.003a": "mahatyā senayā yuktā",
    "GE07mbh_06_u:109.003c": "bhīṣmasya samare rājan prārthayānā mahad yaśaḥ",
    "GE07mbh_06_u:109.004a": "śalyas tu navabhir bāṇair bhīmasenam atāḍayat",
    "GE07mbh_06_u:109.004c": "kṛtavarmā tribhir bāṇaiḥ kṛpaś ca navabhiḥ śaraiḥ",
    "GE07mbh_06_u:109.005a": "citraseno vikarṇaś ca bhagadattaś ca māriṣa",
    "GE07mbh_06_u:109.005c": "daśabhir daśabhir bhallair bhīmasenam atāḍayan",
    "GE07mbh_06_u:109.006a": "saindhavaś ca tribhir bāṇair jatrudeśe 'bhyatāḍayat",
    "GE07mbh_06_u:109.006c": "vindānuvindāv āvantyau pañcabhiḥ pañcabhiḥ śaraiḥ",
    "GE07mbh_06_u:109.006e": "durmarṣaṇaś ca viṃśatyā pāṇḍavaṃ niśitaiḥ śaraiḥ",
    "GE07mbh_06_u:109.007a": "sa tān sarvān mahārāja bhrājamānān pṛthak pṛthak",
    "GE07mbh_06_u:109.007c": "pravīrān sarvalokasya dhārtarāṣṭrān mahārathān",
    "GE07mbh_06_u:109.007e": "vivyādha bahubhir bāṇair bhīmaseno mahābalaḥ",
    "GE07mbh_06_u:109.008a": "śalyaṃ pañcāśatā viddhvā kṛtavarmāṇam aṣṭabhiḥ",
    "GE07mbh_06_u:109.008c": "kṛpasya saśaraṃ cāpaṃ madhye ciccheda bhārata",
    "GE07mbh_06_u:109.008e": "athainaṃ chinnadhanvānaṃ punar vivyādha pañcabhiḥ",
    "GE07mbh_06_u:109.009a": "vindānuvindau ca tathā tribhis tribhir atāḍayat",
    "GE07mbh_06_u:109.009c": "durmarṣaṇaṃ ca viṃśatyā citrasenaṃ ca pañcabhiḥ",
    "GE07mbh_06_u:109.010a": "vikarṇaṃ daśabhir bāṇaiḥ pañcabhiś ca jayadratham",
    "GE07mbh_06_u:109.010c": "viddhvā bhīmo 'nadad dhṛṣṭaḥ saindhavaṃ ca punas tribhiḥ",
    "GE07mbh_06_u:109.010d-0456_01": "droṇasya ca dhanur bhīmas tribhir bāṇair acicchide",
    "GE07mbh_06_u:109.011a": "athānyad dhanur ādāya gautamo rathināṃ varaḥ",
    "GE07mbh_06_u:109.011c": "bhīmaṃ vivyādha saṃrabdho daśabhir niśitaiḥ śaraiḥ",
    "GE07mbh_06_u:109.012a": "sa viddho bahubhir bāṇais tottrair iva mahādvipaḥ",
    "GE07mbh_06_u:109.012c": "tataḥ kruddho mahābāhur bhīmasenaḥ pratāpavān",
    "GE07mbh_06_u:109.012e": "gautamaṃ tāḍayām āsa śarair bahubhir āhave",
    "GE07mbh_06_u:109.013a": "saindhavasya tathāśvāṃś ca sārathiṃ ca tribhiḥ śaraiḥ",
    "GE07mbh_06_u:109.013c": "prāhiṇon mṛtyulokāya kālāntakasamadyutiḥ",
    "GE07mbh_06_u:109.014a": "hatāśvāt tu rathāt tūrṇam avaplutya mahārathaḥ",
    "GE07mbh_06_u:109.014c": "śarāṃś cikṣepa niśitān bhīmasenasya saṃyuge",
    "GE07mbh_06_u:109.015a": "tasya bhīmo dhanurmadhye dvābhyāṃ ciccheda bhārata",
    "GE07mbh_06_u:109.015c": "bhallābhyāṃ bharataśreṣṭha saindhavasya mahātmanaḥ",
    "GE07mbh_06_u:109.016a": "sa cchinnadhanvā viratho hatāśvo hatasārathiḥ",
    "GE07mbh_06_u:109.016c": "citrasenarathaṃ rājann āruroha tvarānvitaḥ",
    "GE07mbh_06_u:109.017a": "atyadbhutaṃ raṇe karma kṛtavāṃs tatra pāṇḍavaḥ",
    "GE07mbh_06_u:109.017c": "mahārathāñ śarair viddhvā vārayitvā mahārathaḥ",
    "GE07mbh_06_u:109.017e": "virathaṃ saindhavaṃ cakre sarvalokasya paśyataḥ",
    "GE07mbh_06_u:109.018a": "nātīva mamṛṣe śalyo bhīmasenasya vikramam",
    "GE07mbh_06_u:109.018c": "sa saṃdhāya śarāṃs tīkṣṇān karmāraparimārjitān",
    "GE07mbh_06_u:109.018e": "bhīmaṃ vivyādha saptatyā tiṣṭha tiṣṭheti cābravīt",
    "GE07mbh_06_u:109.019a": "kṛpaś ca kṛtavarmā ca bhagadattaś ca māriṣa",
    "GE07mbh_06_u:109.019c": "vindānuvindāv āvantyau citrasenaś ca saṃyuge",
    "GE07mbh_06_u:109.020a": "durmarṣaṇo vikarṇaś ca sindhurājaś ca vīryavān",
    "GE07mbh_06_u:109.020c": "bhīmaṃ te vivyadhus tūrṇaṃ śalyahetor ariṃdamāḥ",
    "GE07mbh_06_u:109.021a": "sa tu tān prativivyādha pañcabhiḥ pañcabhiḥ śaraiḥ",
    "GE07mbh_06_u:109.021c": "śalyaṃ vivyādha saptatyā punaś ca daśabhiḥ śaraiḥ",
    "GE07mbh_06_u:109.022a": "taṃ śalyo navabhir viddhvā punar vivyādha pañcabhiḥ",
    "GE07mbh_06_u:109.022c": "sārathiṃ cāsya bhallena gāḍhaṃ vivyādha marmaṇi",
    "GE07mbh_06_u:109.023a": "viśokaṃ vīkṣya nirbhinnaṃ bhīmasenaḥ pratāpavān",
    "GE07mbh_06_u:109.023c": "madrarājaṃ tribhir bāṇair bāhvor urasi cārpayat",
    "GE07mbh_06_u:109.024a": "tathetarān maheṣvāsāṃs tribhis tribhir ajihmagaiḥ",
    "GE07mbh_06_u:109.024c": "tāḍayām āsa samare siṃhavac ca nanāda ca",
    "GE07mbh_06_u:109.025a": "te hi yattā maheṣvāsāḥ pāṇḍavaṃ yuddhadurmadam",
    "GE07mbh_06_u:109.025c": "tribhis tribhir akuṇṭhāgrair bhṛśaṃ marmasv atāḍayan",
    "GE07mbh_06_u:109.026a": "so 'tividdho maheṣvāso bhīmaseno na vivyathe",
    "GE07mbh_06_u:109.026c": "parvato vāridhārābhir varṣamāṇair ivāmbudaiḥ",
    "GE07mbh_06_u:109.026d-0457_01": "sa tu krodhasamāviṣṭo bhīmaseno mahābalaḥ",
    "GE07mbh_06_u:109.026d-0457_02": "madreśvaraṃ tribhir bāṇair bhṛśaṃ viddhvā mahāyaśāḥ",
    "GE07mbh_06_u:109.027a": "śalyaṃ ca navabhir bāṇair bhṛśaṃ viddhvā mahāyaśāḥ",
    "GE07mbh_06_u:109.027c": "prāgjyotiṣaṃ śatenājau rājan vivyādha vai dṛḍham",
    "GE07mbh_06_u:109.028a": "tatas tu saśaraṃ cāpaṃ sātvatasya mahātmanaḥ",
    "GE07mbh_06_u:109.028c": "kṣurapreṇa sutīkṣṇena ciccheda kṛtahastavat",
    "GE07mbh_06_u:109.029a": "athānyad dhanur ādāya kṛtavarmā vṛkodaram",
    "GE07mbh_06_u:109.029c": "ājaghāna bhruvor madhye nārācena paraṃtapa",
    "GE07mbh_06_u:109.029d-0458_01": "virarāja mahābāhur lalāṭasthena patriṇā",
    "GE07mbh_06_u:109.029d-0458_02": "ekaśṛṅgo mahārāja yathā parvatasattamaḥ",
    "GE07mbh_06_u:109.029d-0458_03": "atha bhīmo mahābāhuḥ kruddhaḥ sarvān mahārathān",
    "GE07mbh_06_u:109.029d-0458_04": "vimukhīkṛtya bāṇaughais tasthau girir ivācalaḥ",
    "GE07mbh_06_u:109.030a": "bhīmas tu samare viddhvā śalyaṃ navabhir āyasaiḥ",
    "GE07mbh_06_u:109.030c": "bhagadattaṃ tribhiś caiva kṛtavarmāṇam aṣṭabhiḥ",
    "GE07mbh_06_u:109.031a": "dvābhyāṃ dvābhyāṃ ca vivyādha gautamaprabhṛtīn rathān",
    "GE07mbh_06_u:109.031c": "te tu taṃ samare rājan vivyadhur niśitaiḥ śaraiḥ",
    "GE07mbh_06_u:109.032a": "sa tathā pīḍyamāno 'pi sarvatas tair mahārathaiḥ",
    "GE07mbh_06_u:109.032c": "matvā tṛṇena tāṃs tulyān vicacāra gatavyathaḥ",
    "GE07mbh_06_u:109.033a": "te cāpi rathināṃ śreṣṭhā bhīmāya niśitāñ śarān",
    "GE07mbh_06_u:109.033c": "preṣayām āsur avyagrāḥ śataśo 'tha sahasraśaḥ",
    "GE07mbh_06_u:109.034a": "tasya śaktiṃ mahāvegāṃ bhagadatto mahārathaḥ",
    "GE07mbh_06_u:109.034c": "cikṣepa samare vīraḥ svarṇadaṇḍāṃ mahādhanām",
    "GE07mbh_06_u:109.035a": "tomaraṃ saindhavo rājā paṭṭiśaṃ ca mahābhujaḥ",
    "GE07mbh_06_u:109.035c": "śataghnīṃ ca kṛpo rājañ śaraṃ śalyaś ca saṃyuge",
    "GE07mbh_06_u:109.036a": "athetare maheṣvāsāḥ pañca pañca śilīmukhān",
    "GE07mbh_06_u:109.036c": "bhīmasenaṃ samuddiśya preṣayām āsur ojasā",
    "GE07mbh_06_u:109.036d-0459_01": "tataḥ kruddho mahābāhur bhīmo bhīmaparākramaḥ",
    "GE07mbh_06_u:109.036d-0459_02": "vivyādha samare vīras tribhis tribhir ajihmagaiḥ",
    "GE07mbh_06_u:109.036d-0459_03": "gautamapreritaṃ cāpi tomaraṃ tv anilātmajaḥ",
    "GE07mbh_06_u:109.036d-0459_04": "kṣurapreṇa dvidhā cakre prahasann iva bhārata",
    "GE07mbh_06_u:109.036d-0459_05": "hārdikyaprahitaṃ cāpi paṭṭasaṃ tilakāṇḍavat",
    "GE07mbh_06_u:109.036d-0459_06": "ciccheda samare vīro hy asaṃbhrāntarathaḥ śaraiḥ",
    "GE07mbh_06_u:109.036d-0459_07": "sa ciccheda śataghnīṃ ca saindhaveneritāṃ bhṛśam",
    "GE07mbh_06_u:109.036d-0459_08": "bhīmaseno raṇaślāghī navabhiḥ kaṅkapatribhiḥ",
    "GE07mbh_06_u:109.037a": "tomaraṃ sa dvidhā cakre kṣurapreṇānilātmajaḥ",
    "GE07mbh_06_u:109.037c": "paṭṭiśaṃ ca tribhir bāṇaiś ciccheda tilakāṇḍavat",
    "GE07mbh_06_u:109.038a": "sa bibheda śataghnīṃ ca navabhiḥ kaṅkapatribhiḥ",
    "GE07mbh_06_u:109.038c": "madrarājaprayuktaṃ ca śaraṃ chittvā mahābalaḥ",
    "GE07mbh_06_u:109.039a": "śaktiṃ ciccheda sahasā bhagadatteritāṃ raṇe",
    "GE07mbh_06_u:109.039c": "tathetarāñ śarān ghorāñ śaraiḥ saṃnataparvabhiḥ",
    "GE07mbh_06_u:109.040a": "bhīmaseno raṇaślāghī tridhaikaikaṃ samācchinat",
    "GE07mbh_06_u:109.040c": "tāṃś ca sarvān maheṣvāsāṃs tribhis tribhir atāḍayat",
    "GE07mbh_06_u:109.041a": "tato dhanaṃjayas tatra vartamāne mahāraṇe",
    "GE07mbh_06_u:109.041c": "jagāma sa rathenājau bhīmaṃ dṛṣṭvā mahāratham",
    "GE07mbh_06_u:109.041e": "nighnantaṃ samare śatrūn yodhayānaṃ ca sāyakaiḥ",
    "GE07mbh_06_u:109.042a": "tau tu tatra mahātmānau sametau vīkṣya pāṇḍavau",
    "GE07mbh_06_u:109.042c": "nāśaśaṃsur jayaṃ tatra tāvakāḥ puruṣarṣabha",
    "GE07mbh_06_u:109.043a": "athārjuno raṇe bhīṣmaṃ yodhayan vai mahāratham",
    "GE07mbh_06_u:109.043c": "bhīṣmasya nidhanākāṅkṣī puraskṛtya śikhaṇḍinam",
    "GE07mbh_06_u:109.044a": "āsasāda raṇe yodhāṃs tāvakān daśa bhārata",
    "GE07mbh_06_u:109.044c": "ye sma bhīmaṃ raṇe rājan yodhayanto vyavasthitāḥ",
    "GE07mbh_06_u:109.044e": "bībhatsus tān athāvidhyad bhīmasya priyakāmyayā",
    "GE07mbh_06_u:109.045a": "tato duryodhano rājā suśarmāṇam acodayat",
    "GE07mbh_06_u:109.045c": "arjunasya vadhārthāya bhīmasenasya cobhayoḥ",
    "GE07mbh_06_u:109.046a": "suśarman gaccha śīghraṃ tvaṃ balaughaiḥ parivāritaḥ",
    "GE07mbh_06_u:109.046c": "jahi pāṇḍusutāv etau dhanaṃjayavṛkodarau",
    "GE07mbh_06_u:109.047a": "tac chrutvā śāsanaṃ tasya trigartaḥ prasthalādhipaḥ",
    "GE07mbh_06_u:109.047c": "abhidrutya raṇe bhīmam arjunaṃ caiva dhanvinau",
    "GE07mbh_06_u:109.048a": "rathair anekasāhasraiḥ parivavre samantataḥ",
    "GE07mbh_06_u:109.048c": "tataḥ pravavṛte yuddham arjunasya paraiḥ saha",
    "GE07mbh_06_u:110.001": "saṃjaya uvāca",
    "GE07mbh_06_u:110.001a": "arjunas tu raṇe śalyaṃ yatamānaṃ mahāratham",
    "GE07mbh_06_u:110.001c": "chādayām āsa samare śaraiḥ saṃnataparvabhiḥ",
    "GE07mbh_06_u:110.002a": "suśarmāṇaṃ kṛpaṃ caiva tribhis tribhir avidhyata",
    "GE07mbh_06_u:110.002c": "prāgjyotiṣaṃ ca samare saindhavaṃ ca jayadratham",
    "GE07mbh_06_u:110.003a": "citrasenaṃ vikarṇaṃ ca kṛtavarmāṇam eva ca",
    "GE07mbh_06_u:110.003c": "durmarṣaṇaṃ ca rājendra āvantyau ca mahārathau",
    "GE07mbh_06_u:110.004a": "ekaikaṃ tribhir ānarchat kaṅkabarhiṇavājitaiḥ",
    "GE07mbh_06_u:110.004c": "śarair atiratho yuddhe pīḍayan vāhinīṃ tava",
    "GE07mbh_06_u:110.005a": "jayadratho raṇe pārthaṃ bhittvā bhārata sāyakaiḥ",
    "GE07mbh_06_u:110.005c": "bhīmaṃ vivyādha tarasā citrasenarathe sthitaḥ",
    "GE07mbh_06_u:110.006a": "śalyaś ca samare jiṣṇuṃ kṛpaś ca rathināṃ varaḥ",
    "GE07mbh_06_u:110.006c": "vivyadhāte mahābāhuṃ bahudhā marmabhedibhiḥ",
    "GE07mbh_06_u:110.007a": "citrasenādayaś caiva putrās tava viśāṃ pate",
    "GE07mbh_06_u:110.007c": "pañcabhiḥ pañcabhis tūrṇaṃ saṃyuge niśitaiḥ śaraiḥ",
    "GE07mbh_06_u:110.007e": "ājaghnur arjunaṃ saṃkhye bhīmasenaṃ ca māriṣa",
    "GE07mbh_06_u:110.008a": "tau tatra rathināṃ śreṣṭhau kaunteyau bharatarṣabhau",
    "GE07mbh_06_u:110.008c": "apīḍayetāṃ samare trigartānāṃ mahad balam",
    "GE07mbh_06_u:110.009a": "suśarmāpi raṇe pārthaṃ viddhvā bahubhir āyasaiḥ",
    "GE07mbh_06_u:110.009c": "nanāda balavan nādaṃ nādayan vai nabhastalam",
    "GE07mbh_06_u:110.010a": "anye ca rathinaḥ śūrā bhīmasenadhanaṃjayau",
    "GE07mbh_06_u:110.010c": "vivyadhur niśitair bāṇai rukmapuṅkhair ajihmagaiḥ",
    "GE07mbh_06_u:110.011a": "teṣāṃ tu rathināṃ madhye kaunteyau rathināṃ varau",
    "GE07mbh_06_u:110.011c": "krīḍamānau rathodārau citrarūpau vyarocatām",
    "GE07mbh_06_u:110.011e": "āmiṣepsū gavāṃ madhye siṃhāv iva balotkaṭau",
    "GE07mbh_06_u:110.012a": "chittvā dhanūṃṣi vīrāṇāṃ śarāṃś ca bahudhā raṇe",
    "GE07mbh_06_u:110.012c": "pātayām āsatur vīrau śirāṃsi śataśo nṛṇām",
    "GE07mbh_06_u:110.013a": "rathāś ca bahavo bhagnā hayāś ca śataśo hatāḥ",
    "GE07mbh_06_u:110.013c": "gajāś ca sagajārohāḥ petur urvyāṃ mahāmṛdhe",
    "GE07mbh_06_u:110.014a": "rathinaḥ sādinaś caiva tatra tatra nisūditāḥ",
    "GE07mbh_06_u:110.014c": "dṛśyante bahudhā rājan veṣṭamānāḥ samantataḥ",
    "GE07mbh_06_u:110.015a": "hatair gajapadātyoghair vājibhiś ca nisūditaiḥ",
    "GE07mbh_06_u:110.015c": "rathaiś ca bahudhā bhagnaiḥ samāstīryata medinī",
    "GE07mbh_06_u:110.016a": "chatraiś ca bahudhā chinnair dhvajaiś ca vinipātitaiḥ",
    "GE07mbh_06_u:110.016b-0460_01": "cāmarair hemadaṇḍaiś ca samāstīryata medinī",
    "GE07mbh_06_u:110.016c": "aṅkuśair apaviddhaiś ca paristomaiś ca bhārata",
    "GE07mbh_06_u:110.016d-0461_01": "ghaṇṭābhiś ca kaśābhiś ca samāstīryata medinī",
    "GE07mbh_06_u:110.017a": "keyūrair aṅgadair hārai rāṅkavair mṛditais tathā",
    "GE07mbh_06_u:110.017b-0462_01": "kuṇḍalair maṇicitraiś ca samāstīryata medinī",
    "GE07mbh_06_u:110.017c": "uṣṇīṣair apaviddhaiś ca cāmaravyajanair api",
    "GE07mbh_06_u:110.018a": "tatra tatrāpaviddhaiś ca bāhubhiś candanokṣitaiḥ",
    "GE07mbh_06_u:110.018c": "ūrubhiś ca narendrāṇāṃ samāstīryata medinī",
    "GE07mbh_06_u:110.019a": "tatrādbhutam apaśyāma raṇe pārthasya vikramam",
    "GE07mbh_06_u:110.019c": "śaraiḥ saṃvārya tān vīrān nijaghāna balaṃ tava",
    "GE07mbh_06_u:110.020a": "putras tu tava taṃ dṛṣṭvā bhīmārjunasamāgamam",
    "GE07mbh_06_u:110.020c": "gāṅgeyasya rathābhyāśam upajagme mahābhaye",
    "GE07mbh_06_u:110.021a": "kṛpaś ca kṛtavarmā ca saindhavaś ca jayadrathaḥ",
    "GE07mbh_06_u:110.021c": "vindānuvindāv āvantyāv ājagmuḥ saṃyugaṃ tadā",
    "GE07mbh_06_u:110.022a": "tato bhīmo maheṣvāsaḥ phalgunaś ca mahārathaḥ",
    "GE07mbh_06_u:110.022c": "kauravāṇāṃ camūṃ ghorāṃ bhṛśaṃ dudruvatū raṇe",
    "GE07mbh_06_u:110.023a": "tato barhiṇavājānām ayutāny arbudāni ca",
    "GE07mbh_06_u:110.023c": "dhanaṃjayarathe tūrṇaṃ pātayanti sma saṃyuge",
    "GE07mbh_06_u:110.024a": "tatas tāñ śarajālena saṃnivārya mahārathān",
    "GE07mbh_06_u:110.024c": "pārthaḥ samantāt samare preṣayām āsa mṛtyave",
    "GE07mbh_06_u:110.025a": "śalyas tu samare jiṣṇuṃ krīḍann iva mahārathaḥ",
    "GE07mbh_06_u:110.025c": "ājaghānorasi kruddho bhallaiḥ saṃnataparvabhiḥ",
    "GE07mbh_06_u:110.026a": "tasya pārtho dhanuś chittvā hastāvāpaṃ ca pañcabhiḥ",
    "GE07mbh_06_u:110.026c": "athainaṃ sāyakais tīkṣṇair bhṛśaṃ vivyādha marmaṇi",
    "GE07mbh_06_u:110.027a": "athānyad dhanur ādāya samare bhārasādhanam",
    "GE07mbh_06_u:110.027c": "madreśvaro raṇe jiṣṇuṃ tāḍayām āsa roṣitaḥ",
    "GE07mbh_06_u:110.028a": "tribhiḥ śarair mahārāja vāsudevaṃ ca pañcabhiḥ",
    "GE07mbh_06_u:110.028c": "bhīmasenaṃ ca navabhir bāhvor urasi cārpayat",
    "GE07mbh_06_u:110.029a": "tato droṇo mahārāja māgadhaś ca mahārathaḥ",
    "GE07mbh_06_u:110.029c": "duryodhanasamādiṣṭau taṃ deśam upajagmatuḥ",
    "GE07mbh_06_u:110.030a": "yatra pārtho mahārāja bhīmasenaś ca pāṇḍavaḥ",
    "GE07mbh_06_u:110.030c": "kauravyasya mahāsenāṃ jaghnatus tau mahārathau",
    "GE07mbh_06_u:110.031a": "jayatsenas tu samare bhīmaṃ bhīmāyudhaṃ yuvā",
    "GE07mbh_06_u:110.031c": "vivyādha niśitair bāṇair aṣṭabhir bharatarṣabha",
    "GE07mbh_06_u:110.032a": "taṃ bhīmo daśabhir viddhvā punar vivyādha saptabhiḥ",
    "GE07mbh_06_u:110.032c": "sārathiṃ cāsya bhallena rathanīḍād apāharat",
    "GE07mbh_06_u:110.033a": "udbhrāntais turagaiḥ so 'tha dravamāṇaiḥ samantataḥ",
    "GE07mbh_06_u:110.033c": "māgadho 'pahṛto rājā sarvasainyasya paśyataḥ",
    "GE07mbh_06_u:110.034a": "droṇas tu vivaraṃ labdhvā bhīmasenaṃ śilīmukhaiḥ",
    "GE07mbh_06_u:110.034c": "vivyādha bāṇaiḥ suśitaiḥ pañcaṣaṣṭyā tam āyasaiḥ",
    "GE07mbh_06_u:110.035a": "taṃ bhīmaḥ samaraślāghī guruṃ pitṛsamaṃ raṇe",
    "GE07mbh_06_u:110.035c": "vivyādha navabhir bhallais tathā ṣaṣṭyā ca bhārata",
    "GE07mbh_06_u:110.036a": "arjunas tu suśarmāṇaṃ viddhvā bahubhir āyasaiḥ",
    "GE07mbh_06_u:110.036c": "vyadhamat tasya tat sainyaṃ mahābhrāṇi yathānilaḥ",
    "GE07mbh_06_u:110.037a": "tato bhīṣmaś ca rājā ca saubalaś ca bṛhadbalaḥ",
    "GE07mbh_06_u:110.037c": "abhyadravanta saṃkruddhā",
    "GE07mbh_06_u:110.038a": "tathaiva pāṇḍavāḥ śūrā dhṛṣṭadyumnaś ca pārṣataḥ",
    "GE07mbh_06_u:110.038c": "abhyadravan raṇe bhīṣmaṃ vyāditāsyam ivāntakam",
    "GE07mbh_06_u:110.039a": "śikhaṇḍī tu samāsādya bhāratānāṃ pitāmaham",
    "GE07mbh_06_u:110.039c": "abhyadravata saṃhṛṣṭo bhayaṃ tyaktvā yatavratam",
    "GE07mbh_06_u:110.040a": "yudhiṣṭhiramukhāḥ pārthāḥ puraskṛtya śikhaṇḍinam",
    "GE07mbh_06_u:110.040c": "ayodhayan raṇe bhīṣmaṃ saṃhatāḥ saha sṛñjayaiḥ",
    "GE07mbh_06_u:110.041a": "tathaiva tāvakāḥ sarve puraskṛtya yatavratam",
    "GE07mbh_06_u:110.041c": "śikhaṇḍipramukhān pārthān yodhayanti sma saṃyuge",
    "GE07mbh_06_u:110.042a": "tataḥ pravavṛte yuddhaṃ kauravāṇāṃ bhayāvaham",
    "GE07mbh_06_u:110.042c": "tatra pāṇḍusutaiḥ sārdhaṃ bhīṣmasya vijayaṃ prati",
    "GE07mbh_06_u:110.043a": "tāvakānāṃ raṇe bhīṣmo glaha āsīd viśāṃ pate",
    "GE07mbh_06_u:110.043c": "tatra hi dyūtam āyātaṃ vijayāyetarāya vā",
    "GE07mbh_06_u:110.044a": "dhṛṣṭadyumno mahārāja sarvasainyāny acodayat",
    "GE07mbh_06_u:110.044c": "abhidravata gāṅgeyaṃ mā bhaiṣṭa narasattamāḥ",
    "GE07mbh_06_u:110.045a": "senāpativacaḥ śrutvā pāṇḍavānāṃ varūthinī",
    "GE07mbh_06_u:110.045c": "bhīṣmam evābhyayāt tūrṇaṃ prāṇāṃs tyaktvā mahāhave",
    "GE07mbh_06_u:110.046a": "bhīṣmo 'pi rathināṃ śreṣṭhaḥ pratijagrāha tāṃ camūm",
    "GE07mbh_06_u:110.046c": "āpatantīṃ mahārāja velām iva mahodadhiḥ",
    "GE07mbh_06_u:111.001": "dhṛtarāṣṭra uvāca",
    "GE07mbh_06_u:111.001a": "kathaṃ śāṃtanavo bhīṣmo daśame 'hani saṃjaya",
    "GE07mbh_06_u:111.001c": "ayudhyata mahāvīryaiḥ pāṇḍavaiḥ sahasṛñjayaiḥ",
    "GE07mbh_06_u:111.002a": "kuravaś ca kathaṃ yuddhe pāṇḍavān pratyavārayan",
    "GE07mbh_06_u:111.002c": "ācakṣva me mahāyuddhaṃ bhīṣmasyāhavaśobhinaḥ",
    "GE07mbh_06_u:111.003": "saṃjaya uvāca",
    "GE07mbh_06_u:111.003a": "kuravaḥ pāṇḍavaiḥ sārdhaṃ yathāyudhyanta bhārata",
    "GE07mbh_06_u:111.003c": "yathā ca tad abhūd yuddhaṃ tat te vakṣyāmi śṛṇvataḥ",
    "GE07mbh_06_u:111.004a": "preṣitāḥ paralokāya paramāstraiḥ kirīṭinā",
    "GE07mbh_06_u:111.004c": "ahany ahani saṃprāptās tāvakānāṃ rathavrajāḥ",
    "GE07mbh_06_u:111.005a": "yathāpratijñaṃ kauravyaḥ sa cāpi samitiṃjayaḥ",
    "GE07mbh_06_u:111.005c": "pārthānām akarod bhīṣmaḥ satataṃ samitikṣayam",
    "GE07mbh_06_u:111.006a": "kurubhiḥ sahitaṃ bhīṣmaṃ yudhyamānaṃ mahāratham",
    "GE07mbh_06_u:111.006c": "arjunaṃ ca sapāñcālyaṃ dṛṣṭvā saṃśayitā janāḥ",
    "GE07mbh_06_u:111.007a": "daśame 'hani tasmiṃs tu bhīṣmārjunasamāgame",
    "GE07mbh_06_u:111.007c": "avartata mahāraudraḥ satataṃ samitikṣayaḥ",
    "GE07mbh_06_u:111.008a": "tasminn ayutaśo rājan bhūyaś ca sa paraṃtapaḥ",
    "GE07mbh_06_u:111.008c": "bhīṣmaḥ śāṃtanavo yodhāñ jaghāna paramāstravit",
    "GE07mbh_06_u:111.009a": "yeṣām ajñātakalpāni nāmagotrāṇi pārthiva",
    "GE07mbh_06_u:111.009c": "te hatās tatra bhīṣmeṇa śūrāḥ sarve 'nivartinaḥ",
    "GE07mbh_06_u:111.010a": "daśāhāni tatas taptvā bhīṣmaḥ pāṇḍavavāhinīm",
    "GE07mbh_06_u:111.010c": "niravidyata dharmātmā jīvitena paraṃtapaḥ",
    "GE07mbh_06_u:111.011a": "sa kṣipraṃ vadham anvicchann ātmano 'bhimukhaṃ raṇe",
    "GE07mbh_06_u:111.011c": "na hanyāṃ mānavaśreṣṭhān saṃgrāme 'bhimukhān iti",
    "GE07mbh_06_u:111.012a": "cintayitvā mahābāhuḥ pitā devavratas tava",
    "GE07mbh_06_u:111.012c": "abhyāśasthaṃ mahārāja pāṇḍavaṃ vākyam abravīt",
    "GE07mbh_06_u:111.013a": "yudhiṣṭhira mahāprājña sarvaśāstraviśārada",
    "GE07mbh_06_u:111.013c": "śṛṇu me vacanaṃ tāta dharmyaṃ svargyaṃ ca jalpataḥ",
    "GE07mbh_06_u:111.014a": "nirviṇṇo 'smi bhṛśaṃ tāta dehenānena bhārata",
    "GE07mbh_06_u:111.014c": "ghnataś ca me gataḥ kālaḥ subahūn prāṇino raṇe",
    "GE07mbh_06_u:111.015a": "tasmāt pārthaṃ purodhāya pāñcālān sṛñjayāṃs tathā",
    "GE07mbh_06_u:111.015c": "madvadhe kriyatāṃ yatno mama ced icchasi priyam",
    "GE07mbh_06_u:111.016a": "tasya tan matam ājñāya pāṇḍavaḥ satyadarśanaḥ",
    "GE07mbh_06_u:111.016c": "bhīṣmaṃ pratiyayau yattaḥ saṃgrāme saha sṛñjayaiḥ",
    "GE07mbh_06_u:111.017a": "dhṛṣṭadyumnas tato rājan pāṇḍavaś ca yudhiṣṭhiraḥ",
    "GE07mbh_06_u:111.017c": "śrutvā bhīṣmasya tāṃ vācaṃ codayām āsatur balam",
    "GE07mbh_06_u:111.018a": "abhidravata yudhyadhvaṃ bhīṣmaṃ jayata saṃyuge",
    "GE07mbh_06_u:111.018c": "rakṣitāḥ satyasaṃdhena jiṣṇunā ripujiṣṇunā",
    "GE07mbh_06_u:111.019a": "ayaṃ cāpi maheṣvāsaḥ pārṣato vāhinīpatiḥ",
    "GE07mbh_06_u:111.019c": "bhīmasenaś ca samare pālayiṣyati vo dhruvam",
    "GE07mbh_06_u:111.020a": "na vai bhīṣmād bhayaṃ kiṃ cit kartavyaṃ yudhi sṛñjayāḥ",
    "GE07mbh_06_u:111.020c": "dhruvaṃ bhīṣmaṃ vijeṣyāmaḥ puraskṛtya śikhaṇḍinam",
    "GE07mbh_06_u:111.020d-0463_01": "te tatheti pratijñāya puraskṛtya śikhaṇḍinam",
    "GE07mbh_06_u:111.021a": "tathā tu samayaṃ kṛtvā daśame 'hani pāṇḍavāḥ",
    "GE07mbh_06_u:111.021c": "brahmalokaparā bhūtvā saṃjagmuḥ krodhamūrchitāḥ",
    "GE07mbh_06_u:111.022a": "śikhaṇḍinaṃ puraskṛtya pāṇḍavaṃ ca dhanaṃjayam",
    "GE07mbh_06_u:111.022c": "bhīṣmasya pātane yatnaṃ paramaṃ te samāsthitāḥ",
    "GE07mbh_06_u:111.023a": "tatas tava sutādiṣṭā nānājanapadeśvarāḥ",
    "GE07mbh_06_u:111.023c": "droṇena sahaputreṇa sahasenā mahābalāḥ",
    "GE07mbh_06_u:111.024a": "duḥśāsanaś ca balavān saha sarvaiḥ sahodaraiḥ",
    "GE07mbh_06_u:111.024c": "bhīṣmaṃ samaramadhyasthaṃ pālayāṃ cakrire tadā",
    "GE07mbh_06_u:111.025a": "tatas tu tāvakāḥ śūrāḥ puraskṛtya yatavratam",
    "GE07mbh_06_u:111.025c": "śikhaṇḍipramukhān pārthān yodhayanti sma saṃyuge",
    "GE07mbh_06_u:111.026a": "cedibhiś ca sapāñcālaiḥ sahito vānaradhvajaḥ",
    "GE07mbh_06_u:111.026c": "yayau śāṃtanavaṃ bhīṣmaṃ puraskṛtya śikhaṇḍinam",
    "GE07mbh_06_u:111.027a": "droṇaputraṃ śiner naptā dhṛṣṭaketus tu pauravam",
    "GE07mbh_06_u:111.027c": "yudhāmanyuḥ sahāmātyaṃ duryodhanam ayodhayat",
    "GE07mbh_06_u:111.028a": "virāṭas tu sahānīkaḥ sahasenaṃ jayadratham",
    "GE07mbh_06_u:111.028c": "vṛddhakṣatrasya dāyādam āsasāda paraṃtapaḥ",
    "GE07mbh_06_u:111.028d-0464_01": "citrasenas tava sutaṃ vicitraśarakārmukam",
    "GE07mbh_06_u:111.029a": "madrarājaṃ maheṣvāsaṃ sahasainyaṃ yudhiṣṭhiraḥ",
    "GE07mbh_06_u:111.029c": "bhīmasenābhiguptaś ca nāgānīkam upādravat",
    "GE07mbh_06_u:111.030a": "apradhṛṣyam anāvāryaṃ sarvaśastrabhṛtāṃ varam",
    "GE07mbh_06_u:111.030c": "droṇaṃ prati yayau yattaḥ pāñcālyaḥ saha somakaiḥ",
    "GE07mbh_06_u:111.031a": "karṇikāradhvajaṃ cāpi siṃhaketur ariṃdamaḥ",
    "GE07mbh_06_u:111.031c": "pratyujjagāma saubhadraṃ rājaputro bṛhadbalaḥ",
    "GE07mbh_06_u:111.032a": "śikhaṇḍinaṃ ca putrās te pāṇḍavaṃ ca dhanaṃjayam",
    "GE07mbh_06_u:111.032c": "rājabhiḥ samare sārdham abhipetur jighāṃsavaḥ",
    "GE07mbh_06_u:111.033a": "tasminn atimahābhīme senayor vai parākrame",
    "GE07mbh_06_u:111.033c": "saṃpradhāvatsv anīkeṣu medinī samakampata",
    "GE07mbh_06_u:111.034a": "tāny anīkāny anīkeṣu samasajjanta bhārata",
    "GE07mbh_06_u:111.034c": "tāvakānāṃ pareṣāṃ ca dṛṣṭvā śāṃtanavaṃ raṇe",
    "GE07mbh_06_u:111.035a": "tatas teṣāṃ prayatatām anyonyam abhidhāvatām",
    "GE07mbh_06_u:111.035c": "prādurāsīn mahāñ śabdo dikṣu sarvāsu bhārata",
    "GE07mbh_06_u:111.036a": "śaṅkhadundubhighoṣaiś ca vāraṇānāṃ ca bṛṃhitaiḥ",
    "GE07mbh_06_u:111.036c": "siṃhanādaiś ca sainyānāṃ dāruṇaḥ samapadyata",
    "GE07mbh_06_u:111.037a": "sā ca sarvanarendrāṇāṃ candrārkasadṛśī prabhā",
    "GE07mbh_06_u:111.037c": "vīrāṅgadakirīṭeṣu niṣprabhā samapadyata",
    "GE07mbh_06_u:111.038a": "rajomeghāś ca saṃjajñuḥ śastravidyudbhir āvṛtāḥ",
    "GE07mbh_06_u:111.038c": "dhanuṣāṃ caiva nirghoṣo dāruṇaḥ samapadyata",
    "GE07mbh_06_u:111.039a": "bāṇaśaṅkhapraṇādāś ca bherīṇāṃ ca mahāsvanāḥ",
    "GE07mbh_06_u:111.039c": "rathagoṣaś ca saṃjagmuḥ senayor ubhayor api",
    "GE07mbh_06_u:111.040a": "prāsaśaktyṛṣṭisaṃghaiś ca bāṇaughaiś ca samākulam",
    "GE07mbh_06_u:111.040c": "niṣprakāśam ivākāśaṃ senayoḥ samapadyata",
    "GE07mbh_06_u:111.041a": "anyonyaṃ rathinaḥ petur vājinaś ca mahāhave",
    "GE07mbh_06_u:111.041c": "kuñjarāḥ kuñjarāñ jaghnuḥ padātīṃś ca padātayaḥ",
    "GE07mbh_06_u:111.042a": "tad āsīt sumahad yuddhaṃ kurūṇāṃ pāṇḍavaiḥ saha",
    "GE07mbh_06_u:111.042c": "bhīṣmahetor naravyāghra śyenayor āmiṣe yathā",
    "GE07mbh_06_u:111.043a": "tayoḥ samāgamo ghoro babhūva yudhi bhārata",
    "GE07mbh_06_u:111.043c": "anyonyasya vadhārthāya jigīṣūṇāṃ raṇājire",
    "GE07mbh_06_u:112.001": "saṃjaya uvāca",
    "GE07mbh_06_u:112.001a": "abhimanyur mahārāja tava putram ayodhayat",
    "GE07mbh_06_u:112.001c": "mahatyā senayā yukto bhīṣmahetoḥ parākramī",
    "GE07mbh_06_u:112.002a": "duryodhano raṇe kārṣṇiṃ navabhir nataparvabhiḥ",
    "GE07mbh_06_u:112.002c": "ājaghāna raṇe kruddhaḥ punaś cainaṃ tribhiḥ śaraiḥ",
    "GE07mbh_06_u:112.003a": "tasya śaktiṃ raṇe kārṣṇir mṛtyor ghorām iva svasām",
    "GE07mbh_06_u:112.003c": "preṣayām āsa saṃkruddho duryodhanarathaṃ prati",
    "GE07mbh_06_u:112.004a": "tām āpatantīṃ sahasā ghorarūpāṃ viśāṃ pate",
    "GE07mbh_06_u:112.004c": "dvidhā ciccheda te putraḥ kṣurapreṇa mahārathaḥ",
    "GE07mbh_06_u:112.005a": "tāṃ śaktiṃ patitāṃ dṛṣṭvā kārṣṇiḥ paramakopanaḥ",
    "GE07mbh_06_u:112.005c": "duryodhanaṃ tribhir bāṇair bāhvor urasi cārpayat",
    "GE07mbh_06_u:112.006a": "punaś cainaṃ śarair ghorair ājaghāna stanāntare",
    "GE07mbh_06_u:112.006c": "daśabhir bharataśreṣṭha duryodhanam amarṣaṇam",
    "GE07mbh_06_u:112.007a": "tad yuddham abhavad ghoraṃ citrarūpaṃ ca bhārata",
    "GE07mbh_06_u:112.007c": "īkṣitṛprītijananaṃ sarvapārthivapūjitam",
    "GE07mbh_06_u:112.008a": "bhīṣmasya nidhanārthāya pārthasya vijayāya ca",
    "GE07mbh_06_u:112.008c": "yuyudhāte raṇe vīrau saubhadrakurupuṃgavau",
    "GE07mbh_06_u:112.009a": "sātyakiṃ rabhasaṃ yuddhe drauṇir brāhmaṇapuṃgavaḥ",
    "GE07mbh_06_u:112.009c": "ājaghānorasi kruddho nārācena paraṃtapaḥ",
    "GE07mbh_06_u:112.010a": "śaineyo 'pi guroḥ putraṃ sarvamarmasu bhārata",
    "GE07mbh_06_u:112.010c": "atāḍayad ameyātmā navabhiḥ kaṅkapatribhiḥ",
    "GE07mbh_06_u:112.011a": "aśvatthāmā tu samare sātyakiṃ navabhiḥ śaraiḥ",
    "GE07mbh_06_u:112.011c": "triṃśatā ca punas tūrṇaṃ bāhvor urasi cārpayat",
    "GE07mbh_06_u:112.012a": "so 'tividdho maheṣvāso droṇaputreṇa sātvataḥ",
    "GE07mbh_06_u:112.012c": "droṇaputraṃ tribhir bāṇair ājaghāna mahāyaśāḥ",
    "GE07mbh_06_u:112.013a": "pauravo dhṛṣṭaketuṃ ca śarair āsādya saṃyuge",
    "GE07mbh_06_u:112.013c": "bahudhā dārayāṃ cakre maheṣvāsaṃ mahāratham",
    "GE07mbh_06_u:112.014a": "tathaiva pauravaṃ yuddhe dhṛṣṭaketur mahārathaḥ",
    "GE07mbh_06_u:112.014c": "triṃśatā niśitair bāṇair vivyādha sumahābalaḥ",
    "GE07mbh_06_u:112.015a": "pauravas tu dhanuś chittvā dhṛṣṭaketor mahārathaḥ",
    "GE07mbh_06_u:112.015c": "nanāda balavan nādaṃ vivyādha daśabhiḥ śaraiḥ",
    "GE07mbh_06_u:112.016a": "so 'nyat kārmukam ādāya pauravaṃ niśitaiḥ śaraiḥ",
    "GE07mbh_06_u:112.016c": "ājaghāna mahārāja trisaptatyā śilīmukhaiḥ",
    "GE07mbh_06_u:112.017a": "tau tu tatra maheṣvāsau mahāmātrau mahārathau",
    "GE07mbh_06_u:112.017c": "mahatā śaravarṣeṇa parasparam avarṣatām",
    "GE07mbh_06_u:112.018a": "anyonyasya dhanuś chittvā hayān hatvā ca bhārata",
    "GE07mbh_06_u:112.018c": "virathāv asiyuddhāya saṃgatau tau mahārathau",
    "GE07mbh_06_u:112.019a": "ārṣabhe carmaṇī citre",
    "GE07mbh_06_u:112.019c": "tārakāśatacitrau ca nistriṃśau sumahāprabhau",
    "GE07mbh_06_u:112.020a": "pragṛhya vimalau rājaṃs tāv anyonyam abhidrutau",
    "GE07mbh_06_u:112.020c": "vāśitāsaṃgame yattau siṃhāv iva mahāvane",
    "GE07mbh_06_u:112.021a": "maṇḍalāni vicitrāṇi gatapratyāgatāni",
    "GE07mbh_06_u:112.021c": "ceratur darśayantau ca prārthayantau parasparam",
    "GE07mbh_06_u:112.022a": "pauravo dhṛṣṭaketuṃ tu śaṅkhadeśe mahāsinā",
    "GE07mbh_06_u:112.022c": "tāḍayām āsa saṃkruddhas tiṣṭha tiṣṭheti cābravīt",
    "GE07mbh_06_u:112.023a": "cedirājo 'pi samare pauravaṃ puruṣarṣabham",
    "GE07mbh_06_u:112.023c": "ājaghāna śitāgreṇa jatrudeśe mahāsinā",
    "GE07mbh_06_u:112.024a": "tāv anyonyaṃ mahārāja samāsādya mahāhave",
    "GE07mbh_06_u:112.024c": "anyonyavegābhihatau nipetatur",
    "GE07mbh_06_u:112.025a": "tataḥ svaratham āropya pauravaṃ tanayas tava",
    "GE07mbh_06_u:112.025c": "jayatseno rathe rājann apovāha raṇājirāt",
    "GE07mbh_06_u:112.026a": "dhṛṣṭaketuṃ ca samare mādrīputraḥ paraṃtapaḥ",
    "GE07mbh_06_u:112.026c": "apovāha raṇe rājan sahadevaḥ pratāpavān",
    "GE07mbh_06_u:112.027a": "citrasenaḥ suśarmāṇaṃ viddhvā navabhir āśugaiḥ",
    "GE07mbh_06_u:112.027c": "punar vivyādha taṃ ṣaṣṭyā punaś ca navabhiḥ śaraiḥ",
    "GE07mbh_06_u:112.028a": "suśarmā tu raṇe kruddhas tava putraṃ viśāṃ pate",
    "GE07mbh_06_u:112.028c": "daśabhir daśabhiś caiva vivyādha niśitaiḥ śaraiḥ",
    "GE07mbh_06_u:112.029a": "citrasenaś ca taṃ rājaṃs triṃśatā nataparvaṇām",
    "GE07mbh_06_u:112.029c": "ājaghāna raṇe kruddhaḥ sa ca taṃ pratyavidhyata",
    "GE07mbh_06_u:112.029e": "bhīṣmasya samare rājan yaśo mānaṃ ca vardhayan",
    "GE07mbh_06_u:112.030a": "saubhadro rājaputraṃ tu bṛhadbalam ayodhayat",
    "GE07mbh_06_u:112.030b-0465_01": "pārthahetoḥ parākrānto bhīṣmasyāyodhanaṃ prati",
    "GE07mbh_06_u:112.030c": "ārjuniṃ kosalendras tu viddhvā pañcabhir āyasaiḥ",
    "GE07mbh_06_u:112.030e": "punar vivyādha viṃśatyā śaraiḥ saṃnataparvabhiḥ",
    "GE07mbh_06_u:112.031a": "bṛhadbalaṃ ca saubhadro viddhvā navabhir āyasaiḥ",
    "GE07mbh_06_u:112.031c": "nākampayata saṃgrāme vivyādha ca punaḥ punaḥ",
    "GE07mbh_06_u:112.032a": "kausalyasya punaś cāpi dhanuś ciccheda phālguṇiḥ",
    "GE07mbh_06_u:112.032c": "ājaghāna śaraiś caiva triṃśatā kaṅkapatribhiḥ",
    "GE07mbh_06_u:112.033a": "so 'nyat kārmukam ādāya rājaputro bṛhadbalaḥ",
    "GE07mbh_06_u:112.033c": "phālguniṃ samare kruddho vivyādha bahubhiḥ śaraiḥ",
    "GE07mbh_06_u:112.034a": "tayor yuddhaṃ samabhavad bhīṣmahetoḥ paraṃtapa",
    "GE07mbh_06_u:112.034c": "saṃrabdhayor mahārāja samare citrayodhinoḥ",
    "GE07mbh_06_u:112.034e": "yathā devāsure yuddhe mayavāsavayor abhūt",
    "GE07mbh_06_u:112.035a": "bhīmaseno gajānīkaṃ yodhayan bahv aśobhata",
    "GE07mbh_06_u:112.035c": "yathā śakro vajrapāṇir dārayan parvatottamān",
    "GE07mbh_06_u:112.036a": "te vadhyamānā bhīmena mātaṅgā girisaṃnibhāḥ",
    "GE07mbh_06_u:112.036c": "nipetur urvyāṃ sahitā nādayanto vasuṃdharām",
    "GE07mbh_06_u:112.037a": "girimātrā hi te nāgā bhinnāñjanacayopamāḥ",
    "GE07mbh_06_u:112.037c": "virejur vasudhāṃ prāpya vikīrṇā iva parvatāḥ",
    "GE07mbh_06_u:112.038a": "yudhiṣṭhiro maheṣvāso madrarājānam āhave",
    "GE07mbh_06_u:112.038c": "mahatyā senayā guptaṃ pīḍayām āsa saṃgataḥ",
    "GE07mbh_06_u:112.039a": "madreśvaraś ca samare dharmaputraṃ mahāratham",
    "GE07mbh_06_u:112.039c": "pīḍayām āsa saṃrabdho bhīṣmahetoḥ parākramī",
    "GE07mbh_06_u:112.040a": "virāṭaṃ saindhavo rājā viddhvā saṃnataparvabhiḥ",
    "GE07mbh_06_u:112.040c": "navabhiḥ sāyakais tīkṣṇais triṃśatā punar ardayat",
    "GE07mbh_06_u:112.041a": "virāṭaś ca mahārāja saindhavaṃ vāhinīmukhe",
    "GE07mbh_06_u:112.041c": "triṃśatā niśitair bāṇair ājaghāna stanāntare",
    "GE07mbh_06_u:112.042a": "citrakārmukanistriṃśau citravarmāyudhadhvajau",
    "GE07mbh_06_u:112.042c": "rejatuś citrarūpau tau saṃgrāme matsyasaindhavau",
    "GE07mbh_06_u:112.043a": "droṇaḥ pāñcālaputreṇa samāgamya mahāraṇe",
    "GE07mbh_06_u:112.043c": "mahāsamudayaṃ cakre śaraiḥ saṃnataparvabhiḥ",
    "GE07mbh_06_u:112.044a": "tato droṇo mahārāja pārṣatasya mahad dhanuḥ",
    "GE07mbh_06_u:112.044c": "chittvā pañcāśateṣūṇāṃ pārṣataṃ samavidhyata",
    "GE07mbh_06_u:112.045a": "so 'nyat kārmukam ādāya pārṣataḥ paravīrahā",
    "GE07mbh_06_u:112.045c": "droṇasya miṣato yuddhe preṣayām āsa sāyakān",
    "GE07mbh_06_u:112.046a": "tāñ śarāñ śarasaṃghais tu saṃnivārya mahārathaḥ",
    "GE07mbh_06_u:112.046c": "droṇo drupadaputrāya prāhiṇot pañca sāyakān",
    "GE07mbh_06_u:112.047a": "tasya kruddho mahārāja pārṣataḥ paravīrahā",
    "GE07mbh_06_u:112.047c": "droṇāya cikṣepa gadāṃ yamadaṇḍopamāṃ raṇe",
    "GE07mbh_06_u:112.048a": "tām āpatantīṃ sahasā hemapaṭṭavibhūṣitām",
    "GE07mbh_06_u:112.048c": "śaraiḥ pañcāśatā droṇo vārayām āsa saṃyuge",
    "GE07mbh_06_u:112.049a": "sā chinnā bahudhā rājan droṇacāpacyutaiḥ śaraiḥ",
    "GE07mbh_06_u:112.049c": "cūrṇīkṛtā viśīryantī papāta vasudhātale",
    "GE07mbh_06_u:112.050a": "gadāṃ vinihatāṃ dṛṣṭvā pārṣataḥ śatrusūdanaḥ",
    "GE07mbh_06_u:112.050c": "droṇāya śaktiṃ cikṣepa sarvapāraśavīṃ śubhām",
    "GE07mbh_06_u:112.051a": "tāṃ droṇo navabhir bāṇaiś ciccheda yudhi bhārata",
    "GE07mbh_06_u:112.051c": "pārṣataṃ ca maheṣvāsaṃ pīḍayām āsa saṃyuge",
    "GE07mbh_06_u:112.052a": "evam etan mahad yuddhaṃ droṇapārṣatayor abhūt",
    "GE07mbh_06_u:112.052c": "bhīṣmaṃ prati mahārāja ghorarūpaṃ bhayānakam",
    "GE07mbh_06_u:112.053a": "arjunaḥ prāpya gāṅgeyaṃ pīḍayan niśitaiḥ śaraiḥ",
    "GE07mbh_06_u:112.053c": "abhyadravata saṃyattaṃ vane mattam iva dvipam",
    "GE07mbh_06_u:112.054a": "pratyudyayau ca taṃ pārthaṃ bhagadattaḥ pratāpavān",
    "GE07mbh_06_u:112.054c": "tridhā bhinnena nāgena madāndhena mahābalaḥ",
    "GE07mbh_06_u:112.055a": "tam āpatantaṃ sahasā",
    "GE07mbh_06_u:112.055c": "paraṃ yatnaṃ samāsthāya bībhatsuḥ pratyapadyata",
    "GE07mbh_06_u:112.056a": "tato gajagato rājā bhagadattaḥ pratāpavān",
    "GE07mbh_06_u:112.056c": "arjunaṃ śaravarṣeṇa vārayām āsa saṃyuge",
    "GE07mbh_06_u:112.057a": "arjunas tu raṇe nāgam āyāntaṃ rajatopamam",
    "GE07mbh_06_u:112.057c": "vimalair āyasais tīkṣṇair avidhyata mahāraṇe",
    "GE07mbh_06_u:112.058a": "śikhaṇḍinaṃ ca kaunteyo yāhi yāhīty acodayat",
    "GE07mbh_06_u:112.058c": "bhīṣmaṃ prati mahārāja jahy enam iti cābravīt",
    "GE07mbh_06_u:112.059a": "prāgjyotiṣas tato hitvā pāṇḍavaṃ pāṇḍupūrvaja",
    "GE07mbh_06_u:112.059c": "prayayau tvarito rājan drupadasya rathaṃ prati",
    "GE07mbh_06_u:112.060a": "tato 'rjuno mahārāja bhīṣmam abhyadravad drutam",
    "GE07mbh_06_u:112.060c": "śikhaṇḍinaṃ puraskṛtya tato yuddham avartata",
    "GE07mbh_06_u:112.061a": "tatas te tāvakāḥ śūrāḥ pāṇḍavaṃ rabhasaṃ raṇe",
    "GE07mbh_06_u:112.061c": "sarve 'bhyadhāvan krośantas tad adbhutam ivābhavat",
    "GE07mbh_06_u:112.062a": "nānāvidhāny anīkāni putrāṇāṃ te janādhipa",
    "GE07mbh_06_u:112.062c": "arjuno vyadhamat kāle divīvābhrāṇi mārutaḥ",
    "GE07mbh_06_u:112.063a": "śikhaṇḍī tu samāsādya bharatānāṃ pitāmaham",
    "GE07mbh_06_u:112.063c": "iṣubhis tūrṇam avyagro bahubhiḥ sa samācinot",
    "GE07mbh_06_u:112.064a": "somakāṃś ca raṇe bhīṣmo jaghne pārthapadānugān",
    "GE07mbh_06_u:112.064c": "nyavārayata sainyaṃ ca pāṇḍavānāṃ mahārathaḥ",
    "GE07mbh_06_u:112.065a": "rathāgnyagāraś cāpārcir",
    "GE07mbh_06_u:112.065c": "śarasaṃghamahājvālaḥ kṣatriyān samare 'dahat",
    "GE07mbh_06_u:112.066a": "yathā hi sumahān agniḥ kakṣe carati sānilaḥ",
    "GE07mbh_06_u:112.066c": "tathā jajvāla bhīṣmo 'pi divyāny astrāṇy udīrayan",
    "GE07mbh_06_u:112.067a": "suvarṇapuṅkhair iṣubhiḥ śitaiḥ saṃnataparvabhiḥ",
    "GE07mbh_06_u:112.067c": "nādayan sa diśo bhīṣmaḥ pradiśaś ca mahāyaśāḥ",
    "GE07mbh_06_u:112.068a": "pātayan rathino rājan gajāṃś ca saha sādibhiḥ",
    "GE07mbh_06_u:112.068c": "muṇḍatālavanānīva cakāra sa rathavrajān",
    "GE07mbh_06_u:112.069a": "nirmanuṣyān rathān rājan gajān aśvāṃś ca saṃyuge",
    "GE07mbh_06_u:112.069c": "cakāra sa tadā bhīṣmaḥ sarvaśastrabhṛtāṃ varaḥ",
    "GE07mbh_06_u:112.070a": "tasya jyātalanirghoṣaṃ visphūrjitam ivāśaneḥ",
    "GE07mbh_06_u:112.070c": "niśamya sarvato rājan samakampanta sainikāḥ",
    "GE07mbh_06_u:112.071a": "amoghā hy apatan bāṇāḥ pitus te manujeśvara",
    "GE07mbh_06_u:112.071c": "nāsajjanta śarīreṣu bhīṣmacāpacyutāḥ śarāḥ",
    "GE07mbh_06_u:112.072a": "nirmanuṣyān rathān rājan suyuktāñ javanair hayaiḥ",
    "GE07mbh_06_u:112.072c": "vātāyamānān paśyāma hriyamāṇān viśāṃ pate",
    "GE07mbh_06_u:112.073a": "cedikāśikarūṣāṇāṃ sahasrāṇi",
    "GE07mbh_06_u:112.073c": "mahārathāḥ samākhyātāḥ kulaputrās tanutyajaḥ",
    "GE07mbh_06_u:112.074a": "aparāvartinaḥ śūrāḥ suvarṇavikṛtadhvajāḥ",
    "GE07mbh_06_u:112.074c": "saṃgrāme bhīṣmam āsādya savājirathakuñjarāḥ",
    "GE07mbh_06_u:112.074e": "jagmus te paralokāya vyāditāsyam ivāntakam",
    "GE07mbh_06_u:112.075a": "na tatrāsīn mahārāja somakānāṃ mahārathaḥ",
    "GE07mbh_06_u:112.075c": "yaḥ saṃprāpya raṇe bhīṣmaṃ jīvite sma mano dadhe",
    "GE07mbh_06_u:112.076a": "tāṃś ca sarvān raṇe yodhān pretarājapuraṃ prati",
    "GE07mbh_06_u:112.076c": "nītān amanyanta janā dṛṣṭvā bhīṣmasya vikramam",
    "GE07mbh_06_u:112.077a": "na kaś cid enaṃ samare pratyudyāti mahārathaḥ",
    "GE07mbh_06_u:112.077c": "ṛte pāṇḍusutaṃ vīraṃ śvetāśvaṃ kṛṣṇasārathim",
    "GE07mbh_06_u:112.077e": "śikhaṇḍinaṃ ca samare pāñcālyam amitaujasam",
    "GE07mbh_06_u:112.078a": "śikhaṇḍī tu raṇe bhīṣmam āsādya bharatarṣabha",
    "GE07mbh_06_u:112.078c": "daśabhir daśabhir bāṇair ājaghāna mahāhave",
    "GE07mbh_06_u:112.079a": "śikhaṇḍinaṃ tu gāṅgeyaḥ krodhadīptena cakṣuṣā",
    "GE07mbh_06_u:112.079c": "avaikṣata kaṭākṣeṇa nirdahann iva bhārata",
    "GE07mbh_06_u:112.080a": "strītvaṃ tat saṃsmaran rājan sarvalokasya paśyataḥ",
    "GE07mbh_06_u:112.080c": "na jaghāna raṇe bhīṣmaḥ sa ca taṃ nāvabuddhavān",
    "GE07mbh_06_u:112.081a": "arjunas tu mahārāja śikhaṇḍinam abhāṣata",
    "GE07mbh_06_u:112.081c": "abhitvarasva tvarito jahi cainaṃ pitāmaham",
    "GE07mbh_06_u:112.082a": "kiṃ te vivakṣayā vīra jahi bhīṣmaṃ mahāratham",
    "GE07mbh_06_u:112.082c": "na hy anyam anupaśyāmi kaṃ cid yaudhiṣṭhire bale",
    "GE07mbh_06_u:112.083a": "yaḥ śaktaḥ samare bhīṣmaṃ yodhayeta pitāmaham",
    "GE07mbh_06_u:112.083c": "ṛte tvāṃ puruṣavyāghra satyam etad bravīmi te",
    "GE07mbh_06_u:112.084a": "evam uktas tu pārthena śikhaṇḍī bharatarṣabha",
    "GE07mbh_06_u:112.084c": "śarair nānāvidhais tūrṇaṃ pitāmaham upādravat",
    "GE07mbh_06_u:112.085a": "acintayitvā tān bāṇān pitā devavratas tava",
    "GE07mbh_06_u:112.085c": "arjunaṃ samare kruddhaṃ vārayām āsa sāyakaiḥ",
    "GE07mbh_06_u:112.086a": "tathaiva ca camūṃ sarvāṃ pāṇḍavānāṃ mahārathaḥ",
    "GE07mbh_06_u:112.086c": "apraiṣīt samare tīkṣṇaiḥ paralokāya māriṣa",
    "GE07mbh_06_u:112.087a": "tathaiva pāṇḍavā rājan sainyena mahatā vṛtāḥ",
    "GE07mbh_06_u:112.087c": "bhīṣmaṃ pracchādayām āsur meghā iva divākaram",
    "GE07mbh_06_u:112.088a": "sa samantāt parivṛto bhārato bharatarṣabha",
    "GE07mbh_06_u:112.088c": "nirdadāha raṇe śūrān vanaṃ vahnir iva jvalan",
    "GE07mbh_06_u:112.089a": "tatrādbhutam apaśyāma tava putrasya pauruṣam",
    "GE07mbh_06_u:112.089c": "ayodhayata yat pārthaṃ jugopa ca yatavratam",
    "GE07mbh_06_u:112.090a": "karmaṇā tena samare tava putrasya dhanvinaḥ",
    "GE07mbh_06_u:112.090c": "duḥśāsanasya tutuṣuḥ sarve lokā mahātmanaḥ",
    "GE07mbh_06_u:112.091a": "yad ekaḥ samare pārthān sānugān samayodhayat",
    "GE07mbh_06_u:112.091c": "na cainaṃ pāṇḍavā yuddhe vāyarām āsur ulbaṇam",
    "GE07mbh_06_u:112.092a": "duḥśāsanena samare rathino virathīkṛtāḥ",
    "GE07mbh_06_u:112.092c": "sādinaś ca mahārāja dantinaś ca mahābalāḥ",
    "GE07mbh_06_u:112.093a": "vinirbhinnāḥ śarais tīkṣṇair nipetur dharaṇītale",
    "GE07mbh_06_u:112.093c": "śarāturās tathaivānye dantino vidrutā diśaḥ",
    "GE07mbh_06_u:112.094a": "yathāgnir indhanaṃ prāpya jvaled dīptārcir ulbaṇaḥ",
    "GE07mbh_06_u:112.094c": "tathā jajvāla putras te pāṇḍavān vai vinirdahan",
    "GE07mbh_06_u:112.095a": "taṃ bhāratamahāmātraṃ pāṇḍavānāṃ mahārathaḥ",
    "GE07mbh_06_u:112.095c": "jetuṃ notsahate kaś cin nāpy udyātuṃ kathaṃ cana",
    "GE07mbh_06_u:112.095e": "ṛte mahendratanayaṃ śvetāśvaṃ kṛṣṇasārathim",
    "GE07mbh_06_u:112.096a": "sa hi taṃ samare rājan vijitya vijayo 'rjunaḥ",
    "GE07mbh_06_u:112.096c": "bhīṣmam evābhidudrāva sarvasainyasya paśyataḥ",
    "GE07mbh_06_u:112.097a": "vijitas tava putro 'pi bhīṣmabāhuvyapāśrayaḥ",
    "GE07mbh_06_u:112.097c": "punaḥ punaḥ samāśvasya prāyudhyata raṇotkaṭaḥ",
    "GE07mbh_06_u:112.097e": "arjunaṃ ca raṇe rājan yodhayan sa vyarājata",
    "GE07mbh_06_u:112.098a": "śikhaṇḍī tu raṇe rājan vivyādhaiva pitāmaham",
    "GE07mbh_06_u:112.098c": "śarair aśanisaṃsparśais tathā sarpaviṣopamaiḥ",
    "GE07mbh_06_u:112.099a": "na ca te 'sya rujaṃ cakruḥ pitus tava janeśvara",
    "GE07mbh_06_u:112.099b-0466_01": "jaghāna bāṇān gāṅgeyas tathā muktāñ śikhaṇḍinaḥ",
    "GE07mbh_06_u:112.099c": "smayamānaś ca gāṅgeyas tān bāṇāñ jagṛhe tadā",
    "GE07mbh_06_u:112.100a": "uṣṇārto hi naro yadvaj jaladhārāḥ pratīcchati",
    "GE07mbh_06_u:112.100c": "tathā jagrāha gāṅgeyaḥ śaradhārāḥ śikhaṇḍinaḥ",
    "GE07mbh_06_u:112.101a": "taṃ kṣatriyā mahārāja dadṛśur ghoram āhave",
    "GE07mbh_06_u:112.101c": "bhīṣmaṃ dahantaṃ sainyāni pāṇḍavānāṃ mahātmanām",
    "GE07mbh_06_u:112.102a": "tato 'bravīt tava sutaḥ sarvasainyāni māriṣa",
    "GE07mbh_06_u:112.102c": "abhidravata saṃgrāme phalgunaṃ sarvato rathaiḥ",
    "GE07mbh_06_u:112.103a": "bhīṣmo vaḥ samare sarvān palayiṣyati dharmavit",
    "GE07mbh_06_u:112.103c": "te bhayaṃ sumahat tvaktvā pāṇḍavān pratiyudhyata",
    "GE07mbh_06_u:112.104a": "eṣa tālena dīptena bhīṣmas tiṣṭhati pālayan",
    "GE07mbh_06_u:112.104c": "sarveṣāṃ dhārtarāṣṭrāṇāṃ raṇe śarma ca varma ca",
    "GE07mbh_06_u:112.105a": "tridaśāpi samudyuktā nālaṃ bhīṣmaṃ samāsitum",
    "GE07mbh_06_u:112.105c": "kim u pārthā mahātmānaṃ martyabhūtās tathābalāḥ",
    "GE07mbh_06_u:112.105e": "tasmād dravata he yodhāḥ phalgunaṃ prāpya saṃyuge",
    "GE07mbh_06_u:112.106a": "aham adya raṇe yatto yodhayiṣyāmi phalgunam",
    "GE07mbh_06_u:112.106c": "sahitaḥ sarvato yattair bhavadbhir vasudhādhipāḥ",
    "GE07mbh_06_u:112.107a": "tac chrutvā tu vaco rājaṃs tava putrasya dhanvinaḥ",
    "GE07mbh_06_u:112.107c": "arjunaṃ prati saṃyattā balavanto mahārathāḥ",
    "GE07mbh_06_u:112.108a": "te videhāḥ kaliṅgāś ca dāśerakagaṇaiḥ saha",
    "GE07mbh_06_u:112.108c": "abhipetur niṣādāś ca sauvīrāś ca mahāraṇe",
    "GE07mbh_06_u:112.109a": "bāhlikā daradāś caiva prācyodīcyāś ca mālavāḥ",
    "GE07mbh_06_u:112.109c": "abhīṣāhāḥ śūrasenāḥ śibayo 'tha vasātayaḥ",
    "GE07mbh_06_u:112.110a": "śālvāśrayās trigartāś ca ambaṣṭhāḥ kekayaiḥ saha",
    "GE07mbh_06_u:112.110c": "abhipetū raṇe pārthaṃ pataṃgā iva pāvakam",
    "GE07mbh_06_u:112.110d-0467_01": "śalabhā iva rājendra pārtham apratimaṃ raṇe",
    "GE07mbh_06_u:112.111a": "sa tān sarvān sahānīkān mahārāja mahārathān",
    "GE07mbh_06_u:112.111c": "divyāny astrāṇi saṃcintya prasaṃdhāya dhanaṃjayaḥ",
    "GE07mbh_06_u:112.112a": "sa tair astrair mahāvegair dadāhāśu mahābalaḥ",
    "GE07mbh_06_u:112.112c": "śarapratāpair bībhatsuḥ pataṃgān iva pāvakaḥ",
    "GE07mbh_06_u:112.113a": "tasya bāṇasahasrāṇi sṛjato dṛḍhadhanvinaḥ",
    "GE07mbh_06_u:112.113c": "dīpyamānam ivākāśe gāṇḍīvaṃ samadṛśyata",
    "GE07mbh_06_u:112.114a": "te śarārtā mahārāja viprakīrṇarathadhvajāḥ",
    "GE07mbh_06_u:112.114c": "nābyavartanta rājānaḥ sahitā vānaradhvajam",
    "GE07mbh_06_u:112.115a": "sadhvajā rathinaḥ petur hayārohā hayaiḥ saha",
    "GE07mbh_06_u:112.115c": "gajāḥ saha gajārohaiḥ kirīṭiśaratāḍitāḥ",
    "GE07mbh_06_u:112.116a": "tato 'rjunabhujotsṛṣṭair āvṛtāsīd vasuṃdharā",
    "GE07mbh_06_u:112.116c": "vidravadbhiś ca bahudhā balai rājñāṃ samantataḥ",
    "GE07mbh_06_u:112.117a": "atha pārtho mahābāhur drāvayitvā varūthinīm",
    "GE07mbh_06_u:112.117c": "duḥśāsanāya samare preṣayām āsa sāyakān",
    "GE07mbh_06_u:112.118a": "te tu bhittvā tava sutaṃ duḥśāsanam ayomukhāḥ",
    "GE07mbh_06_u:112.118c": "dharaṇīṃ viviśuḥ sarve valmīkam iva pannagāḥ",
    "GE07mbh_06_u:112.118e": "hayāṃś cāsya tato jaghne sārathiṃ ca nyapātayat",
    "GE07mbh_06_u:112.119a": "viviṃśatiṃ ca viṃśatyā virathaṃ kṛtavān prabho",
    "GE07mbh_06_u:112.119c": "ājaghāna bhṛśaṃ caiva pañcabhir nataparvabhiḥ",
    "GE07mbh_06_u:112.120a": "kṛpaṃ śalyaṃ vikarṇaṃ ca viddhvā bahubhir āyasaiḥ",
    "GE07mbh_06_u:112.120c": "cakāra virathāṃś caiva kaunteyaḥ śvetavāhanaḥ",
    "GE07mbh_06_u:112.121a": "evaṃ te virathāḥ pañca kṛpaḥ śalyaś ca māriṣa",
    "GE07mbh_06_u:112.121c": "duḥśāsano vikarṇaś ca tathaiva ca viviṃśatiḥ",
    "GE07mbh_06_u:112.121e": "saṃprādravanta samare nirjitāḥ savyasācinā",
    "GE07mbh_06_u:112.122a": "pūrvāhṇe tu tathā rājan parājitya mahārathān",
    "GE07mbh_06_u:112.122c": "prajajvāla raṇe pārtho vidhūma iva pāvakaḥ",
    "GE07mbh_06_u:112.123a": "tathaiva śaravarṣeṇa bhāskaro raśmivān iva",
    "GE07mbh_06_u:112.123c": "anyān api mahārāja pātayām āsa pārthivān",
    "GE07mbh_06_u:112.124a": "parāṅmukhīkṛtya tadā śaravarṣair mahārathān",
    "GE07mbh_06_u:112.124c": "prāvartayata saṃgrāme śoṇitodāṃ mahānadīm",
    "GE07mbh_06_u:112.124e": "madhyena kurusainyānāṃ pāṇḍavānāṃ ca bhārata",
    "GE07mbh_06_u:112.125a": "gajāś ca rathasaṃghāś ca bahudhā rathibhir hatāḥ",
    "GE07mbh_06_u:112.125c": "rathāś ca nihatā nāgair nāgā hayapadātibhiḥ",
    "GE07mbh_06_u:112.126a": "antarā chidhyamānāni śarīrāṇi śirāṃsi ca",
    "GE07mbh_06_u:112.126c": "nipetur dikṣu sarvāsu",
    "GE07mbh_06_u:112.127a": "channam āyodhanaṃ reje kuṇḍalāṅgadadhāribhiḥ",
    "GE07mbh_06_u:112.127c": "patitaiḥ pātyamānaiś ca rājaputrair mahārathaiḥ",
    "GE07mbh_06_u:112.128a": "rathaneminikṛttāś ca gajaiś caivāvapothitāḥ",
    "GE07mbh_06_u:112.128c": "pādātāś cāpy adṛśyanta sāśvāḥ sahayasādinaḥ",
    "GE07mbh_06_u:112.129a": "gajāśvarathasaṃghāś ca paripetuḥ samantataḥ",
    "GE07mbh_06_u:112.129c": "viśīrṇāś ca rathā bhūmau bhagnacakrayugadhvajāḥ",
    "GE07mbh_06_u:112.130a": "tad gajāśvarathaughānāṃ rudhireṇa samukṣitam",
    "GE07mbh_06_u:112.130c": "channam āyodhanaṃ reje raktābhram iva śāradam",
    "GE07mbh_06_u:112.131a": "śvānaḥ kākāś ca gṛdhrāś ca vṛkā gomāyubhiḥ saha",
    "GE07mbh_06_u:112.131c": "praṇedur bhakṣyam āsādya vikṛtāś ca mṛgadvijāḥ",
    "GE07mbh_06_u:112.132a": "vavur bahuvidhāś caiva dikṣu sarvāsu mārutāḥ",
    "GE07mbh_06_u:112.132c": "dṛśyamāneṣu rakṣaḥsu bhūteṣu vinadatsu ca",
    "GE07mbh_06_u:112.133a": "kāñcanāni ca dāmāni patākāś ca mahādhanāḥ",
    "GE07mbh_06_u:112.133c": "dhūmāyamānā dṛśyante sahasā māruteritāḥ",
    "GE07mbh_06_u:112.134a": "śvetacchatrasahasrāṇi sadhvajāś ca mahārathāḥ",
    "GE07mbh_06_u:112.134c": "vinikīrṇāḥ sma dṛśyante śataśo 'tha sahasraśaḥ",
    "GE07mbh_06_u:112.134e": "sapatākāś ca mātaṅgā diśo jagmuḥ śarāturāḥ",
    "GE07mbh_06_u:112.135a": "kṣatriyāś ca manuṣyendra gadāśaktidhanurdharāḥ",
    "GE07mbh_06_u:112.135c": "samantato vyadṛśyanta patitā dharaṇītale",
    "GE07mbh_06_u:112.135d-0468_01": "samadṛśyanta samare dhāvamānāḥ samantataḥ",
    "GE07mbh_06_u:112.136a": "tato bhīṣmo mahārāja divyam astram udīrayan",
    "GE07mbh_06_u:112.136c": "abhyadhāvata kaunteyaṃ miṣatāṃ sarvadhanvinām",
    "GE07mbh_06_u:112.137a": "taṃ śikhaṇḍī raṇe yattam abhyadhāvata daṃśitaḥ",
    "GE07mbh_06_u:112.137c": "saṃjahāra tato bhīṣmas tad astraṃ pāvakopamam",
    "GE07mbh_06_u:112.138a": "etasminn eva kāle tu kaunteyaḥ śvetavāhanaḥ",
    "GE07mbh_06_u:112.138c": "nijaghne tāvakaṃ sainyaṃ mohayitvā pitāmaham",
    "GE07mbh_06_u:113.001": "saṃjaya uvāca",
    "GE07mbh_06_u:113.001a": "evaṃ vyūḍheṣv anīkeṣu bhūyiṣṭham anuvartiṣu",
    "GE07mbh_06_u:113.001c": "brahmalokaparāḥ sarve samapadyanta bhārata",
    "GE07mbh_06_u:113.002a": "na hy anīkam anīkena samasajjata saṃkule",
    "GE07mbh_06_u:113.002c": "na rathā rathibhiḥ sārdhaṃ na padātāḥ padātibhiḥ",
    "GE07mbh_06_u:113.003a": "aśvā nāśvair ayudhyanta na gajā gajayodhibhiḥ",
    "GE07mbh_06_u:113.003b-0469_01": "unmattavan mahārāja yudhyante tatra bhārata",
    "GE07mbh_06_u:113.003c": "mahān vyatikaro raudraḥ senayoḥ samapadyata",
    "GE07mbh_06_u:113.004a": "naranāgaratheṣv evaṃ vyavakīrṇeṣu sarvaśaḥ",
    "GE07mbh_06_u:113.004c": "kṣaye tasmin mahāraudre nirviśeṣam ajāyata",
    "GE07mbh_06_u:113.005a": "tataḥ śalyaḥ kṛpaś caiva citrasenaś ca bhārata",
    "GE07mbh_06_u:113.005c": "duḥśāsano vikarṇaś ca rathān āsthāya satvarāḥ",
    "GE07mbh_06_u:113.005e": "pāṇḍavānāṃ raṇe śūrā dhvajinīṃ samakampayan",
    "GE07mbh_06_u:113.006a": "sā vadhyamānā samare pāṇḍusenā mahātmabhiḥ",
    "GE07mbh_06_u:113.006c": "trātāraṃ nādhyagacchad vai majjamāneva naur jale",
    "GE07mbh_06_u:113.007a": "yathā hi śaiśiraḥ kālo gavāṃ marmāṇi kṛntati",
    "GE07mbh_06_u:113.007c": "tathā pāṇḍusutānāṃ vai bhīṣmo marmāṇy akṛntata",
    "GE07mbh_06_u:113.007d-0470_01": "somakāḥ sṛñjayaiḥ sārdhaṃ sarve te yuddhadurmadāḥ",
    "GE07mbh_06_u:113.008a": "atīva tava sainyasya pārthena ca mahātmanā",
    "GE07mbh_06_u:113.008c": "nagameghapratīkāśāḥ pātitā bahudhā gajāḥ",
    "GE07mbh_06_u:113.009a": "mṛdyamānāś ca dṛśyante pārthena narayūthapāḥ",
    "GE07mbh_06_u:113.009c": "iṣubhis tāḍyamānāś ca nārācaiś ca sahasraśaḥ",
    "GE07mbh_06_u:113.010a": "petur ārtasvaraṃ kṛtvā tatra tatra mahāgajāḥ",
    "GE07mbh_06_u:113.010c": "ābaddhābharaṇaiḥ kāyair nihatānāṃ mahātmanām",
    "GE07mbh_06_u:113.011a": "channam āyodhanaṃ reje śirobhiś ca sakuṇḍalaiḥ",
    "GE07mbh_06_u:113.011c": "tasminn atimahābhīme rājan vīravarakṣaye",
    "GE07mbh_06_u:113.011e": "bhīṣme ca yudhi vikrānte pāṇḍave ca dhanaṃjaye",
    "GE07mbh_06_u:113.012a": "te parākrāntam ālokya rājan yudhi pitāmaham",
    "GE07mbh_06_u:113.012c": "na nyavartanta kauravyā brahmalokapuraskṛtāḥ",
    "GE07mbh_06_u:113.013a": "icchanto nidhanaṃ yuddhe svargaṃ kṛtvā parāyaṇam",
    "GE07mbh_06_u:113.013c": "pāṇḍavān abhyavartanta tasmin vīravarakṣaye",
    "GE07mbh_06_u:113.013d-0471_01": "pāṇḍavānāṃ yayuḥ senām ātmano jayagṛddhinaḥ",
    "GE07mbh_06_u:113.014a": "pāṇḍavāpi mahārāja smaranto vividhān bahūn",
    "GE07mbh_06_u:113.014c": "kleśān kṛtān saputreṇa tvayā pūrvaṃ narādhipa",
    "GE07mbh_06_u:113.015a": "bhayaṃ tyaktvā raṇe śūrā brahmalokapuraskṛtāḥ",
    "GE07mbh_06_u:113.015c": "tāvakāṃs tava putrāṃś ca yodhayanti sma hṛṣṭavat",
    "GE07mbh_06_u:113.016a": "senāpatis tu samare prāha senāṃ mahārathaḥ",
    "GE07mbh_06_u:113.016c": "abhidravata gāṅgeyaṃ somakāḥ sṛñjayaiḥ saha",
    "GE07mbh_06_u:113.017a": "senāpativacaḥ śrutvā somakāḥ saha sṛñjayaiḥ",
    "GE07mbh_06_u:113.017c": "abhyadravanta gāṅgeyaṃ śastravṛṣṭyā samantataḥ",
    "GE07mbh_06_u:113.018a": "vadhyamānas tato rājan pitā śāṃtanavas tava",
    "GE07mbh_06_u:113.018c": "amarṣavaśam āpanno yodhayām āsa sṛñjayān",
    "GE07mbh_06_u:113.019a": "tasya kīrtimatas tāta purā rāmeṇa dhīmatā",
    "GE07mbh_06_u:113.019c": "saṃpradattāstraśikṣā vai parānīkavināśinī",
    "GE07mbh_06_u:113.020a": "sa tāṃ śikṣām adhiṣṭhāya kṛtvā parabalakṣayam",
    "GE07mbh_06_u:113.020c": "ahany ahani pārthānāṃ vṛddhaḥ kurupitāmahaḥ",
    "GE07mbh_06_u:113.020e": "bhīṣmo daśa sahasrāṇi jaghāna paravīrahā",
    "GE07mbh_06_u:113.021a": "tasmiṃs tu divase prāpte daśame bharatarṣabha",
    "GE07mbh_06_u:113.021c": "bhīṣmeṇaikena matsyeṣu pāñcāleṣu ca saṃyuge",
    "GE07mbh_06_u:113.021e": "gajāśvam amitaṃ hatvā hatāḥ sapta mahārathāḥ",
    "GE07mbh_06_u:113.022a": "hatvā pañca sahasrāṇi rathināṃ prapitāmahaḥ",
    "GE07mbh_06_u:113.022c": "narāṇāṃ ca mahāyuddhe sahasrāṇi caturdaśa",
    "GE07mbh_06_u:113.023a": "tathā dantisahasraṃ ca hayānām ayutaṃ punaḥ",
    "GE07mbh_06_u:113.023c": "śikṣābalena nihataṃ pitrā tava viśāṃ pate",
    "GE07mbh_06_u:113.024a": "tataḥ sarvamahīpānāṃ kṣobhayitvā varūthinīm",
    "GE07mbh_06_u:113.024c": "virāṭasya priyo bhrātā śatānīko nipātitaḥ",
    "GE07mbh_06_u:113.025a": "śatānīkaṃ ca samare hatvā bhīṣmaḥ pratāpavān",
    "GE07mbh_06_u:113.025c": "sahasrāṇi mahārāja rājñāṃ bhallair nyapātayat",
    "GE07mbh_06_u:113.025d-0472_01": "udvignāḥ samare yodhā vikrośanti dhanaṃjaya",
    "GE07mbh_06_u:113.026a": "ye ca ke cana pārthānām abhiyātā dhanaṃjayam",
    "GE07mbh_06_u:113.026c": "rājāno bhīṣmam āsādya gatās te yamasādanam",
    "GE07mbh_06_u:113.027a": "evaṃ daśa diśo bhīṣmaḥ śarajālaiḥ samantataḥ",
    "GE07mbh_06_u:113.027c": "atītya senāṃ pārthānām avatasthe camūmukhe",
    "GE07mbh_06_u:113.028a": "sa kṛtvā sumahat karma tasmin vai daśame 'hani",
    "GE07mbh_06_u:113.028b-0473_01": "yāvāyavābhyāṃ śuciśukrayoge",
    "GE07mbh_06_u:113.028b-0473_02": "ātānataptā iva bāṇasaṃghāḥ",
    "GE07mbh_06_u:113.028b-0473_03": "bhīṣmasya cāpacyutabāṇasaṃghaiḥ",
    "GE07mbh_06_u:113.028b-0473_04": "pārthasya senā kṛśatām avāpa",
    "GE07mbh_06_u:113.028c": "senayor antare tiṣṭhan pragṛhītaśarāsanaḥ",
    "GE07mbh_06_u:113.029a": "na cainaṃ pārthivā rājañ śekuḥ ke cin nirīkṣitum",
    "GE07mbh_06_u:113.029c": "madhyaṃ prāptaṃ yathā grīṣme tapantaṃ bhāskaraṃ divi",
    "GE07mbh_06_u:113.030a": "yathā daityacamūṃ śakras tāpayām āsa saṃyuge",
    "GE07mbh_06_u:113.030c": "tathā bhīṣmaḥ pāṇḍaveyāṃs tāpayām āsa bhārata",
    "GE07mbh_06_u:113.031a": "tathā ca taṃ parākrāntam ālokya madhusūdanaḥ",
    "GE07mbh_06_u:113.031c": "uvāca devakīputraḥ prīyamāṇo dhanaṃjayam",
    "GE07mbh_06_u:113.032a": "eṣa śāṃtanavo bhīṣmaḥ senayor antare sthitaḥ",
    "GE07mbh_06_u:113.032c": "nānihatya balād enaṃ vijayas te bhaviṣyati",
    "GE07mbh_06_u:113.033a": "yattaḥ saṃstambhayasvainaṃ yatraiṣā bhidyate camūḥ",
    "GE07mbh_06_u:113.033c": "na hi bhīṣmaśarān anyaḥ soḍhum utsahate vibho",
    "GE07mbh_06_u:113.034a": "tatas tasmin kṣaṇe rājaṃś codito vānaradhvajaḥ",
    "GE07mbh_06_u:113.034c": "sadhvajaṃ sarathaṃ sāśvaṃ bhīṣmam antardadhe śaraiḥ",
    "GE07mbh_06_u:113.035a": "sa cāpi kurumukhyānām ṛṣabhaḥ pāṇḍaveritān",
    "GE07mbh_06_u:113.035c": "śaravrātaiḥ śaravrātān bahudhā vidudhāva tān",
    "GE07mbh_06_u:113.036a": "tena pāñcālarājaś ca dhṛṣṭaketuś ca vīryavān",
    "GE07mbh_06_u:113.036c": "pāṇḍavo bhīmasenaś ca dhṛṣṭadyumnaś ca pārṣataḥ",
    "GE07mbh_06_u:113.037a": "yamau ca cekitānaś ca kekayāḥ pañca caiva ha",
    "GE07mbh_06_u:113.037c": "sātyakiś ca mahārāja saubhadro 'tha ghaṭotkacaḥ",
    "GE07mbh_06_u:113.038a": "draupadeyāḥ śikhaṇḍī ca kuntibhojaś ca vīryavān",
    "GE07mbh_06_u:113.038c": "suśarmā ca virāṭaś ca pāṇḍaveyā mahābalāḥ",
    "GE07mbh_06_u:113.039a": "ete cānye ca bahavaḥ pīḍitā bhīṣmasāyakaiḥ",
    "GE07mbh_06_u:113.039c": "samuddhṛtāḥ phalgunena nimagnāḥ śokasāgare",
    "GE07mbh_06_u:113.040a": "tataḥ śikhaṇḍī vegena pragṛhya paramāyudham",
    "GE07mbh_06_u:113.040c": "bhīṣmam evābhidudrāva rakṣyamāṇaḥ kirīṭinā",
    "GE07mbh_06_u:113.041a": "tato 'syānucarān hatvā sarvān raṇavibhāgavit",
    "GE07mbh_06_u:113.041c": "bhīṣmam evābhidudrāva bībhatsur aparājitaḥ",
    "GE07mbh_06_u:113.042a": "sātyakiś cekitānaś ca dhṛṣṭadyumnaś ca pārṣataḥ",
    "GE07mbh_06_u:113.042c": "virāṭo drupadaś caiva mādrīputrau ca pāṇḍavau",
    "GE07mbh_06_u:113.042e": "dudruvur bhīṣmam evājau rakṣitā dṛḍhadhanvanā",
    "GE07mbh_06_u:113.043a": "abhimanyuś ca samare draupadyāḥ pañca cātmajāḥ",
    "GE07mbh_06_u:113.043c": "dudruvuḥ samare bhīṣmaṃ samudyatamahāyudhāḥ",
    "GE07mbh_06_u:113.044a": "te sarve dṛḍhadhanvānaḥ saṃyugeṣv apalāyinaḥ",
    "GE07mbh_06_u:113.044c": "bahudhā bhīṣmam ānarchan mārgaṇaiḥ kṛtamārgaṇāḥ",
    "GE07mbh_06_u:113.045a": "vidhūya tān bāṇagaṇān ye muktāḥ pārthivottamaiḥ",
    "GE07mbh_06_u:113.045c": "pāṇḍavānām adīnātmā vyagāhata varūthinīm",
    "GE07mbh_06_u:113.045e": "kṛtvā śaravighātaṃ ca krīḍann iva pitāmahaḥ",
    "GE07mbh_06_u:113.046a": "nābhisaṃdhatta pāñcālyaṃ smayamāno muhur muhuḥ",
    "GE07mbh_06_u:113.046c": "strītvaṃ tasyānusaṃsmṛtya bhīṣmo bāṇāñ śikhaṇḍinaḥ",
    "GE07mbh_06_u:113.046e": "jaghāna drupadānīke rathān sapta mahārathaḥ",
    "GE07mbh_06_u:113.047a": "tataḥ kilakilāśabdaḥ kṣaṇena samapadyata",
    "GE07mbh_06_u:113.047c": "matsyapāñcālacedīnāṃ tam ekam abhidhāvatām",
    "GE07mbh_06_u:113.048a": "te varāśvarathavrātair vāraṇaiḥ sapadātibhiḥ",
    "GE07mbh_06_u:113.048c": "tam ekaṃ chādayām āsur meghā iva divākaram",
    "GE07mbh_06_u:113.048e": "bhīṣmaṃ bhāgīrathīputraṃ pratapantaṃ raṇe ripūn",
    "GE07mbh_06_u:113.049a": "tatas tasya ca teṣāṃ ca yuddhe devāsuropame",
    "GE07mbh_06_u:113.049c": "kirīṭī bhīṣmam ānarchat puraskṛtya śikhaṇḍinam",
    "GE07mbh_06_u:114.001": "saṃjaya uvāca",
    "GE07mbh_06_u:114.001a": "evaṃ te paṇḍavāḥ sarve puraskṛtya śikhaṇḍinam",
    "GE07mbh_06_u:114.001c": "vivyadhuḥ samare bhīṣmaṃ parivārya samantataḥ",
    "GE07mbh_06_u:114.002a": "śataghnībhiḥ sughorābhiḥ paṭṭiśaiḥ saparaśvadhaiḥ",
    "GE07mbh_06_u:114.002c": "mudgarair musalaiḥ prāsaiḥ kṣepaṇībhiś ca sarvaśaḥ",
    "GE07mbh_06_u:114.003a": "śaraiḥ kanakapuṅkhaiś ca śaktitomarakampanaiḥ",
    "GE07mbh_06_u:114.003c": "nārācair vatsadantaiś ca bhuśuṇḍībhiś ca bhārata",
    "GE07mbh_06_u:114.003e": "atāḍayan raṇe bhīṣmaṃ sahitāḥ sarvasṛñjayāḥ",
    "GE07mbh_06_u:114.004a": "sa viśīrṇatanutrāṇaḥ pīḍito bahubhis tadā",
    "GE07mbh_06_u:114.004c": "vivyathe naiva gāṅgeyo bhidyamāneṣu marmasu",
    "GE07mbh_06_u:114.005a": "sa dīptaśaracāpārcir astraprasṛtamārutaḥ",
    "GE07mbh_06_u:114.005c": "neminirhrādasaṃnādo mahāstrodayapāvakaḥ",
    "GE07mbh_06_u:114.006a": "citracāpamahājvālo vīrakṣayamahendhanaḥ",
    "GE07mbh_06_u:114.006c": "yugāntāgnisamo bhīṣmaḥ pareṣāṃ samapadyata",
    "GE07mbh_06_u:114.007a": "nipatya rathasaṃghānām antareṇa viniḥsṛtaḥ",
    "GE07mbh_06_u:114.007c": "dṛśyate sma narendrāṇāṃ punar madhyagataś caran",
    "GE07mbh_06_u:114.008a": "tataḥ pāñcālarājaṃ ca dhṛṣṭaketum atītya ca",
    "GE07mbh_06_u:114.008c": "pāṇḍavānīkinīmadhyam āsasāda sa vegitaḥ",
    "GE07mbh_06_u:114.009a": "tataḥ sātyakibhīmau ca pāṇḍavaṃ ca dhanaṃjayam",
    "GE07mbh_06_u:114.009c": "drupadaṃ ca virāṭaṃ ca dhṛṣṭadyumnaṃ ca pārṣatam",
    "GE07mbh_06_u:114.010a": "bhīmaghoṣair mahāvegair vairivāraṇabhedibhiḥ",
    "GE07mbh_06_u:114.010c": "ṣaḍ etān ṣaḍbhir ānarchad bhāskarapratimaiḥ śaraiḥ",
    "GE07mbh_06_u:114.011a": "tasya te niśitān bāṇān saṃnivārya mahārathāḥ",
    "GE07mbh_06_u:114.011c": "daśabhir daśabhir bhīṣmam ardayām āsur ojasā",
    "GE07mbh_06_u:114.012a": "śikhaṇḍī tu raṇe bāṇān yān mumoca mahāvrate",
    "GE07mbh_06_u:114.012c": "te bhīṣmaṃ viviśus tūrṇaṃ svarṇapuṅkhāḥ śilāśitāḥ",
    "GE07mbh_06_u:114.013a": "tataḥ kirīṭī saṃrabdho bhīṣmam evābhyavartata",
    "GE07mbh_06_u:114.013c": "śikhaṇḍinaṃ puraskṛtya dhanuś cāsya samācchinat",
    "GE07mbh_06_u:114.014a": "bhīṣmasya dhanuṣaś chedaṃ nāmṛṣyanta mahārathāḥ",
    "GE07mbh_06_u:114.014c": "droṇaś ca kṛtavarmā ca saindhavaś ca jayadrathaḥ",
    "GE07mbh_06_u:114.015a": "bhūriśravāḥ śalaḥ śalyo bhagadattas tathaiva ca",
    "GE07mbh_06_u:114.015c": "saptaite paramakruddhāḥ kirīṭinam abhidrutāḥ",
    "GE07mbh_06_u:114.016a": "uttamāstrāṇi divyāni darśayanto mahārathāḥ",
    "GE07mbh_06_u:114.016c": "abhipetur bhṛśaṃ kruddhāś chādayanta sma pāṇḍavān",
    "GE07mbh_06_u:114.017a": "teṣām āpatatāṃ śabdaḥ śuśruve phalgunaṃ prati",
    "GE07mbh_06_u:114.017c": "udvṛttānāṃ yathā śabdaḥ samudrāṇāṃ yugakṣaye",
    "GE07mbh_06_u:114.018a": "hatānayata gṛhṇīta yudhyatāpi ca kṛntata",
    "GE07mbh_06_u:114.018c": "ity āsīt tumulaḥ śabdaḥ phalgunasya rathaṃ prati",
    "GE07mbh_06_u:114.019a": "taṃ śabdaṃ tumulaṃ śrutvā pāṇḍavānāṃ mahārathāḥ",
    "GE07mbh_06_u:114.019c": "abhyadhāvan parīpsantaḥ phalgunaṃ bharatarṣabha",
    "GE07mbh_06_u:114.020a": "sātyakir bhīmasenaś ca dhṛṣṭadyumnaś ca pārṣataḥ",
    "GE07mbh_06_u:114.020c": "virāṭadrupadau cobhau rākṣasaś ca ghaṭotkacaḥ",
    "GE07mbh_06_u:114.021a": "abhimanyuś ca saṃkruddhaḥ saptaite krodhamūrchitāḥ",
    "GE07mbh_06_u:114.021c": "samabhyadhāvaṃs tvaritāś citrakārmukadhāriṇaḥ",
    "GE07mbh_06_u:114.022a": "teṣāṃ samabhavad yuddhaṃ tumulaṃ lomaharṣaṇam",
    "GE07mbh_06_u:114.022c": "saṃgrāme bharataśreṣṭha devānāṃ dānavair iva",
    "GE07mbh_06_u:114.023a": "śikhaṇḍī tu rathaśreṣṭho rakṣyamāṇaḥ kirīṭinā",
    "GE07mbh_06_u:114.023c": "avidhyad daśabhir bhīṣmaṃ chinnadhanvānam āhave",
    "GE07mbh_06_u:114.023e": "sārathiṃ daśabhiś cāsya dhvajaṃ caikena cicchide",
    "GE07mbh_06_u:114.023f-0474_01": "dhanuś caikena bāṇena cicchide samare tadā",
    "GE07mbh_06_u:114.024a": "so 'nyat kārmukam ādāya gāṅgeyo vegavattaram",
    "GE07mbh_06_u:114.024c": "tad apy asya śitair bhallais tribhiś ciccheda phalgunaḥ",
    "GE07mbh_06_u:114.025a": "evaṃ sa pāṇḍavaḥ kruddha āttam āttaṃ punaḥ punaḥ",
    "GE07mbh_06_u:114.025c": "dhanur bhīṣmasya ciccheda savyasācī paraṃtapaḥ",
    "GE07mbh_06_u:114.026a": "sa cchinnadhanvā saṃkruddhaḥ sṛkkiṇī parisaṃlihan",
    "GE07mbh_06_u:114.026c": "śaktiṃ jagrāha saṃkruddho girīṇām api dāraṇīm",
    "GE07mbh_06_u:114.026e": "tāṃ ca cikṣepa saṃkruddhaḥ phalgunasya rathaṃ prati",
    "GE07mbh_06_u:114.026f-0474A_01": "preṣayām āsa śaktiṃ ca yamadaṃṣṭropamāṃ dṛḍhām",
    "GE07mbh_06_u:114.027a": "tām āpatantīṃ saṃprekṣya jvalantīm aśanīm iva",
    "GE07mbh_06_u:114.027c": "samādatta śitān bhallān pañca pāṇḍavanandanaḥ",
    "GE07mbh_06_u:114.028a": "tasya ciccheda tāṃ śaktiṃ pañcadhā pañcabhiḥ śaraiḥ",
    "GE07mbh_06_u:114.028c": "saṃkruddho bharataśreṣṭha bhīṣmabāhubaleritām",
    "GE07mbh_06_u:114.029a": "sā papāta paricchinnā saṃkruddhena kirīṭinā",
    "GE07mbh_06_u:114.029c": "meghavṛndaparibhraṣṭā vicchinneva śatahradā",
    "GE07mbh_06_u:114.030a": "chinnāṃ tāṃ śaktim ālokya bhīṣmaḥ krodhasamanvitaḥ",
    "GE07mbh_06_u:114.030c": "acintayad raṇe vīro buddhyā parapuraṃjayaḥ",
    "GE07mbh_06_u:114.031a": "śakto 'haṃ dhanuṣaikena nihantuṃ sarvapāṇḍavān",
    "GE07mbh_06_u:114.031c": "yady eṣāṃ na bhaved goptā viṣvakseno mahābalaḥ",
    "GE07mbh_06_u:114.031d-0475_01": "ajayyaś caiva sarveṣāṃ lokānām iti me matiḥ",
    "GE07mbh_06_u:114.032a": "kāraṇadvayam āsthāya nāhaṃ yotsyāmi pāṇḍavaiḥ",
    "GE07mbh_06_u:114.032c": "avadhyatvāc ca pāṇḍūnāṃ strībhāvāc ca śikhaṇḍinaḥ",
    "GE07mbh_06_u:114.033a": "pitrā tuṣṭena me pūrvaṃ yadā kālīm udāvahat",
    "GE07mbh_06_u:114.033c": "svacchandamaraṇaṃ dattam avadhyatvaṃ raṇe tathā",
    "GE07mbh_06_u:114.033e": "tasmān mṛtyum ahaṃ manye prāptakālam ivātmanaḥ",
    "GE07mbh_06_u:114.034a": "evaṃ jñātvā vyavasitaṃ bhīṣmasyāmitatejasaḥ",
    "GE07mbh_06_u:114.034c": "ṛṣayo vasavaś caiva viyatsthā bhīṣmam abruvan",
    "GE07mbh_06_u:114.035a": "yat te vyavasitaṃ vīra asmākaṃ sumahat priyam",
    "GE07mbh_06_u:114.035c": "tat kuruṣva maheṣvāsa yuddhād buddhiṃ nivartaya",
    "GE07mbh_06_u:114.036a": "tasya vākyasya nidhane prādurāsīc chivo 'nilaḥ",
    "GE07mbh_06_u:114.036c": "anulomaḥ sugandhī ca pṛṣataiś ca samanvitaḥ",
    "GE07mbh_06_u:114.037a": "devadundubhayaś caiva saṃpraṇedur mahāsvanāḥ",
    "GE07mbh_06_u:114.037c": "papāta puṣpavṛṣṭiś ca bhīṣmasyopari pārthiva",
    "GE07mbh_06_u:114.038a": "na ca tac chuśruve kaś cit teṣāṃ saṃvadatāṃ nṛpa",
    "GE07mbh_06_u:114.038c": "ṛte bhīṣmaṃ mahābāhuṃ māṃ cāpi munitejasā",
    "GE07mbh_06_u:114.039a": "saṃbhramaś ca mahān āsīt tridaśānāṃ viśāṃ pate",
    "GE07mbh_06_u:114.039c": "patiṣyati rathād bhīṣme sarvalokapriye tadā",
    "GE07mbh_06_u:114.040a": "iti devagaṇānāṃ ca śrutvā vākyaṃ mahāmanāḥ",
    "GE07mbh_06_u:114.040c": "tataḥ śāṃtanavo bhīṣmo bībhatsuṃ nābhyavartata",
    "GE07mbh_06_u:114.040e": "bhidyamānaḥ śitair bāṇaiḥ sarvāvaraṇabhedibhiḥ",
    "GE07mbh_06_u:114.041a": "śikhaṇḍī tu mahārāja bharatānāṃ pitāmaham",
    "GE07mbh_06_u:114.041c": "ājaghānorasi kruddho navabhir niśitaiḥ śaraiḥ",
    "GE07mbh_06_u:114.042a": "sa tenābhihataḥ saṃkhye bhīṣmaḥ kurupitāmahaḥ",
    "GE07mbh_06_u:114.042c": "nākampata mahārāja kṣitikampe yathācalaḥ",
    "GE07mbh_06_u:114.043a": "tataḥ prahasya bībhatsur vyākṣipan gāṇḍivaṃ dhanuḥ",
    "GE07mbh_06_u:114.043c": "gāṅgeyaṃ pañcaviṃśatyā kṣudrakāṇāṃ samarpayat",
    "GE07mbh_06_u:114.044a": "punaḥ śaraśatenainaṃ tvaramāṇo dhanaṃjayaḥ",
    "GE07mbh_06_u:114.044c": "sarvagātreṣu saṃkruddhaḥ sarvamarmasv atāḍayat",
    "GE07mbh_06_u:114.045a": "evam anyair api bhṛśaṃ vadhyamāno mahāraṇe",
    "GE07mbh_06_u:114.045b-0476_01": "tān apy āśu śarair bhīṣmaḥ pravivyādha mahārathaḥ",
    "GE07mbh_06_u:114.045b-0476_02": "taiś ca muktāñ śarān bhīṣmo yudhi satyaparākramaḥ",
    "GE07mbh_06_u:114.045b-0476_03": "nivārayām āsa śaraiḥ samaṃ saṃnataparvabhiḥ",
    "GE07mbh_06_u:114.045b-0476_04": "śikhaṇḍī tu raṇe bāṇān yān mumoca mahārathaḥ",
    "GE07mbh_06_u:114.045c": "na cakrus te rujaṃ tasya rukmapuṅkhāḥ śilāśitāḥ",
    "GE07mbh_06_u:114.046a": "tataḥ kirīṭī saṃrabdho bhīṣmam evābhyavartata",
    "GE07mbh_06_u:114.046c": "śikhaṇḍinaṃ puraskṛtya dhanuś cāsya samācchinat",
    "GE07mbh_06_u:114.047a": "athainaṃ daśabhir viddhvā dhvajam ekena cicchide",
    "GE07mbh_06_u:114.047c": "sārathiṃ viśikhaiś cāsya daśabhiḥ samakampayat",
    "GE07mbh_06_u:114.048a": "so 'nyat kārmukam ādatta gāṅgeyo balavattaram",
    "GE07mbh_06_u:114.048c": "tad apy asya śitair bhallais tridhā tribhir upānudat",
    "GE07mbh_06_u:114.048e": "nimeṣāntaramātreṇa āttam āttaṃ mahāraṇe",
    "GE07mbh_06_u:114.049a": "evam asya dhanūṃṣy ājau ciccheda subahūny api",
    "GE07mbh_06_u:114.049c": "tataḥ śāṃtanavo bhīṣmo bībhatsuṃ nābhyavartata",
    "GE07mbh_06_u:114.050a": "athainaṃ pañcaviṃśatyā kṣudrakāṇāṃ samardayat",
    "GE07mbh_06_u:114.050b-0477_01": "paśyatāṃ kuruvīrāṇāṃ sarveṣāṃ tatra bhārata",
    "GE07mbh_06_u:114.050c": "so 'tividdho maheṣvāso duḥśāsanam abhāṣata",
    "GE07mbh_06_u:114.051a": "eṣa pārtho raṇe kruddhaḥ pāṇḍavānāṃ mahārathaḥ",
    "GE07mbh_06_u:114.051c": "śarair anekasāhasrair mām evābhyasate raṇe",
    "GE07mbh_06_u:114.052a": "na caiṣa śakyaḥ samare jetuṃ vajrabhṛtā api",
    "GE07mbh_06_u:114.052c": "na cāpi sahitā vīrā devadānavarākṣasāḥ",
    "GE07mbh_06_u:114.052e": "māṃ caiva śaktā nirjetuṃ kim u martyāḥ sudurbalāḥ",
    "GE07mbh_06_u:114.052f-0478_01": "na cāham api śaktas tu sarvair api mahārathaiḥ",
    "GE07mbh_06_u:114.052f-0478_02": "ṛte 'rjunaṃ susaṃkruddhair etat satyaṃ bravīmi te",
    "GE07mbh_06_u:114.053a": "evaṃ tayoḥ saṃvadatoḥ phalguno niśitaiḥ śaraiḥ",
    "GE07mbh_06_u:114.053c": "śikhaṇḍinaṃ puraskṛtya bhīṣmaṃ vivyādha saṃyuge",
    "GE07mbh_06_u:114.054a": "tato duḥśāsanaṃ bhūyaḥ smayamāno 'bhyabhāṣata",
    "GE07mbh_06_u:114.054c": "atividdhaḥ śitair bāṇair bhṛśaṃ gāṇḍīvadhanvanā",
    "GE07mbh_06_u:114.055a": "vajrāśanisamasparśāḥ śitāgrāḥ saṃpraveśitāḥ",
    "GE07mbh_06_u:114.055c": "vimuktā avyavacchinnā neme bāṇāḥ śikhaṇḍinaḥ",
    "GE07mbh_06_u:114.056a": "nikṛntamānā marmāṇi",
    "GE07mbh_06_u:114.056c": "musalānīva me ghnanti neme bāṇāḥ śikhaṇḍinaḥ",
    "GE07mbh_06_u:114.057a": "brahmadaṇḍasamasparśā vajravegā durāsadāḥ",
    "GE07mbh_06_u:114.057c": "mama prāṇān ārujanti neme bāṇāḥ śikhaṇḍinaḥ",
    "GE07mbh_06_u:114.058a": "bhujagā iva saṃkruddhā lelihānā viṣolbaṇāḥ",
    "GE07mbh_06_u:114.058c": "mamāviśanti marmāṇi neme bāṇāḥ śikhaṇḍinaḥ",
    "GE07mbh_06_u:114.059a": "nāśayantīva me prāṇān yamadūtā ivāhitāḥ",
    "GE07mbh_06_u:114.059c": "gadāparighasaṃsparśā neme bāṇāḥ śikhaṇḍinaḥ",
    "GE07mbh_06_u:114.060a": "kṛntanti mama gātrāṇi māghamāse gavām iva",
    "GE07mbh_06_u:114.060c": "arjunasya ime bāṇā neme bāṇāḥ śikhaṇḍinaḥ",
    "GE07mbh_06_u:114.061a": "sarve hy api na me duḥkhaṃ kuryur anye narādhipāḥ",
    "GE07mbh_06_u:114.061c": "vīraṃ gaṇḍīvadhanvānam ṛte jiṣṇuṃ kapidhvajam",
    "GE07mbh_06_u:114.062a": "iti bruvañ śāṃtanavo didhakṣur iva pāṇḍavam",
    "GE07mbh_06_u:114.062c": "saviṣphuliṅgāṃ dīptāgrāṃ śaktiṃ cikṣepa bhārata",
    "GE07mbh_06_u:114.063a": "tām asya viśikhaiś chittvā tridhā tribhir apātayat",
    "GE07mbh_06_u:114.063c": "paśyatāṃ kuruvīrāṇāṃ sarveṣāṃ tatra bhārata",
    "GE07mbh_06_u:114.064a": "carmāthādatta gāṅgeyo",
    "GE07mbh_06_u:114.064c": "khaḍgaṃ cānyataraṃ prepsur mṛtyor agre jayāya vā",
    "GE07mbh_06_u:114.065a": "tasya tac chatadhā carma vyadhamad daṃśitātmanaḥ",
    "GE07mbh_06_u:114.065c": "rathād anavarūḍhasya tad adbhutam ivābhavat",
    "GE07mbh_06_u:114.066a": "vinadyoccaiḥ siṃha iva svāny anīkāny acodayat",
    "GE07mbh_06_u:114.066c": "abhidravata gāṅgeyaṃ māṃ vo 'stu bhayam aṇv api",
    "GE07mbh_06_u:114.067a": "atha te tomaraiḥ prāsair bāṇaughaiś ca samantataḥ",
    "GE07mbh_06_u:114.067c": "paṭṭiśaiś ca sanistriṃśair nānāpraharaṇais tathā",
    "GE07mbh_06_u:114.068a": "vatsadantaiś ca bhallaiś ca tam ekam abhidudruvuḥ",
    "GE07mbh_06_u:114.068c": "siṃhanādas tato ghoraḥ pāṇḍavānām ajāyata",
    "GE07mbh_06_u:114.069a": "tathaiva tava putrāś ca rājan bhīṣmajayaiṣiṇaḥ",
    "GE07mbh_06_u:114.069c": "tam ekam abhyavartanta siṃhanādāṃś ca nedire",
    "GE07mbh_06_u:114.070a": "tatrāsīt tumulaṃ yuddhaṃ tāvakānāṃ paraiḥ saha",
    "GE07mbh_06_u:114.070c": "daśame 'hani rājendra bhīṣmārjunasamāgame",
    "GE07mbh_06_u:114.071a": "āsīd gāṅga ivāvarto muhūrtam udadher iva",
    "GE07mbh_06_u:114.071c": "sainyānāṃ yudhyamānānāṃ nighnatām itaretaram",
    "GE07mbh_06_u:114.072a": "agamyarūpā pṛthivī śoṇitāktā tadābhavat",
    "GE07mbh_06_u:114.072c": "samaṃ ca viṣamaṃ caiva na prājñāyata kiṃ cana",
    "GE07mbh_06_u:114.073a": "yodhānām ayutaṃ hatvā tasmin sa daśame 'hani",
    "GE07mbh_06_u:114.073c": "atiṣṭhad āhave bhīṣmo bhidyamāneṣu marmasu",
    "GE07mbh_06_u:114.074a": "tataḥ senāmukhe tasmin sthitaḥ pārtho dhanaṃjayaḥ",
    "GE07mbh_06_u:114.074c": "madhyena kurusainyānāṃ drāvayām āsa vāhinīm",
    "GE07mbh_06_u:114.074d-0479_01": "tatrādbhutam apaśyāma pāṇḍavānāṃ parākramam",
    "GE07mbh_06_u:114.074d-0479_02": "drāvayām āsur iṣubhiḥ sarvān bhīṣmapadānugān",
    "GE07mbh_06_u:114.075a": "vayaṃ śvetahayād bhītāḥ kuntīputrād dhanaṃjayāt",
    "GE07mbh_06_u:114.075c": "pīḍyamānāḥ śitaiḥ śastraiḥ pradravāma mahāraṇāt",
    "GE07mbh_06_u:114.076a": "sauvīrāḥ kitavāḥ prācyāḥ pratīcyodīcyamālavāḥ",
    "GE07mbh_06_u:114.076b-0480_01": "pāṇḍavaiḥ pañcabhiḥ sārdhaṃ sātyakena ca dhanvinā",
    "GE07mbh_06_u:114.076b-0480_02": "dhṛṣṭadyumnamukhaiḥ sarvaiḥ pāñcālaiś ca samantataḥ",
    "GE07mbh_06_u:114.076b-0480_03": "bhidyamānāḥ śarais tīkṣṇaiḥ sarve kārṣṇipurogamaiḥ",
    "GE07mbh_06_u:114.076b-0480_04": "droṇadrauṇikṛpaiḥ sārdhaṃ sarve śalyakṛpādayaḥ",
    "GE07mbh_06_u:114.076b-0480_05": "tāvakāḥ samare rājañ jahur bhīṣmaṃ mahāmṛdhe",
    "GE07mbh_06_u:114.076c": "abhīṣāhāḥ śūrasenāḥ śibayo 'tha vasātayaḥ",
    "GE07mbh_06_u:114.077a": "śālvāśrayās trigartāś ca ambaṣṭhāḥ kekayaiḥ saha",
    "GE07mbh_06_u:114.077c": "dvādaśaite janapadāḥ śarārtā vraṇapīḍitāḥ",
    "GE07mbh_06_u:114.077e": "saṃgrāme na jahur bhīṣmaṃ yudhyamānaṃ kirīṭinā",
    "GE07mbh_06_u:114.078a": "tatas tam ekaṃ bahavaḥ parivārya samantataḥ",
    "GE07mbh_06_u:114.078c": "parikālya kurūn sarvāñ śaravarṣair avākiran",
    "GE07mbh_06_u:114.079a": "nipātayata gṛhṇīta vidhyatātha ca karṣata",
    "GE07mbh_06_u:114.079c": "ity āsīt tumulaḥ śabdo rājan bhīṣmarathaṃ prati",
    "GE07mbh_06_u:114.080a": "abhihatya śaraughais taṃ śataśo 'tha sahasraśaḥ",
    "GE07mbh_06_u:114.080c": "na tasyāsīd anirbhinnaṃ gātreṣv aṅgulamātrakam",
    "GE07mbh_06_u:114.081a": "evaṃ vibho tava pitā śarair viśakalīkṛtaḥ",
    "GE07mbh_06_u:114.081c": "śitāgraiḥ phalgunenājau prākśirāḥ prāpatad rathāt",
    "GE07mbh_06_u:114.081e": "kiṃciccheṣe dinakare putrāṇāṃ tava paśyatām",
    "GE07mbh_06_u:114.082a": "hā heti divi devānāṃ pārthivānāṃ ca sarvaśaḥ",
    "GE07mbh_06_u:114.082c": "patamāne rathād bhīṣme babhūva sumahān svanaḥ",
    "GE07mbh_06_u:114.083a": "taṃ patantam abhiprekṣya mahātmānaṃ pitāmaham",
    "GE07mbh_06_u:114.083c": "saha bhīṣmeṇa sarveṣāṃ prāpatan hṛdayāni naḥ",
    "GE07mbh_06_u:114.084a": "sa papāta mahābāhur vasudhām anunādayan",
    "GE07mbh_06_u:114.084c": "indradhvaja ivotsṛṣṭaḥ ketuḥ sarvadhanuṣmatām",
    "GE07mbh_06_u:114.084e": "dharaṇīṃ nāspṛśac cāpi śarasaṃghaiḥ samācitaḥ",
    "GE07mbh_06_u:114.085a": "śaratalpe maheṣvāsaṃ śayānaṃ puruṣarṣabham",
    "GE07mbh_06_u:114.085c": "rathāt prapatitaṃ cainaṃ divyo bhāvaḥ samāviśat",
    "GE07mbh_06_u:114.086a": "abhyavarṣata parjanyaḥ prākampata ca medinī",
    "GE07mbh_06_u:114.086c": "patan sa dadṛśe cāpi kharvitaṃ ca divākaram",
    "GE07mbh_06_u:114.087a": "saṃjñāṃ caivālabhad vīraḥ kālaṃ saṃcintya bhārata",
    "GE07mbh_06_u:114.087c": "antarikṣe ca śuśrāva divyāṃ vācaṃ samantataḥ",
    "GE07mbh_06_u:114.088a": "kathaṃ mahātmā gāṅgeyaḥ sarvaśastrabhṛtāṃ varaḥ",
    "GE07mbh_06_u:114.088c": "kālaṃ kartā naravyāghraḥ saṃprāpte dakṣiṇāyane",
    "GE07mbh_06_u:114.089a": "sthito 'smīti ca gāṅgeyas tac chrutvā vākyam abravīt",
    "GE07mbh_06_u:114.089c": "dhārayām āsa ca prāṇān patito 'pi hi bhūtale",
    "GE07mbh_06_u:114.089e": "uttarāyaṇam anvicchan bhīṣmaḥ kurupitāmahaḥ",
    "GE07mbh_06_u:114.090a": "tasya tan matam ājñāya gaṅgā himavataḥ sutā",
    "GE07mbh_06_u:114.090c": "maharṣīn haṃsarūpeṇa preṣayām āsa tatra vai",
    "GE07mbh_06_u:114.091a": "tataḥ saṃpātino haṃsās tvaritā mānasaukasaḥ",
    "GE07mbh_06_u:114.091c": "ājagmuḥ sahitā draṣṭuṃ bhīṣmaṃ kurupitāmaham",
    "GE07mbh_06_u:114.091e": "yatra śete naraśreṣṭhaḥ śaratalpe pitāmahaḥ",
    "GE07mbh_06_u:114.092a": "te tu bhīṣmaṃ samāsādya munayo haṃsarūpiṇaḥ",
    "GE07mbh_06_u:114.092c": "apaśyañ śaratalpasthaṃ bhīṣmaṃ kurupitāmaham",
    "GE07mbh_06_u:114.093a": "te taṃ dṛṣṭvā mahātmānaṃ kṛtvā cāpi pradakṣiṇam",
    "GE07mbh_06_u:114.093c": "gāṅgeyaṃ bharataśreṣṭhaṃ dakṣiṇena ca bhāskaram",
    "GE07mbh_06_u:114.094a": "itaretaram āmantrya prāhus tatra manīṣiṇaḥ",
    "GE07mbh_06_u:114.094c": "bhīṣma eva mahātmā san saṃsthātā dakṣiṇāyane",
    "GE07mbh_06_u:114.095a": "ity uktvā prasthitān haṃsān dakṣiṇām abhito diśam",
    "GE07mbh_06_u:114.095c": "saṃprekṣya vai mahābuddhiś cintayitvā ca bhārata",
    "GE07mbh_06_u:114.096a": "tān abravīc chāṃtanavo nāhaṃ gantā kathaṃ cana",
    "GE07mbh_06_u:114.096c": "dakṣiṇāvṛtta āditye etan me manasi sthitam",
    "GE07mbh_06_u:114.097a": "gamiṣyāmi svakaṃ sthānam āsīd yan me purātanam",
    "GE07mbh_06_u:114.097c": "udagāvṛtta āditye haṃsāḥ satyaṃ bravīmi vaḥ",
    "GE07mbh_06_u:114.098a": "dhārayiṣyāmy ahaṃ prāṇān uttarāyaṇakāṅkṣayā",
    "GE07mbh_06_u:114.098c": "aiśvaryabhūtaḥ prāṇānām utsarge niyato hy aham",
    "GE07mbh_06_u:114.098e": "tasmāt prāṇān dhārayiṣye mumūrṣur udagāyane",
    "GE07mbh_06_u:114.099a": "yaś ca datto varo mahyaṃ pitrā tena mahātmanā",
    "GE07mbh_06_u:114.099c": "chandato mṛtyur ity evaṃ tasya cāstu varas tathā",
    "GE07mbh_06_u:114.100a": "dhārayiṣye tataḥ prāṇān utsarge niyate sati",
    "GE07mbh_06_u:114.100c": "ity uktvā tāṃs tadā haṃsān aśeta śaratalpagaḥ",
    "GE07mbh_06_u:114.101a": "evaṃ kurūṇāṃ patite śṛṅge bhīṣme mahaujasi",
    "GE07mbh_06_u:114.101c": "pāṇḍavāḥ sṛñjayāś caiva siṃhanādaṃ pracakrire",
    "GE07mbh_06_u:114.102a": "tasmin hate mahāsattve bharatānām amadhyame",
    "GE07mbh_06_u:114.102c": "na kiṃ cit pratyapadyanta putrās te bharatarṣabha",
    "GE07mbh_06_u:114.102e": "saṃmohaś caiva tumulaḥ kurūṇām abhavat tadā",
    "GE07mbh_06_u:114.103a": "nṛpā duryodhanamukhā niḥśvasya rurudus tataḥ",
    "GE07mbh_06_u:114.103c": "viṣādāc ca ciraṃ kālam atiṣṭhan vigatendriyāḥ",
    "GE07mbh_06_u:114.104a": "dadhyuś caiva mahārāja na yuddhe dadhire manaḥ",
    "GE07mbh_06_u:114.104c": "ūrugrāhagṛhītāś ca nābhyadhāvanta pāṇḍavān",
    "GE07mbh_06_u:114.105a": "avadhye śaṃtanoḥ putre hate bhīṣme mahaujasi",
    "GE07mbh_06_u:114.105b-0481_01": "duḥkhārtās te tadā rājan kurūṇāṃ patayo 'bhavan",
    "GE07mbh_06_u:114.105c": "abhāvaḥ sumahān rājan kurūn āgād atandritaḥ",
    "GE07mbh_06_u:114.106a": "hatapravīrāś ca vayaṃ nikṛttāś ca śitaiḥ śaraiḥ",
    "GE07mbh_06_u:114.106c": "kartavyaṃ nābhijānīmo nirjitāḥ savyasācinā",
    "GE07mbh_06_u:114.107a": "pāṇḍavās tu jayaṃ labdhvā paratra ca parāṃ gatim",
    "GE07mbh_06_u:114.107c": "sarve dadhmur mahāśaṅkhāñ śūrāḥ parighabāhavaḥ",
    "GE07mbh_06_u:114.107e": "somakāś ca sapañcālāḥ prāhṛṣyanta janeśvara",
    "GE07mbh_06_u:114.108a": "tatas tūryasahasreṣu nadatsu sumahābalaḥ",
    "GE07mbh_06_u:114.108c": "āsphoṭayām āsa bhṛśaṃ bhīmaseno nanarta ca",
    "GE07mbh_06_u:114.109a": "senayor ubhayoś cāpi gāṅgeye vinipātite",
    "GE07mbh_06_u:114.109c": "saṃnyasya vīrāḥ śastrāṇi prādhyāyanta samantataḥ",
    "GE07mbh_06_u:114.110a": "prākrośan prāpataṃś cānye jagmur mohaṃ tathāpare",
    "GE07mbh_06_u:114.110c": "kṣatraṃ cānye 'bhyanindanta bhīṣmaṃ caike 'bhyapūjayan",
    "GE07mbh_06_u:114.111a": "ṛṣayaḥ pitaraś caiva praśaśaṃsur mahāvratam",
    "GE07mbh_06_u:114.111c": "bharatānāṃ ca ye pūrve te cainaṃ praśaśaṃsire",
    "GE07mbh_06_u:114.112a": "mahopaniṣadaṃ caiva yogam āsthāya vīryavān",
    "GE07mbh_06_u:114.112c": "japañ śāṃtanavo dhīmān kālākāṅkṣī sthito 'bhavat",
    "GE07mbh_06_u:115.001": "dhṛtarāṣṭra uvāca",
    "GE07mbh_06_u:115.001a": "katham āsaṃs tadā yodhā hīnā bhīṣmeṇa saṃjaya",
    "GE07mbh_06_u:115.001c": "balinā devakalpena gurvarthe brahmacāriṇā",
    "GE07mbh_06_u:115.002a": "tadaiva nihatān manye kurūn anyāṃś ca pārthivān",
    "GE07mbh_06_u:115.002c": "na prāharad yadā bhīṣmo ghṛṇitvād drupadātmaje",
    "GE07mbh_06_u:115.003a": "tato duḥkhataraṃ manye kim anyat prabhaviṣyati",
    "GE07mbh_06_u:115.003c": "yad adya pitaraṃ śrutvā nihataṃ mama durmateḥ",
    "GE07mbh_06_u:115.004a": "aśmasāramayaṃ nūnaṃ hṛdayaṃ mama saṃjaya",
    "GE07mbh_06_u:115.004c": "śrutvā vinihataṃ bhīṣmaṃ śatadhā yan na dīryate",
    "GE07mbh_06_u:115.005a": "punaḥ punar na mṛṣyāmi hataṃ devavrataṃ raṇe",
    "GE07mbh_06_u:115.005c": "na hato jāmadagnyena divyair astraiḥ sma yaḥ purā",
    "GE07mbh_06_u:115.005d-0482_01": "sa hato draupadeyena pāñcālyena śikhaṇḍinā",
    "GE07mbh_06_u:115.006a": "yad adya nihatenājau bhīṣmeṇa jayam icchatā",
    "GE07mbh_06_u:115.006c": "ceṣṭitaṃ narasiṃhena tan me kathaya saṃjaya",
    "GE07mbh_06_u:115.007": "saṃjaya uvāca",
    "GE07mbh_06_u:115.007a": "sāyāhne nyapatad bhūmau dhārtarāṣṭrān viṣādayan",
    "GE07mbh_06_u:115.007c": "pāñcālānāṃ dadad dharṣaṃ kuruvṛddhaḥ pitāmahaḥ",
    "GE07mbh_06_u:115.008a": "sa śete śaratalpastho medinīm aspṛśaṃs tadā",
    "GE07mbh_06_u:115.008c": "bhīṣmo rathāt prapatitaḥ pracyuto dharaṇītale",
    "GE07mbh_06_u:115.009a": "hā heti tumulaḥ śabdo bhūtānāṃ samapadyata",
    "GE07mbh_06_u:115.009c": "sīmāvṛkṣe nipatite kurūṇāṃ samitikṣaye",
    "GE07mbh_06_u:115.010a": "ubhayoḥ senayo rājan kṣatriyān bhayam āviśat",
    "GE07mbh_06_u:115.010c": "bhīṣmaṃ śaṃtanavaṃ dṛṣṭvā viśīrṇakavacadhvajam",
    "GE07mbh_06_u:115.010e": "kuravaḥ paryavartanta pāṇḍavāś ca viśāṃ pate",
    "GE07mbh_06_u:115.011a": "khaṃ tamovṛtam āsīc ca nāsīd bhānumataḥ prabhā",
    "GE07mbh_06_u:115.011b-0483_01": "kurupāṇḍavayoś chatre ādhāre ca dhanuṣmatām",
    "GE07mbh_06_u:115.011c": "rarāsa pṛthivī caiva bhīṣme śāṃtanave hate",
    "GE07mbh_06_u:115.012a": "ayaṃ brahmavidāṃ śreṣṭho ayaṃ brahmavidāṃ gatiḥ",
    "GE07mbh_06_u:115.012c": "ity abhāṣanta bhūtāni śayānaṃ bharatarṣabham",
    "GE07mbh_06_u:115.013a": "ayaṃ pitaram ājñāya kāmārtaṃ śaṃtanuṃ purā",
    "GE07mbh_06_u:115.013c": "ūrdhvaretasam ātmānaṃ cakāra puruṣarṣabhaḥ",
    "GE07mbh_06_u:115.014a": "iti sma śaratalpasthaṃ bharatānām amadhyamam",
    "GE07mbh_06_u:115.014c": "ṛṣayaḥ paryadhāvanta sahitāḥ siddhacāraṇaiḥ",
    "GE07mbh_06_u:115.015a": "hate śāṃtanave bhīṣme bharatānāṃ pitāmahe",
    "GE07mbh_06_u:115.015c": "na kiṃ cit pratyapadyanta putrās tava ca bhārata",
    "GE07mbh_06_u:115.016a": "vivarṇavadanāś cāsan gataśrīkāś ca bhārata",
    "GE07mbh_06_u:115.016c": "atiṣṭhan vrīḍitāś caiva hriyā yuktā hy adhomukhāḥ",
    "GE07mbh_06_u:115.017a": "pāṇḍavāś ca jayaṃ labdhvā saṃgrāmaśirasi sthitāḥ",
    "GE07mbh_06_u:115.017c": "sarve dadhmur mahāśaṅkhān hemajālapariṣkṛtān",
    "GE07mbh_06_u:115.018a": "bhṛśaṃ tūryaninādeṣu vādyamāneṣu cānagha",
    "GE07mbh_06_u:115.018c": "apaśyāma raṇe rājan bhīmasenaṃ mahābalam",
    "GE07mbh_06_u:115.018e": "ākrīḍamānaṃ kaunteyaṃ harṣeṇa mahatā yutam",
    "GE07mbh_06_u:115.019a": "nihatya samare śatrūn mahābalasamanvitān",
    "GE07mbh_06_u:115.019c": "saṃmohaś cāpi tumulaḥ kurūṇām abhavat tadā",
    "GE07mbh_06_u:115.020a": "karṇaduryodhanau cāpi niḥśvasetāṃ muhur muhuḥ",
    "GE07mbh_06_u:115.020c": "tathā nipatite bhīṣme kauravāṇāṃ dhuraṃdhare",
    "GE07mbh_06_u:115.020e": "hāhākāram abhūt sarvaṃ nirmaryādam avartata",
    "GE07mbh_06_u:115.021a": "dṛṣṭvā ca patitaṃ bhīṣmaṃ putro duḥśāsanas tava",
    "GE07mbh_06_u:115.021c": "uttamaṃ javam āsthāya droṇānīkaṃ samādravat",
    "GE07mbh_06_u:115.021d-0484_01": "āgatas tvaramāṇas tu balena mahatā vṛtaḥ",
    "GE07mbh_06_u:115.021d-0484_02": "sametya puruṣavyāghra tvaramāṇo mahārathaḥ",
    "GE07mbh_06_u:115.021d-0485_01": "duḥśāsanaṃ drutataraṃ droṇavijñāpanāya tat",
    "GE07mbh_06_u:115.022a": "bhrātrā prasthāpito vīraḥ svenānīkena daṃśitaḥ",
    "GE07mbh_06_u:115.022c": "prayayau puruṣavyāghraḥ svasainyam abhicodayan",
    "GE07mbh_06_u:115.023a": "tam āyāntam abhiprekṣya kuravaḥ paryavārayan",
    "GE07mbh_06_u:115.023c": "duḥśāsanaṃ mahārāja kim ayaṃ vakṣyatīti vai",
    "GE07mbh_06_u:115.024a": "tato droṇāya nihataṃ bhīṣmam ācaṣṭa kauravaḥ",
    "GE07mbh_06_u:115.024c": "droṇas tad apriyaṃ śrutvā sahasā nyapatad rathāt",
    "GE07mbh_06_u:115.025a": "sa saṃjñām upalabhyātha bhāradvājaḥ pratāpavān",
    "GE07mbh_06_u:115.025c": "nivārayām āsa tadā svāny anīkāni māriṣa",
    "GE07mbh_06_u:115.026a": "vinivṛttān kurūn dṛṣṭvā pāṇḍavāpi svasainikān",
    "GE07mbh_06_u:115.026c": "dūtaiḥ śīghrāśvasaṃyuktair avahāram akārayan",
    "GE07mbh_06_u:115.027a": "vinivṛtteṣu sainyeṣu pāraṃparyeṇa sarvaśaḥ",
    "GE07mbh_06_u:115.027c": "vimuktakavacāḥ sarve bhīṣmam īyur narādhipāḥ",
    "GE07mbh_06_u:115.028a": "vyupāramya tato yuddhād yodhāḥ śatasahasraśaḥ",
    "GE07mbh_06_u:115.028c": "upatasthur mahātmānaṃ prajāpatim ivāmarāḥ",
    "GE07mbh_06_u:115.029a": "te tu bhīṣmaṃ samāsādya śayānaṃ bharatarṣabham",
    "GE07mbh_06_u:115.029c": "abhivādya vyatiṣṭhanta pāṇḍavāḥ kurubhiḥ saha",
    "GE07mbh_06_u:115.030a": "atha pāṇḍūn kurūṃś caiva praṇipatyāgrataḥ sthitān",
    "GE07mbh_06_u:115.030c": "abhyabhāṣata dharmātmā bhīṣmaḥ śāṃtanavas tadā",
    "GE07mbh_06_u:115.031a": "svāgataṃ vo mahābhāgāḥ svāgataṃ vo mahārathāḥ",
    "GE07mbh_06_u:115.031c": "tuṣyāmi darśanāc cāhaṃ yuṣmākam amaropamāḥ",
    "GE07mbh_06_u:115.032a": "abhinandya sa tān evaṃ śirasā lambatābravīt",
    "GE07mbh_06_u:115.032b-0486_01": "paripārśve tava sutān sthitān udvīkṣya bhārata",
    "GE07mbh_06_u:115.032c": "śiro me lambate 'tyartham upadhānaṃ pradīyatām",
    "GE07mbh_06_u:115.032d-0487_01": "etac chrutvā tu vacanaṃ bhīṣmād bhāgīrathīsutāt",
    "GE07mbh_06_u:115.033a": "tato nṛpāḥ samājahrus tanūni ca mṛdūni ca",
    "GE07mbh_06_u:115.033c": "upadhānāni mukhyāni naicchat tāni pitāmahaḥ",
    "GE07mbh_06_u:115.034a": "abravīc ca naravyāghraḥ prahasann iva tān nṛpān",
    "GE07mbh_06_u:115.034c": "naitāni vīraśayyāsu yuktarūpāṇi pārthivāḥ",
    "GE07mbh_06_u:115.035a": "tato vīkṣya naraśreṣṭham abhyabhāṣata pāṇḍavam",
    "GE07mbh_06_u:115.035c": "dhanaṃjayaṃ dīrghabāhuṃ",
    "GE07mbh_06_u:115.036a": "dhanaṃjaya mahābāho śiraso me 'sya lambataḥ",
    "GE07mbh_06_u:115.036c": "dīyatām upadhānaṃ vai yad yuktam iha manyase",
    "GE07mbh_06_u:115.037a": "sa saṃnyasya mahac cāpam abhivādya pitāmaham",
    "GE07mbh_06_u:115.037c": "netrābhyām aśrupūrṇābhyām idaṃ vacanam abravīt",
    "GE07mbh_06_u:115.038a": "ājñāpaya kuruśreṣṭha sarvaśastrabhṛtāṃ vara",
    "GE07mbh_06_u:115.038c": "preṣyo 'haṃ tava durdharṣa kriyatāṃ kiṃ pitāmaha",
    "GE07mbh_06_u:115.039a": "tam abravīc chāṃtanavaḥ śiro me tāta lambate",
    "GE07mbh_06_u:115.039c": "upadhānaṃ kuruśreṣṭha phalgunopanayasva me",
    "GE07mbh_06_u:115.039e": "śayanasyānurūpaṃ hi śīghraṃ vīra prayaccha me",
    "GE07mbh_06_u:115.040a": "tvaṃ hi pārtha mahābāho śreṣṭhaḥ sarvadhanuṣmatām",
    "GE07mbh_06_u:115.040c": "kṣatradharmasya vettā ca buddhisattvaguṇānvitaḥ",
    "GE07mbh_06_u:115.041a": "phalgunas tu tathety uktvā vyavasāyapurojavaḥ",
    "GE07mbh_06_u:115.041c": "pragṛhyāmantrya gāṇḍīvaṃ śarāṃś ca nataparvaṇaḥ",
    "GE07mbh_06_u:115.042a": "anumānya mahātmānaṃ bharatānām amadhyamam",
    "GE07mbh_06_u:115.042c": "tribhis tīkṣṇair mahāvegair udagṛhṇāc chiraḥ śaraiḥ",
    "GE07mbh_06_u:115.043a": "abhiprāye tu vidite dharmātmā savyasācinā",
    "GE07mbh_06_u:115.043c": "atuṣyad bharataśreṣṭho bhīṣmo dharmārthatattvavit",
    "GE07mbh_06_u:115.043d-0488_01": "upadhāne tathā datte bhīṣmasya savyasācinā",
    "GE07mbh_06_u:115.043d-0488_02": "bhīṣmo 'pi bharatāṃ śreṣṭhaḥ sarvadharmārthatattvavit",
    "GE07mbh_06_u:115.044a": "upadhānena dattena pratyanandad dhanaṃjayam",
    "GE07mbh_06_u:115.044b-0489_01": "prāha sarvān samudvīkṣya bharatān bhārataṃ prati",
    "GE07mbh_06_u:115.044c": "kuntīputraṃ yudhāṃ śreṣṭhaṃ suhṛdāṃ prītivardhanam",
    "GE07mbh_06_u:115.045a": "anurūpaṃ śayānasya pāṇḍavopahitaṃ tvayā",
    "GE07mbh_06_u:115.045c": "yady anyathā pravartethāḥ śapeyaṃ tvām ahaṃ ruṣā",
    "GE07mbh_06_u:115.046a": "evam etan mahābāho dharmeṣu pariniṣṭhitam",
    "GE07mbh_06_u:115.046c": "svaptavyaṃ kṣatriyeṇājau śaratalpagatena vai",
    "GE07mbh_06_u:115.047a": "evam uktvā tu bībhatsuṃ sarvāṃs tān abravīd vacaḥ",
    "GE07mbh_06_u:115.047c": "rājñaś ca rājaputrāṃś ca pāṇḍavenābhi saṃsthitān",
    "GE07mbh_06_u:115.047d-0490_01": "paśyadhvam upadhānaṃ me pāṇḍavenābhisaṃdhitam",
    "GE07mbh_06_u:115.048a": "śayeyam asyāṃ śayyāyāṃ yāvad āvartanaṃ raveḥ",
    "GE07mbh_06_u:115.048c": "ye tadā pārayiṣyanti te māṃ drakṣyanti vai nṛpāḥ",
    "GE07mbh_06_u:115.049a": "diśaṃ vaiśravaṇākrāntāṃ yadā gantā divākaraḥ",
    "GE07mbh_06_u:115.049c": "arciṣmān pratapaṃl lokān rathenottamatejasā",
    "GE07mbh_06_u:115.049e": "vimokṣye 'haṃ tadā prāṇān suhṛdaḥ supriyān api",
    "GE07mbh_06_u:115.050a": "parikhā khanyatām atra mamāvasadane nṛpāḥ",
    "GE07mbh_06_u:115.050c": "upāsiṣye vivasvantam evaṃ śaraśatācitaḥ",
    "GE07mbh_06_u:115.050e": "upāramadhvaṃ saṃgrāmād vairāṇy utsṛjya pārthivāḥ",
    "GE07mbh_06_u:115.051a": "upātiṣṭhann atho vaidyāḥ śalyoddharaṇakovidāḥ",
    "GE07mbh_06_u:115.051c": "sarvopakaraṇair yuktāḥ kuśalās te suśikṣitāḥ",
    "GE07mbh_06_u:115.052a": "tān dṛṣṭvā jāhnavīputraḥ provāca vacanaṃ tadā",
    "GE07mbh_06_u:115.052c": "dattadeyā visṛjyantāṃ pūjayitvā cikitsakāḥ",
    "GE07mbh_06_u:115.053a": "evaṃgate na hīdānīṃ vaidyaiḥ kāryam ihāsti me",
    "GE07mbh_06_u:115.053b-0491_01": "bhavantaḥ kuśalā nityaṃ bhiṣajo vedanāharāḥ",
    "GE07mbh_06_u:115.053b-0491_02": "uvāca putro gaṃgāyā na vaidyaiḥ kāryam asti me",
    "GE07mbh_06_u:115.053c": "kṣatradharmapraśastāṃ hi prāpto 'smi paramāṃ gatim",
    "GE07mbh_06_u:115.054a": "naiṣa dharmo mahīpālāḥ śaratalpagatasya me",
    "GE07mbh_06_u:115.054b-0492_01": "etān pūjaya rājendra vastrālaṃkaraṇādibhiḥ",
    "GE07mbh_06_u:115.054c": "etair eva śaraiś cāhaṃ dagdhavyo 'nte narādhipāḥ",
    "GE07mbh_06_u:115.054d-0493_01": "vidyās tiṣṭhanti kuśalāḥ sadā vyādhicikitsane",
    "GE07mbh_06_u:115.055a": "tac chrutvā vacanaṃ tasya putro duryodhanas tava",
    "GE07mbh_06_u:115.055c": "vaidyān visarjayām āsa pūjayitvā yathārhataḥ",
    "GE07mbh_06_u:115.056a": "tatas te vismayaṃ jagmur nānājanapadeśvarāḥ",
    "GE07mbh_06_u:115.056c": "sthitiṃ dharme parāṃ dṛṣṭvā bhīṣmasyāmitatejasaḥ",
    "GE07mbh_06_u:115.057a": "upadhānaṃ tato dattvā pitus tava janeśvara",
    "GE07mbh_06_u:115.057c": "sahitāḥ pāṇḍavāḥ sarve kuravaś ca mahārathāḥ",
    "GE07mbh_06_u:115.058a": "upagamya mahātmānaṃ śayānaṃ śayane śubhe",
    "GE07mbh_06_u:115.058c": "te 'bhivādya tato bhīṣmaṃ kṛtvā cābhipradakṣiṇam",
    "GE07mbh_06_u:115.059a": "vidhāya rakṣāṃ bhīṣmasya sarva eva samantataḥ",
    "GE07mbh_06_u:115.059c": "vīrāḥ svaśibirāṇy eva dhyāyantaḥ paramāturāḥ",
    "GE07mbh_06_u:115.059e": "niveśāyābhyupāgacchan sāyāhne rudhirokṣitāḥ",
    "GE07mbh_06_u:115.060a": "niviṣṭān pāṇḍavāṃś cāpi prīyamāṇān mahārathān",
    "GE07mbh_06_u:115.060c": "bhīṣmasya patanād dhṛṣṭān upagamya mahārathān",
    "GE07mbh_06_u:115.060e": "uvāca yādavaḥ kāle dharmaputraṃ yudhiṣṭhiram",
    "GE07mbh_06_u:115.061a": "diṣṭyā jayasi kauravya diṣṭyā bhīṣmo nipātitaḥ",
    "GE07mbh_06_u:115.061c": "avadhyo mānuṣair eṣa satyasaṃdho mahārathaḥ",
    "GE07mbh_06_u:115.062a": "atha vā daivataiḥ pārtha sarvaśastrāstrapāragaḥ",
    "GE07mbh_06_u:115.062c": "tvāṃ tu cakṣurhaṇaṃ prāpya dagdho ghoreṇa cakṣuṣā",
    "GE07mbh_06_u:115.063a": "evam ukto dharmarājaḥ pratyuvāca janārdanam",
    "GE07mbh_06_u:115.063c": "tava prasādād vijayaḥ krodhāt tava parājayaḥ",
    "GE07mbh_06_u:115.063e": "tvaṃ hi naḥ śaraṇaṃ kṛṣṇa bhaktānām abhayaṃkaraḥ",
    "GE07mbh_06_u:115.064a": "anāścaryo jayas teṣāṃ yeṣāṃ tvam asi keśava",
    "GE07mbh_06_u:115.064c": "raṣkitā samare nityaṃ nityaṃ cāpi hite rataḥ",
    "GE07mbh_06_u:115.064e": "sarvathā tvāṃ samāsādya nāścaryam iti me matiḥ",
    "GE07mbh_06_u:115.065a": "evam uktaḥ pratyuvāca smayamāno janārdanaḥ",
    "GE07mbh_06_u:115.065c": "tvayy evaitad yuktarūpaṃ vacanaṃ pārthivottama",
    "GE07mbh_06_u:116.001": "saṃjaya uvāca",
    "GE07mbh_06_u:116.001a": "vyuṣṭāyāṃ tu mahārāja rajanyāṃ sarvapārthivāḥ",
    "GE07mbh_06_u:116.001c": "pāṇḍavā dhārtarāṣṭrāś ca abhijagmuḥ pitāmaham",
    "GE07mbh_06_u:116.002a": "taṃ vīraśayane vīraṃ śayānaṃ kurusattamam",
    "GE07mbh_06_u:116.002c": "abhivādyopatasthur vai kṣatriyāḥ kṣatriyarṣabham",
    "GE07mbh_06_u:116.003a": "kanyāś candanacūrṇaiś ca lājair mālyaiś ca sarvaśaḥ",
    "GE07mbh_06_u:116.003b-0494_01": "avākirañ śāṃtanavaṃ tatra gatvā sahasraśaḥ",
    "GE07mbh_06_u:116.003c": "striyo bālās tathā vṛddhāḥ prekṣakāś ca pṛthagjanāḥ",
    "GE07mbh_06_u:116.003e": "samabhyayuḥ śāṃtanavaṃ bhūtānīva tamonudam",
    "GE07mbh_06_u:116.004a": "tūryāṇi gaṇikā vārās tathaiva naṭanartakāḥ",
    "GE07mbh_06_u:116.004c": "upānṛtyañ jaguś caiva vṛddhaṃ kurupitāmaham",
    "GE07mbh_06_u:116.005a": "upāramya ca yuddhebhyaḥ saṃnāhān vipramucya ca",
    "GE07mbh_06_u:116.005c": "āyudhāni ca nikṣipya sahitāḥ kurupāṇḍavāḥ",
    "GE07mbh_06_u:116.006a": "anvāsata durādharṣaṃ devavratam ariṃdamam",
    "GE07mbh_06_u:116.006c": "anyonyaṃ prītimantas te yathāpūrvaṃ yathāvayaḥ",
    "GE07mbh_06_u:116.007a": "sā pārthivaśatākīrṇā samitir bhīṣmaśobhitā",
    "GE07mbh_06_u:116.007c": "śuśubhe bhāratī dīptā divīvādityamaṇḍalam",
    "GE07mbh_06_u:116.007d-0495_01": "upāsāṃ cakrire sarve kurupāṇḍavasainikāḥ",
    "GE07mbh_06_u:116.008a": "vibabhau ca nṛpāṇāṃ sā pitāmaham upāsatām",
    "GE07mbh_06_u:116.008c": "devānām iva deveśaṃ pitāmaham upāsatām",
    "GE07mbh_06_u:116.009a": "bhīṣmas tu vedanāṃ dhairyān nigṛhya bharatarṣabha",
    "GE07mbh_06_u:116.009b-0496_01": "nānāpraharaṇair viddhaḥ śaratalpagatas tathā",
    "GE07mbh_06_u:116.009c": "abhitaptaḥ śaraiś caiva nātihṛṣṭamanābravīt",
    "GE07mbh_06_u:116.010a": "śarābhitaptakāyo 'haṃ śarasaṃtāpamūrchitaḥ",
    "GE07mbh_06_u:116.010c": "pānīyam abhikāṅkṣe 'haṃ rājñas tān pratyabhāṣata",
    "GE07mbh_06_u:116.011a": "tatas te kṣatriyā rājan samājahruḥ samantataḥ",
    "GE07mbh_06_u:116.011c": "bhakṣyān uccāvacāṃs tatra vārikumbhāṃś ca śītalān",
    "GE07mbh_06_u:116.012a": "upanītaṃ ca tad dṛṣṭvā bhīṣmaḥ śāṃtanavo 'bravīt",
    "GE07mbh_06_u:116.012c": "nādya tāta mayā śakyaṃ bhogān kāṃś cana mānuṣān",
    "GE07mbh_06_u:116.012d-0497_01": "nedaṃ mama jalaṃ yogyaṃ pātuṃ naiva kṣamo hy aham",
    "GE07mbh_06_u:116.013a": "upabhoktuṃ manuṣyebhyaḥ śaraśayyāgato hy aham",
    "GE07mbh_06_u:116.013c": "pratīkṣamāṇas tiṣṭhāmi nivṛttiṃ śaśisūryayoḥ",
    "GE07mbh_06_u:116.013d-0498_01": "evam uktvā tatovāca bhīṣmaḥ śaraśataiś citaḥ",
    "GE07mbh_06_u:116.013d-0498_02": "payaḥ pāsyāmi gopālā gomayaṃ na tu gomayam",
    "GE07mbh_06_u:116.013d-0498_03": "gomayenāgnivarṇena gomayaṃ na tu gomayam",
    "GE07mbh_06_u:116.014a": "evam uktvā śāṃtanavo dīnavāk sarvapārthivān",
    "GE07mbh_06_u:116.014c": "dhanaṃjayaṃ mahābāhum abhyabhāṣata bhārata",
    "GE07mbh_06_u:116.015a": "athopetya mahābāhur abhivādya pitāmaham",
    "GE07mbh_06_u:116.015c": "atiṣṭhat prāñjaliḥ prahvaḥ kiṃ karomīti cābravīt",
    "GE07mbh_06_u:116.016a": "taṃ dṛṣṭvā pāṇḍavaṃ rājann abhivādyāgrataḥ sthitam",
    "GE07mbh_06_u:116.016c": "abhyabhāṣata dharmātmā bhīṣmaḥ prīto dhanaṃjayam",
    "GE07mbh_06_u:116.017a": "dahyate 'daḥ śarīraṃ me saṃsyūto 'smi maheṣubhiḥ",
    "GE07mbh_06_u:116.017c": "marmāṇi paridūyante vadanaṃ mama śuṣyati",
    "GE07mbh_06_u:116.018a": "hlādanārthaṃ śarīrasya prayacchāpo mamārjuna",
    "GE07mbh_06_u:116.018b-0499_01": "gomukhaiḥ pīḍyamānasya gaur naṣṭo mama gopate",
    "GE07mbh_06_u:116.018b-0499_02": "gorasaṃ pātum icchāmi gobhir yac ca na dūṣitam",
    "GE07mbh_06_u:116.018c": "tvaṃ hi śakto maheṣvāsa dātum ambho yathāvidhi",
    "GE07mbh_06_u:116.019a": "arjunas tu tathety uktvā ratham āruhya vīryavān",
    "GE07mbh_06_u:116.019c": "adhijyaṃ balavat kṛtvā gāṇḍīvaṃ vyākṣipad dhanuḥ",
    "GE07mbh_06_u:116.020a": "tasya jyātalanirghoṣaṃ visphūrjitam ivāśaneḥ",
    "GE07mbh_06_u:116.020c": "vitresuḥ sarvabhūtāni śrutvā sarve ca pārthivāḥ",
    "GE07mbh_06_u:116.021a": "tataḥ pradakṣiṇaṃ kṛtvā rathena rathināṃ varaḥ",
    "GE07mbh_06_u:116.021c": "śayānaṃ bharataśreṣṭhaṃ sarvaśastrabhṛtāṃ varam",
    "GE07mbh_06_u:116.022a": "saṃdhāya ca śaraṃ dīptam abhimantrya mahāyaśāḥ",
    "GE07mbh_06_u:116.022c": "parjanyāstreṇa saṃyojya sarvalokasya paśyataḥ",
    "GE07mbh_06_u:116.022e": "avidhyat pṛthivīṃ pārthaḥ pārśve bhīṣmasya dakṣiṇe",
    "GE07mbh_06_u:116.023a": "utpapāta tato dhārā vimalā vāriṇaḥ śivā",
    "GE07mbh_06_u:116.023c": "śītasyāmṛtakalpasya divyagandharasasya ca",
    "GE07mbh_06_u:116.024a": "atarpayat tataḥ pārthaḥ śītayā vāridhārayā",
    "GE07mbh_06_u:116.024c": "bhīṣmaṃ kurūṇām ṛṣabhaṃ",
    "GE07mbh_06_u:116.025a": "karmaṇā tena pārthasya śakraṣyeva vikurvataḥ",
    "GE07mbh_06_u:116.025c": "vismayaṃ paramaṃ jagmus tatas te vasudhādhipāḥ",
    "GE07mbh_06_u:116.026a": "tat karma prekṣya bībhatsor atimānuṣam adbhutam",
    "GE07mbh_06_u:116.026c": "saṃprāvepanta kuravo gāvaḥ śītārditā iva",
    "GE07mbh_06_u:116.027a": "vismayāc cottarīyāṇi vyāvidhyan sarvato nṛpāḥ",
    "GE07mbh_06_u:116.027c": "śaṅkhadundubhinirghoṣais tumulaṃ sarvato 'bhavat",
    "GE07mbh_06_u:116.028a": "tṛptaḥ śāṃtanavaś cāpi rājan bībhatsum abravīt",
    "GE07mbh_06_u:116.028c": "sarvapārthivavīrāṇāṃ saṃnidhau pūjayann iva",
    "GE07mbh_06_u:116.029a": "naitac citraṃ mahābāho tvayi kauravanandana",
    "GE07mbh_06_u:116.029c": "kathito nāradenāsi pūrvarṣir amitadyutiḥ",
    "GE07mbh_06_u:116.030a": "vāsudevasahāyas tvaṃ mahat karma kariṣyasi",
    "GE07mbh_06_u:116.030c": "yan notsahati devendraḥ saha devair api dhruvam",
    "GE07mbh_06_u:116.031a": "vidus tvāṃ nidhanaṃ pārtha sarvakṣatrasya tadvidaḥ",
    "GE07mbh_06_u:116.031c": "dhanurdharāṇām ekas tvaṃ pṛthivyāṃ pravaro nṛṣu",
    "GE07mbh_06_u:116.032a": "manuṣyā jagati śreṣṭhāḥ pakṣiṇāṃ garuḍo varaḥ",
    "GE07mbh_06_u:116.032c": "sarasāṃ sāgaraḥ śreṣṭho gaur variṣṭhā catuṣpadām",
    "GE07mbh_06_u:116.033a": "ādityas tejasāṃ śreṣṭho girīṇāṃ himavān varaḥ",
    "GE07mbh_06_u:116.033c": "jātīnāṃ brāhmaṇaḥ śreṣṭhaḥ śreṣṭhas tvam asi dhanvinām",
    "GE07mbh_06_u:116.034a": "na vai śrutaṃ dhārtarāṣṭreṇa vākyaṃ; saṃbodhyamānaṃ vidureṇa caiva",
    "GE07mbh_06_u:116.034c": "droṇena rāmeṇa janārdanena; muhur muhuḥ saṃjayenāpi coktam",
    "GE07mbh_06_u:116.035a": "parītabuddhir hi visaṃjñakalpo; duryodhano nābhyanandad vaco me",
    "GE07mbh_06_u:116.035c": "sa śeṣyate vai nihataś cirāya; śāstrātigo bhīmabalābhibhūtaḥ",
    "GE07mbh_06_u:116.036a": "tataḥ śrutvā tad vacaḥ kauravendro; duryodhano dīnamanā babhūva",
    "GE07mbh_06_u:116.036c": "tam abravīc chāṃtanavo 'bhivīkṣya; nibodha rājan bhava vītamanyuḥ",
    "GE07mbh_06_u:116.037a": "dṛṣṭaṃ duryodhanedaṃ te yathā pārthena dhīmatā",
    "GE07mbh_06_u:116.037c": "jalasya dhārā janitā śītasyāmṛtagandhinaḥ",
    "GE07mbh_06_u:116.037e": "etasya kartā loke 'smin nānyaḥ kaś cana vidyate",
    "GE07mbh_06_u:116.038a": "āgneyaṃ vāruṇaṃ saumyaṃ vāyavyam atha vaiṣṇavam",
    "GE07mbh_06_u:116.038c": "aindraṃ pāśupataṃ brāhmaṃ pārameṣṭhyaṃ prajāpateḥ",
    "GE07mbh_06_u:116.038e": "dhātus tvaṣṭuś ca savitur divyāny astrāṇi sarvaśaḥ",
    "GE07mbh_06_u:116.039a": "sarvasmin mānuṣe loke vetty eko hi dhanaṃjayaḥ",
    "GE07mbh_06_u:116.039c": "kṛṣṇo vā devakīputro nānyo vai veda kaś cana",
    "GE07mbh_06_u:116.039e": "na śakyāḥ pāṇḍavās tāta yuddhe jetuṃ kathaṃ cana",
    "GE07mbh_06_u:116.040a": "amānuṣāṇi karmāṇi yasyaitāni mahātmanaḥ",
    "GE07mbh_06_u:116.040c": "tena sattvavatā saṃkhye śūreṇāhavaśobhinā",
    "GE07mbh_06_u:116.040e": "kṛtinā samare rājan saṃdhis te tāta yujyatām",
    "GE07mbh_06_u:116.041a": "yāvat kṛṣṇo mahābāhuḥ svādhīnaḥ kurusaṃsadi",
    "GE07mbh_06_u:116.041c": "tāvat pārthena śūreṇa saṃdhis te tāta yujyatām",
    "GE07mbh_06_u:116.042a": "yāvac camūṃ na te śeṣāṃ śaraiḥ saṃnataparvabhiḥ",
    "GE07mbh_06_u:116.042c": "nāśayaty arjunas tāvat saṃdhis te tāta yujyatām",
    "GE07mbh_06_u:116.043a": "yāvat tiṣṭhanti samare hataśeṣāḥ sahodarāḥ",
    "GE07mbh_06_u:116.043c": "nṛpāś ca bahavo rājaṃs tāvat saṃdhiḥ prayujyatām",
    "GE07mbh_06_u:116.044a": "na nirdahati te yāvat krodhadīptekṣaṇaś camūm",
    "GE07mbh_06_u:116.044c": "yudhiṣṭhiro hi tāvad vai saṃdhis te tāta yujyatām",
    "GE07mbh_06_u:116.045a": "nakulaḥ sahadevaś ca bhīmasenaś ca pāṇḍavaḥ",
    "GE07mbh_06_u:116.045b-0500_01": "yāvat kṣatraṃ na nighnanti tāvat saṃdhir vidhīyatām",
    "GE07mbh_06_u:116.045c": "yāvac camūṃ mahārāja nāśayanti na sarvaśaḥ",
    "GE07mbh_06_u:116.045e": "tāvat te pāṇḍavaiḥ sārdhaṃ saubhrātraṃ tāta rocatām",
    "GE07mbh_06_u:116.046a": "yuddhaṃ madantam evāstu tāta saṃśāmya pāṇḍavaiḥ",
    "GE07mbh_06_u:116.046c": "etat te rocatāṃ vākyaṃ yad ukto 'si mayānagha",
    "GE07mbh_06_u:116.046e": "etat kṣemam ahaṃ manye tava caiva kulasya ca",
    "GE07mbh_06_u:116.047a": "tyaktvā manyum upaśāmyasva pārthaiḥ; paryāptam etad yat kṛtaṃ phalgunena",
    "GE07mbh_06_u:116.047c": "bhīṣmasyāntād astu vaḥ sauhṛdaṃ vā; saṃpraśleṣaḥ sādhu rājan prasīda",
    "GE07mbh_06_u:116.048a": "rājyasyārdhaṃ dīyatāṃ pāṇḍavānām; indraprasthaṃ dharmarājo 'nuśāstu",
    "GE07mbh_06_u:116.048c": "mā mitradhruk pārthivānāṃ jaghanyaḥ; pāpāṃ kīrtiṃ prāpsyase kauravendra",
    "GE07mbh_06_u:116.049a": "mamāvasānāc chāntir astu prajānāṃ; saṃgacchantāṃ pārthivāḥ prītimantaḥ",
    "GE07mbh_06_u:116.049c": "pitā putraṃ mātulaṃ bhāgineyo; bhrātā caiva bhrātaraṃ praitu rājan",
    "GE07mbh_06_u:116.050a": "na ced evaṃ prāptakālaṃ vaco me; mohāviṣṭaḥ pratipatsyasy abuddhyā",
    "GE07mbh_06_u:116.050b-0501_01": "tapsyasyante lobhabhāvāt tvam evaṃ",
    "GE07mbh_06_u:116.050b-0501_02": "ye cāpy anye bhūmipālāḥ sametāḥ",
    "GE07mbh_06_u:116.050c": "bhīṣmasyāntād etadantāḥ stha sarve; satyām etāṃ bhāratīm īrayāmi",
    "GE07mbh_06_u:116.050c-0502_01": "diṣṭaṃ gantā tyaktadharmārthakāmaḥ putrabhrātṛjñātisaṃbandhihīnaḥ",
    "GE07mbh_06_u:116.050c-0502_03": "evaṃ vo 'stu viditaṃ kauraveyāḥ",
    "GE07mbh_06_u:116.051a": "etad vākyaṃ sauhṛdād āpageyo; madhye rājñāṃ bhārataṃ śrāvayitvā",
    "GE07mbh_06_u:116.051c": "tūṣṇīm āsīc chalyasaṃtaptamarmā; yatvātmānaṃ vedanāṃ saṃnigṛhya",
    "GE07mbh_06_u:116.051d-0503_01": "dharmārthasahitaṃ vākyaṃ śrutvā hitam anāmayam",
    "GE07mbh_06_u:116.051d-0503_02": "nārocayata putras te mumūrṣur iva bheṣajam",
    "GE07mbh_06_u:117.001": "saṃjaya uvāca",
    "GE07mbh_06_u:117.001a": "tatas te pārthivāḥ sarve jagmuḥ svān ālayān punaḥ",
    "GE07mbh_06_u:117.001c": "tūṣṇīṃbhūte mahārāja bhīṣme śaṃtanunandane",
    "GE07mbh_06_u:117.002a": "śrutvā tu nihataṃ bhīṣmaṃ rādheyaḥ puruṣarṣabhaḥ",
    "GE07mbh_06_u:117.002c": "īṣad āgatasaṃtrāsaḥ tvarayopajagāma ha",
    "GE07mbh_06_u:117.003a": "sa dadarśa mahātmānaṃ śaratalpagataṃ tadā",
    "GE07mbh_06_u:117.003c": "janmaśayyāgataṃ devaṃ kārttikeyam iva prabhum",
    "GE07mbh_06_u:117.004a": "nimīlitākṣaṃ taṃ vīraṃ sāśrukaṇṭhas tadā vṛṣaḥ",
    "GE07mbh_06_u:117.004b-0504_01": "bhīṣma bhīṣma mahābāho ity uvāca mahādyutiḥ",
    "GE07mbh_06_u:117.004c": "abhyetya pādayos tasya nipapāta mahādyutiḥ",
    "GE07mbh_06_u:117.005a": "rādheyo 'haṃ kuruśreṣṭha nityaṃ cāṣkigatas tava",
    "GE07mbh_06_u:117.005c": "dveṣyo 'tyantam anāgāḥ sann iti cainam uvāca ha",
    "GE07mbh_06_u:117.006a": "tac chrutvā kuruvṛddhaḥ sa balāt saṃvṛttalocanaḥ",
    "GE07mbh_06_u:117.006c": "śanair udvīkṣya sasneham idaṃ vacanam abravīt",
    "GE07mbh_06_u:117.007a": "rahitaṃ dhiṣṇyam ālokya samutsārya ca rakṣiṇaḥ",
    "GE07mbh_06_u:117.007c": "piteva putraṃ gāṅgeyaḥ pariṣvajyaikabāhunā",
    "GE07mbh_06_u:117.008a": "ehy ehi me vipratīpa spardhase tvaṃ mayā saha",
    "GE07mbh_06_u:117.008c": "yadi māṃ nābhigacchethā na te śreyo bhaved dhruvam",
    "GE07mbh_06_u:117.009a": "kaunteyas tvaṃ na rādheyo vidito nāradān mama",
    "GE07mbh_06_u:117.009a-0505_01": "**** **** na tavādhirathaḥ pitā",
    "GE07mbh_06_u:117.009a-0505_02": "sūryajas tvaṃ mahābāho",
    "GE07mbh_06_u:117.009c": "kṛṣṇadvaipāyanāc caiva keśavāc ca na saṃśayaḥ",
    "GE07mbh_06_u:117.010a": "na ca dveṣo 'sti me tāta tvayi satyaṃ bravīmi te",
    "GE07mbh_06_u:117.010c": "tejovadhanimittaṃ tu paruṣāṇy aham uktavān",
    "GE07mbh_06_u:117.011a": "akasmāt pāṇḍavān hi tvaṃ dviṣasīti matir mama",
    "GE07mbh_06_u:117.011c": "yenāsi bahuśo rūkṣaṃ coditaḥ sūryanandana",
    "GE07mbh_06_u:117.011d-0506_01": "jāto 'si dharmalopena tatas te buddhir īdṛśī",
    "GE07mbh_06_u:117.011d-0506_02": "nīcāśrayān matsareṇa dveṣiṇī guṇinām api",
    "GE07mbh_06_u:117.011d-0506_03": "tenāsi bahuśo rūkṣaṃ śrāvitaḥ kurusaṃsadi",
    "GE07mbh_06_u:117.012a": "jānāmi samare vīryaṃ śatrubhir duḥsahaṃ tava",
    "GE07mbh_06_u:117.012c": "brahmaṇyatāṃ ca śauryaṃ ca dāne ca paramāṃ gatim",
    "GE07mbh_06_u:117.013a": "na tvayā sadṛśaḥ kaś cit puruṣeṣv amaropama",
    "GE07mbh_06_u:117.013c": "kulabhedaṃ ca matvāhaṃ sadā paruṣam uktavān",
    "GE07mbh_06_u:117.014a": "iṣvastre bhārasaṃdhāne lāghave 'strabale tathā",
    "GE07mbh_06_u:117.014c": "sadṛśaḥ phalgunenāsi kṛṣṇena ca mahātmanā",
    "GE07mbh_06_u:117.015a": "karṇa rājapuraṃ gatvā tvayaikena dhanuṣmatā",
    "GE07mbh_06_u:117.015c": "tasyārthe kururājasya rājāno mṛditā yudhi",
    "GE07mbh_06_u:117.016a": "tathā ca balavān rājā jarāsaṃdho durāsadaḥ",
    "GE07mbh_06_u:117.016c": "samare samaraślāghī tvayā na sadṛśo 'bhavat",
    "GE07mbh_06_u:117.017a": "brahmaṇyaḥ satyavādī ca tejasārka ivāparaḥ",
    "GE07mbh_06_u:117.017c": "devagarbho 'jitaḥ saṃkhye manuṣyair adhiko bhuvi",
    "GE07mbh_06_u:117.018a": "vyapanīto 'dya manyur me yas tvāṃ prati purā kṛtaḥ",
    "GE07mbh_06_u:117.018c": "daivaṃ puruṣakāreṇa na śakyam ativartitum",
    "GE07mbh_06_u:117.019a": "sodaryāḥ pāṇḍavā vīrā bhrātaras te 'risūdana",
    "GE07mbh_06_u:117.019c": "saṃgaccha tair mahābāho mama ced icchasi priyam",
    "GE07mbh_06_u:117.020a": "mayā bhavatu nirvṛttaṃ vairam ādityanandana",
    "GE07mbh_06_u:117.020c": "pṛthivyāṃ sarvarājāno bhavantv adya nirāmayāḥ",
    "GE07mbh_06_u:117.021": "karṇa uvāca",
    "GE07mbh_06_u:117.021a": "jānāmy ahaṃ mahāprājña sarvam etan na saṃśayaḥ",
    "GE07mbh_06_u:117.021c": "yathā vadasi durdharṣa kaunteyo 'haṃ na sūtajaḥ",
    "GE07mbh_06_u:117.022a": "avakīrṇas tv ahaṃ kuntyā sūtena ca vivardhitaḥ",
    "GE07mbh_06_u:117.022c": "bhuktvā duryodhanaiśvaryaṃ na mithyā kartum utsahe",
    "GE07mbh_06_u:117.022d-0507_01": "vasudevasuto yadvat pāṇḍavāya dṛḍhavrataḥ",
    "GE07mbh_06_u:117.023a": "vasu caiva śarīraṃ ca yad udāraṃ tathā yaśaḥ",
    "GE07mbh_06_u:117.023c": "sarvaṃ duryodhanasyārthe tyaktaṃ me bhūridakṣiṇa",
    "GE07mbh_06_u:117.023e": "kopitāḥ pāṇḍavā nityaṃ mayāśritya suyodhanam",
    "GE07mbh_06_u:117.023f-0508_01": "tathā duryodhanasyārthe vīramārganiṣeviṇā",
    "GE07mbh_06_u:117.023f-0509_01": "mā caitad vyādhimaraṇaṃ kṣatraṃ syād iti kaurava",
    "GE07mbh_06_u:117.024a": "avaśyabhāvī vai yo 'rtho na sa śakyo nivartitum",
    "GE07mbh_06_u:117.024c": "daivaṃ puruṣakāreṇa ko nivartitum utsahet",
    "GE07mbh_06_u:117.025a": "pṛthivīkṣayaśaṃsīni nimittāni",
    "GE07mbh_06_u:117.025c": "bhavadbhir upalabdhāni kathitāni ca saṃsadi",
    "GE07mbh_06_u:117.026a": "pāṇḍavā vāsudevaś ca viditā mama sarvaśaḥ",
    "GE07mbh_06_u:117.026c": "ajeyāḥ puruṣair anyair iti tāṃś cotsahāmahe",
    "GE07mbh_06_u:117.026d-0510_01": "vijayiṣye raṇe pāṇḍūn iti me niścitaṃ matam",
    "GE07mbh_06_u:117.026d-0510_02": "na cec chakyam avasraṣṭuṃ vairam etat sudāruṇam",
    "GE07mbh_06_u:117.026d-0510_03": "dhanaṃjayena yotsye 'haṃ svadharmaprītamānasaḥ",
    "GE07mbh_06_u:117.026d-0511_01": "adharmaṃ vyādhimaraṇaṃ kṣatriyasya pitāmaha",
    "GE07mbh_06_u:117.027a": "anujānīṣva māṃ tāta yuddhe prītamanāḥ sadā",
    "GE07mbh_06_u:117.027c": "anujñātas tvayā vīra yudhyeyam iti me matiḥ",
    "GE07mbh_06_u:117.028a": "duruktaṃ vipratīpaṃ vā saṃrambhāc cāpalāt tathā",
    "GE07mbh_06_u:117.028c": "yan mayāpakṛtaṃ kiṃ cit tad anukṣantum arhasi",
    "GE07mbh_06_u:117.029": "bhīṣma uvāca",
    "GE07mbh_06_u:117.029a": "na cec chakyam athotsraṣṭuṃ vairam etat sudāruṇam",
    "GE07mbh_06_u:117.029c": "anujānāmi karṇa tvāṃ yudhyasva svargakāmyayā",
    "GE07mbh_06_u:117.030a": "vimanyur gatasaṃrambhaḥ kuru karma nṛpasya hi",
    "GE07mbh_06_u:117.030c": "yathāśakti yathotsāhaṃ satāṃ vṛtteṣu vṛttavān",
    "GE07mbh_06_u:117.031a": "ahaṃ tvām anujānāmi yad icchasi tad āpnuhi",
    "GE07mbh_06_u:117.031c": "kṣatradharmajitāṃl lokān saṃprāpsyasi na saṃśayaḥ",
    "GE07mbh_06_u:117.032a": "yudhyasva nirahaṃkāro",
    "GE07mbh_06_u:117.032c": "dharmo hi yuddhāc chreyo 'nyat kṣatriyasya na vidyate",
    "GE07mbh_06_u:117.033a": "praśame hi kṛto yatnaḥ sucirāt suciraṃ mayā",
    "GE07mbh_06_u:117.033c": "na caiva śakitaḥ kartuṃ yato dharmas tato jayaḥ",
    "GE07mbh_06_u:117.034": "saṃjaya uvāca",
    "GE07mbh_06_u:117.034a": "evaṃ bruvantaṃ gāṅgeyam abhivādya prasādya ca",
    "GE07mbh_06_u:117.034c": "rādheyo ratham āruhya prāyāt tava sutaṃ prati",
    "GE07mbh_06_u:117.034d-0512_01": "ya idaṃ śṛṇuyād bhaktyā bhīṣmaparva mahādbhutam",
    "GE07mbh_06_u:117.034d-0512_02": "ājanmasaṃcitāt pāpān mucyate nātra saṃśayaḥ",
    "GE07mbh_06_u:117.034d-0512_03": "bhīṣmaparva idaṃ śrutvā śatabhojyaṃ tu dāpayet",
    "GE07mbh_06_u:117.034d-0512_04": "sarvatīrthaphalaṃ caiva sarvayajñaphalaṃ labhet",
    "GE07mbh_06_u:117.034d-0512_05": "etad vai parvadānaṃ ca dattvā svarṇādidakṣiṇām",
    "GE07mbh_06_u:117.034d-0512_06": "samāhitaphalāvāptir jāyate nātra saṃśayaḥ",
    "GE07mbh_06_u:117.034d-0512_07": "aśvamedhasahasrasya rājasūyaśatasya ca",
    "GE07mbh_06_u:117.034d-0512_08": "gavāṃ koṭipradānasya phalaṃ syād bhīṣmaparvaṇi",
    "GE07mbh_06_u:117.034d-0512_09": "bhīṣmaparva idaṃ śrutvā pūjayed yas tu vācakam",
    "GE07mbh_06_u:117.034d-0512_10": "tena brahmā ca rudraś ca viṣṇuś ca vasavas tathā",
    "GE07mbh_06_u:117.034d-0512_11": "pūjitā ṛṣayaḥ sarve pitaraś ca sahāgnibhiḥ",
    "GE07mbh_06_u:117.034d-0512_12": "prasanne vācake vipre prasannāḥ sarvadevatāḥ",
    "GE07mbh_06_u:117.034d-0512_13": "dharmārthakāmamokṣāṇāṃ sa phalaṃ prāpnuyān naraḥ",
    "GE07mbh_06_u:117.034d-0512_14": "pañca ślokasahasrāṇi tathā hy aṣṭau śatāni ca",
    "GE07mbh_06_u:117.034d-0512_15": "ślokāś ca caturāśītiḥ proktā vyāsena dhīmatā",
    "GE07mbh_06_u:117.034d-0513_01": "śraddhayā parayā yukto bhīṣmaparva śṛṇoti yaḥ",
    "GE07mbh_06_u:117.034d-0513_02": "mucyate brahmahatyāyā jayaṃ vai labhate dhruvam",
    "GE07mbh_06_u:117.034d-0513_03": "brāhmaṇān bhojayet samyag vastrālaṃkāragodhanaiḥ",
    "GE07mbh_06_u:117.034d-0513_04": "pūjayec caiva vaktāraṃ bhīṣmaparvaṇi vai gṛhī"
}