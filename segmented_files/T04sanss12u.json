{
    "T04sanss12u:0": " cittaparikarma dvādaśaḥ paricchedaḥ //",
    "T04sanss12u:1": " tad evam araṇye vasan samādhānāya yujyate //",
    "T04sanss12u:2": " uktaṃ hi bhagavatyāṃ /",
    "T04sanss12u:3": " sa teṣām eva satvānām arthāya dhyānapāramitāyāṃ carann avikṣiptacitto bhavati /",
    "T04sanss12u:4": " tat kasya hetoḥ /",
    "T04sanss12u:5": " [ Cambridge MS f94b ---> ]",
    "T04sanss12u:6": " tathā hy asyâivaṃ bhavati /",
    "T04sanss12u:7": " laukikī dhyānôpapattir api tāvad vikṣiptacittasya durlabhā /",
    "T04sanss12u:8": " kaḥ punar vādo 'nuttarā samyaksaṃbodhiḥ /",
    "T04sanss12u:9": " tasmān mayâvikṣiptacittena bhavitavyam /",
    "T04sanss12u:10": " yāvann anuttarāṃ samyaksaṃbodhim abhisaṃbuddheyam iti //",
    "T04sanss12u:11": " punar asyām uktaṃ /",
    "T04sanss12u:12": " punar aparaṃ subhūte bodhisatvo mahāsatvaḥ prathamacittôtpādam upādāya dhyānapāramitāyāṃ caran sarvâkārajñatāpratisaṃyuktair manasikārair dhyānaṃ samāpadyate /",
    "T04sanss12u:13": " sa cakṣuṣā rūpāṇi dṛṣṭvā na nimittagrāhī bhavati nânuvyañjanagrāhī /",
    "T04sanss12u:14": " yato 'dhikaraṇam asya cakṣurindriyeṇâsaṃvarasaṃvṛtasya viharato 'bhidhyādaurmanasye 'nye vā pāpakâkuśalā dharmāś cittam anuprāpnuyuḥ /",
    "T04sanss12u:15": " teṣāṃ saṃvarāya pratipadyate /",
    "T04sanss12u:16": " rakṣati cakṣurindriyam /",
    "T04sanss12u:17": " evaṃ śrotreṇa śabdān śrutvā /",
    "T04sanss12u:18": " ghrāṇena gandhān ghrātvā /",
    "T04sanss12u:19": " jihvayā rasān āsvādya /",
    "T04sanss12u:20": " kāyena spraṣṭavyāni spṛṣṭvā /",
    "T04sanss12u:21": " manasā dharmān vijñāya na nimittagrāhī bhavati /",
    "T04sanss12u:22": " nânuvyañjanagrāhī /",
    "T04sanss12u:23": " yato 'dhikaraṇam asya manêndriyeṇâsaṃvarasaṃvṛtasya pāpakāś cittam anuprāpnuyuḥ /",
    "T04sanss12u:24": " teṣāṃ saṃvarāya pratipadyate /",
    "T04sanss12u:25": " rakṣati manêndriyaṃ /",
    "T04sanss12u:26": " sa gacchann api tiṣṭhann api niṣaṇṇo 'pi śayāno 'pi bhāṣamāṇo 'pi samāhitâvasthām asamāhitâvasthāṃ na vijahāti /",
    "T04sanss12u:27": " sa bhavaty ahastalolaḥ /",
    "T04sanss12u:28": " apādalolo 'mukhalolo 'prakīrṇavāk /",
    "T04sanss12u:29": " avikṣiptêndriyo 'nuddhato 'nunnato 'capalo 'nalaso 'saṃbhrāntakāyo 'saṃbhrāntacittaḥ /",
    "T04sanss12u:30": " śāntakāyaḥ śāntavāk śāntacittaḥ /",
    "T04sanss12u:31": " rahasy arahasi vā kalpitêryāpathaḥ saṃtuṣṭaḥ //",
    "T04sanss12u:32": " pe //",
    "T04sanss12u:33": " subharaḥ supoṣaḥ /",
    "T04sanss12u:34": " sûpāsyaḥ kalyāṇâcāragocaraḥ /",
    "T04sanss12u:35": " saṃgaṇikayâpi vivekagocaraḥ /",
    "T04sanss12u:36": " lābhe 'lābhe ca samo nirvikāraḥ /",
    "T04sanss12u:37": " [ Bendall ed p203 ---> ]",
    "T04sanss12u:38": " anunnato 'navanataḥ /",
    "T04sanss12u:39": " evaṃ sukhe duṣkhe /",
    "T04sanss12u:40": " stutau nindāyāṃ /",
    "T04sanss12u:41": " yaśasy ayaśasi /",
    "T04sanss12u:42": " jīvite maraṇe ca samo nirvikāro 'nunnato 'navanataḥ /",
    "T04sanss12u:43": " evaṃ śatrau mitre ca /",
    "T04sanss12u:44": " manâpavartini ... /",
    "T04sanss12u:45": " āryeṣv anāryeṣu /",
    "T04sanss12u:46": " śabdeṣu saṃkīrṇeṣv asaṃkīrṇeṣu /",
    "T04sanss12u:47": " priyâpriyeṣu ca rūpeṣu samo nirvikāraḥ /",
    "T04sanss12u:48": " anunnato 'navanataḥ /",
    "T04sanss12u:49": " anurodhavirodhâpagataḥ /",
    "T04sanss12u:50": " tat kasya hetoḥ /",
    "T04sanss12u:51": " tathā",
    "T04sanss12u:52": " [ Cambridge MS f95a ---> ]",
    "T04sanss12u:53": " hi sa svalakṣaṇaśūnyān asaṃbhūtān aniṣpannān anabhinirvṛttān sarvadharmān paśyatîti vistaraḥ //",
    "T04sanss12u:54": " tatra līne manasi muditā bhāvanayôttejanaṃ kuryāt /",
    "T04sanss12u:55": " uddhate tv anityatāmanasikāraiḥ praśamaḥ //",
    "T04sanss12u:56": " ubhayapratipakṣârthaṃ câryarāṣṭrapālôktāṃ gāthāṃ smaret /",
    "T04sanss12u:57": " bahu kalpakoṭībhi kadāci buddho utpadyate lokahito maharṣi /",
    "T04sanss12u:58": " labdho 'dhunā sa pravaraḥ kṣaṇo 'dya tyajati pramādaṃ yadi moktukāma /",
    "T04sanss12u:59": " iti //",
    "T04sanss12u:60": " tathā /",
    "T04sanss12u:61": " mayôpamaṃ vitatham etat svapnôpamaṃ ca saṃskṛtam avekṣya na cirād bhaviṣyati viyogaḥ sarvapriyaiḥ /",
    "T04sanss12u:62": " na nityam iha kaścit /",
    "T04sanss12u:63": " udyujya yathā ghaṭata nityaṃ pāramitāsu bhūmiṣu baleṣu /",
    "T04sanss12u:64": " mā jātu sraṃsaya vīryaṃ yāvan na budhyathā pravarabodhim /",
    "T04sanss12u:65": " iti //",
    "T04sanss12u:66": " āryalalitavistare 'py uktaṃ /",
    "T04sanss12u:67": " jvalitaṃ tribhuvaṃ jaravyādhidukhair maraṇâgnipradīptam anātham idam /",
    "T04sanss12u:68": " bhavaniḥśaraṇe sada mūḍha jagad bhramati bhramaro yathā kumbhagataḥ //",
    "T04sanss12u:69": " [ Bendall ed p204 ---> ]",
    "T04sanss12u:70": " adhruvaṃ tribhuvaṃ śaradabhranibhaṃ naṭaraṅgasamā jagi janmacyutiḥ /",
    "T04sanss12u:71": " girinadyasamaṃ laghuśīghrajavaṃ vrajatāyu jage yatha vidyu nabhe //",
    "T04sanss12u:72": " bhuvi devapure triapāyapathe bhavatṛṣṇâvidyavaśā janatā /",
    "T04sanss12u:73": " parivarttiṣu pañcagatiṣv abudhā yatha kumbhakarasya hi cakra bhramī //",
    "T04sanss12u:74": " priyarūpavaraiḥ sada snigdharutaiḥ śubhagandharasair varasparśasukhaiḥ /",
    "T04sanss12u:75": " pariṣiktam idaṃ kalipāśa jagat mṛgalubdhakapāśi yathâiva kapi //",
    "T04sanss12u:76": " sabhayāḥ saraṇāḥ sada vairakarāḥ bahuśokôpadrava kāmaguṇāḥ /",
    "T04sanss12u:77": " asidhārasamā viṣapattranibhāḥ jahitâryajanair yatha mīḍhaghaṭaḥ //",
    "T04sanss12u:78": " smṛtimoṣakarās tamasīkaraṇā bhayahetukarā dukhamūla sadā /",
    "T04sanss12u:79": " bhavatṛṣṇalatāya vivṛddhikarāḥ sabhayāḥ saraṇā sada kāmaguṇāḥ //",
    "T04sanss12u:80": " yathâgnikhadāḥ jvalitāḥ sabhayāḥ tatha kāmême viditâryajanaiḥ /",
    "T04sanss12u:81": " mahapaṅkasamâśiśūlasamā madhudigdhêva kṣuradhārasamā //",
    "T04sanss12u:82": " yatha sarpaśiro yatha mīḍhaghaṭaḥ tatha kāmême viditā viduṣām /",
    "T04sanss12u:83": " tatha śūlasāmā dvijapeśisamā yatha śvānakaraṃ kiśavaira tathôdakacandranibhêmi kāmaguṇāḥ pratibimbêvā girighoṣa yathā /",
    "T04sanss12u:84": " pratibhāsasamā naṭaraṅganibhā tatha svapnasamā viditâryajanaiḥ //",
    "T04sanss12u:85": " [ Bendall ed p205 ---> ]",
    "T04sanss12u:86": " kṣaṇikāvasikêmi kāmaguṇāḥ tatha māyamarīcisamâlikôdakabudbudaphenasamā vitathāḥ parikalpasamutthita buddha budhaiḥ //",
    "T04sanss12u:87": " prathame vayase vararūpadharaḥ priyêṣṭamato iya bālacārī /",
    "T04sanss12u:88": " jaravyādhidukhair hatatejavapuṃ vijahanti mṛgêva śuṣkanadīm //",
    "T04sanss12u:89": " dhanadhānyavaro bahudravyabalī priyêṣṭamato iya bālacārī /",
    "T04sanss12u:90": " parihīṇadhanaṃ puna kṛcchragataṃ vijahanti narêva śūnyaṭavīm //",
    "T04sanss12u:91": " yatha puṣpadrumo saphalo va drumo narudānarataḥ tatha prītikaraḥ /",
    "T04sanss12u:92": " dhanahīnu jarârditu yācanako bhavate tadâpriyagṛdhrasamaḥ //",
    "T04sanss12u:93": " prabhudravyabalī vararūpadharaḥ priyasaṅgamanêndriyaprītikaraḥ /",
    "T04sanss12u:94": " jarāvyādhidukhârditu kṣīṇadhano bhavate tadâpriyamṛtyusamaḥ //",
    "T04sanss12u:95": " jarayā jaritaḥ samatītavayo druma vidyuhato va yathā bhavati /",
    "T04sanss12u:96": " jarajīrṇâgāra yathā sabhayo jaraniḥśaraṇaṃ laghu brūhi mune //",
    "T04sanss12u:97": " jara śoṣayate naranārigaṇaṃ yatha mālulatā ghana śālavanam /",
    "T04sanss12u:98": " jara vīryaparākramavegaharī jara paṅkanimagna yathā puruṣo //",
    "T04sanss12u:99": " jara rūpa surūpavirūpakarī jara tejaharī balasthāmaharī /",
    "T04sanss12u:100": " sada saukhyaharī paribhāvakarī jara mṛtyukarī jarâujaharī //",
    "T04sanss12u:101": " bahurogaśatair ghanavyādhidukhaiḥ upasṛṣṭu jagaj jvalanêva mṛgāḥ /",
    "T04sanss12u:102": " jara vyādhigataṃ prasamīkṣya jagat dukhaniḥśaraṇaṃ laghu deśaya hī //",
    "T04sanss12u:103": " [ Bendall ed p206 ---> ]",
    "T04sanss12u:104": " śiśirehi yathā himadhātu mahaṃ tṛṇagulmavanâuṣadhi ojaharo /",
    "T04sanss12u:105": " tathâujaharo 'yu vyādhi jage parihīyatîndriyarūpabalam //",
    "T04sanss12u:106": " dhanadhānyamahârthakṣayântakaraḥ paribhāvakaraḥ sad vyādhi jage /",
    "T04sanss12u:107": " pratighātakaraḥ priyadveṣakaraḥ paridāhakaro yatha sūryu nabhe //",
    "T04sanss12u:108": " maraṇaṃ cyavanaṃ cyuti kālakriyā priyadravyajanena viyogu sadā /",
    "T04sanss12u:109": " apunâgamanaṃ câsaṃgamanaṃ drumapattraphalā nadiśrotu yathā //",
    "T04sanss12u:110": " maraṇaṃ vaśitān avaśīkurute maraṇaṃ harate nadi dāru yathā /",
    "T04sanss12u:111": " asahāyanaro vrajate 'dvitīyaḥ svakakarmaphalânugato vivaśaḥ //",
    "T04sanss12u:112": " maraṇaṃ grasate bahu prāṇiśatān makaro va jalâkari bhūtagaṇān /",
    "T04sanss12u:113": " garuḍo uragaṃ mṛgarāja gaja jvalano va tṛṇâuṣadhibhūtagaṇam /",
    "T04sanss12u:114": " iti //",
    "T04sanss12u:115": " rājâvavādakasūtre 'py āha /",
    "T04sanss12u:116": " tad yathā mahārāja catasṛbhyo digbhyaś catvāraḥ parvatâgaccheyur dṛḍhāḥ /",
    "T04sanss12u:117": " [ Cambridge MS f96a ---> ]",
    "T04sanss12u:118": " sāravanto 'khaṇḍâcchidrâsuṣirāḥ susaṃvṛtâikaghanā nabhaḥ spṛśantaḥ pṛthivīṃ côllikhantaḥ",
    "T04sanss12u:119": " sarvatṛṇakāṣṭhaśākhāparṇapalāśâdi sarvasatvaprāṇibhūtāni nirmathnantas tebhyo na",
    "T04sanss12u:120": " sukaraṃ javena vā palāyituṃ balena vā dravyamantrâuṣadhibhir vā nivartayitum /",
    "T04sanss12u:121": " evam eva mahārāja catvārîmāni mahābhayāny āgacchanti yeṣāṃ na sukaraṃ javena vā palāyituṃ balena",
    "T04sanss12u:122": " [ Bendall ed p207 ---> ]",
    "T04sanss12u:123": " dravyamantrâuṣadhair vā nivartanaṃ kartum /",
    "T04sanss12u:124": " katamāni catvāri /",
    "T04sanss12u:125": " jarā vyādhir maraṇaṃ vipattiś ca //",
    "T04sanss12u:126": " jarā mahārājâgacchati yauvanaṃ pramathamānā /",
    "T04sanss12u:127": " vyādhir mahārājâgacchaty ārogyaṃ pramathamānaḥ /",
    "T04sanss12u:128": " maraṇam āgacchati jīvitaṃ pramathamānaṃ /",
    "T04sanss12u:129": " vipattir mahārājâgacchati sarvāḥ saṃpattīḥ pramathamānā /",
    "T04sanss12u:130": " tat kasya hetoḥ /",
    "T04sanss12u:131": " tad yathā mahārāja siṃho mṛgarājo rūpasaṃpanno javasaṃpannaḥ sujātanakhadaṃṣṭrākarālo mṛgagaṇam anupraviśya mṛgaṃ gṛhītvā yathākāmakaraṇīyaṃ karoti /",
    "T04sanss12u:132": " sa ca mṛgo 'tibalaṃ vyāḍamukham āsādya vivaśo bhavati /",
    "T04sanss12u:133": " evam eva mahārāja viddhasya mṛtyuśalyenâpagatamadasyâparāyaṇasya marmasu chidyamāneṣu",
    "T04sanss12u:134": " mucyamāneṣu sandhiṣu māṃsaśoṇite pariśuṣyamāṇe paritaptatṛṣitavihvalavadanasya karacaraṇavikṣepâbhiyuktasyâkarmaṇyasyâsamarthasya",
    "T04sanss12u:135": " lālāsiṅghāṇakapūyamūtrapurīṣôpaliptasya īṣajjīvitâvaśeṣasya karmabhavāt punar bhavam",
    "T04sanss12u:136": " ālambānasya yamapuruṣabhayabhītasya kālarātrivaśagatasya caramâśvāsapraśvāseṣûparudhyamāneṣu e",
    "T04sanss12u:137": " kākino 'dvitīyasyâsahāyasyêmaṃ lokaṃ jahataḥ paralokam ākrāmato mahāpathaṃ vrajato",
    "T04sanss12u:138": " mahākāntāraṃ praviśato mahāgahanaṃ samavagāhamānasya mahândhakāraṃ pratipadyamānasya",
    "T04sanss12u:139": " mahârṇavenôrjyamānasya karmavāyunâhriyamāṇasyânimittīkṛtāṃ diśaṃ gacchato nânyat",
    "T04sanss12u:140": " trāṇaṃ nânyac charaṇaṃ nânyat parāyaṇam ṛte dharmāt /",
    "T04sanss12u:141": " dharmo hi mahārāja tasmin samaye trāṇaṃ layanaṃ śaraṇaṃ parāyaṇaṃ bhavati /",
    "T04sanss12u:142": " tad yathā śītârttasyâgnipratāpaḥ /",
    "T04sanss12u:143": " agnim apagatasyânirvāpaṇaṃ /",
    "T04sanss12u:144": " uṣṇârttasya śaityaṃ /",
    "T04sanss12u:145": " adhvānaṃ pratipannasya śī-",
    "T04sanss12u:146": " [ Cambridge MS f96b ---> ]",
    "T04sanss12u:147": " talaṃ chāyôpavanaṃ /",
    "T04sanss12u:148": " pipāsitasya śītalajalaṃ /",
    "T04sanss12u:149": " bubhukṣitasya vā praṇītam annaṃ /",
    "T04sanss12u:150": " vyādhitasya vaidyâuṣadhiparicārakāḥ /",
    "T04sanss12u:151": " bhayabhītasya balavantaḥ sahāyāḥ /",
    "T04sanss12u:152": " sādhavaḥ pratiśaraṇā bhavanti /",
    "T04sanss12u:153": " evam eva mahārāja viddhasya mṛtyuśalyenâpagatamadasyâtrāṇasyâśaraṇasyâparāyaṇasya nânyat trāṇaṃ nânyat parāyaṇam anyatra dharmāt /",
    "T04sanss12u:154": " tasmāt tarhi te mahārājânityatânudarśinā bhavitavyaṃ kṣayavyayânudarśinā bhavitavyaṃ maraṇabhayabhītena /",
    "T04sanss12u:155": " dharmeṇâiva te mahārāja rājyaṃ kārayitavyaṃ nâdharmeṇa /",
    "T04sanss12u:156": " [ Bendall ed p208 ---> ]",
    "T04sanss12u:157": " tat kasya hetoḥ /",
    "T04sanss12u:158": " asyâpi te mahārājâtmabhāvasyâivaṃ suciram api parirakṣitasya suciram api śucinā praṇītena khādanīyabhojanīyâsvādanīyena saṃtarpitasya saṃpravāritasya",
    "T04sanss12u:159": " kṣutapipāsāparigatasya kālakriyā bhaviṣyati /",
    "T04sanss12u:160": " evaṃ kāśikauśeyadūkūlapattrôrṇākṣaumâdibhir vastraviśeṣair ācchāditasya caramaśayanâvasthitasya vividhasvedâmbuklinnamalinavasanâvṛtasya kālakriyā bhaviṣyati /",
    "T04sanss12u:161": " evam api te mahārāja snānânulepanavāsadhūpapuṣpasurabhigandhasyâtmabhāvasya na cireṇa durgandhatā bhaviṣyati /",
    "T04sanss12u:162": " evaṃ stry-āgāramadhyagatasyâpi te strīgaṇaparivṛtasya nānāvādyagītatūryanādyair upagīyamānasya",
    "T04sanss12u:163": " sumanasaḥ krīḍato ramamāṇasya paricārayato maraṇabhayabhītasyâtīva duṣkhadaurmanasyābhyāṃ",
    "T04sanss12u:164": " kālakriyā bhaviṣyati /",
    "T04sanss12u:165": " evam api te mahārāja gṛheṣûpalepanôpalipteṣu susthāpitârgaleṣu supihitavātâyaneṣu",
    "T04sanss12u:166": " bahugandhadhūpapuṣpatailavartiprajvāliteṣv āsaktapaṭṭadāmakalāpeṣu muktakusumâvakīrṇeṣu",
    "T04sanss12u:167": " gandhaghaṭikānirdhūpiteṣu anyastapādapīṭhapaṭikâstaraṇagoṇikâstaraṇakācalindikaprāvaraṇasântarôchadapaṭikôbhayakṛtôpadhāneṣu",
    "T04sanss12u:168": " paryaṅkeṣu śayitvā /",
    "T04sanss12u:169": " punaś ca śṛgālakākagṛdhramṛtakaḍevaramāṃsâsthikeśarudhiravaśâkule paramabībhatse śmaśāne gataceṣṭasyâtmabhāvaḥ pṛthivyām avaśaḥ śeṣyate /",
    "T04sanss12u:170": " evam api te mahārāja gajaskandhâśvapṛṣṭharathâbhirūḍhasya śaṅkhapaṭaheṣv āhanyamāneṣu chatreṇa dhāryamāṇena bālavyajanena vījaya-",
    "T04sanss12u:171": " [ Cambridge MS f97a ---> ]",
    "T04sanss12u:172": " mānasyânekahastyaśvarathapadātibhir anuyātasyâñjaliśatasahasrair namaskriyamāṇasya /",
    "T04sanss12u:173": " nirgamanam anubhūya na cirān niśceṣṭasya mṛtaśayanâbhirūḍhasya caturbhiḥ puruṣair",
    "T04sanss12u:174": " utkṣiptasya dakṣiṇena nagaradvāreṇa nirṇītasya mātāpitṛbhrātṛbhaginībhāryāputraduhitṛvayasyadāsīdāsakarmakarapauruṣeyaiḥ",
    "T04sanss12u:175": " śokagatahṛdayair vikṣiptakeśair utkṣiptabhujaiḥ sôrastāḍaṃ paramakaruṇaṃ /",
    "T04sanss12u:176": " hā putra hā nātha hā tāta hā svāminn ity ākrandamānaiḥ paurajānapadaiḥ saparibhāvadṛśyamānasya",
    "T04sanss12u:177": " śmaśānaṃ nītasya punaḥ kākagṛdhraśvaśṛgālâdibhir bhakṣitasya tāny asthīny agninā",
    "T04sanss12u:178": " vā dagdhāni pṛthivyāṃ vā nikhā-",
    "T04sanss12u:179": " [ Bendall ed p209 ---> ]",
    "T04sanss12u:180": " nitāni adbhir vā klinnāni vātâtāpavarṣair vā cūrṇīkṛtāni digvidikṣu prakṣiptāni tatrâiva pūtabhavam āyāsyanti /",
    "T04sanss12u:181": " evam anityāḥ sarvasaṃskārâivam adhruvêti vistaraḥ //",
    "T04sanss12u:182": " tatra kleśāḥ prādhānyena rāgadveṣamohā yasyâiṣām ekatarasya tāvat pratipakṣam ādau bhāvayet tannidānaṃ ca varjayet //",
    "T04sanss12u:183": " tatrâryaratnameghe tāvad āha /",
    "T04sanss12u:184": " sa rāgasya pratipakṣaṃ bhajate /",
    "T04sanss12u:185": " rāgôtpattipratyayāṃś ca varjayati /",
    "T04sanss12u:186": " katamaś ca sa rāgasya pratipakṣaḥ /",
    "T04sanss12u:187": " katame ca te rāgôtpattipratyayāḥ /",
    "T04sanss12u:188": " aśubhābhāvanârāgasya pratipakṣaḥ /",
    "T04sanss12u:189": " janapadakalyāṇīrāgôtpattipratyayaḥ /",
    "T04sanss12u:190": " katamā ca sâśubhābhāvanā /",
    "T04sanss12u:191": " yad uta santy asmin kāye keśā romāṇi nakhā dantā rajo malaṃ tvak māṃsâsthi snāyuḥ śirā vṛkkā hṛdayaṃ plīhakaḥ klomakaḥ /",
    "T04sanss12u:192": " antrāṇy antraguṇâmâśayaḥ pakvâśayaḥ /",
    "T04sanss12u:193": " audaryakaṃ yakṛt purīṣam aśru svedaḥ kheṭaḥ siṅghāṇakaṃ vasā lasikā majjā medaḥ pittaṃ śleśmā pūyaṃ śoṇitaṃ mastakaṃ mastakaluṅgaṃ*prasrāvaḥ",
    "T04sanss12u:194": " eṣu ca vastuṣu bodhisatvôpaparīkṣaṇajātīyo bhavati /",
    "T04sanss12u:195": " tasyâivam upaparīkṣamāṇasyâivaṃ bhavati /",
    "T04sanss12u:196": " yo 'pi tāvat syād bālo mūḍhaḥ abhavyo 'kuśalaḥ so 'pi tāvad etāni vastūni",
    "T04sanss12u:197": " [ Bendall ed p210 ---> ]",
    "T04sanss12u:198": " jñātvā rāgacittaṃ nôtpādayet /",
    "T04sanss12u:199": " prāg eva saprajñajātīyaḥ /",
    "T04sanss12u:200": " evaṃ hi bodhisatvo 'śubhābhāvanābahulo bhavatîti //",
    "T04sanss12u:201": " bhagavatyām apy uktaṃ /",
    "T04sanss12u:202": " punar aparaṃ subhūte bodhisatvo mahāsatvaḥ prajñāpāra-",
    "T04sanss12u:203": " [ Cambridge MS f97b ---> ]",
    "T04sanss12u:204": " mitāyāṃ carann imam evaṃ kāyaṃ yathābhūtaṃ prajānāti /",
    "T04sanss12u:205": " tad yathâpi nāma subhūte goghātako vā goghātakântevāsī vā gāṃ hatvā tīkṣṇena śastreṇa catvāri phalakāni kṛtvā pratyavekṣate sthito 'thavā niṣaṇṇaḥ",
    "T04sanss12u:206": " evam eva subhūte bodhisatvaḥ prajñāpāramitāyāṃ carann imam eva kāyaṃ dhātuśo yathābhūtaṃ prajānāti /",
    "T04sanss12u:207": " asty asmin kāye pṛthivīdhātur abdhātur api tejodhātur api vāyudhātur apîti /",
    "T04sanss12u:208": " pe //",
    "T04sanss12u:209": " punar apy āha /",
    "T04sanss12u:210": " tad yathâpi subhūte karṣakasya mūtoḍī pūrṇā nānādhānyānāṃ śālīnāṃ vrīhīṇāṃ tilānāṃ taṇḍulānāṃ mudrānāṃ māṣāṇāṃ yavānāṃ godhūmānāṃ maśūrāṇāṃ sarṣapāṇāṃ /",
    "T04sanss12u:211": " tān etān cakṣuṣmān puruṣaḥ pratyavekṣamāṇaḥ /",
    "T04sanss12u:212": " evaṃjātīyād ayaṃ śālir ayaṃ vrīhir amī tilâmī taṇḍulâmī mudrâmī māṣā yavâmī godhūmâmī maśūrâmī sarṣapêti //",
    "T04sanss12u:213": " evam eva bodhisatvo mahāsatvaḥ prajñāpāramitāyāṃ carann imam eva kāyam ūrddhvaṃ pādatalād",
    "T04sanss12u:214": " adhaḥ keśamastakanakharomatvak romaparyantaṃ pūrṇaṃ nānāprakārasyâśucer yathābhūtaṃ pratyavekṣate /",
    "T04sanss12u:215": " santy asmin kāye keśā romāṇi nakhā yāvan mastakaṃ mastakaluṅgam akṣigūthaṃ karṇagūtham iti //",
    "T04sanss12u:216": " pe //",
    "T04sanss12u:217": " punar aparaṃ subhūte bodhisatvaḥ śmaśānagataḥ paśyati nānārūpāṇi mṛtaśarīrāṇi śmaśāne",
    "T04sanss12u:218": " 'paviddhāni śavaśayane ujjhitāni ekâhamṛtāni vā dvyahamṛtāni vā tryahamṛtāni vā caturahamṛtāni vā pa-",
    "T04sanss12u:219": " [ Bendall ed p211 ---> ]",
    "T04sanss12u:220": " ñcâhamṛtāni vā vyādhmātakāni vinīlakāni vipūyakāni vipaṭhyakāni /",
    "T04sanss12u:221": " sêmam eva kāyaṃ tatrôpasaṃharati /",
    "T04sanss12u:222": " ayam api kāyâivaṃdharmâivaṃsvabhāvaḥ /",
    "T04sanss12u:223": " etāṃ dharmatām avyativṛttae iti //",
    "T04sanss12u:224": " evaṃ hi subhūte bodhisatvo mahāsatvaḥ prajñāpāramitāyāṃ caran bahirdhā kāye kāyânudarśī viharati //",
    "T04sanss12u:225": " pe //",
    "T04sanss12u:226": " punar aparaṃ yadā mṛtaśarīrāṇi śmaśāne utsṛṣṭāni paśyati /",
    "T04sanss12u:227": " ṣaḍrātramṛtāni kākair vā khādyamānāni kurarair vā gṛdhrair vā śvabhir vā śṛgālair vā tato 'nyair vā nānāvidhaiḥ prāṇakajātaiḥ khādyamānāni",
    "T04sanss12u:228": " [ Cambridge MS f98a ---> ]",
    "T04sanss12u:229": " sêmam eva kāyaṃ tatrôpasaṃharati /",
    "T04sanss12u:230": " ayam api kāyâivaṃdharmâivaṃsvabhāvaḥ /",
    "T04sanss12u:231": " etāṃ dharmatāṃ na vyativṛttae iti //",
    "T04sanss12u:232": " punar aparaṃ yadā mṛtaśarīrāṇi paśyati śmaśāne utsṛṣṭāni vikhāditāny aśucīni durgandhāni /",
    "T04sanss12u:233": " sêmam eva kāyaṃ tatrôpasaṃharatîti pūrvavat //",
    "T04sanss12u:234": " pe //",
    "T04sanss12u:235": " punar aparaṃ yadā paśyati mṛtaśarīrāṇi śivapathikāyām asthisaṃkalikāṃ māṃsaśoṇitamrakṣitāṃ snāyuvinibaddhāṃ /",
    "T04sanss12u:236": " sa tatrêmam eva kāyam iti pūrvavat //",
    "T04sanss12u:237": " punar aparaṃ yadā mṛtaśarīrāṇi paśyati śivapathikāyām asthisaṃkalībhūtāni apagatamāṃsaśoṇitasnāyubandhanāni /",
    "T04sanss12u:238": " sêmam eva kāyam iti pūrvavat //",
    "T04sanss12u:239": " punar aparaṃ yadā paśyati śivapathikāyām asthīni digvidikṣu kṣiptāni /",
    "T04sanss12u:240": " yad utânyena pādâsthīni /",
    "T04sanss12u:241": " anyena jaṅghâsthīni /",
    "T04sanss12u:242": " anyena côrvasthīni /",
    "T04sanss12u:243": " anyena śroṇikaṭāhakaṃ /",
    "T04sanss12u:244": " [ Bendall ed p212 ---> ]",
    "T04sanss12u:245": " anyena pṛṣṭhavaṃśam anyena pārśvakâsthīni /",
    "T04sanss12u:246": " anyena grīvâsthīni /",
    "T04sanss12u:247": " anyena bāhvasthīni /",
    "T04sanss12u:248": " sêmam eva kāyam upasaṃharatîti pūrvavat //",
    "T04sanss12u:249": " pe //",
    "T04sanss12u:250": " punar aparaṃ yadā paśyati śivapathikāyām asthīny anekavārṣikāṇi vātânupariśoṣitāni śaṅkhasannibhāni /",
    "T04sanss12u:251": " imam eva kāyaṃ tatrôpasaṃharatîti pūrvavat /",
    "T04sanss12u:252": " ayam api kāyâivaṃdharmâivaṃsvabhāvâitāṃ dharmatāṃ na vyativṛttae iti //",
    "T04sanss12u:253": " punar aparaṃ subhūte bodhisatvo mahāsatvaḥ prajñāpāramitāyāṃ caran yadā paśyati śivapathikāyām",
    "T04sanss12u:254": " asthīny anekavārṣikāṇi tirobhūtāni nīlāni kapotavarṇāni pūtīni cūrṇakajātāni pṛthivyāṃ",
    "T04sanss12u:255": " pāṃsunâsamasamībhūtāni sêmam eva kāyaṃ tatrôpasaṃharati ayam api kāyâivaṃdharmâivaṃsvabhāvaḥ /",
    "T04sanss12u:256": " etāṃ dharmatāṃ na vyativṛttae iti //",
    "T04sanss12u:257": " eṣa tāvat samāsato rāgasya samudācārapratipakṣaḥ /",
    "T04sanss12u:258": " dveṣasya maitrī pratipakṣaḥ /",
    "T04sanss12u:259": " apriyasatvâdarśanaṃ ca /",
    "T04sanss12u:260": " tena vā saha bhojanâdyekârthatayâprītyutpādanaṃ tatra parasukhasyâśaṃsā prārthanā tṛṣṇâbhinandanaṃ maitrī /",
    "T04sanss12u:261": " kāmarāgapratyupakārahetubhyām akliṣṭaḥ snehêty arthaḥ //",
    "T04sanss12u:262": " sā trividhâryâkṣayamatisūtre 'bhihitā /",
    "T04sanss12u:263": " satvârambaṇā mai-",
    "T04sanss12u:264": " [ Cambridge MS f98b ---> ]",
    "T04sanss12u:265": " trī prathamacittôtpādikānāṃ bodhisatvānāṃ /",
    "T04sanss12u:266": " dharmârambaṇā caryāpratipannānāṃ bodhisatvānāṃ /",
    "T04sanss12u:267": " anārambaṇā maitrī anutpattikadharmakṣāntipratilabdhānāṃ bodhisatvānām iti //",
    "T04sanss12u:268": " punar buddhârambaṇā bodhisatvârambaṇā śrāvakapratyekabuddhârambaṇā satvârambaṇā ca /",
    "T04sanss12u:269": " tatra satvârambaṇāyāḥ pūrvaṃ priye satve hitasukhôpasaṃhārān na dhyānam abhyasya /",
    "T04sanss12u:270": " tatsame maitrīm upasaṃharet /",
    "T04sanss12u:271": " tataḥ pariciteṣu /",
    "T04sanss12u:272": " tatôdāsīneṣu /",
    "T04sanss12u:273": " tataḥ samīpavāsiṣu /",
    "T04sanss12u:274": " tataḥ svagrāmavāsiṣu /",
    "T04sanss12u:275": " [ Bendall ed p213 ---> ]",
    "T04sanss12u:276": " evaṃ paragrāme ca /",
    "T04sanss12u:277": " evaṃ yāvad ekāṃ diśam adhimucya spharitvôpasaṃpadya viharati /",
    "T04sanss12u:278": " evaṃ daśasu dikṣu /",
    "T04sanss12u:279": " buddhâdyārambaṇāyās tv ayaṃ prayāso nâsti //",
    "T04sanss12u:280": " sā ca vajradhvajapariṇāmanāyām uktā /",
    "T04sanss12u:281": " sa bodhisatvacaryāyāṃ caran yāvanti kānicid dṛśyante rūpāṇi manojñāni vā pratikūlāni vā /",
    "T04sanss12u:282": " evaṃ śabdā gandhā rasā spraṣṭavyā dharmā manojñā vā pratikūlā vā /",
    "T04sanss12u:283": " anavadyā viśuddhāḥ kalyāṇôdāraprabhāsvarā vā yena saumanasyaṃ jāyate /",
    "T04sanss12u:284": " sukham avakrāmati /",
    "T04sanss12u:285": " prasādo jāyate /",
    "T04sanss12u:286": " prītiḥ saṃbhavati /",
    "T04sanss12u:287": " prāmodyaṃ saṃtiṣṭhate /",
    "T04sanss12u:288": " harṣaḥ prādurbhavati /",
    "T04sanss12u:289": " daurmanasyaṃ nivartate /",
    "T04sanss12u:290": " cittakalyatā prādurbhavati /",
    "T04sanss12u:291": " cittaṃ karmaṇyaṃ bhavati /",
    "T04sanss12u:292": " āśayo mṛdubhavati /",
    "T04sanss12u:293": " indriyāṇi prahlādaṃ gacchanti /",
    "T04sanss12u:294": " satatasukhaṃ saṃvedayamānâivaṃ pariṇāmayati /",
    "T04sanss12u:295": " sarvabuddhānām etayā pariṇāmanayā bhūyasyā mātrayā te buddhā bhagavanto 'cintyena",
    "T04sanss12u:296": " buddhavihārasukhena samanvāgatā bhavantv atulyena buddhasamādhisukhena susaṃgṛhītā",
    "T04sanss12u:297": " bhavantv anantasukhena bhūyasyā mātrayôpastabdhā bhavantu /",
    "T04sanss12u:298": " apramāṇena buddhavimokṣasukhena samanvāgatā bhavantu /",
    "T04sanss12u:299": " aprameyeṇa buddhaprātihāryasukhena susaṃgṛhītā bhavantu /",
    "T04sanss12u:300": " acintyena buddhâsaṃgavihārasukhena suparigṛhītā bhavantu /",
    "T04sanss12u:301": " durāsadena bu-",
    "T04sanss12u:302": " [ Bendall ed p214 ---> ]",
    "T04sanss12u:303": " ddhavṛṣabhitasukhenâbhichannā bhavantu /",
    "T04sanss12u:304": " aprameyeṇa buddhabalasukhenâtyantasukhitā bhavantu /",
    "T04sanss12u:305": " sarvaveditaśāntenânutpattisukhenâdhikārasukhā bhavantu /",
    "T04sanss12u:306": " asaṃgavihārasatatasamāhitena tathāgatasukhenâdvayasamudā-",
    "T04sanss12u:307": " [ Cambridge MS f99a ---> ]",
    "T04sanss12u:308": " cāreṇâvikopitasukhā bhavantu //",
    "T04sanss12u:309": " evaṃ bodhisatvas tatkuśalamūlaṃ tathāgateṣu pariṇamayya bodhisatveṣu pariṇamayati /",
    "T04sanss12u:310": " yad idam aparipūrṇānām abhiprāyāṇāṃ paripūrṇāya pariṇamayati /",
    "T04sanss12u:311": " apariśuddhānāṃ sarvajñatâdhyāśayānāṃ pariśuddhaye /",
    "T04sanss12u:312": " apariniṣpannānāṃ sarvapāramitānāṃ pariniṣpattaye /",
    "T04sanss12u:313": " vajrôpamasya bodhicittôtpādasyâdhiṣṭhānāya /",
    "T04sanss12u:314": " anivartyasya sarvajñatāsaṃnāhasyâpratiprasrabdhaye /",
    "T04sanss12u:315": " bodhisatvānāṃ kuśalamūlānāṃ mārgaṇatāyai /",
    "T04sanss12u:316": " sarvajagatsamatāsthitasya mahāpraṇidhānasya paripūraye /",
    "T04sanss12u:317": " sarvabodhisatvavihārāṇām adhigamāya /",
    "T04sanss12u:318": " sarvabodhisatvêndriyāṇāṃ tīkṣṇâbhijñatāyai /",
    "T04sanss12u:319": " sarvabodhisatvakuśalamūlānāṃ sarvajñatāsparśanatāyai //",
    "T04sanss12u:320": " sâivaṃ tatkuśalamūlaṃ bodhisatvānām arthāya pariṇamayya buddhaśāsanâvacareṣu sarvaśrāvakapratyekabuddheṣu tatkuśalamūlam evaṃ pariṇāmayati /",
    "T04sanss12u:321": " te kecit satvâikâcchaṭâsaṃhātamātram api buddhaśabdaṃ sṛṇvati /",
    "T04sanss12u:322": " dharmaśabdaṃ vâryasaṃghaparyupāsanaṃ vā kurvanti teṣāṃ tatkuśalamūlam anuttarāyai samyaksaṃbodhaye pariṇāmayati buddhânusmṛtiparipūryai pariṇāmayati",
    "T04sanss12u:323": " dharmânusmṛtiprayogatāyai pariṇāmayati /",
    "T04sanss12u:324": " āryasaṃghagauravāya pariṇāmayati /",
    "T04sanss12u:325": " acirahitabuddhadarśanatāyai pariṇāmayati /",
    "T04sanss12u:326": " cittapariśuddhaye pariṇāmayati /",
    "T04sanss12u:327": " buddhadharmaprativedhāya pariṇāmayati /",
    "T04sanss12u:328": " aprameyaguṇapratipattaye pariṇāmayati /",
    "T04sanss12u:329": " sarvâbhijñākuśalapariśuddhaye pariṇāmayati /",
    "T04sanss12u:330": " dharmavimativinivartanāya pariṇāmayati /",
    "T04sanss12u:331": " yathā buddhaśāsanâvacareṣu pariṇāmayati /",
    "T04sanss12u:332": " śrāvakapratyekabuddheṣu ca tathā bodhisatvaḥ sarvasatveṣu tatkuśala-",
    "T04sanss12u:333": " [ Bendall ed p215 ---> ]",
    "T04sanss12u:334": " mūlaṃ pariṇāmayati //",
    "T04sanss12u:335": " yad idaṃ nairayikamārgavinivartanāya pariṇāmayati /",
    "T04sanss12u:336": " tiryagyonivyavacchedāya pariṇāmayati /",
    "T04sanss12u:337": " yamalokôpacchedasukhāya pariṇāmayati /",
    "T04sanss12u:338": " niravaśeṣasarvâpāyagatyupapattivyavacchedāya pariṇāmayati //",
    "T04sanss12u:339": " teṣāṃ ca sarvasatvānām anuttarabodhichandavivardhanatāyai pariṇā-",
    "T04sanss12u:340": " [ Cambridge MS f99b ---> ]",
    "T04sanss12u:341": " mayati /",
    "T04sanss12u:342": " adhyāśayasarvajñatācittalābhāya pariṇāmayati /",
    "T04sanss12u:343": " sarvabuddhadharmâpratikṣepāya pariṇāmayati /",
    "T04sanss12u:344": " atyantasukhasarvajñatābhūmisaṃvartanāya pariṇāmayati /",
    "T04sanss12u:345": " atyantasarvasatvaviśuddhaye pariṇāmayati /",
    "T04sanss12u:346": " sarvasatvānām anantajñānâdhigamāya pariṇāmayati /",
    "T04sanss12u:347": " pe //",
    "T04sanss12u:348": " tasya yat kiñcic cīvarapiṇḍapātaśayanâsanaglānapratyayabhaiṣajyagamanâgamanaśarīrôpasthānaniṣadyâdiniṣevaṇâyatanānāṃ",
    "T04sanss12u:349": " pravartanakarmêryāpathâdhiṣṭhānam īryāpathasyâvikopanaṃ kāyakarma vākkarma manaskarma",
    "T04sanss12u:350": " sacuritaṃ ṣaṇṇām indriyāṇāṃ saṃvaraḥ svaśarīrâchādanamardanasnānakarma /",
    "T04sanss12u:351": " aśitapītakhāditaṃ saṃmiñjitaprasāritâvalokitavilokitasuptajāgaritasvaśarīragatôpasthānaṃ",
    "T04sanss12u:352": " sarvam etad bodhisatvasya sarvajñatâlambanaprayuktasya na kiñcid apariṇāmitaṃ sarvajñatāyāṃ",
    "T04sanss12u:353": " sarvasatvahitasukhacittasya //",
    "T04sanss12u:354": " pe //sarvajagatparitrāṇamanaso nityôdyuktakuśalamūlasya madapramādavyativṛttasya //",
    "T04sanss12u:355": " pe //sarvakleśaparāṅmukhasya sarvabodhisatvânuśikṣaṇacetasaḥ sarvajñatāmārgâpratihatasya jñānabhūminiṣevaṇasya paṇḍitasaṃvāsâbhiratasya /",
    "T04sanss12u:356": " pe //",
    "T04sanss12u:357": " madhukarêva kuśalamūlasaṃbharaṇasya sarvajagaduccalitasantānasyânabhiniviṣṭasarvasaṃskārasya /",
    "T04sanss12u:358": " pe //antaśaḥ śvasv api tad anyeṣv api tiryagyonigateṣv ekâudanônmiñjitam ekâlopaṃ vā parityajati /",
    "T04sanss12u:359": " sugatāv upapattiṣu tat sarvaṃ teṣām eva hitāya teṣām eva parimocanāya pariṇāmayati /",
    "T04sanss12u:360": " tasyās tiryagyones tasmād duṣkhârṇavāt tasmād duṣkhôpādānāt tasmād duṣkhaskandhāt tasmād duṣkhāvedanāyāḥ /",
    "T04sanss12u:361": " tasmād duṣkhôpacayāt tasmād duṣkhâbhisaṃskā-",
    "T04sanss12u:362": " [ Bendall ed p216 ---> ]",
    "T04sanss12u:363": " rāt tasmād duṣkhanidānāt tato duṣkhamūlāt tasmād duṣkhâyatanāt teṣāṃ satvānāṃ vinivartanāya pariṇāmayati tadārambaṇena ca sarvasatvârambaṇīkaroti manasikaroti /",
    "T04sanss12u:364": " tatra kuśalamūle pūrvaṅgamīkaroti /",
    "T04sanss12u:365": " yad idaṃ sarvajñatāyāṃ pariṇāmayati /",
    "T04sanss12u:366": " [ Cambridge MS f100a ---> ]",
    "T04sanss12u:367": " bodhicittôtpādena pratigṛhṇāti /",
    "T04sanss12u:368": " tatra kuśalamūlam upanayati /",
    "T04sanss12u:369": " saṃsārakāntārād vinivartayati /",
    "T04sanss12u:370": " anāvaraṇena buddhasukhenâbhimukhīkaroti /",
    "T04sanss12u:371": " saṃsārasāgarād unmajjayati /",
    "T04sanss12u:372": " buddhadharmaprayuktāya maitryā spharatîty ādi //",
    "T04sanss12u:373": " imāś ca suvarṇabhāsôktā maitrīkaruṇāgarbhā gāthāḥ sarvâdarataḥ samanvāhṛtya bhāvayitavyântaśo vacasâpi //",
    "T04sanss12u:374": " suvarṇabhāsôttamadundubhena śāmyantu duṣkhās trisahasraloke /",
    "T04sanss12u:375": " apāyaduṣkhā yamalokaduṣkhā dāridryaduṣkhāś cêha triloke //",
    "T04sanss12u:376": " anena cô dundubhighoṣanādinā śāmyantu sarvavyasanāni loke /",
    "T04sanss12u:377": " bhavantu satvā hy abhayâhatā tathā yathâbhayāḥ śāntabhayāḥ munîndrāḥ //",
    "T04sanss12u:378": " yathâiva sarvâryaguṇôpapannāḥ saṃsārasarvajñamahāsamudrāḥ /",
    "T04sanss12u:379": " tathâiva bhontū guṇasāgarāḥ prajāḥ samādhibodhyaṅgaguṇair upetāḥ //",
    "T04sanss12u:380": " anena cô dundubhighoṣanādinā bhavantu brahmasvara sarvasatvāḥ /",
    "T04sanss12u:381": " spṛśantu buddhatvavarâgrabodhiṃ pravartayantū śubhadharmacakram //",
    "T04sanss12u:382": " [ Bendall ed p217 ---> ]",
    "T04sanss12u:383": " tiṣṭhantu kalpāni acintiyāni deśentu dharmaṃ jagato hitāya /",
    "T04sanss12u:384": " hanantu kleśān vidhamantu duṣkhān samentu rāgaṃ tatha doṣa moham //",
    "T04sanss12u:385": " ye satva tiṣṭhanti apāyabhūmau ādīptasaṃprajvalitâsthigātrāḥ /",
    "T04sanss12u:386": " śṛṇvantu te dundubhisaṃpravāditaṃ namo 'stu buddhāya bhaṇantu vācam //",
    "T04sanss12u:387": " jātismarāḥ satvā bhavantu sarve jātīśataṃ jātisahasrakoṭyaḥ /",
    "T04sanss12u:388": " anusmarantū satataṃ munîndrān śṛṇvantu teṣāṃ vacanaṃ hy udāraṃ //",
    "T04sanss12u:389": " anena cô dundubhighoṣanādinā labhantu buddhehi samāgamaṃ sadā /",
    "T04sanss12u:390": " vivarjayantū khalu pāpakarma carantu kuśalāni śubhakriyāṇi //",
    "T04sanss12u:391": " sarvatra kṣetreṣu ca sarvaprāṇināṃ sarve ca duṣkhāḥ praśamantu loke /",
    "T04sanss12u:392": " ye satva vikalêndriyâṅgahīnāḥ te sarvi sakalêndriya bhontu sāṃpratam //",
    "T04sanss12u:393": " ye vyādhitā durbalakṣīṇagātrā nistrāṇabhūtāḥ śayitā diśāsu /",
    "T04sanss12u:394": " te sarvi mucyantu ca vyādhito laghu labhantu cârogya balêndriyāṇi //",
    "T04sanss12u:395": " ye rājacaurabhaṭa tarjita vadhyaprāptā nānāvidhair bhayaśatair vyasanôpapannāḥ /",
    "T04sanss12u:396": " te sa-",
    "T04sanss12u:397": " [ Cambridge MS f100b ---> ]",
    "T04sanss12u:398": " rvi satva vyasanâgataduṣkhitā hi mucyantu tair bhayaśataiḥ paramaiḥ sughoraiḥ //",
    "T04sanss12u:399": " [ Bendall ed p218 ---> ]",
    "T04sanss12u:400": " ye tāḍitā bandhanabaddhapīḍitā vividheṣu vyasaneṣu ca saṃsthitāhi /",
    "T04sanss12u:401": " anekâyāsasahasrâkulā vicitrabhayadāruṇaśokaprāptāḥ //",
    "T04sanss12u:402": " te sarvi mucyantv iha bandhanebhyaḥ saṃtāḍitā mucyiṣu tāḍanebhyaḥ /",
    "T04sanss12u:403": " vadhyāś ca saṃyujyiṣu jīvitena vyasanâgatā nirbhaya bhontu sarve //",
    "T04sanss12u:404": " ye satva kṣuttarṣapipāsapīḍitā labhantu te bhojanapānacitram /",
    "T04sanss12u:405": " andhāś ca paśyantu vicitrarūpāṃ badhirāś ca śṛṇvantu manojñaghoṣān //",
    "T04sanss12u:406": " nagnāś ca vastrāṇi labhantu citrāṃ daridrasatvāś ca nidhiṃ labhantu /",
    "T04sanss12u:407": " prabhūtadhanadhānyavicitraratnaiḥ sarve ca satvāḥ sukhino bhavantu //",
    "T04sanss12u:408": " mā kasyacid bhāvatu duṣkhavedanāḥ saukhyânvitāḥ satva bhavantu sarve /",
    "T04sanss12u:409": " abhirūpaprāsādikasaumyarūpâneka sukha saṃcita nitya bhontu //",
    "T04sanss12u:410": " manasânnapānāḥ susamṛddhapuṇyāḥ saha cittamātreṇa bhavantu teṣāṃ /",
    "T04sanss12u:411": " vīṇā mṛdaṅgāḥ paṇavāḥ sughoṣakāḥ utsā sarāḥ puṣkariṇī taḍāgāḥ //",
    "T04sanss12u:412": " suvarṇapadmôtpalapadminīś ca saha cittamātreṇa bhavantu teṣām /",
    "T04sanss12u:413": " gandhaṃ ca mālyaṃ ca vilepanaṃ ca vāsaś ca cūrṇaṃ kusumaṃ vicitram //",
    "T04sanss12u:414": " triṣkālavṛkṣebhi pravarṣayantu gṛhṇantu te satva bhavantu hṛṣṭāḥ /",
    "T04sanss12u:415": " kurvantu pūjāṃ daśasū diśāsu acintiyāṃ sarvatathāgatānām //",
    "T04sanss12u:416": " [ Bendall ed p219 ---> ]",
    "T04sanss12u:417": " sa bodhisatvān atha śrāvakāṇāṃ dharmasya bodhi pratisṛṣṭi tasya /",
    "T04sanss12u:418": " nīcāṃ gatiṃ satva vivarjayantu bhavantu aṣṭâkṣaṇavītivṛttāḥ //",
    "T04sanss12u:419": " āsādayantū jinarājam uttamaṃ labhantu buddhehi samāgamaṃ sadā /",
    "T04sanss12u:420": " sarvā striyo nitya narā bhavantu śūrāś ca vīrā vidupaṇḍitāś ca //",
    "T04sanss12u:421": " te sarvi bodhāya carantu nityaṃ carantu te pāramitāsu ṣaṭsu /",
    "T04sanss12u:422": " paśyantu buddhān daśasū diśāsu ratnadrumêndreṣu sukhôpaviṣṭān /",
    "T04sanss12u:423": " vaiḍūryaratnâsanasaṃniṣaṇṇān dharmāṃś ca śṛṇvantu prakāśyamānān /",
    "T04sanss12u:424": " iti //",
    "T04sanss12u:425": " eṣā saṃkṣepato maitrī //",
    "T04sanss12u:426": " dveṣasamudācārapratipakṣaḥ //",
    "T04sanss12u:427": " mohânuśayasya pratītyasamutpādadarśanaṃ pratipakṣaḥ //",
    "T04sanss12u:428": " tatra pratītyasamutpādaḥ śālistambasūtre 'bhihitaḥ /",
    "T04sanss12u:429": " tatrâdhyātmikasya pratītyasamu-",
    "T04sanss12u:430": " [ Bendall ed p220 ---> ]",
    "T04sanss12u:431": " tpādasya",
    "T04sanss12u:432": " [ Cambridge MS f101a ---> ]",
    "T04sanss12u:433": " hetûpanibandhaḥ katamaḥ /",
    "T04sanss12u:434": " yad idam avidyāpratyayāḥ saṃskārā yāvaj jātipratyayaṃ jarāmaraṇam iti /",
    "T04sanss12u:435": " avidyā cen nâbhaviṣyan nâiva saṃskārāḥ prājñāsyanta /",
    "T04sanss12u:436": " evaṃ yāvad yadi jātir nâbhaviṣyan na jarāmaraṇaṃ prājñāsyata /",
    "T04sanss12u:437": " atha satyām avidyāyāṃ saṃskārāṇām abhinirvṛttir bhavati /",
    "T04sanss12u:438": " evaṃ yāvaj jātyāṃ satyāṃ jarāmaraṇasyâbhinirvṛttir bhavati /",
    "T04sanss12u:439": " tatrâvidyāyā nâivaṃ bhavati /",
    "T04sanss12u:440": " ahaṃ saṃskārān abhinirvartayāmîti /",
    "T04sanss12u:441": " saṃskārāṇām apy evaṃ na bhavati /",
    "T04sanss12u:442": " vayam avidyayâbhinirvṛttêti /",
    "T04sanss12u:443": " evaṃ yāvaj jātyā nâivaṃ bhavati /",
    "T04sanss12u:444": " ahaṃ jarāmaraṇam abhinirvartayāmîti /",
    "T04sanss12u:445": " jarāmaraṇasyâpi nâivaṃ bhavati /",
    "T04sanss12u:446": " ahaṃ jātyā nirvṛttêti /",
    "T04sanss12u:447": " atha ca satyām avidyāyāṃ saṃskārāṇām abhinirvṛttir bhavati prādurbhāvaḥ /",
    "T04sanss12u:448": " evaṃ yāvaj jātyāṃ satyāṃ jarāmaraṇasyâbhinirvṛttir bhavati prādurbhāvaḥ //",
    "T04sanss12u:449": " evam ādhyātmikasya pratītyasamutpādasya hetûpanibandho draṣṭavyaḥ //",
    "T04sanss12u:450": " katham ādhyātmikasya pratītyasamutpādasya pratyayôpanibandho draṣṭavyêti /",
    "T04sanss12u:451": " ṣaṇṇāṃ dhātūnāṃ samavāyāt /",
    "T04sanss12u:452": " katam eṣāṃ ṣaṇṇāṃ dhātūnāṃ samavāyāt /",
    "T04sanss12u:453": " yad idaṃ pṛthivy-aptejovāyvākāśavijñānadhātūnāṃ samavāyād ādhyātmikasya pratītyasamutpādasya pratyayôpanibandho draṣṭavyaḥ //",
    "T04sanss12u:454": " tatrâdhyātmikasya pratītyasamutpādasya pṛthivīdhātuḥ katamêti /",
    "T04sanss12u:455": " yo 'yaṃ kāyasya saṃśleṣataḥ kaṭhinabhāvam abhinirvartayaty ayam ucyate pṛthivīdhātuḥ /",
    "T04sanss12u:456": " yaḥ kāyasyânuparigrahaṃ kṛtyaṃ karoti ayam ucyate 'bdhātuḥ /",
    "T04sanss12u:457": " yaḥ kāyasyâśitapītabhakṣitaṃ paripācayati ayam ucyate tejodhātuḥ /",
    "T04sanss12u:458": " yaḥ kāyasyâśvāsapraśvāsa-",
    "T04sanss12u:459": " [ Bendall ed p221 ---> ]",
    "T04sanss12u:460": " kṛtyaṃ karoty ayam ucyate vāyudhātuḥ /",
    "T04sanss12u:461": " yaḥ kāyasyântaḥsauṣiryabhāvam abhinirvartayaty ayam ucyate ākāśadhātuḥ /",
    "T04sanss12u:462": " yo nāmarūpam abhinirvartayati naḍakalāpayogena pañcavijñānakāyasaṃprayuktaṃ sâsravaṃ ca manovijñānam ayam ucyate vijñānadhātuḥ //",
    "T04sanss12u:463": " asatsu pratyayeṣu kāyasyôtpattir na bhavati /",
    "T04sanss12u:464": " yadâdhyātmikaḥ pṛthivīdhātur avikalo bhavaty evam aptejovāyvākāśavijñānadhātavaś câvikalā bhavanti /",
    "T04sanss12u:465": " tataḥ sarveṣāṃ samavāyāt kāyasyôtpattir bhavati //",
    "T04sanss12u:466": " tatra pṛthivīdhātor nâivaṃ bhavati /",
    "T04sanss12u:467": " ahaṃ kāyasya kaṭhinabhāvam abhinirvartayāmîti /",
    "T04sanss12u:468": " abdhātor nâivaṃ bhavati /",
    "T04sanss12u:469": " ahaṃ kāyasyânuparigrahakṛtyaṃ karomîti /",
    "T04sanss12u:470": " tejodhāto-",
    "T04sanss12u:471": " [ Cambridge MS f101b ---> ]",
    "T04sanss12u:472": " r nâivaṃ bhavati /",
    "T04sanss12u:473": " ahaṃ kāyasyâśitapītakhāditaṃ paripācayāmîti /",
    "T04sanss12u:474": " vāyudhātor nâivaṃ bhavati /",
    "T04sanss12u:475": " ahaṃ kāyasyâśvāsapraśvāsakṛtyaṃ karomîti /",
    "T04sanss12u:476": " ākāśadhātor nâivaṃ bhavati /",
    "T04sanss12u:477": " ahaṃ kāyasyântaḥ saurṣiryaṃ karomîti /",
    "T04sanss12u:478": " vijñānadhātor nâivaṃ bhavati /",
    "T04sanss12u:479": " aham ebhiḥ pratyayair janitêti /",
    "T04sanss12u:480": " atha ca satsv eṣu pratyayeṣu kāyasyôtpattir bhavati /",
    "T04sanss12u:481": " tatra pṛthivīdhātur nâtmā na satvo na jīvo na jantur na manujo na mānavo na strī na pumān na napuṃsakaṃ /",
    "T04sanss12u:482": " na câhaṃ /",
    "T04sanss12u:483": " na mama /",
    "T04sanss12u:484": " na câpy anyasya kasyacit /",
    "T04sanss12u:485": " evam abdhātus tejodhātur vāyudhātur ākāśadhātur vijñānadhātur na satvo na jīvo na",
    "T04sanss12u:486": " jantur na manujo na mānavo na strī na pumān na napuṃsakaṃ na câhaṃ na mama na câpy anyasya kasyacit //",
    "T04sanss12u:487": " tatrâvidyā katamā /",
    "T04sanss12u:488": " yâiṣv eva ṣaṭsu dhātuṣv ekasaṃjñā piṇḍasaṃjñā nityasaṃjñā dhruvasaṃjñā śāśvatasaṃjñā sukhasaṃjñâtmasaṃjñā satvajīvamanujamānavasaṃjñā /",
    "T04sanss12u:489": " ahaṃkāramamakāra-",
    "T04sanss12u:490": " [ Bendall ed p222 ---> ]",
    "T04sanss12u:491": " saṃjñā /",
    "T04sanss12u:492": " evamādi vividham ajñānam iyam ucyate 'vidyêti /",
    "T04sanss12u:493": " evam avidyāyāṃ satyāṃ viṣayeṣu rāgadveṣamohāḥ pravartante /",
    "T04sanss12u:494": " tatra ye rāgadveṣamohā viṣayeṣv amī ucyante saṃskārêti /",
    "T04sanss12u:495": " vastuprativijñaptir vijñānaṃ /",
    "T04sanss12u:496": " vijñānasahajāś catvāro 'rūpiṇôpādānaskandhās tan nāmarūpaṃ /",
    "T04sanss12u:497": " catvāri ca mahābhūtāni côpādāyôpādāya r ūpam aikadhyam abhisaṃkṣipya tan nāmarūpaṃ /",
    "T04sanss12u:498": " nāmarūpasaṃniśritānîndriyāṇi ṣaḍāyatanaṃ /",
    "T04sanss12u:499": " trayāṇāṃ dharmāṇāṃ saṃnipātaḥ sparśaḥ /",
    "T04sanss12u:500": " sparśânubhavanā vedanā /",
    "T04sanss12u:501": " vedanâdhyavasānaṃ tṛṣṇā /",
    "T04sanss12u:502": " tṛṣṇā vaipulyam upādānaṃ /",
    "T04sanss12u:503": " upādānanirjātaṃ punarbhavajanakaṃ karma /",
    "T04sanss12u:504": " bhavaḥ /",
    "T04sanss12u:505": " taddhetukaskandhaprādurbhāvo jātiḥ /",
    "T04sanss12u:506": " skandhaparipāko jarā vināśo maraṇaṃ /",
    "T04sanss12u:507": " mriyamāṇasya mūḍhasya svâbhiṣvaṅgasyântardāhaḥ śokaḥ /",
    "T04sanss12u:508": " lālapyanaṃ paridevaḥ /",
    "T04sanss12u:509": " pañcavijñānakāyasaṃprayuktam aśātânubhavanaṃ duṣkhaṃ /",
    "T04sanss12u:510": " manasikārasaṃprayuktaṃ mānasaṃ duṣkhaṃ daurmanasyam /",
    "T04sanss12u:511": " ye cânyae evamādayôpakleśās tae upāyāsāḥ //",
    "T04sanss12u:512": " pe //",
    "T04sanss12u:513": " punar aparaṃ tatve 'pratipattiḥ mithyā pratipattiḥ ajñānam avidyā /",
    "T04sanss12u:514": " evam avidyāyāṃ satyāṃ-",
    "T04sanss12u:515": " [ Bendall ed p223 ---> ]",
    "T04sanss12u:516": " trividhāḥ saṃskārāḥ abhinirvartante /",
    "T04sanss12u:517": " puṇyôpagâpuṇyôpagâniñjya-",
    "T04sanss12u:518": " [ Cambridge MS f102a ---> ]",
    "T04sanss12u:519": " upagāś cêmae ucyante 'vidyāpratyayāḥ saṃskārêti /",
    "T04sanss12u:520": " puṇyôpagānāṃ saṃskārāṇāṃ puṇyôpagam eva vijñānaṃ bhavati /",
    "T04sanss12u:521": " apuṇyôpagānāṃ saṃskārāṇām apuṇyôpagam eva vijñānaṃ bhavati /",
    "T04sanss12u:522": " āniñjyôpagānāṃ saṃskārāṇām āniñjyôpagam eva vijñānaṃ bhavati /",
    "T04sanss12u:523": " idam ucyate saṃskārapratyayaṃ vijñānam iti /",
    "T04sanss12u:524": " evaṃ nāmarūpaṃ /",
    "T04sanss12u:525": " nāmarūpavivṛddhyā ṣaḍbhir āyatanadvāraiḥ kṛtyakriyāḥ pravartante /",
    "T04sanss12u:526": " tan nāmarūpapratyayaṃ ṣaḍāyatanam ity ucyate /",
    "T04sanss12u:527": " ṣaḍbhyâyatanebhyaḥ ṣaṭ sparśakāyāḥ pravartante 'yaṃ ṣaḍāyatanapratyayaḥ sparśêty ucyate /",
    "T04sanss12u:528": " yajjātīyaḥ sparśo bhavati tajjātīyā vedanā pravartate /",
    "T04sanss12u:529": " iyaṃ sparśapratyayā vedanêty ucyate /",
    "T04sanss12u:530": " yas tāṃ vedayati viśeṣeṇâsvādayati /",
    "T04sanss12u:531": " abhinandaty*adhyavasyaty atyadhitiṣṭhati /",
    "T04sanss12u:532": " sā vedanāpratyayā tṛṣṇêty ucyate /",
    "T04sanss12u:533": " āsvādanâbhinandanâdhyavasānaṃ /",
    "T04sanss12u:534": " mā me priyarūpaśātarūpair viyogo bhavatv iti /",
    "T04sanss12u:535": " aparityāgo bhūyo bhūyaś ca prārthanā /",
    "T04sanss12u:536": " idaṃ tṛṣṇāpratyayam upādānam ity ucyate /",
    "T04sanss12u:537": " evaṃ prārthayamānaḥ punarbhavajanakaṃ karma samutthāpayati kāyena vācā manasā /",
    "T04sanss12u:538": " ayam upādānapratyayo bhavêty ucyate /",
    "T04sanss12u:539": " yā karmanirjātānāṃ skandhānām abhinirvṛttiḥ sā bhavapratyayā jātir ity ucyate /",
    "T04sanss12u:540": " yo jātyabhinirvṛttānāṃ skandhānām upacayaparipākād vināśo bhavati /",
    "T04sanss12u:541": " tad idaṃ-",
    "T04sanss12u:542": " [ Bendall ed p224 ---> ]",
    "T04sanss12u:543": " jātipratyayaṃ jarāmaraṇam ucyate //",
    "T04sanss12u:544": " pe //",
    "T04sanss12u:545": " evam ayaṃ dvādaśâṅgaḥ pratītyasamutpādo 'nyonyahetuko 'nyonyapratyayato /",
    "T04sanss12u:546": " nâivânityo na nityo /",
    "T04sanss12u:547": " na saṃskṛto nâsaṃskṛto /",
    "T04sanss12u:548": " na vedayitā /",
    "T04sanss12u:549": " na kṣayadharmo na nirodhadharmo /",
    "T04sanss12u:550": " na virāgadharmo /",
    "T04sanss12u:551": " anādikārapravṛtto 'nudbhinno 'nupravartate nadīsrotavat //",
    "T04sanss12u:552": " atha cêmāny asya dvādaśâṅgasya pratītyasamutpādasya catvāri aṅgāni saṃghātakriyāyai hetutvena pravartante /",
    "T04sanss12u:553": " katamāni catvāri /",
    "T04sanss12u:554": " yad uta /",
    "T04sanss12u:555": " avidyā tṛṣṇā karma vijñānaṃ ca /",
    "T04sanss12u:556": " tatra vijñānaṃ bījasvabhāvatvena hetuḥ /",
    "T04sanss12u:557": " karma kṣetrasvabhāvatvena hetuḥ /",
    "T04sanss12u:558": " avidyā tṛṣṇā ca kleśasvabhāvatvena hetuḥ /",
    "T04sanss12u:559": " karmakleśā vijñānabījaṃ saṃjanayanti /",
    "T04sanss12u:560": " tatra karma vijñānabījasya kṣetrakāryaṃ karoti /",
    "T04sanss12u:561": " tṛṣṇā vijñānabījaṃ snehayati /",
    "T04sanss12u:562": " avidyā vijñānabījam avakirati /",
    "T04sanss12u:563": " asatāṃ yeṣāṃ pratyayānāṃ bījasyâbhinirvṛttir na bhavati //",
    "T04sanss12u:564": " tatra karmaṇo nâivaṃ bhavati /",
    "T04sanss12u:565": " ahaṃ vijñānabījasya kṣetrakāryaṃ karomîti /",
    "T04sanss12u:566": " tṛṣṇāyâpi nâivaṃ bhavati /",
    "T04sanss12u:567": " ahaṃ vijñānabījaṃ snehayāmîti /",
    "T04sanss12u:568": " avidyāyâpi nâivaṃ bhavati /",
    "T04sanss12u:569": " ahaṃ vijñānabījam avakirāmîti /",
    "T04sanss12u:570": " vijñānabījasyâpi nâivaṃ bhavaty aham ebhiḥ pratyayair janitêti /",
    "T04sanss12u:571": " api tu vijñānabīje karmakṣetrapratiṣṭhite tṛṣṇāsnehâbhiṣyandite 'vidyâvakīrṇe",
    "T04sanss12u:572": " [ Cambridge MS f102b ---> ]",
    "T04sanss12u:573": " tatra tatrôtpattyāyatanasandhau mātuḥ kukṣau virohati /",
    "T04sanss12u:574": " nāma-",
    "T04sanss12u:575": " [ Bendall ed p225 ---> ]",
    "T04sanss12u:576": " rūpâṅkurasyâbhinirvṛttir bhavati /",
    "T04sanss12u:577": " sa ca nāmarūpâṅkuro na svayaṃkṛto na parakṛto nôbhayakṛto nêśvarâdinirmito na kālapariṇāmito na câikakāraṇâdhīno nâpy ahetusamutpannaḥ /",
    "T04sanss12u:578": " atha ca mātāpitṛsaṃyogād ṛtusamavāyād anyeṣāṃ ca pratyayānāṃ samavāyād āsvādânupraviddhaṃ vijñānabījaṃ mātuḥ kukṣau nāmarūpâṅkurabījam abhinirvartayati",
    "T04sanss12u:579": " asvāmikeṣu dharmeṣv amameṣv aparigraheṣv apratyarthikeṣv ākāśasameṣu māyālakṣaṇasvabhāveṣu hetupratyayānām avaikalyāt //",
    "T04sanss12u:580": " tad yathā pañcabhiḥ kāraṇaiś cakṣurvijñānam utpadyate /",
    "T04sanss12u:581": " katamaiḥ pañcabhiḥ //",
    "T04sanss12u:582": " cakṣuś ca pratītya rūpaṃ câlokaṃ câkāśaṃ tajjaṃ ca manasikāraṃ ca pratītyôtpadyate cakṣurvijñānaṃ //",
    "T04sanss12u:583": " tatra cakṣurvijñānasya cakṣurāśrayakṛtyaṃ karoti /",
    "T04sanss12u:584": " rūpam ārambaṇakṛtyaṃ karoti /",
    "T04sanss12u:585": " āloko 'vabhāsakṛtyaṃ karoti /",
    "T04sanss12u:586": " ākāśam anāvaraṇakṛtyaṃ karoti /",
    "T04sanss12u:587": " tajjamanasikāraḥ samanvāhārakṛtyaṃ karoti /",
    "T04sanss12u:588": " asatsv eṣu pratyayeṣu cakṣurvijñānaṃ nôtpadyate //",
    "T04sanss12u:589": " yadā cakṣur ādhyātmikam āyatanam avikalaṃ bhavati /",
    "T04sanss12u:590": " evaṃ rūpâlokâkāśatajjamanasikārāś câvikalā bhavanti /",
    "T04sanss12u:591": " tataḥ sarvasamavāyāc cakṣurvijñānasyôtpattir bhavati //",
    "T04sanss12u:592": " tatra cakṣuṣo nâivaṃ bhavati /",
    "T04sanss12u:593": " ahaṃ cakṣurvijñānasyâśrayakṛtyaṃ karomîti /",
    "T04sanss12u:594": " rūpasyâpi nâivaṃ bhavati /",
    "T04sanss12u:595": " ahaṃ cakṣurvijñānasyârambaṇakṛtyaṃ karomîti /",
    "T04sanss12u:596": " ālokasyâpi nâivaṃ bhavati /",
    "T04sanss12u:597": " aham avabhāsakṛtyaṃ karomîti /",
    "T04sanss12u:598": " ākāśasyâpi nâivaṃ bhavati /",
    "T04sanss12u:599": " ahaṃ cakṣurvijñānasyânāvaraṇakṛtyaṃ karomîti /",
    "T04sanss12u:600": " tajjamanasikārasyâpi nâivaṃ bhavati /",
    "T04sanss12u:601": " ahaṃ cakṣurvijñānasya samanvāhārakṛtyaṃ karomîti /",
    "T04sanss12u:602": " cakṣurvijñānasyâpi nâivaṃ bhavati /",
    "T04sanss12u:603": " aham ebhiḥ pratyayair janitêti /",
    "T04sanss12u:604": " atha ca punaḥ satsv eṣu pratyayeṣu cakṣurvijñānasyôtpattir bhavati prādurbhāvaḥ /",
    "T04sanss12u:605": " evaṃ śeṣāṇām indriyāṇāṃ yathâyogaṃ kartavyaṃ //",
    "T04sanss12u:606": " tatra na kaścid dharmo 'smāl lokāt paraṃ lokaṃ saṃkrāmati /",
    "T04sanss12u:607": " asti ca karmaphala-",
    "T04sanss12u:608": " [ Bendall ed p226 ---> ]",
    "T04sanss12u:609": " prativijñaptiḥ /",
    "T04sanss12u:610": " hetupratyayānām avaikalyāt /",
    "T04sanss12u:611": " yathā-",
    "T04sanss12u:612": " [ Cambridge MS f103a ---> ]",
    "T04sanss12u:613": " agnir upādānavaikalyān na jvalati /",
    "T04sanss12u:614": " evam eva karmakleśajanitaṃ vijñānabījaṃ tatra tatrôtpattyāyatanapratisandhau mātuḥ kukṣau nāmarūpâṅkuram abhinirvartayati /",
    "T04sanss12u:615": " asvāmikeṣu dharmeṣv amameṣv aparigraheṣv apratyarthikeṣv ākāśasameṣu māyālakṣaṇasvabhāveṣu hetupratyayānām avaikalyāt //",
    "T04sanss12u:616": " tan nâdhyātmikaḥ pratītyasamutpādaḥ pañcabhiḥ kāraṇair draṣṭavyaḥ //",
    "T04sanss12u:617": " katamaiḥ pañcabhiḥ /",
    "T04sanss12u:618": " na śāśvatato nôcchedato na saṃkrāntitaḥ /",
    "T04sanss12u:619": " parīttahetuno vipulaphalâbhinirvṛttitas tatsadṛśânuprabandhataś cêti //",
    "T04sanss12u:620": " kathaṃ na śāśvatataḥ /",
    "T04sanss12u:621": " yasmād anye māraṇântikāḥ skandhânyae 'upapattyaṃśikāḥ /",
    "T04sanss12u:622": " na tu yae eva māraṇântikāḥ skandhās tae evâupapattyaṃśikāḥ skandhā /",
    "T04sanss12u:623": " api tu māraṇântikāś ca skandhā nirudhyamānâupapattyaṃśikāḥ skandhāś ca prādurbhavanti /",
    "T04sanss12u:624": " ato na śāśvatataḥ //",
    "T04sanss12u:625": " kathaṃ nôcchedataḥ /",
    "T04sanss12u:626": " na ca niruddheṣu skandheṣu aupapattyaṃśikāḥ skandhāḥ prādurbhavanti nâpy aniruddheṣu /",
    "T04sanss12u:627": " api tu māraṇântikāś ca skandhā nirudhyante 'upapattyaṃśikāś ca prādurbhavanti /",
    "T04sanss12u:628": " tulādaṇḍônnāmâvanāmavat /",
    "T04sanss12u:629": " ato nôcchedataḥ //",
    "T04sanss12u:630": " kathaṃ na saṃtrāntitaḥ /",
    "T04sanss12u:631": " visadṛśāt satvanikāyād dhi sabhāgāḥ skandhā jātyantare 'bhinirvartante /",
    "T04sanss12u:632": " ato na saṃkrāntitaḥ //",
    "T04sanss12u:633": " kathaṃ parīttahetuto vipulaphalâbhinirvṛttitaḥ parīttaṃ karma",
    "T04sanss12u:634": " [ Bendall ed p227 ---> ]",
    "T04sanss12u:635": " kriyate /",
    "T04sanss12u:636": " vipulaḥ phalavipāko 'nubhūyate /",
    "T04sanss12u:637": " ataḥ parīttahetuto vipulaphalâbhinivṛttiḥ //",
    "T04sanss12u:638": " kathaṃ tatsādṛśânuprabandhataḥ /",
    "T04sanss12u:639": " yathā vedanīyaṃ karma kriyate /",
    "T04sanss12u:640": " tathā vedanīyo vipāko 'nubhūyate /",
    "T04sanss12u:641": " atas tatsadṛśânuprabandhataś cêti //",
    "T04sanss12u:642": " yaḥ kaścid bhadanta śāriputrêmaṃ pratītyasamutpādaṃ bhagavatā samyakpraṇītam evaṃ",
    "T04sanss12u:643": " yathābhūtaṃ samyakprajñayā satatasamitam ajīvaṃ nirjīvaṃ yathāvad aviparītam ajātam",
    "T04sanss12u:644": " abhūtam akṛtam asaṃskṛtam apratigham anāvaraṇaṃ śivam abhayam ahāryam avyayam avyupaśamam",
    "T04sanss12u:645": " asvabhāvaṃ paśyati /",
    "T04sanss12u:646": " asatyatas tucchata ṛktato 'sārato 'ghato 'nityato duṣkhataḥ śūnyato 'nātmanaś ca samanupaśyati /",
    "T04sanss12u:647": " sa na pūrvântaṃ pratisarati /",
    "T04sanss12u:648": " kim aham abhūvam atīte 'dhvany āho svin nâbhūvam atīte 'dhvani /",
    "T04sanss12u:649": " ko nv aham abhūvam atīte 'dhvani //",
    "T04sanss12u:650": " aparântaṃ vā punar na pratisarati /",
    "T04sanss12u:651": " kiṃ nu bhaviṣyāmy anāgate 'dhvany āho svin na bhaviṣyāmy anāgate 'dhvani /",
    "T04sanss12u:652": " ko nu bhaviṣyāmîti /",
    "T04sanss12u:653": " pratyutpannaṃ vā punar na pratisarati /",
    "T04sanss12u:654": " kiṃ svid idaṃ kathaṃ svid idaṃ /",
    "T04sanss12u:655": " ke santaḥ ke bhaviṣyā-",
    "T04sanss12u:656": " [ Cambridge MS f103b ---> ]",
    "T04sanss12u:657": " mêti //",
    "T04sanss12u:658": " āryadaśabhūmake 'py uktaṃ /",
    "T04sanss12u:659": " tatrâvidyātṛṣṇôpādānaṃ ca kleśavartmano 'vyavacchedaḥ /",
    "T04sanss12u:660": " saṃskārā bhavaś ca karmavartmano 'vyavacchedaḥ /",
    "T04sanss12u:661": " pariśeṣaṃ duṣkhavartmano 'vyavacchedaḥ /",
    "T04sanss12u:662": " api tu khalu puna-",
    "T04sanss12u:663": " [ Bendall ed p228 ---> ]",
    "T04sanss12u:664": " r yad ucyate 'vidyāpratyayāḥ saṃskārêti /",
    "T04sanss12u:665": " eṣā pūrvântiky- apekṣā //",
    "T04sanss12u:666": " vijñānaṃ yāvad vedanêti /",
    "T04sanss12u:667": " eṣā pratyutpannâpekṣā /",
    "T04sanss12u:668": " tṛṣṇā yāvad bhavêti /",
    "T04sanss12u:669": " eṣâparântiky- apekṣâta*ūrddhvam asy pravṛttir iti //",
    "T04sanss12u:670": " pe //",
    "T04sanss12u:671": " tasyâivaṃ bhavati /",
    "T04sanss12u:672": " saṃyogāt saṃskṛtaṃ pravartate /",
    "T04sanss12u:673": " visaṃyogān na pravartate /",
    "T04sanss12u:674": " sāmagryāḥ saṃskṛtaṃ pravartate /",
    "T04sanss12u:675": " visāmagryā na pravartate /",
    "T04sanss12u:676": " hanta vayam evaṃ bahudoṣaduṣṭaṃ saṃskṛtaṃ viditvâsya saṃyogasyâsyāś ca sāmagryā vyavacchedaṃ kariṣyāmo /",
    "T04sanss12u:677": " na câtyantôpaśamaṃ sarvasaṃskārāṇām adhigamiṣyāmaḥ satvaparipācanatāyai /",
    "T04sanss12u:678": " iti //",
    "T04sanss12u:679": " idaṃ saṃkṣepān mohaśodhanaṃ //",
    "T04sanss12u:680": " iti śikṣāsamuccaye cittaparikarma paricchedo dvādaśamaḥ //",
    "T04sanss12u:681": " Copyright (c) 2002 by Jens Braarvig - Oslo"
}