{
  "SA11sanss13u:0_0": "smṛtyupasthānaparicchedaḥ trayodaśaḥ /",
  "SA11sanss13u:1_0": "evaṃ karmaṇyacittaḥ smṛtyupasthānāny avataret //",
  "SA11sanss13u:2_0": "tatrâśubhaprastāvena kāyasmṛtyupasthānam uktam //",
  "SA11sanss13u:3_0": "tad eva ca bhedaleśena dharmasaṃgītisūtre 'bhihitaṃ /",
  "SA11sanss13u:4_0": "punar aparaṃ kulaputra bodhisatvâivaṃ kāye smṛtim upasthāpayati /",
  "SA11sanss13u:5_0": "ayaṃ kāyaḥ pādapādâṅgulijaṅghôrutrikôdaranābhipṛṣṭhavaṃśahṛdayapārśvapārśvakāhastakalācībāhvaṃśagrīvāhanulalāṭaśiraḥkapālamātrasamūhaḥ karmabhavakārakôpacito-",
  "SA11sanss13u:6_0": "[ Bendall ed p229 ---> ]",
  "SA11sanss13u:7_0": "nānākleśasaṃkalpavikalpaśatasahasrāṇām āvāsabhūto /",
  "SA11sanss13u:8_0": "bahūni câtra dravyāṇi samavahitāni /",
  "SA11sanss13u:9_0": "yad uta /",
  "SA11sanss13u:10_0": "keśaromanakhadantâsthicarmapiśitavapāsnāyumedovaśālasīkāyakṛnmūtrapurīṣâmâśayarudhirakheṭapittapūyasiṅghāṇakamastakaluṅgāni /",
  "SA11sanss13u:11_0": "evam bahudravyasamūhaḥ /",
  "SA11sanss13u:12_0": "tat ko 'tra kāyaḥ /",
  "SA11sanss13u:13_0": "tasya pratyavekṣamāṇasyâivaṃ bhavati /",
  "SA11sanss13u:14_0": "ākāśasamo 'yaṃ kāyaḥ /",
  "SA11sanss13u:15_0": "sâkāśavat kāye smṛtim upasthāpayati /",
  "SA11sanss13u:16_0": "sarvam etad ākāśam iti paśyati /",
  "SA11sanss13u:17_0": "tasya kāyaparijñānahetor na bhūyaḥ kvacit smṛtiḥ prasarati /",
  "SA11sanss13u:18_0": "na visarati /",
  "SA11sanss13u:19_0": "na pratisaratîti //",
  "SA11sanss13u:20_0": "punar uktaṃ /",
  "SA11sanss13u:21_0": "ayaṃ kāyo na pūrvântād āgato /",
  "SA11sanss13u:22_0": "na parânte saṃkrānto na pūrvântâparântâvasthito 'nyatrâsadvi-",
  "SA11sanss13u:23_0": "[ Cambridge MS f104a ---> ]",
  "SA11sanss13u:24_0": "paryāsasaṃbhūtaḥ kārakavedakarahito nâdyantamadhye pratiṣṭhitamūlaḥ /",
  "SA11sanss13u:25_0": "asvāmikaḥ /",
  "SA11sanss13u:26_0": "amamaḥ /",
  "SA11sanss13u:27_0": "aparigrahaḥ /",
  "SA11sanss13u:28_0": "āgantukair vyavahārair vyavahriyate kāyêti dehêti bhogêti āśrayêti śarīram iti kuṇapêti āyatanam iti /",
  "SA11sanss13u:29_0": "asārako 'yaṃ kāyo mātāpitṛśoṇitaśukrasaṃbhūto 'śucipūtidurgandhasvabhāvo rāgadveṣamohabhayaviṣādataskarâkulo nityaṃ śatanapatanabhedanavikiraṇavidhvansanadharmā /",
  "SA11sanss13u:30_0": "nānāvyādhiśatasahasranītêti //",
  "SA11sanss13u:31_0": "āryaratnacūḍe 'py āha /",
  "SA11sanss13u:32_0": "anityo vatâyaṃ kāyo 'cirasthitiko maraṇaparyavasānêti jñātvā na kāyahetor viṣamayā jīvati /",
  "SA11sanss13u:33_0": "sāraṃ câivâdatte /",
  "SA11sanss13u:34_0": "sa trīṇi sārāṇy ādatte /katamāni",
  "SA11sanss13u:35_0": "[ Bendall ed p230 ---> ]",
  "SA11sanss13u:36_0": "trīṇi /",
  "SA11sanss13u:37_0": "kāyasāraṃ bhogasāraṃ jīvitasāraṃ ca /",
  "SA11sanss13u:38_0": "so 'nityaḥ kāyêti sarvasatvānāṃ dāsatvaśiṣyatvam abhyupagamya kiṅkaraṇīyatāyai utsuko bhavati /",
  "SA11sanss13u:39_0": "anityaḥ kāyêti sarvakāya doṣavaṅkaśāṭhyakuhanāṃ na karoti /",
  "SA11sanss13u:40_0": "anityaḥ kāyêti jīvitenâśvāsaprāpto jīvitahetor api pāpaṃ karma na karoti /",
  "SA11sanss13u:41_0": "anityaḥ kāyêti bhogeṣu tṛṣṇâdhyavasānaṃ na karoti /",
  "SA11sanss13u:42_0": "sarvasvaparityāgîva bhavatîti //",
  "SA11sanss13u:43_0": "punar aparaṃ kulaputra bodhisatvaḥ kāye kāyânudarśanasmṛtyupasthānaṃ bhāvayan sarvasatvakāyāṃs tatra svakāyae upanibadhnāti /",
  "SA11sanss13u:44_0": "evaṃ câsya bhavati /",
  "SA11sanss13u:45_0": "sarvasatvakāyā mayā buddhakāyapratiṣṭhānapratiṣṭhitāḥ kartavyāḥ /",
  "SA11sanss13u:46_0": "yathā ca tathāgatakāye nâśravas tathā svakāyadharmatāṃ pratyavekṣate /",
  "SA11sanss13u:47_0": "so nâśravadharmatākuśalaḥ sarvasatvakāyān api tallakṣaṇān eva prajānātîty ādi //",
  "SA11sanss13u:48_0": "vīradattaparipṛcchāyām apy uktam /",
  "SA11sanss13u:49_0": "yad utâyaṃ kāyo 'nupūrvasamudāgato 'nupūrvavināśo paramâṇusaṃcayaḥ śuṣirônnāmâvanāmau navavraṇamukharomakūpasrāvī valmīkavadāsīviṣanivāsaḥ [[DOUBT]] /",
  "SA11sanss13u:50_0": "ajātaśatruḥ /",
  "SA11sanss13u:51_0": "markaṭavan mitradrohī /",
  "SA11sanss13u:52_0": "kumitravad visaṃvādanâtmakaḥ /",
  "SA11sanss13u:53_0": "phenapiṇḍavat prakṛtidurbalaḥ /",
  "SA11sanss13u:54_0": "udakabudbudavad utpannabhagnavilīnaḥ /",
  "SA11sanss13u:55_0": "marīcivad vipralambhâtmakaḥ /",
  "SA11sanss13u:56_0": "kadalīvan nibhujyamānāsārakaḥ /",
  "SA11sanss13u:57_0": "māyāvad vañcanâtmakaḥ /",
  "SA11sanss13u:58_0": "rājavad ājñābahulaḥ /",
  "SA11sanss13u:59_0": "śatruvad avatāraprekṣī /",
  "SA11sanss13u:60_0": "coravad aviśvasanīyaḥ /",
  "SA11sanss13u:61_0": "vadhyaghātakavad ananuvītaḥ /",
  "SA11sanss13u:62_0": "amitravad ahitâiṣī /",
  "SA11sanss13u:63_0": "vadhakavat prajñājīvitânta-",
  "SA11sanss13u:64_0": "[ Bendall ed p231 ---> ]",
  "SA11sanss13u:65_0": "rāyakaraḥ /",
  "SA11sanss13u:66_0": "śūnyagrāmavad ātmavirahitaḥ /",
  "SA11sanss13u:67_0": "kulālabhāṇḍavad bhedanaparyantaḥ /",
  "SA11sanss13u:68_0": "mūtoḍīvan nānâśuciparipūrṇaḥ /",
  "SA11sanss13u:69_0": "medakasthālīvad aśucisrāvī //pe //",
  "SA11sanss13u:70_0": "vraṇavad ghaṭṭanâsahiṣṇuḥ /",
  "SA11sanss13u:71_0": "śalyavat tudanâtmakaḥ /",
  "SA11sanss13u:72_0": "jīrṇagṛhavat pratisaṃskāradhāryaḥ /",
  "SA11sanss13u:73_0": "jīrṇayānapātravat pratisaṃskāravāhyaḥ /",
  "SA11sanss13u:74_0": "āmakumbhavad yatnânupālyaḥ //",
  "SA11sanss13u:75_0": "pe //",
  "SA11sanss13u:76_0": "nadītaṭavṛkṣavac calâcalaḥ /",
  "SA11sanss13u:77_0": "mahānadīsrotovan maraṇasamudraparyavasānaḥ /",
  "SA11sanss13u:78_0": "āgantukâgāravat sarvaduṣkhanivāsaḥ /",
  "SA11sanss13u:79_0": "anāthaśālāvad aparigṛhītaḥ /",
  "SA11sanss13u:80_0": "cārakapālavad utkocasādhyaḥ //",
  "SA11sanss13u:81_0": "pe //",
  "SA11sanss13u:82_0": "bāladārakavat satataparipālyaḥ //",
  "SA11sanss13u:83_0": "punar āha /",
  "SA11sanss13u:84_0": "evaṃvidhaṃ kāyam acaukṣarāśiṃ /",
  "SA11sanss13u:85_0": "rūpâbhimānī bahu manyate yaḥ /",
  "SA11sanss13u:86_0": "prajñāyamānaḥ sa hi bālabuddhiḥ viṣṭhāghaṭaṃ yāti vahan vicetāḥ //",
  "SA11sanss13u:87_0": "pūyaprakāraṃ vahate 'sya nāsā /",
  "SA11sanss13u:88_0": "vaktraṃ kugandhaṃ vahate sadā ca /",
  "SA11sanss13u:89_0": "cikkās tathâkṣṇoḥ krimivac ca jantoḥ /",
  "SA11sanss13u:90_0": "kas tatra rāgo bahumānatā vā //aṅgāram ādāya yathā hi bālo /",
  "SA11sanss13u:91_0": "ghṛṣyed ayaṃ yāsyati śuklabhāvam /",
  "SA11sanss13u:92_0": "yāti kṣayaṃ nâiva tu śuklabhāvaṃ bālasya buddhir vitathâbhimānā //",
  "SA11sanss13u:93_0": "evaṃ hi yaḥ caukṣamatir manuṣyaḥ caukṣaṃ kariṣye 'ham idaṃ śarīram /",
  "SA11sanss13u:94_0": "sûdvartitaṃ tīrthaśatâbhiṣiktaṃ yāti kṣayaṃ mṛtyuvaśād acaukṣam //",
  "SA11sanss13u:95_0": "[ Bendall ed p232 ---> ]",
  "SA11sanss13u:96_0": "tathā prabhaṅguraḥ /",
  "SA11sanss13u:97_0": "prasravan bodhisatvena kāyaḥ pratyavekṣitavyo nava vraṇamukhair yāvat /",
  "SA11sanss13u:98_0": "āvāso bodhisatvena kāyaḥ pratyavekṣitavyaḥ /",
  "SA11sanss13u:99_0": "aśītikrimikulasahasrāṇām //",
  "SA11sanss13u:100_0": "pe //",
  "SA11sanss13u:101_0": "parabhojano bodhisatvena kāyaḥ pratyavekṣitavyaḥ /",
  "SA11sanss13u:102_0": "vṛkaśṛgālaśvapiśitâśināṃ /",
  "SA11sanss13u:103_0": "yantrôpamo bodhisatvena kāyaḥ pratyavekṣitavyaḥ /",
  "SA11sanss13u:104_0": "asthisnāyuyantrasaṃghātavinibaddhaḥ /",
  "SA11sanss13u:105_0": "asvâdhīno bodhisatvena kāyaḥ pratyavekṣitavyaḥ annapānasaṃbhūtêti vistaraḥ //",
  "SA11sanss13u:106_0": "tatrâiva jñeyaṃ /",
  "SA11sanss13u:107_0": "vedanā smṛtyupasthānaṃ tu yathā tāvad āryaratnacūḍasūtre /",
  "SA11sanss13u:108_0": "iha kulaputra bodhisatvo vedanāsu vedanânupaśyanāsmṛtyupasthānaṃ bhāvayan veditasukhâśriteṣu satveṣu mahākaruṇāṃ pratilabhate /",
  "SA11sanss13u:109_0": "evaṃ ca pratisaṃśikṣate /",
  "SA11sanss13u:110_0": "tat sukhaṃ yatra veditaṃ nâsti sa sarvasatvaveditaprahāṇāya vedanāsu vedanāsmṛtyupasthānaṃ bhāvayati /",
  "SA11sanss13u:111_0": "veditanirodhāya ca satvānāṃ saṃnāhaṃ saṃnahyati /",
  "SA11sanss13u:112_0": "ātmanā ca vedi-",
  "SA11sanss13u:113_0": "[ Cambridge MS f105a ---> ]",
  "SA11sanss13u:114_0": "tanirodhaṃ nârpayati /",
  "SA11sanss13u:115_0": "sa yāṃ kāṃcid vedanāṃ vedayate tāṃ sarvāṃ mahākaruṇāparigṛhītāṃ vedayate /",
  "SA11sanss13u:116_0": "sa yadā sukhāṃ vedanāṃ vedayate tadā rāgacariteṣu satveṣu mahākaruṇāṃ pratilabhate ātmanaś ca rāgânuśayaṃ pratijahāti /",
  "SA11sanss13u:117_0": "yadā duṣkhāṃ vedanāṃ vedayate tadā dveṣacariteṣu satveṣu mahākaruṇāṃ pratilabhate ātmanaś ca doṣânuśayaṃ prajahāti /",
  "SA11sanss13u:118_0": "yadâduṣkhâsukhāṃ vedanāṃ mohacariteṣu satyeṣu mahākaruṇāṃ pratilabhate /",
  "SA11sanss13u:119_0": "ātmanaś ca mohânuśayaṃ prajahāti /",
  "SA11sanss13u:120_0": "sa sukhāyāṃ vedanāyāṃ nânunīyate /",
  "SA11sanss13u:121_0": "anunayasamudghātaṃ cârjayati /",
  "SA11sanss13u:122_0": "duṣkhāyāṃ vedanāyāṃ na pratihanyate prati-",
  "SA11sanss13u:123_0": "[ Bendall ed p233 ---> ]",
  "SA11sanss13u:124_0": "ghasamudghātaṃ cârjayati /",
  "SA11sanss13u:125_0": "aduṣkhâsukhāyāṃ vedanāyāṃ nâvidyāgato bhavati /",
  "SA11sanss13u:126_0": "avidyāsamudghātaṃ cârjayati /",
  "SA11sanss13u:127_0": "sa yāṃ kāñcid vedanāṃ vetti sarvāṃ tām anityaveditāṃ vetti /",
  "SA11sanss13u:128_0": "sarvāṃ tāṃ duṣkhaveditāṃ vetti /",
  "SA11sanss13u:129_0": "anātmaveditāṃ vetti /",
  "SA11sanss13u:130_0": "sa sukhāyāṃ vedanāyām anityavedito bhavati /",
  "SA11sanss13u:131_0": "duṣkhāyāṃ vedanāyāṃ śalyavedito bhavati /",
  "SA11sanss13u:132_0": "aduṣkhâsukhāyāṃ vedanāyāṃ śāntivedito bhavati /",
  "SA11sanss13u:133_0": "iti hi yat sukhaṃ tad anityaṃ yad duṣkhaṃ sukham eva tat /",
  "SA11sanss13u:134_0": "yad aduṣkhâsukhaṃ tad anātmakam ity ādi //",
  "SA11sanss13u:135_0": "āryâkṣayamatisūtre 'py uktaṃ /",
  "SA11sanss13u:136_0": "duṣkhayā vedanayā spṛṣṭaḥ sarvapāpâkṣaṇôpapanneṣu satveṣu mahākaruṇām utpādayati //",
  "SA11sanss13u:137_0": "pe //api tu khalu punar abhiniveśo vedanā parigraho vedanôpādānaṃ vedanôpalambho vedanā viparyāso vedanā vikalpo vedanêty ādi /",
  "SA11sanss13u:138_0": "dharmasaṃgītisūtre 'py uktaṃ //",
  "SA11sanss13u:139_0": "vedanânubhavaḥ proktaḥ /",
  "SA11sanss13u:140_0": "kenâsāv anubhūyate /",
  "SA11sanss13u:141_0": "vedako vedanād anyaḥ pṛthagbhūto na vidyate //",
  "SA11sanss13u:142_0": "evaṃ smṛtir upastheyā vedanāyāṃ vicakṣaṇaiḥ /",
  "SA11sanss13u:143_0": "yathā bodhis tathā hy eṣā śāntā śuddhā prabhāsvarā //",
  "SA11sanss13u:144_0": "etat samāsato vedanāsmṛtyupasthānam //",
  "SA11sanss13u:145_0": "cittasmṛtyupasthānaṃ tu yathâryaratnakūṭe /",
  "SA11sanss13u:146_0": "sâivaṃ cittaṃ parigaveṣate /",
  "SA11sanss13u:147_0": "katarat tu cittaṃ /",
  "SA11sanss13u:148_0": "rajyati vā duṣyati vā muhyati vā /",
  "SA11sanss13u:149_0": "kim atītam anāgataṃ pratyutpannaṃ vêti /",
  "SA11sanss13u:150_0": "tatra yad atītaṃ-",
  "SA11sanss13u:151_0": "[ Bendall ed p234 ---> ]",
  "SA11sanss13u:152_0": "tat kṣīṇaṃ /",
  "SA11sanss13u:153_0": "yad anāgataṃ tad asaṃprāptaṃ /",
  "SA11sanss13u:154_0": "pratyutpannasya sthitir nâsti /",
  "SA11sanss13u:155_0": "cittaṃ hi kāśyapa nâdhyātmaṃ na bahirdhā nôbhayam antareṇôpalabhyate /",
  "SA11sanss13u:156_0": "cittaṃ hi kāśyapârūpam anidarśanam apratigham avijñaptikam apratiṣṭham",
  "SA11sanss13u:157_0": "[ Cambridge MS f105b ---> ]",
  "SA11sanss13u:158_0": "aniketaṃ /",
  "SA11sanss13u:159_0": "cittaṃ hi kāśyapa sarvabuddhair na dṛṣṭaṃ /",
  "SA11sanss13u:160_0": "na paśyanti na drakṣyanti yat sarvabuddhair na dṛṣṭaṃ /na paśyanti na drakṣyanti /",
  "SA11sanss13u:161_0": "kīdṛśas tasya pracāro draṣṭavyaḥ /",
  "SA11sanss13u:162_0": "anyatra vitathapatitayā saṃjñayā dharmāḥ pravartante /",
  "SA11sanss13u:163_0": "cittaṃ hi kāśyapa māyāsadṛśam abhūtaparikalpanayā vividhām upapattiṃ parigṛhṇāti //pe //",
  "SA11sanss13u:164_0": "cittaṃ hi kāśyapa nadīsrotaḥsadṛśam anavasthitam utpannabhagnavilīnaṃ /",
  "SA11sanss13u:165_0": "cittaṃ hi kāśyapa dīpârcciḥsadṛśaṃ hetupratyayatayā pravartate /",
  "SA11sanss13u:166_0": "cittaṃ hi kāśyapa vidyutsadṛśaṃ kṣaṇabhaṅgânavasthitam /",
  "SA11sanss13u:167_0": "cittaṃ hi kāśyapâkāśasadṛśam āgantukaiḥ kleśair upakliśyate /",
  "SA11sanss13u:168_0": "pe //cittaṃ hi kāśyapa pāpamitrasadṛśaṃ sarvaduṣkhasaṃjananatayā /",
  "SA11sanss13u:169_0": "pe /",
  "SA11sanss13u:170_0": "cittaṃ hi kāśyapa matsyabaḍiśasadṛśaṃ duṣkhe sukhasaṃjñayā /",
  "SA11sanss13u:171_0": "tathā nīlamakṣikāsadṛśam aśucau śucisaṃjñayā /",
  "SA11sanss13u:172_0": "cittaṃ hi kāśyapa pratyarthikasadṛśaṃ vividhakāraṇâkaraṇatayā /",
  "SA11sanss13u:173_0": "cittaṃ hi ojohārayakṣasadṛśaṃ sadā vivaragaveṣaṇatayā /",
  "SA11sanss13u:174_0": "evaṃ corasadṛśaṃ sarvakuśalamūlamuṣaṇatayā /",
  "SA11sanss13u:175_0": "cittaṃ hi kāśyapa rūpârāmaṃ pataṅganetrasadṛśaṃ /",
  "SA11sanss13u:176_0": "cittaṃ hi kāśyapa śabdârāmaṃ saṃgrāmabherīsadṛśaṃ /",
  "SA11sanss13u:177_0": "cittaṃ hi kāśyapa gandhârāmaṃ varāhêvâśucimadhye /",
  "SA11sanss13u:178_0": "cittaṃ hi kāśyapa rasârāmaṃ rathâvaśeṣabhoktṛceṭīsadṛśaṃ /",
  "SA11sanss13u:179_0": "cittaṃ hi kāśyapa sparśârāmaṃ makṣikêva tailapātre /",
  "SA11sanss13u:180_0": "cittaṃ hi kāśyapa parigaveṣyamāṇaṃ na labhyate /",
  "SA11sanss13u:181_0": "yan na labhyate tan nôpalabhyate /",
  "SA11sanss13u:182_0": "yan nôpalabhyate tan nâivâtītaṃ nânāgataṃ na pratyutpannaṃ /",
  "SA11sanss13u:183_0": "yan nâivâtītaṃ nânāgataṃ na pratyutpannaṃ tat tryadhvasamatikrāntaṃ /",
  "SA11sanss13u:184_0": "yat tryadhvasamatikrāntaṃ tan nêvâsti na nâstîty ādi //",
  "SA11sanss13u:185_0": "[ Bendall ed p235 ---> ]",
  "SA11sanss13u:186_0": "āryaratnacūḍasūtre 'py āha / sa cittaṃ parigaveṣamāṇo nâdhyātmaṃ cittaṃ samanupaśyati /",
  "SA11sanss13u:187_0": "na bahirdhā cittaṃ samanupaśyati /na skandheṣu cittaṃ samanupaśyati /",
  "SA11sanss13u:188_0": "na dhātuṣu cittaṃ samanupaśyati /",
  "SA11sanss13u:189_0": "nâyataneṣu cittaṃ samanupaśyati /",
  "SA11sanss13u:190_0": "sa cittam asamanupaśyaṃś cittadhārāṃ paryeṣate /",
  "SA11sanss13u:191_0": "kutaḥ cittasyôtpattir iti /",
  "SA11sanss13u:192_0": "tasyâivaṃ bhavati ālambane sati cittam utpadyate /",
  "SA11sanss13u:193_0": "tat kim anyad ālambanam /",
  "SA11sanss13u:194_0": "atha yad evâlambanaṃ tad eva cittaṃ /",
  "SA11sanss13u:195_0": "yadi tāvad anyad ālambanam anyac cittaṃ /",
  "SA11sanss13u:196_0": "tad dvicittatā bhaviṣyati /",
  "SA11sanss13u:197_0": "atha yad evâlambanaṃ tad eva cittaṃ /",
  "SA11sanss13u:198_0": "tat kathaṃ cittaṃ cittaṃ samanupaśyati /",
  "SA11sanss13u:199_0": "na hi cittaṃ cittaṃ samanupaśyati /",
  "SA11sanss13u:200_0": "tad yathā na tayâivâsidhārayā",
  "SA11sanss13u:201_0": "[ Cambridge MS f106a ---> ]",
  "SA11sanss13u:202_0": "sâivâsidhārā śakyate chettum /",
  "SA11sanss13u:203_0": "na tenâivâṅguly-agreṇa tad evâṅguly-agraṃ spraṣṭuṃ śakyate /",
  "SA11sanss13u:204_0": "nâiva cittena tad eva cittaṃ śakyate draṣṭum //",
  "SA11sanss13u:205_0": "pe //punar aparaṃ kulaputra yad upadrutapradrutânavasthitapracārasya vānaramārutasadṛśasya /",
  "SA11sanss13u:206_0": "pe /",
  "SA11sanss13u:207_0": "dūraṃgamacāriṇo 'śarīrasya laghuparivartino viṣayalolasya ṣaḍāyatanagocarasyâparâparasaṃprayuktasya cittasyâvasthānām ekâgratâśaraṇam aviśaraṇaṃ śamathâikâgratâvikṣepêty ucyate cittasya smṛtir iti /",
  "SA11sanss13u:208_0": "[ Bendall ed p236 ---> ]",
  "SA11sanss13u:209_0": "āryâkṣayamatisūtre 'py uktaṃ /viṭhapanāyāṃ mayā yogaḥ karaṇīyaḥ /",
  "SA11sanss13u:210_0": "iyaṃ ca cittadharmatā na vihātavyā /",
  "SA11sanss13u:211_0": "tatra katamā cittadharmatā /",
  "SA11sanss13u:212_0": "katamā viṭhapanā /",
  "SA11sanss13u:213_0": "māyôpamaṃ cittam iyam ucyate cittadharmatā /",
  "SA11sanss13u:214_0": "yat punaḥ sarvasvaṃ parityajya sarvabuddhakṣetrapariśuddhaye pariṇāmayatîtîyam ucyate viṭhapanêty ādi /",
  "SA11sanss13u:215_0": "dharmasmṛtyupasthānaṃ tu //yathā tāvad atrâha /",
  "SA11sanss13u:216_0": "dharme dharmânudarśī viharan bodhisatvo na kañcid dharmaṃ samanupaśyati /",
  "SA11sanss13u:217_0": "yato na buddhadharmā yato na bodhiḥ /",
  "SA11sanss13u:218_0": "yato na mārgo yato na niḥsaraṇaṃ /",
  "SA11sanss13u:219_0": "sa sarvadharmâniḥsaraṇam iti viditvânāvaraṇaṃ nāma mahākaruṇāsamādhiṃ samāpadyate /",
  "SA11sanss13u:220_0": "sa sarvadharmeṣu sarvakleśeṣu ca kṛtrimasaṃjñāṃ pratilabhate /",
  "SA11sanss13u:221_0": "niḥkleśâite dharmā /",
  "SA11sanss13u:222_0": "nâite sakleśāḥ /",
  "SA11sanss13u:223_0": "tat kasya hetoḥ /",
  "SA11sanss13u:224_0": "tathā hy ete nītârthe samavasaranti /",
  "SA11sanss13u:225_0": "nâsti kleśānāṃ saṃcayo /",
  "SA11sanss13u:226_0": "na rāśībhāvaḥ /",
  "SA11sanss13u:227_0": "na rāgabhāvo na dveṣabhāvo na mohabhāva /",
  "SA11sanss13u:228_0": "eṣām eva kleśānām avabodhād bodhiḥ /",
  "SA11sanss13u:229_0": "yat svabhāvāś ca kleśās tat svabhāvā bodhir ity evaṃ smṛtim upasthāpayatîti /",
  "SA11sanss13u:230_0": "iha kulaputra bodhisatvasya dharme dharmânupaśyanā smṛtyupasthānena viharatâivaṃ bhavati /",
  "SA11sanss13u:231_0": "dharmâivôtpadyamānôtpadyante /",
  "SA11sanss13u:232_0": "dharmâiva nirudhymānā nirudhyante //",
  "SA11sanss13u:233_0": "na punar atra kaścid ātmabhāve satvo vā jīvo vā jantur vā poṣo vā puruṣo vā pudgalo vā manujo vā yo jāyate vā jīryate vā cyavate vôtpadyate vā /",
  "SA11sanss13u:234_0": "eṣā dharmāṇāṃ dharmatā /",
  "SA11sanss13u:235_0": "yadi samudānīyante /",
  "SA11sanss13u:236_0": "samudāgacchanti /",
  "SA11sanss13u:237_0": "atha na samudānīyante na samudāgacchanti /",
  "SA11sanss13u:238_0": "yādṛśāḥ samudānī-",
  "SA11sanss13u:239_0": "[ Bendall ed p237 ---> ]",
  "SA11sanss13u:240_0": "yante tādṛśāḥ samudāgacchanti kuśalā vâkuśalā vā",
  "SA11sanss13u:241_0": "[ Cambridge MS f106b ---> ]",
  "SA11sanss13u:242_0": "aniñjyā vā /",
  "SA11sanss13u:243_0": "nâsti dharmāṇāṃ samudānetā /",
  "SA11sanss13u:244_0": "na câhetukānāṃ dharmāṇāṃ kācid utpattir ity ādi //",
  "SA11sanss13u:245_0": "tatrâivâha /",
  "SA11sanss13u:246_0": "sa kiyadgambhīrān api dharmān pratyavekṣamāṇas tāṃ sarvajñatābodhicittânusmṛtiṃ na vijahāti /",
  "SA11sanss13u:246_1": "/āryalalitavistarasūtre 'py uktam /",
  "SA11sanss13u:247_0": "saṃskārânityâdhruvâmakumbhôpamabhedanâtmakāḥ /",
  "SA11sanss13u:248_0": "parakelikayācitôpamāḥ pāṃśunagarôpamatā ca kālikā //",
  "SA11sanss13u:249_0": "saṃskāra pralopa dharmime varṣakāli calitaṃ vilepanaṃ /",
  "SA11sanss13u:250_0": "nadikūlêva savālukaṃ pratyayâdhīna svabhāvadurbalāḥ //",
  "SA11sanss13u:251_0": "[ Bendall ed p237 ---> ]",
  "SA11sanss13u:252_0": "saṃskāra pradīpârcivat kṣiprôtpatti nirodhadharmakāḥ /",
  "SA11sanss13u:253_0": "anavasthitamārutôpamāḥ phenapiṇḍāvad asāradurbalāḥ /",
  "SA11sanss13u:253_1": "/saṃskāra nirīha śūnyakāḥ kadalīskandhasamā nirīkṣataḥ /",
  "SA11sanss13u:254_0": "māyôpama cittamohanā bālôllāpanariktamuṣṭivat //",
  "SA11sanss13u:255_0": "hetūbhi ca pratyayebhi vā sarva saṃskāragataṃ pravartate /",
  "SA11sanss13u:256_0": "anyonyapratītyahetutaḥ tad idaṃ bālajano na budhyate //",
  "SA11sanss13u:257_0": "yathā muñja pratītya balbajaṃ rajju vyāyāmabalena vartitā /",
  "SA11sanss13u:258_0": "ghaṭiyantra sacakra vartate teṣv ekâikaśu nâsti vartanā //",
  "SA11sanss13u:259_0": "tatha sarvabhavâṅgavartanī anyonyôpacayena niḥśritā /",
  "SA11sanss13u:260_0": "ekâikaśu teṣu vartanī pūrvâparântato nôpalabhyate /",
  "SA11sanss13u:260_1": "/bījasya sato yathâṅkuro na ca yo bīja sa câivâṅkuro /",
  "SA11sanss13u:261_0": "na cânya tato na câiva tat /",
  "SA11sanss13u:262_0": "evam anucchedâśāśvata dharmatā //",
  "SA11sanss13u:263_0": "[ Bendall ed p239 ---> ]",
  "SA11sanss13u:264_0": "saṃskārâvidyapratyayāḥ te ca saṃskāra na santi tatvataḥ /",
  "SA11sanss13u:265_0": "saṃskārâvidya câiva hi śūnyâite prakṛtī nirīhakāḥ //",
  "SA11sanss13u:266_0": "mudrāt pratimudra dṛśyate mudrasaṃkrānti na côpalabhyate /",
  "SA11sanss13u:267_0": "na ca tatra na câiva sānyato evaṃ saṃskāranucchedaśāśvatāḥ //",
  "SA11sanss13u:268_0": "cakṣuś ca pratītya rūpataḥ cakṣu vijñānam ihôpajāyate /",
  "SA11sanss13u:269_0": "na ca cakṣuṣi rūpaniśritaṃ rūpasaṃkrānti na câiva cakṣuṣi //",
  "SA11sanss13u:270_0": "nairātmyaśubhāś ca dharmime te punar ātmêti śubhāś ca kalpitāḥ /",
  "SA11sanss13u:271_0": "viparītam asadvikalpitaṃ cakṣuvijñāna tato upajāyate //",
  "SA11sanss13u:272_0": "vijñāna nirodhasaṃbhavaṃ vijñôtpādavyayaṃ vipaśyati /",
  "SA11sanss13u:273_0": "akahiñci gatam anāgataṃ śūnya māyôpama yogi paśyati //",
  "SA11sanss13u:274_0": "[ Bendall ed p240 ---> ]",
  "SA11sanss13u:275_0": "araṇiṃ yatha",
  "SA11sanss13u:276_0": "[ Cambridge MS f107a ---> ]",
  "SA11sanss13u:277_0": "côttarâraṇiṃ hastavyāyāmatrayebhi saṃgatiṃ /",
  "SA11sanss13u:278_0": "iti pratyayato 'gni jāyate jātu kṛtukāryu laghū nirudhyate //",
  "SA11sanss13u:279_0": "atha paṇḍitu kaści mārgate kuta yam āgatu kutra yāti vā /",
  "SA11sanss13u:280_0": "vidiśo diśi sarva mārgato na gatir nâpy agatiś ca labhyate //",
  "SA11sanss13u:281_0": "skandhâyatanāni dhātavaḥ tṛṣṇâvidyêti karmapratyayāḥ /",
  "SA11sanss13u:282_0": "sāmagri tu satvasūcanā sā ca paramârthatu nôpalabhyate //",
  "SA11sanss13u:283_0": "kaṇṭhâuṣṭha pratītya tālukaṃ jihva parivartir avarti akṣarā /",
  "SA11sanss13u:284_0": "na ca kaṇṭhagatā na tālukaiḥ akṣarâikâika tu nôpalabhyate //",
  "SA11sanss13u:285_0": "sāmagripratītyaś ca sā vācam anubudhivaśena niścarī /",
  "SA11sanss13u:286_0": "manavācâdṛśyarūpiṇī bāhyato 'bhyantari nôpalabhyate //",
  "SA11sanss13u:287_0": "utpādavyayaṃ vipaśyato vācarutaghoṣasvarasya paṇḍitāḥ /",
  "SA11sanss13u:288_0": "kṣaṇikāṃ vaśikāṃ tad īdṛśīṃ sarvavācaḥ pratiśrutakôpamāḥ //",
  "SA11sanss13u:289_0": "[ Bendall ed p241 ---> ]",
  "SA11sanss13u:290_0": "yatha tantri pratītya dāru ca hastavyāyāmatrayebhi saṃgatim /",
  "SA11sanss13u:291_0": "tuṇavīṇasughoṣakâdibhiḥ śabdo niścarate tadudbhavaḥ //",
  "SA11sanss13u:292_0": "atha paṇḍitu kaści mārgate kuto 'yam āgatu kutra yāti vā /",
  "SA11sanss13u:293_0": "vidiśo diśa sarvamārgataḥ śabdam anāgamanaṃ na labhyate //",
  "SA11sanss13u:294_0": "tatha hetubhi pratyayebhi ca sarvasaṃskāragataṃ pravartate /",
  "SA11sanss13u:295_0": "yogī puna bhūtadarśanāt śūnya saṃskāra nirīha paśyati //",
  "SA11sanss13u:296_0": "skandhâyatanāni dhātavaḥ śūnyâdhyātmika śūnyabāhyakāḥ /",
  "SA11sanss13u:297_0": "satvâtmaviviktanâlayāḥ dharmâkāśasvabhāvalakṣaṇāḥ //",
  "SA11sanss13u:298_0": "lokanāthavyākaraṇe 'py uktam //",
  "SA11sanss13u:299_0": "śūnyânāmakā dharmāḥ nāma kiṃ paripṛcchasi /",
  "SA11sanss13u:300_0": "śūnyatā na kvacid devā na nāgā nâpi rākṣasāḥ //",
  "SA11sanss13u:301_0": "manuṣyā vâmanuṣyā vā sarve tu eṣa vidyate /",
  "SA11sanss13u:302_0": "nāmnā hi nāmatā śūnyā nāmni nāma na vidyate //",
  "SA11sanss13u:303_0": "anāmakāḥ sarve dharmāḥ nāmnā tu paridīpitāḥ //",
  "SA11sanss13u:304_0": "yo hi svabhāvo nāmno vai na sa dṛṣṭo na ca śrutaḥ /",
  "SA11sanss13u:305_0": "na côtpanno niruddho vā kasya nāmêha pṛcchasi //",
  "SA11sanss13u:306_0": "vyavahārakṛtaṃ nāma prajñaptir nāmadarśitā /",
  "SA11sanss13u:307_0": "ratnacitro hy ayaṃ nāmnā ratnôttamaparêti //",
  "SA11sanss13u:308_0": "iti śikṣāsamuccaye smṛtyupasthānaparicchedas trayodaśaḥ //",
  "SA11sanss13u:309_0": "Copyright (c) 2002 by Jens Braarvig - Oslo"
}