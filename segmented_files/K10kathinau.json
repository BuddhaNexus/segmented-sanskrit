{
    "K10kathinau:0": " 1.a",
    "K10kathinau:1": " oṃ namo ratnatrayāya 2.b",
    "K10kathinau:2": " munivṛndavandyacaraṇo dhvastākhiladoṣa uttamaśrīkaḥ /",
    "K10kathinau:3": " sakalajagadarthadakṣo viśuddhabodhau jino jayati / 3",
    "K10kathinau:4": " yaḥ śrīmān sasurāsurair aviratam pādāravindārcitaḥ",
    "K10kathinau:5": " sākṣāt puṇyanidhānamaṅgalaguruś cintāmaṇiḥ sarvavit /",
    "K10kathinau:6": " niḥśeṣoddhṛtadoṣajālajaṭilaḥ śauddhodaniḥ pāragaḥ",
    "K10kathinau:7": " pāyād vo bhagavān munīśvarajino dedīpyamānadyutiḥ // 4.a",
    "K10kathinau:8": " anantaram asyāvadānasya nidānam āha / 5",
    "K10kathinau:9": " athāyuṣmān mahākāśyapo jānann eva parārthaṃ bhagavantam evam āha /",
    "K10kathinau:10": " bhagavan kadā kaṭhinam utpadyate /",
    "K10kathinau:11": " bhagavān āha /",
    "K10kathinau:12": " kārttikakṛṣṇapratipadam ārabhya triṃśad divaseṣu yad ahorātraṃ tatra saṃghasya kaṭhinam utpadyate / 6.a",
    "K10kathinau:13": " tat sādhivāsam ānāpayitavyaṃ /",
    "K10kathinau:14": " kṛtakalpadaśārañjanā nīlasūtrasūcīśāstrakalpena tad dānapatayaḥ saṃnipatite saṃghe niḥsārāpayitavyāḥ /",
    "K10kathinau:15": " karmakārakeṇa bhikṣuṇā tato dānapatayo dānaparikarmakathayā pratisaṃmodayitavyāḥ / 6.b",
    "K10kathinau:16": " tat sādhivāsetyādi /",
    "K10kathinau:17": " kaṭhinapradānaṃ kartukāmena dānapatinā 'ṣāḍhe śrāvaṇe vā māse savinayam upagamya kalpikakārakasya mukhenāryasaṃghasya vijñaptiḥ karaṇīyā tena caivaṃ karaṇīyā /",
    "K10kathinau:18": " samanvāharāryasaṃgha ayam amukanāmā kaṭhinam āstariṣyati /",
    "K10kathinau:19": " yadite 'ṅgīkaroty āryasaṃgho no cen nivārayatv iti /",
    "K10kathinau:20": " so pi tadā yadi dānapater āśayo viśuddhaḥ suviśuddhaṃ ca deyavastu syāt tadā tūṣṇībhāvena svīkuryān no cen nivārayet /",
    "K10kathinau:21": " yadi tadādhivāsayaty āryasaṃghas tadā supramāṇāṃ surūpāṃ yugalīṃ rañjayitvā 'sya darśayet /",
    "K10kathinau:22": " tataḥ kalpikakārakas tām ādāya dānapatiṃ visṛjya hastena māpayitvānayā kaṭhinacīvaraṃ kariṣyati /",
    "K10kathinau:23": " dānapatir iti tasmai pratipādayet /",
    "K10kathinau:24": " dvividhaṃ hi kaṭhinaṃ cīvaraṃ kṛtam akṛtakaṃ ca /",
    "K10kathinau:25": " tatra nikāyabhedena trikhaṇḍapañcakhaṇḍādikaṃ pariṇāhenānyūna trihastam āyāmenānyūna pañcahastaṃ susīvitaṃ kṛtakaṃ /",
    "K10kathinau:26": " akṛtadaśam asīvitam akṛtakaṃ /",
    "K10kathinau:27": " tat punaḥ pratyekaṃ dvividhaṃ niṣṭhitam aniṣṭḥitaṃ ca /",
    "K10kathinau:28": " tatra kṛtanīlabindukaṃ pūjāmantrādhivāsitan tan niṣṭhitakṛt /",
    "K10kathinau:29": " itarad aniṣṭhitaṃ /",
    "K10kathinau:30": " atrāśvinipūrṇamāsyaṃ dānapater [.. ..]ṇayā kālpikakārakaḥ /",
    "K10kathinau:31": " siddhaṃ kaṭhinacīvaram ādāyādhiṣṭhita traimāsasyāryasaṃghasya purastād evaṃ vadet /",
    "K10kathinau:32": " samanvāharāryyānena cīvareṇāsmiṃ saṃghāvāse 'mūkanāmā dānapatiḥ kaṭhinam āstariṣyati /",
    "K10kathinau:33": " adhivasatv āryasaṃghānumodayatu dānapatir iti /",
    "K10kathinau:34": " evaṃ dvir api trir api tad anv āryasaṃgho pi tad adhyeṣaṇām aṅgīkṛtya divā[.. ..",
    "K10kathinau:35": " ..]vā masīdravādinā nīlarāgarasena vā prānte catur bindūṃś catusatyādi viśuddhyā",
    "K10kathinau:36": " datvā trin vā triratnādi viśuddhyā dvau vā yogasaṃbhārādi viśuddhyā yathā vidhānam",
    "K10kathinau:37": " adhi(nu?)[..]yed etat /",
    "K10kathinau:38": " prabhātāyān tu nisāyāṃ parikalpitesūpasṛṣṭe samucchritātapatradhvajapatākā digvidig",
    "K10kathinau:39": " vinyastakhaṇḍapiṇḍadhūpaghaṭikojjvalayaṣṭipradīpasugandhagandhādidivyasurabhikusumāvakīrṇe",
    "K10kathinau:40": " pradeśe khaṭvāyām mañcāyām vā pṛthupīṭhake mantrādhiṣṭhitaṃ pañcabhir upahārair abhyarcitaṃ",
    "K10kathinau:41": " kaṭhinacīvaraṃ prasārya pratiṣṭhāpayet /",
    "K10kathinau:42": " tad anu tac chrāddho dānapatir udārābhiḥ pūjābhir abhipūjyābhipraṇamya suvarṇarajatatāmrādidhātu",
    "K10kathinau:43": " dravyaṃ marakatapadmarāgavajravaidūryyendranīlādikaṃ ratnaṃ divyāmbarābharaṇādikaṃ",
    "K10kathinau:44": " ca tasmin kaṭhinacīvare ratnatrayāya dadyāt //",
    "K10kathinau:45": " kṣetraṃ vādikā gṛhārāmopavanādikaṃ dāsīdāsahastyaś ca gomahiṣyādikaṃ piṇḍakādipratyāyaṃ ca bahirdhanantāḍapatrādau tan nāmākam vilikhya tatraiva prayacchet /",
    "K10kathinau:46": " bhakṣyabhojyalehyapeyādikaṃ bhājanādīni pañcopakaraṇabhāṇḍāni śayanāsanādīni bhaiṣajyāny",
    "K10kathinau:47": " upakaraṇāni cānekāny upabhogārhāṇi vastūni kaṭhinaṃ saṃspṛśya tat pārśvataḥ saṃghopabhogāya viśrāṇayet /",
    "K10kathinau:48": " iti kaṭhinaṃ / 7.b",
    "K10kathinau:49": " athāyuṣmān sumanā nāma bhikṣur bhagavantam etad avocat //",
    "K10kathinau:50": " bhagavan kena kāraṇena cīvarādikaṃ kaṭhinam ity ucyate /",
    "K10kathinau:51": " bhagavān āha /",
    "K10kathinau:52": " āyuṣman dṛḍhaṃ viśuddham abhedyaṃ vipulāvināśi ca kaṭhinam ity ucyate /",
    "K10kathinau:53": " tathā hi dānapater āśayasya dṛḍhatvāc cīvarasya viśuddhatvāt saṃghasyābhedyatvād dānasya phalasya ca vipulāvināśitvāc ca sarvam eva kaṭhinaṃ bhavati // 8.a",
    "K10kathinau:54": " śrāvastīpuryāṃ naradamyasārathir",
    "K10kathinau:55": " vihṛtya ceto'khilabandhanāc cyutaḥ /",
    "K10kathinau:56": " śāntendriyaś cāpy upaśāntamānaso",
    "K10kathinau:57": " nimantrayāmāsa jinaḥ svaśiṣyān // 8.b",
    "K10kathinau:58": " śrāvastyāṃ mahānagaryāṃ jetavane 'nāthapiṇḍadasyārāme śubhe surabhidhūpadhūpite sugandhipuṣpaprakaropaśobhite",
    "K10kathinau:59": " śuciparisare mahārham mahadāsana-m-āsīnaṃ viśuddhabodhiṃ vidhvastasamastadḥsaṃ mahākāruṇikaṃ",
    "K10kathinau:60": " bhagavantaṃ samyaksaṃbuddhaṃ śākyamunīndraṃ mahatpariṣadgaṇaiḥ sārdhaṃ viharati sma /",
    "K10kathinau:61": " atha bhagavān tūṣṇībhāvenāvasthitaḥ san sattvārthaṃ prati daśavidhabuddhakṛtyakaraṇāya laukikaṃ cittam etc., v. \u0015 22 9.",
    "K10kathinau:62": " tataḥ tīrthikaparivrājakacoditāyās tathāgataṃ prati duṣkṛtaṃ karma saṃsmṛtya saṃjātasaṃvegāḥ",
    "K10kathinau:63": " sthavirasthāvirā bhikṣavaḥ śirasi vinihitāñjalayo mahadāsanāsīnaṃ mahākāruṇikaṃ buddhaṃ",
    "K10kathinau:64": " bhagavantaṃ praṇipatyedam abrūvan / 10.",
    "K10kathinau:65": " kṛtā bhagavatānekā dharmādhikārikī kathā vyākṛtāś cāneke sattvā anuttarāyāṃ samyaksaṃbodhau / 11.a",
    "K10kathinau:66": " tad anv anavatapte bhagavatḥ purastāt svakasvakāṃ karmaplotiṃ vyākurmaḥ / 12.b",
    "K10kathinau:67": " dharmatā khalu buddhānāṃ bhagavatāṃ jīvatāṃ tiṣṭhatāṃ dhriyamāṇānāṃ yāpayatām daśāvaśyakaraṇīyāni bhavanti //",
    "K10kathinau:68": " katamāni daśa /",
    "K10kathinau:69": " na tāvad buddhā bhagavantaḥ parinirvānti /",
    "K10kathinau:70": " yāvan na buddhaṃ vyākurvanti /",
    "K10kathinau:71": " yāvad anekena sattvenānuttarāyāṃ samyaksaṃbodhau cittaṃ notpāditaṃ bhavati /",
    "K10kathinau:72": " yāvan na sarve vineyā vinītā bhavanti /",
    "K10kathinau:73": " yāvac chrāvakayugam agratāyāṃ na nirdiṣṭaṃ bhavati /",
    "K10kathinau:74": " yāvan na sīmābandhaḥ kṛto bhavati /",
    "K10kathinau:75": " yāvan nāyuṣaḥ pañcamo bhāga utsṛṣṭo bhavati /",
    "K10kathinau:76": " yāvan na śrāvastyām mahānagaryāṃ mahāprātihāryaṃ darśitaṃ bhavati /",
    "K10kathinau:77": " yāvan na śāṃkāśye nagare devāvatāram darśitaṃ bhavati /",
    "K10kathinau:78": " yāvan na mātāpitarau satyeṣu pratiṣṭhāpitau bhavataḥ /",
    "K10kathinau:79": " yāvad anavatapte mahāsarasi pūrvikā karmaplotiḥ śrāvakasaṅghena sārdhaṃ na vyākṛtā bhavatīti / 13.a",
    "K10kathinau:80": " atha bhagavatā manasi kṛtvā śrāvakasaṃghena sārdhaṃ vyākṛtā bhavatīti /",
    "K10kathinau:81": " bhagavan pūrvikāṃ karmaplotim anavatapte vyākartukāmo bhikṣūn āmantrayate sma / 14.a",
    "K10kathinau:82": " śrutvā tad uktaṃ vacanaṃ maharṣer",
    "K10kathinau:83": " ājñāṃ gṛhītvā sugatasya śiṣyāḥ /",
    "K10kathinau:84": " ṛddhyā tatas te yayur agrapudgalā",
    "K10kathinau:85": " haṃsādhipaṃ vyomni yathaiva haṃsāḥ //",
    "K10kathinau:86": " yathaivānyahaṃsagaṇaparivṛtas tathaiva buddho bhagavān śākyamuniḥ / 15",
    "K10kathinau:87": " visphuradvicitramarīcijāla ekonaiḥ pañcabhir arhacchataiḥ sārdhaṃ lohitapakṣaiḥ pakṣibhiḥ parivṛto guratmān iva vihāyasā jetavanād vihārān",
    "K10kathinau:88": " niragāt / 16",
    "K10kathinau:89": " ekonapañcaśatavītarāgeṇa sārdhaṃ gatavān / 17",
    "K10kathinau:90": " atha bhagavān mahāśrāvakasaṃghena saha śrāvastyām antarhitaḥ himavaduttarasthagandhamādanaparvatasyottareṇa mahākīṭaparvatasyāgre",
    "K10kathinau:91": " 'navatapte mahāsarasi pratyasthāt / 18",
    "K10kathinau:92": " na vidyate rāgādikleśasaṃtāpo yasmin sarasi /",
    "K10kathinau:93": " tad anavataptaṃ mahāsaraḥ /",
    "K10kathinau:94": " tac ca /",
    "K10kathinau:95": " ekaikapārśvena catuścatvāriṃśad yojanāni /",
    "K10kathinau:96": " adhaś catvāriṃśad yojanāni / 19.a",
    "K10kathinau:97": " yaṃ vyāḍayakṣācaritaṃ manoramaṃ",
    "K10kathinau:98": " vicitrapuṣpais tarubhiḥ suśobhitam /",
    "K10kathinau:99": " ito yato jalavahasāgaraṅgamā",
    "K10kathinau:100": " nadyaś catasraḥ prasṛtāś caturdiśam // 20.a",
    "K10kathinau:101": " gaṅgā ca sindhuś ca nadaś ca vakṣuḥ",
    "K10kathinau:102": " śītā ca yān naiva taranti martyāḥ /",
    "K10kathinau:103": " anyatra yo (/) ṛddhibalasya lābhī",
    "K10kathinau:104": " hanteha gacchāmi saro mahodadhim //",
    "K10kathinau:105": " vicitrapuṣpair nānāprakāraiḥ svādusugandhiphalavṛkṣaiḥ suśobhitam / 21.2",
    "K10kathinau:106": " punaḥ śītalāmalasvādusalilasampūrṇam / 21.3",
    "K10kathinau:107": " kamalakuvalayakumudakahlārakokanadādiprasūnopaśobhitam / 21.4",
    "K10kathinau:108": " punaḥ sārasaśarāricakrāṅgabakabalākākurarakrauñcādivividhavihaṃgarāvaramaṇīyam / 21.5",
    "K10kathinau:109": " punar makarandapānalampaṭabhramarāṃganāgaṇagītopakūjitam /",
    "K10kathinau:110": " surāsuramunikinnarayakṣarākṣasoragāpsarāgaṇopaśobhitam / 22",
    "K10kathinau:111": " atha tatra buddho bhagavāṃl laukikaṃ cittam utpādayati /",
    "K10kathinau:112": " tadāntaśaḥ kuntapipīlikādayo bhagavataś cetasā cittam ājānate /",
    "K10kathinau:113": " atha nandopanandau nāgarājāv evaṃ saṃlakṣayataḥ kiṃkāraṇaṃ bhagavatedaṃ cittam utpāditam",
    "K10kathinau:114": " anavatapte mahāsarasi karmaplotikāṃ vyākartukāma iti buddhādhiṣṭhānena jñātvā tābhyām",
    "K10kathinau:115": " anavatapte mahāsarasi madhye śakaṭacakrapramāṇaṃ sahasradalaṃ vilasanmaṇinālakaṃ",
    "K10kathinau:116": " suhīrakesaram pañcaratnamayaṃ bhagavata āsanārthaṃ sauvarṇasaroruhaṃ vinirmitaṃ tatra",
    "K10kathinau:117": " bhagavān niṣasāda bhikṣavo 'pi bhagavato 'bhisaṃmukham anyāsu kamalakarṇikāsu niṣaṇṇāḥ 23.a",
    "K10kathinau:118": " tena khalu punaḥ samayenāyuṣmāñ śāriputro gṛdhrakūṭe parvate saṃghāṭīṃ sivāyamānas tiṣṭhati /",
    "K10kathinau:119": " tatra bhagavān āyuṣmantaṃ mahāmaudgalyāyanam āmantrayate sma /",
    "K10kathinau:120": " gaccha mahāmaudgalyāyana pravrajyāsahāyam ānaya /",
    "K10kathinau:121": " evam bhagavann ity āyuṣmān mahāmaudgalyāyano bhagavato vacanam pratiśrutyānavatapte mahāsarasy antarhitaḥ /",
    "K10kathinau:122": " gṛdhrakūṭe parvate pratyasthād āyuṣmataḥ śāriputrasya purastād evaṃ cāha /",
    "K10kathinau:123": " he śāriputra śāstā ta ekonaiḥ pañcabhir arhacchataiḥ sārdham anavatapte mahāsarasi pūrvikāṃ karmaplotiṃ vyākartukāmas tvām udīkṣaṇaparas tiṣṭhati",
    "K10kathinau:124": " āgacchatāṃ gacchāvaḥ /",
    "K10kathinau:125": " śāriputra āha /",
    "K10kathinau:126": " āyuṣman mahāmaudgalyāyana saṃghāṭīṃ tāvat sīvyāmi paścād āgamiṣyāmi /",
    "K10kathinau:127": " tato maudgalyāyanena tad vacanam amṛṣyamāṇena rddhyā pañcāṅgulayo 'sya nibaddhāḥ /",
    "K10kathinau:128": " tenāpi maharddhyā sīvyataivāvasthitaṃ /",
    "K10kathinau:129": " āyuṣman mahāmaudgalyāyana yady evaṃ saṃghāṭīsūtrā bhavatu /",
    "K10kathinau:130": " maudgalyāyanaḥ kathayati /",
    "K10kathinau:131": " āyuṣmañ chāriputra yadi na yāsyasi saṃghāṭī tāvat sīvayitavyaḥ /",
    "K10kathinau:132": " tataḥ paścād yāsyasi /",
    "K10kathinau:133": " āyuṣmañ chāriputra sāhāyyaṃ kalpayāmi /",
    "K10kathinau:134": " śāriputraḥ kathayati /",
    "K10kathinau:135": " evaṃ kuruṣva /",
    "K10kathinau:136": " athāyuṣmān mahāmaudgalyāyanaḥ svarddhyā pañcabhir aṅgulibhiḥ sīvayitum ārabhaḥ /",
    "K10kathinau:137": " sa āyuṣmatā śāriputreṇoktaḥ /",
    "K10kathinau:138": " āyuṣman mahāmaudgalyāyana yady evam anyasūtrā bhavatu /",
    "K10kathinau:139": " sa kathayati /",
    "K10kathinau:140": " āyuṣmañ śāriputraivaṃ kṛtvā yadi na yāsyasi /",
    "K10kathinau:141": " ahaṃ ta ṛddhibalena nayiṣyāmi /",
    "K10kathinau:142": " athāyuṣmatā śāriputreṇa cākṣabandham abhiprasāryoktaḥ /",
    "K10kathinau:143": " tvaṃ hy āyuṣman mahāmaudgalyāyana bhagavata rddhimatāṃ madhye 'gro nirdiṣṭaḥ /",
    "K10kathinau:144": " idaṃ tāvat prāg eva māṃ balena nayiṣyasi /",
    "K10kathinau:145": " athāyuṣmatā mahāmaudgalyāyanenākarṣitaḥ /",
    "K10kathinau:146": " athāyuṣmāñ ṣāriputraḥ saṃlakṣayati /",
    "K10kathinau:147": " maharddhiko mahānubhāvaḥ /",
    "K10kathinau:148": " sthānam etan nibadhyate yadākarṣiṣyate /",
    "K10kathinau:149": " tadāyuṣmatā śāriputreṇa gṛdhrakūṭaparvata upanibaddhaḥ /",
    "K10kathinau:150": " āyuṣmatā mahāmaudgalyāyanena cākarṣitaḥ /",
    "K10kathinau:151": " gṛdhrakūṭaparvatasaha /",
    "K10kathinau:152": " āyuṣmāñ śāriputraḥ saṃlakṣayati gṛdhrakūṭaparvatam apy ayam ākarṣayiṣyati /",
    "K10kathinau:153": " āyuṣmatā śāriputreṇa sumerau parvatarāje copanibaddhaḥ /",
    "K10kathinau:154": " āyuṣmatā mahāmaudgalyāyanena cākarṣitaḥ /",
    "K10kathinau:155": " tadā sumeruparvatarāja-m api kampitaḥ /",
    "K10kathinau:156": " tadā nandopanandau nāgarājāv api saṃkṣubdhāḥ /",
    "K10kathinau:157": " yadā saṃkṣubdhā bhavanti tadā bhikṣavo buddhaṃ bhagavantaṃ paripṛcchanti /",
    "K10kathinau:158": " kiṃ bhagavan nandopanandanāgarājau kṣubdhāḥ /",
    "K10kathinau:159": " yenānavatapto mahāsaraḥ saṃkṣubhitaḥ /",
    "K10kathinau:160": " bhagavān āha /",
    "K10kathinau:161": " na bhikṣavo nandopanandanāgarājau saṃkṣubhitāḥ /",
    "K10kathinau:162": " api ca mahāśrāvakayor anyonyaṃ mahad ṛddhiprakurvitaṃ /",
    "K10kathinau:163": " tata āyuṣmāñ śāriputraḥ saṃlakṣayati /",
    "K10kathinau:164": " sumerum apy ayaṃ parvatarājam ākarṣayiṣyatīti /",
    "K10kathinau:165": " tena yasyāṃ padmakarṇikāyāṃ bhagavān niṣaṇṇas tasyāṃ padmanāla upanibaddhaḥ /",
    "K10kathinau:166": " tadā niṣkampo vyavasthitaḥ /",
    "K10kathinau:167": " āyuṣmān mahāmaudgalyāyanenāyuṣmāñ śāriputra uktaḥ /",
    "K10kathinau:168": " kṛtaṃ tvāyā mahad ṛddhivikurvitaṃ /",
    "K10kathinau:169": " bhavatv āgaccha gacchāva /",
    "K10kathinau:170": " athāyuṣmatā śāriputreṇoktaḥ /",
    "K10kathinau:171": " āyuṣman mahāmaudgalyāyanaiko 'ham apy āgacchāmi yāvad āyuṣmān mahāmaudgalyāyano na gacchati /",
    "K10kathinau:172": " tadāyuṣmāñ śāriputraḥ prathamataraṃ gatvā bhagavataḥ pādau śirasābhivanditvā svāsanapadmakarṇikāyāṃ niṣaṇṇaḥ /",
    "K10kathinau:173": " tataḥ paścād āyuṣmān mahāmaudgalyāyana āgataḥ svāsane ca vyavasthitaḥ /",
    "K10kathinau:174": " sa tenoktaḥ /",
    "K10kathinau:175": " āyuṣmāñ śāriputrāgatas tvam /",
    "K10kathinau:176": " sa āha /",
    "K10kathinau:177": " āgato 'ham iti 24",
    "K10kathinau:178": " tataḥ sarve bhikṣavaḥ saṃśayajātā buddhaṃ bhagavantaṃ paripṛcchanti /",
    "K10kathinau:179": " paśya bhadanta bhagavatāyuṣmān mahāmaudgalyāyano maharddhiko mahānubhāva ṛddhimatām madhye 'gro nirdiṣṭaḥ /",
    "K10kathinau:180": " so 'py āyuṣmāta śāriputreṇa rddhyā parājitaḥ /",
    "K10kathinau:181": " bhagavān āha /",
    "K10kathinau:182": " na bhikṣava etarhy eva yathātīte 'py adhvany anena śilpenāpi parājitaḥ / 25",
    "K10kathinau:183": " tac chrūyatāṃ tāvat /",
    "K10kathinau:184": " bhūtapūrvaṃ bhikṣavo madhyadeśe citrakarācāryo 'bhūt /",
    "K10kathinau:185": " sa kenacit karaṇīyena yavanaviṣayaṃ gato yantrakarācāryasya niveśane 'vatīrṇas tatrāhārādikaṃ kṛtvā vyavasthitaḥ /",
    "K10kathinau:186": " tena tasya dāruyantrapuṭṭalikāṃ kṛtvopasthānaparicārikā saṃpreṣitā /",
    "K10kathinau:187": " sā ca dāruyantrapuṭṭalikā tailodvartanaṃ haste nidhāya sthāpayitā /",
    "K10kathinau:188": " tataḥ sā tenoktā /",
    "K10kathinau:189": " ihāgacchasveti /",
    "K10kathinau:190": " sā tūṣṇī vyavasthitā /",
    "K10kathinau:191": " sa saṃlakṣayati nūnaṃ mama copasthānāya paricārikā preṣitā bhaviṣyatīti /",
    "K10kathinau:192": " varṇitā /",
    "K10kathinau:193": " aho vidhātrā nārīṇāṃ ratnasūtā vinirmitā /",
    "K10kathinau:194": " cakṣuṣor mama puṇyasyānayā pavanīkṛtaḥ /",
    "K10kathinau:195": " dhig aho tasya janma jambudvīpe manuṣyasya yasyedṛśī yuvatī rūpayauvanasampannā paramaramaṇīyā",
    "K10kathinau:196": " cakṣuṣā vā hastena vā śārīrasparśenādikaṃ [sic] na bhaved ity anenāmṛtasadṛśena mādhuryavacanena",
    "K10kathinau:197": " sambhāvitaḥ samāhartum ārabdhavān /",
    "K10kathinau:198": " priye sundary āgacchāgacchasveti /",
    "K10kathinau:199": " tathāpi sā dāruyantrapuṭṭalikā na kiṃcid uktety avadhārya kāmopasaktacetasā satvaram upagamya /",
    "K10kathinau:200": " sā tena hastena gṛhītvākarṣitā tadā dārusaṃkalikānāṃ puñjo vyavasthitaḥ /",
    "K10kathinau:201": " sa bhinnopahāsaḥ kṛtaḥ /",
    "K10kathinau:202": " sa saṃlakṣayati /",
    "K10kathinau:203": " aham anenaikākī pratibheditaḥ /",
    "K10kathinau:204": " aham api tathā kariṣyāmi /",
    "K10kathinau:205": " yathāsau sarājikāyāṃ parṣanmadhye pratibhedopahāsaṃ gamiṣyatīti cintayitvā tena dvārābhimukha ātmodbaddhakaṇṭhakaś citritaḥ /",
    "K10kathinau:206": " tadanantaraṃ kapāṭapṛṣṭhe ca nilīyamāno 'vasthitaḥ /",
    "K10kathinau:207": " yas tasya vyutthānasamaye 'tikrāntaḥ /",
    "K10kathinau:208": " sa yantrakarācāryaḥ saṃlakṣayati /",
    "K10kathinau:209": " utsūro jātaḥ /",
    "K10kathinau:210": " kasyārthenāyaṃ na niṣkrāmayatīti /",
    "K10kathinau:211": " sa tatra gataḥ /",
    "K10kathinau:212": " tena sa dṛṣṭaḥ /",
    "K10kathinau:213": " dṛṣṭvā ca saṃlakṣayati /",
    "K10kathinau:214": " kiṃkāraṇam anenātmodbaddha iti /",
    "K10kathinau:215": " yāvat paśyati dārusaṃkalikāyāḥ puñjaṃ samlakṣayati /",
    "K10kathinau:216": " pratibhinnenātmodbaddhaḥ /",
    "K10kathinau:217": " ācaritaṃ ceha yavanaviṣaye /",
    "K10kathinau:218": " yasya kasyacin niveśane 'tithiḥ kālaṃ lokāntaraṃ karoti /",
    "K10kathinau:219": " tasya tāvat saṃskāro yāvad rājña āveditaṃ bhavati /",
    "K10kathinau:220": " tena rājña āveditaṃ /",
    "K10kathinau:221": " deva madhyadeśāc citrakarācārya ihāgataḥ sa ca mama niveśāne 'vatīrṇas tasya mayā dāruyantrapuṭṭalikāṃ kṛtvā paricārikā preṣitā /",
    "K10kathinau:222": " sā tena hastena gṛhītvākarṣitā tadā dārusaṃkalikānāṃ puñjo vyavasthitaḥ /",
    "K10kathinau:223": " tena pratibhinnakenātmodbaddhaḥ /",
    "K10kathinau:224": " taṃ deva pratyavekṣayatu paścād ahaṃ saṃskāraṃ kariṣyāmi /",
    "K10kathinau:225": " rājāñayā tatrāmātyā gatāḥ /",
    "K10kathinau:226": " sa tair dṛṣṭaḥ /",
    "K10kathinau:227": " dṛṣṭvā kathayanti /",
    "K10kathinau:228": " katham asmākaṃ nāgadantād avatārayitavyaḥ /",
    "K10kathinau:229": " apare kathayanti /",
    "K10kathinau:230": " pāśaś chetavyaḥ /",
    "K10kathinau:231": " tena kuṭhāraṃ gṛhītvā pāśaṃ chettum ārabdhaṃ /",
    "K10kathinau:232": " yāvac chinnaḥ sa yantrakarācāryaḥ pratibhinnako vyayasthitaḥ /",
    "K10kathinau:233": " sa kapāṭāntarakān nirgatya kathayati /",
    "K10kathinau:234": " ahaṃ tvayā bhoḥ puruṣaikākī pratibhinnaḥ /",
    "K10kathinau:235": " tvaṃ punar mayā sarājikāyāṃ parṣanmadhye pratibhedita iti /",
    "K10kathinau:236": " tat kiṃ manyadhve bhikṣavaḥ /",
    "K10kathinau:237": " yo 'sau citrakarācārya eṣa evāsau śāriputro bhikṣuḥ /",
    "K10kathinau:238": " yo 'sau yantrakarācārya eṣa evāsau mahāmaudgalyāyano bhikṣuḥ /",
    "K10kathinau:239": " tadāpy anenaiva śilpena parājitaḥ /",
    "K10kathinau:240": " etarhy apy anenaiṣa parājitaḥ / 26",
    "K10kathinau:241": " bhūyo 'pi yathānenaiṣa parājitas tac chrūyataṃ /",
    "K10kathinau:242": " bhūtapūrvam bhikṣavaḥ /",
    "K10kathinau:243": " dvayoś citrakarācāryayor vivādo jātaḥ /",
    "K10kathinau:244": " ekaḥ kathayati /",
    "K10kathinau:245": " ahaṃ śobhanaṃ śilpaṃ jānāmi /",
    "K10kathinau:246": " aparaḥ kathayati /",
    "K10kathinau:247": " ahaṃ śobhanaṃ śilpaṃ jānāmīti /",
    "K10kathinau:248": " tato vivādād anyonyaṃ rājñaḥ sakāśam upasaṃkrāntāv upasaṃkramya rājñaḥ sakāśe kathayato 'haṃ śobhanaṃ śilpaṃ jānāmi /",
    "K10kathinau:249": " aparo 'py ahaṃ śobhanaṃ śilpaṃ jānāmīti kathayati /",
    "K10kathinau:250": " atha rājñā dvārakoṣṭhakam upadarśitaṃ /",
    "K10kathinau:251": " bhavantau nāhaṃ jāne yo yuṣmākaṃ śilpaṃ jānīte /",
    "K10kathinau:252": " api tv eka ekāṃ bhitthiṃ parimārjayatu /",
    "K10kathinau:253": " dvitīyo 'py aparām evaṃ tau madhye yamanikāṃ datvā citrayitum ārabdhau /",
    "K10kathinau:254": " ekena ṣaḍbhir māsaiś citrakarma kṛtaṃ /",
    "K10kathinau:255": " dvitīyenāpi ṣaḍbhir māsair bhittiparikarma kṛtaṃ /",
    "K10kathinau:256": " yena citrakarma kṛtaṃ sa rājñaḥ sakāśam upasaṃkrāntaḥ /",
    "K10kathinau:257": " upasaṃkramya kathayati /",
    "K10kathinau:258": " deva mama parisamāptaṃ citrakarma /",
    "K10kathinau:259": " mahārājann avalokayatāṃ /",
    "K10kathinau:260": " rājāmātyasahāyo nirgataḥ /",
    "K10kathinau:261": " tad rājñā dṛṣṭaṃ /",
    "K10kathinau:262": " dṛṣṭvaivaṃ kathayati śobhanam idaṃ citrakarma /",
    "K10kathinau:263": " dvitīyo 'pi kathayati deva citrakarmāvalokayatu /",
    "K10kathinau:264": " chāyā tatra nipatitā /",
    "K10kathinau:265": " rājā tad dṛṣṭvā kathayati svacchataram idaṃ citrakarmeti /",
    "K10kathinau:266": " so 'pi yamanikaṃ apakṛṣyāha /",
    "K10kathinau:267": " nedaṃ citrakarma /",
    "K10kathinau:268": " api tu bhittiparikarma /",
    "K10kathinau:269": " evaṃ rājā vismayam āpannaḥ /",
    "K10kathinau:270": " amātyān āmantrayate sma /",
    "K10kathinau:271": " bhavanto 'yaṃ śobhanataraḥ śilpika iti /",
    "K10kathinau:272": " tat kiṃ manyadhve bhikṣavaḥ /",
    "K10kathinau:273": " yena ṣaḍbhir māsair bhittiparikarma kṛtaṃ /",
    "K10kathinau:274": " eṣa evāsau śāriputro bhikṣuḥ /",
    "K10kathinau:275": " yena ṣaḍbhir māsaiś citrakarma kṛtaṃ /",
    "K10kathinau:276": " eṣa evāsau mahāmaudgalyāyano bhikṣus tadāpy eṣa śilpena parājita iti /",
    "K10kathinau:277": " etarhy apy anena rddhyā parājita iti / 27 A",
    "K10kathinau:278": " bhūyo 'py ṛddhyā parājitaḥ /",
    "K10kathinau:279": " tac chrūyatām /",
    "K10kathinau:280": " abhūtāṃ śaṅkhalikhitau vārāṇasyām ṛṣī purā /",
    "K10kathinau:281": " varṣāvarṣavivādena saṃgharṣo 'bhūt tayor mithaḥ //",
    "K10kathinau:282": " kadācid atha śaṅkhena padbhyāṃ apṛṣṭo jaṭaḥ krudhā /",
    "K10kathinau:283": " likhitaḥ prāha taṃ mūrdhabhedaḥ sūryoyade 'stu te //",
    "K10kathinau:284": " śaṅkho 'vadan madvacasā nodeṣyati divākaraḥ /",
    "K10kathinau:285": " ity ukte tena suciraṃ sāndhakāram abhūj jagat //",
    "K10kathinau:286": " kalpitaṃ likhitenāsya kṛpayā mṛnmayaṃ śiraḥ /",
    "K10kathinau:287": " sūryodaye 'tha sahasā śatadhā vasudhāṃ yayau //",
    "K10kathinau:288": " janmāntare sa śaṅkho 'dya maudgalyāyanatāṃ gataḥ /",
    "K10kathinau:289": " likhitaḥ śāriputro 'yaṃ tad vijetā tadāpy abhūt //",
    "K10kathinau:290": " etarhy apy anena rddhyā parājita ityādi vistarato jñeyaṃ / 28.b",
    "K10kathinau:291": " yāsāṃ dhyānasamāpattīnāṃ lābhī tathāgatas tāsāṃ pratyekabuddhā nāmāpi na jānate /",
    "K10kathinau:292": " yāsāṃ pratyekabuddhā lābhinas tāsāṃ śāriputro nāmāpi na jānīte /",
    "K10kathinau:293": " yāsāṃ lābhī śāriputras tāsāṃ maudgalyāyano nāmāpi na jānīte /",
    "K10kathinau:294": " yāsāṃ lābhī maudgalyāyanas tāsāṃ tadanye śrāvakā nāmāpi na jānate /",
    "K10kathinau:295": " ato 'yaṃ maharddhiko mahānubhāvo 'yaṃ śāriputro maudgalyāyanāt kiṃtu bahulavihāriṇāṃ saṃdhāya maya rddhimatām agrata iti nirdiṣṭaḥ / 29",
    "K10kathinau:296": " ity anantaram āha /",
    "K10kathinau:297": " sa tatra gatvā giram abhyudāharet",
    "K10kathinau:298": " pūrvaṃnivāsācaritānulomikām /",
    "K10kathinau:299": " ākhyātu yo 'nusmaratīha tatra",
    "K10kathinau:300": " śubhāśubhaṃ karmasukhodayaṃ saḥ //",
    "K10kathinau:301": " atha sthavirasthavirā bhikṣavas tathāgatājñayā svakasvakaṃ karmaplotikaṃ vyākurvanti /",
    "K10kathinau:302": " prathamataram mahāpratibhāno nāgila āha /",
    "K10kathinau:303": " nāgilo nāma nāmena bhikṣur buddhasya śrāvakaḥ /",
    "K10kathinau:304": " praśnaṃ pṛṣṭo vyākārṣīd anavatapte mahāhrade sarasi //",
    "K10kathinau:305": " tato nāgilo nāma bhikṣus tathāgatasyāgrato daśanakhāñjaliṃ kṛtvā svakāṃ karmaplotikāṃ vyārocayati sma / 29.3",
    "K10kathinau:306": " dattvā saṃghasya kaṭhinaṃ suprasannena cetasā /",
    "K10kathinau:307": " itas triṃśan mahākalpān nābhijānāmi durgatim // 1",
    "K10kathinau:308": " aṣṭādaśāni kalpāni devaloke ramāmy aham /",
    "K10kathinau:309": " catuḥṣaṣṭiṃ tu vārāṇi devendratvaṃ kṛtaṃ mayā // 2",
    "K10kathinau:310": " aśītiśatakṛtvas tu cakravarti bhavāmy aham /",
    "K10kathinau:311": " prādeśikānāṃ rājñāṃ tu saṃkhyā mama na vidyate // 3",
    "K10kathinau:312": " aho ratnatraye kārāṃ kurvanti yatra mānavāḥ /",
    "K10kathinau:313": " parīttamātraṃ dattvā tu labhante vipulaṃ phalam // 4",
    "K10kathinau:314": " yadi martyeṣu me janma hitvā divyaṃ sukhaṃ mahat /",
    "K10kathinau:315": " martyānām abhipūjyo 'smi kaṭhinadānasya tat phalam // 5",
    "K10kathinau:316": " yadi devopapattiḥ syāt tyaktvā mānuṣyakaṃ sukham /",
    "K10kathinau:317": " devasaṃghasya pūjyo ' smi kaṭhinadānasya tat phalam // 6",
    "K10kathinau:318": " cakravāḍam upādāya mahīsāgaramaṇḍalam /",
    "K10kathinau:319": " ākāṃkṣamāṇa-m adyaiva dūṣyair ācchādayāmy aham // 7",
    "K10kathinau:320": " punar api kaṭhinadānasyotkarṣaṃ kathayann āha",
    "K10kathinau:321": " padotkṣepe padotkṣepe dūṣyāḥ prādurbhavanti me /",
    "K10kathinau:322": " dūṣyopari ca tiṣṭhāmi dūṣyaṃ cāpi vitānakam // 8",
    "K10kathinau:323": " bhavā udghāṭitā mahyaṃ kleśāś cādhyāsitā mayā /",
    "K10kathinau:324": " sarvāsravāḥ parikṣīṇāḥ kaṭhinadānasya tat phalam // 9",
    "K10kathinau:325": " pratisaṃvidaś catvāro vimokṣāś ca tathāṣṭakāḥ /",
    "K10kathinau:326": " ṣaḍ abhijñā hy anuprāptāḥ kṛtaṃ buddhasya śāsanam // 10 30 30.1",
    "K10kathinau:327": " sugandhadehaḥ suralokagāmī",
    "K10kathinau:328": " mahādhano bhoganijaḥ sukheśī /",
    "K10kathinau:329": " pravāti dikṣu śuciśīlagandho",
    "K10kathinau:330": " gandhapradānāt khalu mokṣayāyī // gandha 30.2 30.2.1",
    "K10kathinau:331": " puṣpaṃ ye sugatasya saṃghasamitau dāsyanti śraddhānvitāḥ",
    "K10kathinau:332": " puṣpānīva vibhānti sarvajagatāṃ svargānugā mokṣiṇaḥ /",
    "K10kathinau:333": " pūjyante sasurāsurair avirataṃ sacchīlagandhānvitāḥ",
    "K10kathinau:334": " kāyād gandhavaraṃ prayāti sukhino ghrāṇendriyaṃ śudhyati //",
    "K10kathinau:335": " ghanamālāṃ vicitrāṃ ca devasaṃghe pradāpayet /",
    "K10kathinau:336": " śiraḥśūlaṃ nābhiyate khagamī saṃprajāyate // puṣpa 30.3",
    "K10kathinau:337": " ye dhūpaṃ pradadanti manmatharipoḥ saṃghāya sadbhāvatas",
    "K10kathinau:338": " te nityaṃ sukham āpnuvanti sukhitā bhogeśvarāḥ śīlinaḥ /",
    "K10kathinau:339": " na bhrāntasmṛtayo bhavanti vaśino dhyāneṣu labdhāspadāḥ",
    "K10kathinau:340": " śāntiṃ yānti manoharāḥ paṭudhiyaḥ pūjyāḥ sadevāsuraiḥ // dhūpa 30.4",
    "K10kathinau:341": " netrābhirāmaḥ susamṛddhakośo",
    "K10kathinau:342": " bhavaty asau nīlaviśālanetraḥ /",
    "K10kathinau:343": " nārīnarāṇām abhivīkṣaṇīyo",
    "K10kathinau:344": " yo dīpamālāṃ prakaroti saṃghe // dīpa 30.5",
    "K10kathinau:345": " prasannavarṇā mṛdupāṇipādā",
    "K10kathinau:346": " mahābalāḥ śatrubhir apradhṛṣyāḥ /",
    "K10kathinau:347": " tailapradānena bhavanti martyāḥ",
    "K10kathinau:348": " surūparūpāḥ sukham āpnuvanti // taila 30.6 30.6.1",
    "K10kathinau:349": " upānahaṃ hṛṣṭamanāḥ pradātā",
    "K10kathinau:350": " ṛddheḥ sa lābhī bhavitā dhanāḍhyaḥ /",
    "K10kathinau:351": " susaṃsthitaḥ pādayugo mahātmā",
    "K10kathinau:352": " svargānucārī varayānayāyī //",
    "K10kathinau:353": " jātena tena muninā prathamaṃ pṛthivyāṃ",
    "K10kathinau:354": " prakrāmatā balavataiva padāni satpa /",
    "K10kathinau:355": " padmāvalī viracitā phalam eva cābhūt",
    "K10kathinau:356": " sā pādukāyugaladānam ṛte kutaḥ syāt // upānaha 30.7 30.7.1",
    "K10kathinau:357": " chattrībhūto bhavati jagatām ātapatrapradānāc",
    "K10kathinau:358": " chāyāramye vasati suciraṃ līlayā rājalakṣmyā /",
    "K10kathinau:359": " dharmasvāmī bhavati niyataṃ sarvalokasya nātho",
    "K10kathinau:360": " nāsau gacchet kugatigahanaṃ rūpavān bhogalābhī // 30.7.2",
    "K10kathinau:361": " āropya hṛṣṭaḥ prathamaṃ mahātmā",
    "K10kathinau:362": " chattraṃ purā kāśyapadhātugarbhe /",
    "K10kathinau:363": " divi kṣitau cāpy upasevya saukhyaṃ",
    "K10kathinau:364": " nando mahātmā praśamaṃ jagāma // chattra 30.8",
    "K10kathinau:365": " prajñālābhī bhavati niyataṃ sūtrasūcīpradānāt",
    "K10kathinau:366": " prajñālābhād bhavagatibhayān mucyate dhīnidhānaḥ /",
    "K10kathinau:367": " prajñā rājñī duritaharaṇe nāsti kācit tayānyā",
    "K10kathinau:368": " sā saṃpannā bhavati saphala saṃpadā sarvathaiva // sūtrasūcī 30.9",
    "K10kathinau:369": " śuddhasphaṭikasaṃkāśaṃ dvādaśāṅgulim eva vā /",
    "K10kathinau:370": " khaṭikāṃ yo dadātiha jāyate paṇḍito mahān // khaṭikā 30.10 30.10.1",
    "K10kathinau:371": " bhogānvito nayanahārisugandhivaktraḥ śleṣmojjharogaparimuktamanojñavāṇīḥ /",
    "K10kathinau:372": " cittopasargaviraho divijanmabhāgī",
    "K10kathinau:373": " tāmbūladānalalitāṅkuritasya ceṣṭā // 1 30.10.2",
    "K10kathinau:374": " śrīlakṣaṇāṅkitamukho nayanābhirāmas",
    "K10kathinau:375": " tāmrādharaḥ sarucikomaladantapaṅktiḥ /",
    "K10kathinau:376": " śleṣmāmayakrimivivarjitacārugaṇḍas",
    "K10kathinau:377": " tāmbūladānavihitaṃ phalam etad agram // 2 // tāmbūla 30.11 30.11.1",
    "K10kathinau:378": " grīvāśiraścaraṇabāhusamāśritasya",
    "K10kathinau:379": " vaiḍūryahāṭakamayasya samauktikasya /",
    "K10kathinau:380": " gātrasya bhūṣaṇavidher divi vā kṣitau vā",
    "K10kathinau:381": " śreṣṭhaṃ vibhūṣaṇam ataḥ pravadanti vastram // 1",
    "K10kathinau:382": " rūpānvito 'pi kulajo 'pi vicakṣaṇo 'pi",
    "K10kathinau:383": " naikeṣu śāstrasamayeṣu kṛtaśramo 'pi /",
    "K10kathinau:384": " śīlādibhir guṇagaṇaiḥ samālaṃkṛto 'pi",
    "K10kathinau:385": " na bhrājate hi bhuvi vastram ṛte manuṣyaḥ // 2",
    "K10kathinau:386": " tasmād vibhūṣaṇam atulyam avekṣyavastraṃ śītoṣṇadaṃśamaśakaprativāraṇaṃ ca /",
    "K10kathinau:387": " hrīvastram apratisamaṃ samavāptakāmair",
    "K10kathinau:388": " vastrapradānam asakṛn manujaiḥ pradeyam // 3",
    "K10kathinau:389": " candrāṃśuvatsphuritacāmarahemadaṇḍaiḥ",
    "K10kathinau:390": " siṃhāsanopari niṣadya sitātapatraiḥ /",
    "K10kathinau:391": " sauvarṇaratnamukuṭaih śirabhūṣito 'pi",
    "K10kathinau:392": " śrīcakravartir api vastram ṛte na bhāti // 4",
    "K10kathinau:393": " śrīmaddhanendranivasaty alakāpureṣu jihvāsahasramaṇibhūṣitabhogavatyām /",
    "K10kathinau:394": " kailāsameruśikhare surasaṃghamadhye",
    "K10kathinau:395": " brahmendrarudra api vastravinā na bhāti // 5 30.11.2",
    "K10kathinau:396": " dattvā satpiṅgacitrāṃ stabakaviracitāṃ nīlapītāvadātai",
    "K10kathinau:397": " raktaiś cānyaiś ca ramyaiḥ suruciravasanaiś cīvaraiś cārumālām /",
    "K10kathinau:398": " divyaṃ vāmuktavastraṃ sugatasutagaṇāyābhirūpo manojño",
    "K10kathinau:399": " hrīvastrālaṅkṛtātmā bhavati paṭumatiḥ sarvadharmeśvaraḥ saḥ // vastra 30.12",
    "K10kathinau:400": " hārārdharāraiḥ kaṭakair anekaiḥ",
    "K10kathinau:401": " keyūratāḍaṇkavidhair upetāḥ /",
    "K10kathinau:402": " caranti martyāḥ sugatasya śiṣye",
    "K10kathinau:403": " pradāya citrāṇi vibhūṣaṇāni // ābharaṇa 30.13",
    "K10kathinau:404": " nāgnir viṣaṃ krāmati tasya dehaṃ",
    "K10kathinau:405": " na cāpi śastraṃ na tu vajravarṣam /",
    "K10kathinau:406": " tāmrādidānena jinasya saṃghe",
    "K10kathinau:407": " maitrīvihārī prakaroti martyaḥ //",
    "K10kathinau:408": " tāmrādibhājana 30.14",
    "K10kathinau:409": " pūjyo vandyo bhavati manujo yatra yatropapannaḥ",
    "K10kathinau:410": " svargāvāpto vipuladhanavān saṃmataḥ satsabhāsu /",
    "K10kathinau:411": " uccairdīpte sumahati kule jāyate bhogaśīlaḥ",
    "K10kathinau:412": " śāntiṃ yāyān nirupamaguṇaḥ saṃpradātāsanasya // āsana 30.15",
    "K10kathinau:413": " balavān sthānasaṃpanno rājā bhavati maharddhikaḥ /",
    "K10kathinau:414": " saṃghasya bhojanaṃ dattvā sarvatra sukham edhate // bhojana 30.16",
    "K10kathinau:415": " jāto bhaved uccakule suśīlaḥ",
    "K10kathinau:416": " sevyo narāṇām abhidarśanīyaḥ /",
    "K10kathinau:417": " prāsādiko dhīrasukhī suvarṇaḥ",
    "K10kathinau:418": " śrīmān asau śālinivedyadānāt // nivedya 30.17",
    "K10kathinau:419": " camasalaḍḍukapūrakapaulikaṃ",
    "K10kathinau:420": " vividhapūpakarambhakaparpaṭam /",
    "K10kathinau:421": " bhavati bhogaparāyaṇa īśvaro",
    "K10kathinau:422": " gaṇavarāya pradāya satakrakam // laḍḍukādi 30.18",
    "K10kathinau:423": " suvarṇarūpyādimaye gaṇāya ye",
    "K10kathinau:424": " dadhīndram ājyaṃ madhuśarkarāguḍam /",
    "K10kathinau:425": " nidhāya pātre pradadanti te narāḥ",
    "K10kathinau:426": " sudhāśinaḥ pañcavido balānvitāḥ // pañcasāra 30.19",
    "K10kathinau:427": " vāriṇā paripūritvā kumbhaṃ dattvā gaṇottame /",
    "K10kathinau:428": " pañca kāmaguṇān bhuktvā tṛṣṇāṃ chindanti śāśvatīm // kumbha 30.20",
    "K10kathinau:429": " kuṇḍikāpātradānena dharmajñānasamanvitaḥ /",
    "K10kathinau:430": " dhanadena samāno 'sau jāyate ca triratnake //",
    "K10kathinau:431": " kuṇḍikāpātra 30.21",
    "K10kathinau:432": " sarvaṃdadaś ca bhavati gṛhaṃ dattvā gaṇottame /",
    "K10kathinau:433": " sarvakāmasamṛddhas tu sarvatra sukham edhate // gṛha 30.22",
    "K10kathinau:434": " icchādrumapradānena tenaivāvikalo bhavet /",
    "K10kathinau:435": " uttarakurumānuṣyo mahābhogī bhaviṣyati //",
    "K10kathinau:436": " icchādruma 30.23",
    "K10kathinau:437": " ghaṇṭāpradānasya mahānuśaṃsā",
    "K10kathinau:438": " surūpako nityaprahṛṣṭacetāḥ /",
    "K10kathinau:439": " manojñavāṇīś ca surāsurāṇāṃ",
    "K10kathinau:440": " gandharvarājñā sadṛśas tu jāyate // ghaṇṭā 30.24 30.24.1",
    "K10kathinau:441": " yaḥ saṃghe pradadāti bhaiṣajavidhīṃs tāṃs tān prasannāśayaḥ",
    "K10kathinau:442": " sa vyādhyantarakalpasaṃbhavakṛtair duḥkhair na saṃspṛśayate /",
    "K10kathinau:443": " mukto vyādhijarādibhiś ca sukhito jīvaty abhinnāśayaḥ",
    "K10kathinau:444": " kleśavyādhivivarjito hi labhate cārogyam ātyantikam // 30.24.2",
    "K10kathinau:445": " bhaiṣajyena gataḥ pūrve valkalena pravāritaḥ /",
    "K10kathinau:446": " tatra saṃghe nirābādhe ca bhaiṣajyam ayācata //",
    "K10kathinau:447": " ekena vītarāgeṇa tasyānugrahakampayā /",
    "K10kathinau:448": " ekāṃ harītakīṃ bhuktvā tat karma samudāgamat // 2",
    "K10kathinau:449": " pañca janmaśatāny asya na rogaḥ svalpako 'py abhūt /",
    "K10kathinau:450": " kleśavyādhiṃ vivarjitya nirvṛttiś carame bhave // 3 // bhaiṣajya 30.25 30.25.1",
    "K10kathinau:451": " svacchaṃ niṣpratigandhikaṃ laghutaraṃ svādānvitaṃ śītalaṃ",
    "K10kathinau:452": " yo niryātayatīha vītarajase saṃghāya hṛdyaṃ jalam /",
    "K10kathinau:453": " śuddhaiḥ kāyavacomanobhir asivat saṃtāpahīnaḥ sukhī",
    "K10kathinau:454": " tṛṣṇāṃ hanti na kevalaṃ vijahate saṃsāratṛṣṇāṃ api // 30.25.2",
    "K10kathinau:455": " kāśyapasya pravacane yaśomitreṇa bhikṣunā /",
    "K10kathinau:456": " dvādaśābdasahasrāṇi pānīyaṃ cāritaṃ gaṇe //",
    "K10kathinau:457": " tena karmavipākena pañca janmaśatāny asau /",
    "K10kathinau:458": " na pipāsākṛtaṃ duḥkaṃ svapneṣv api anubhūtavān // 2 // jala 30.26",
    "K10kathinau:459": " ye saṃghe pratipādayanti muditās tṛṣṇācchidaṃ pānakaṃ",
    "K10kathinau:460": " hṛdyaṃ svādurasānvitaṃ paṭurasaṃ gandhābhirāmaṃ priyam /",
    "K10kathinau:461": " chittvā te bhavarāgasaṃbhavabhavāṃ tṛṣṇālatāṃ prajñayā",
    "K10kathinau:462": " pāraṃ yānti bhavārṇavasya niyataṃ dattvā śubhaṃ pānakam // pānaka 30.27",
    "K10kathinau:463": " aparimitadhanānāṃ vājināgair yutānāṃ",
    "K10kathinau:464": " subahuparijanānāṃ bhūbhujāṃ mandirāṇām /",
    "K10kathinau:465": " abhijalanidhibhūmiṃ prāpya rājā narāṇām",
    "K10kathinau:466": " paramarucirakāntir jāyate bhūpradānāt // bhūmi 30.28",
    "K10kathinau:467": " vicitradhānyādiphalādikaṃ ca",
    "K10kathinau:468": " śraddhānvito yaḥ pradāti samghe /",
    "K10kathinau:469": " iṣṭaṃ phalaṃ tasya phalanti nityaṃ",
    "K10kathinau:470": " sarvaṃ phalaṃ pacyati bodhimārge // vrīhi 31 31.1",
    "K10kathinau:471": " puṇyaṃ narāṇāṃ tamasi pradīpo",
    "K10kathinau:472": " bhayeṣu rakṣā vyasaneṣu bandhuḥ /",
    "K10kathinau:473": " rujāsu bhaiṣajyam anuttaraṃ ca",
    "K10kathinau:474": " plavaṃ ca saṃsāramahāsamudre // 31.2",
    "K10kathinau:475": " dānena bhogā na paropatāpāc",
    "K10kathinau:476": " chīlena svargo na giriprapātāt /",
    "K10kathinau:477": " satyena śaucyaṃ na jalapraveśāj",
    "K10kathinau:478": " jñānena mokṣo na śarīraśoṣāt // 31.3",
    "K10kathinau:479": " adattadānena daridrabhāvaṃ",
    "K10kathinau:480": " daridrabhāvāc ca karoti pāpam /",
    "K10kathinau:481": " pāpaṃ ca kṛtvā narakaṃ prayāti",
    "K10kathinau:482": " narakād vimuktaḥ punar eva pāpī // 31.4",
    "K10kathinau:483": " dāridranāśanaṃ dānaṃ śīlaṃ durgatināśanam /",
    "K10kathinau:484": " ajñānanāśanaṃ prajñā bhāvanā bhavanāśanam // 31.5",
    "K10kathinau:485": " śuddhena manasā dravyaṃ svaṃ dadāti yadā pumān /",
    "K10kathinau:486": " tatkṣaṇaṃ kuśalaskandhau dānam ity abhidhīyate //",
    "K10kathinau:487": " lakṣmīr jājvalyamānā vasatu iha sadā kīrtir apy utsphurantī",
    "K10kathinau:488": " niḥśeṣāriḥ kṣitīśaḥ kṣitim avatu ciraṃ vyādhidurbhikṣamuktām /",
    "K10kathinau:489": " śīlāḍhyā dakṣiṇīyāḥ pravacananicaye vṛddhim āyāntu nityam",
    "K10kathinau:490": " ācandrārkaprakāśaṃ jayatu bhagavataḥ śāsanaṃ niṣprakampam // 31.7",
    "K10kathinau:491": " praśāstu dharmeṇa mahīṃ mahīpatir",
    "K10kathinau:492": " bhavantu ratnatrayapūjanā janāḥ /",
    "K10kathinau:493": " praśāntapāpāḥ pṛthugokulāḥ kulāḥ",
    "K10kathinau:494": " sadaiva nandantu ca suprajāḥ prajāḥ // 31.8",
    "K10kathinau:495": " vibhāti karabhāḥ suro nabhasi yāvad uṣṇaprabhaḥ",
    "K10kathinau:496": " prabhājaṭilamaṇḍalo hariṇalāñchanaś coditaḥ /",
    "K10kathinau:497": " sphuranti kamalālayāḥ svbhuvi yāvad avyāhataṃ",
    "K10kathinau:498": " surāsuranamaskṛtaṃ sugataśāsanaṃ tiṣṭhatu // 32 B",
    "K10kathinau:499": " atha sthavirasthavirā bhikṣavaḥ /",
    "K10kathinau:500": " bhagavantaṃ paripṛcchanti /",
    "K10kathinau:501": " kiṃ bhagavatā karma kṛtaṃ /",
    "K10kathinau:502": " yasya karmaṇo vipākena bhagavato 'bhisaṃbuddhasya pāṣāṇāśarkarayā pādāṅguṣṭaḥ kṣataḥ /",
    "K10kathinau:503": " bhagavān āha /",
    "K10kathinau:504": " tathāgatenaiva bhikṣavaḥ karmāṇi kṛtānīti vistaraḥ /",
    "K10kathinau:505": " na praṇaśyanti karmāṇi kalpakoṭiśatair api sāmagrīm prāpya kālaṃ ca phalanti khalu dehināṃ /",
    "K10kathinau:506": " bhūtapūrvaṃ bhikṣavo 'tīte 'dhvany asaṃkhyeye 'nyatamasmin karvaṭakaviṣaye gṛhapatiḥ prativasati sma /",
    "K10kathinau:507": " tena sadṛśaṃ kalatram ānītaṃ /",
    "K10kathinau:508": " sa tayā sārdhaṃ krīḍati ramate paricārayati /",
    "K10kathinau:509": " tasya krīḍato ramataḥ paricārayataḥ patny āpannasattvā saṃvṛttā /",
    "K10kathinau:510": " kālāntareṇāṣṭānāṃ vā navānāṃ vā māsānām atyayāt putro jātaḥ /",
    "K10kathinau:511": " unnīto vardhito mahān saṃvṛttaḥ /",
    "K10kathinau:512": " athāpareṇa samayena tasya gṛhapateḥ patnī kālagatā /",
    "K10kathinau:513": " tenānyā patny ānītā tasya tayā sārdhaṃ krīḍato ramataḥ paricārayataḥ putro jātaḥ /",
    "K10kathinau:514": " tena tasya jyeṣṭhaputrasya niveśanaḥ kṛtaḥ /",
    "K10kathinau:515": " tasya krīḍato ramataḥ paricārayataḥ putraḥ prasūto duhitā ca jātā /",
    "K10kathinau:516": " athāpareṇa samayena gṛhapatiḥ sapatnīkaḥ kālagataḥ /",
    "K10kathinau:517": " sa dārakaḥ tasyaiva bhrātuḥ sakāśe tiṣṭhati /",
    "K10kathinau:518": " sa gṛhapatiputraḥ patnyocyate /",
    "K10kathinau:519": " āryaputra tavaiṣa dārakaḥ /",
    "K10kathinau:520": " mamāyaṃ bhrātā /",
    "K10kathinau:521": " sā kathayati /",
    "K10kathinau:522": " āryaputrāsyāpi gṛhapratyaṃśo dātavyaḥ /",
    "K10kathinau:523": " sa kathayati /",
    "K10kathinau:524": " ardham asyopārdham asmākam /",
    "K10kathinau:525": " sā kathayati /",
    "K10kathinau:526": " āryaputra nāmāsyaikasya puruṣasya bhūtvopārdham asmākaṃ prabhūtānām upārdhaṃ bhaviṣyati /",
    "K10kathinau:527": " sa kathayati /",
    "K10kathinau:528": " lokasyaiṣa dharmaḥ /",
    "K10kathinau:529": " sā kathayati /",
    "K10kathinau:530": " āryaputra yady evaṃ praghātayasveti /",
    "K10kathinau:531": " sa kathayati bhadre kathaṃ nāma svāpateyasyārthe bhrātaraṃ praghātayiṣyāmi /",
    "K10kathinau:532": " sa tayā bhūyo bhūya ucyate /",
    "K10kathinau:533": " kāmān khalu sevamānasya nāsti kiñcit pāpakarmākaraṇīyam iti /",
    "K10kathinau:534": " tenābhyupagataṃ /",
    "K10kathinau:535": " tena bhrātur ucyate /",
    "K10kathinau:536": " bhrātaḥ /",
    "K10kathinau:537": " puṣpasaṃnidhānasyārthe 'raṇyaṃ gacchāma /",
    "K10kathinau:538": " sa tena sārdhaṃ gataḥ /",
    "K10kathinau:539": " tena tatra parvatakuhare prakṣipya pāṣāṇena praghātita iti /",
    "K10kathinau:540": " tat kiṃ manyadhve bhikṣavaḥ /",
    "K10kathinau:541": " yo 'sau gṛhapatiputraḥ /",
    "K10kathinau:542": " yenāsau vaimātṛko bhrātā svāpateyakāraṇāt praghātitaḥ /",
    "K10kathinau:543": " aham eva tena kālena tena samayena /",
    "K10kathinau:544": " yat tan mayā vaimātriko bhrātā svāpateyakāraṇāt praghātitaḥ /",
    "K10kathinau:545": " tasya karmaṇo vipākena bahūni varṣakoṭīniyutaśatasahasrāṇi narakeṣūpapannaḥ /",
    "K10kathinau:546": " tenaiva karmāvaśeṣeṇaitarhi tathāgatasyābhisaṃbuddhasya pāṣāṇaśarkarayā pādaḥ kṣataḥ // 33 B",
    "K10kathinau:547": " kiṃ bhadanta bhagavatā karma kṛtaṃ yasya karmaṇo vipākena bhagavato 'bhisaṃbuddhasya khadiraśalākayā pādaḥ kṣataḥ /",
    "K10kathinau:548": " tathāgatenaiva bhikṣavaḥ karmāṇi kṛtānīti vistaraḥ /",
    "K10kathinau:549": " bhūtapūrvaṃ bhikṣavo dvau sārthavāhau nipuṇataḥ sāmudrayānapātraṃ pratipādya mahāsamudram avatīrṇau dhanahārakau /",
    "K10kathinau:550": " tāv anuguṇena vāyunā ratnadvīpam anuprāptau /",
    "K10kathinau:551": " tatraikena yānapātrayā vahanaṃ pūritaṃ /",
    "K10kathinau:552": " dvitīyenāmātrayā /",
    "K10kathinau:553": " tau prasthitau /",
    "K10kathinau:554": " tatra yenāmātrayā vahanaṃ pūritaṃ /",
    "K10kathinau:555": " tasya tad vipannaḥ /",
    "K10kathinau:556": " sa tena sārthavāhena tulayā tulayitvā ratnāny apanīya sa sārthavāha ālāpitaḥ /",
    "K10kathinau:557": " saṃlakṣayati /",
    "K10kathinau:558": " ayaṃ saṃpannārtho yāsyati ahaṃ vipannārtha iti /",
    "K10kathinau:559": " sa tadvahanaṃ chidrayitum ārabdhaḥ /",
    "K10kathinau:560": " sa chidrayamāṇaḥ sārthavāhena dṛṣṭaḥ /",
    "K10kathinau:561": " uktaṃ ca sārthavāhena mā vahanaṃ chidraya /",
    "K10kathinau:562": " mā sarva evānayena vyasanam āpatsyāma iti /",
    "K10kathinau:563": " sa nivāryamāṇo 'pi na tiṣṭhati /",
    "K10kathinau:564": " sa tena śaktiprahāreṇa ghātita iti /",
    "K10kathinau:565": " tat kiṃ manyadhve bhikṣavaḥ /",
    "K10kathinau:566": " yo 'sau sārthavāho yena śaktiprahāreṇa praghātitaḥ /",
    "K10kathinau:567": " aham eva tena kālena tena samayena yat tan mayā śaktiprahāreṇa praghātitaḥ /",
    "K10kathinau:568": " tasya karmaṇo vipākena bahūni varṣaśatāni bahūni varṣakoṭīniyutaśatasahasrāṇi narakeṣūpapannaḥ /",
    "K10kathinau:569": " tenaiva karmāvaśeṣeṇa tathāgatasyābhisaṃbuddhasya khadiraśalākayā vajrapādaḥ kṣataḥ // 34 B",
    "K10kathinau:570": " kiṃ bhadanta bhagavatā karma kṛtaṃ yasya karmaṇo vipākena sundarikāyā mānavikāyā abhūtenābhyākhyātaḥ /",
    "K10kathinau:571": " tathāgatenaiva bhikṣavaḥ karmāṇi kṛtāny upacitānīti vistaraḥ /",
    "K10kathinau:572": " yāvat phalanti khalu dehināṃ /",
    "K10kathinau:573": " bhūtapūrvaṃ bhikṣavo 'tīte 'dhvani /",
    "K10kathinau:574": " aśītivarṣasahasrāyuṣkāyāṃ prajāyāṃ vipaśyī nāma śāstā loka udapādi tathāgato 'rhan samyaksaṃbuddho bhagavān /",
    "K10kathinau:575": " vipaśyinaḥ samyaksaṃbuddhasya pravacanena dvau bhrātarau pravrajitau babhūvatur vasiṣṭho bharadvājas ca /",
    "K10kathinau:576": " vasiṣṭheṇa sarvakleśaprahāṇād arhattvaṃ sākṣātkṛtaṃ /",
    "K10kathinau:577": " bharadvājenāpi paṭhatā svādhyāyatā trīṇi piṭakāny adhītāni /",
    "K10kathinau:578": " tripiṭakaḥ saṃvṛttaḥ /",
    "K10kathinau:579": " yuktamuktapratibhānaḥ /",
    "K10kathinau:580": " tena gṛhapatir anvāvartitaḥ /",
    "K10kathinau:581": " tena tam uddiśya sarvopakaraṇasaṃpannavihāraḥ kāritaḥ /",
    "K10kathinau:582": " tena tasya bhrātuḥ samvṛttam āgaccaikadhye vāsaṃ kalpayāmaḥ /",
    "K10kathinau:583": " sa tatra gataḥ tena gṛhapatinā dṛṣṭaḥ /",
    "K10kathinau:584": " arhad bhikṣuḥ kāyaprāsādikaś cittaprāsādikaś ca dṛṣṭvābhiprasannaḥ /",
    "K10kathinau:585": " sa tena prasādajātena pūjayitvā mahārheṇa ca vastreṇācchāditaḥ /",
    "K10kathinau:586": " sa tena bhrātrā dṛṣṭaḥ /",
    "K10kathinau:587": " aham asya gṛhapateḥ sarvatra pūrvaṃgamaḥ /",
    "K10kathinau:588": " sa vastreṇa chādayaty eṣa chādita iti tasyāntike 'vatāraprekṣī saṃvṛttaḥ /",
    "K10kathinau:589": " sa tena dṛṣṭaḥ paryavasthitaḥ sa saṃlakṣayati yady aham asya dāsyāmi /",
    "K10kathinau:590": " bhūyasyā mātrayā prasādaṃ praveśayiṣyatīti kṛtvā sa tasyaivātisṛṣṭaḥ /",
    "K10kathinau:591": " tavaiva bhavatv iti /",
    "K10kathinau:592": " tasya gṛhapateḥ preṣyadārikā tasmin vihāra āgatya parikarma karoti /",
    "K10kathinau:593": " sā tenocyate /",
    "K10kathinau:594": " dārike 'ham tavaitad vastrayugam anuprayacchāmi /",
    "K10kathinau:595": " tvayā mama vacanaṃ kartavyaṃ /",
    "K10kathinau:596": " sā kathayati /",
    "K10kathinau:597": " ārya kim mayā kartavyaṃ /",
    "K10kathinau:598": " tvaṃ ca tad vastrayugaṃ prāvṛtya gṛhaparikarma kuru /",
    "K10kathinau:599": " yadi gṛhapatiḥ pṛcchet kutas tavaitad vastrayugam iti vaktavyam amukenāryeṇa mama dattam iti /",
    "K10kathinau:600": " yadi kathayati kasyārthe tavāryeṇa dattaṃ /",
    "K10kathinau:601": " vaktavyam āryeṇaitad api praṣṭavyaṃ kimartham puruṣāḥ strīṇām anuprayacchantīti /",
    "K10kathinau:602": " sā taṃ vastraṃ prāvṛtya gṛhaparikarma kartum ārabdhā /",
    "K10kathinau:603": " sa tena gṛhapatinā vastraḥ parijñātaḥ /",
    "K10kathinau:604": " sā tenoktā /",
    "K10kathinau:605": " dārike kuta etad vastrayugaṃ /",
    "K10kathinau:606": " sā kathayati /",
    "K10kathinau:607": " amunāryeṇaitan mama dattaṃ /",
    "K10kathinau:608": " dārike kiṃkāraṇaṃ tavāryeṇaitad vastrayugam anupradattaṃ /",
    "K10kathinau:609": " sā kathayati /",
    "K10kathinau:610": " āryaitad api praṣṭavyaṃ /",
    "K10kathinau:611": " kiṃkāraṇaṃ puruṣāḥ strīṇām anuprayacchantīti /",
    "K10kathinau:612": " sa tasyāntike 'prasādaḥ pravedayitum ārabdhaḥ /",
    "K10kathinau:613": " asatkārabhīravas te mahātmanaḥ /",
    "K10kathinau:614": " sotthāya prakrāntaḥ /",
    "K10kathinau:615": " tat kiṃ manyadhve bhikṣavaḥ /",
    "K10kathinau:616": " yo 'sau bharadvājo nāma yena tad arhann abhūtenābhyākhātaḥ /",
    "K10kathinau:617": " aham eva tena kālena tena samayena yat sa mayārhad bhikṣur abhūtenābhyākhyātaḥ /",
    "K10kathinau:618": " tasya karmaṇo vipākena bahūni varṣaśatasahasrāṇi bahūni varṣakoṭīśatāni narakeṣūpapannaḥ /",
    "K10kathinau:619": " yāvat tenaiva karmāvaśeṣeṇaitarhi tathāgataḥ sundarikāyā mānavikāyā abhūtenābhyākhyāta ityādi vistaraḥ /"
}