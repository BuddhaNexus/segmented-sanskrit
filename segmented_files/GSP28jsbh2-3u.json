{
    "GSP28jsbh2-3u:0": "<B1> atha tṛtīyaḥ pādaḥ /",
    "GSP28jsbh2-3u:1": "(1 adhikaraṇam /",
    "GSP28jsbh2-3u:2": ") (a.2 pā.3 adhi.1)",
    "GSP28jsbh2-3u:3": "guṇas tu kratusaṃyogāt karmāntaraṃ prayojayet saṃyogasyāśeṣabhūtvāt /",
    "GSP28jsbh2-3u:4": "jyotiṣṭome “yadi rathantarasāmā somaḥ syādaindravāyavāgrāngrahāngṛhṇīyāt,",
    "GSP28jsbh2-3u:5": "yadi bṛhatsāmā śukrāgrāni”ti śrutam /",
    "GSP28jsbh2-3u:6": "tatra yadiśabdopāttasya nimittatvasya na tāvadrathantare bṛhati vānvayaḥ;",
    "GSP28jsbh2-3u:7": "tasya viśeṣaṇatvena vṛttyanarhatvāt /",
    "GSP28jsbh2-3u:8": "nāpyanyapadārthe; tasya kādācitkatvābhāvāt /",
    "GSP28jsbh2-3u:9": "nāpi viśiṣṭe jyotiṣṭome; sāmāntarāṇāmapi niyatatvena bṛhadrathantarayoranyayogavyāvṛttyā",
    "GSP28jsbh2-3u:10": "jyotiṣṭomatvāvacchedenāyogasyāpi vyāvartayitumaśakyatvācca /",
    "GSP28jsbh2-3u:11": "ataḥ samāsārthasya kevalarathantarasāmakatvasya prakṛte karmaṇi grahāgratānimittatvena niveśāyogādubhayaviśiṣṭakarmāntarameva",
    "GSP28jsbh2-3u:12": "yadiśabdastvavivakṣitārtha iti prāpte ----------",
    "GSP28jsbh2-3u:13": "bṛhadrathantarayorjyotiṣṭome pākṣikatvātsvāyogavyāvṛttyā parasparāyogavyāvṛttyā vā viśeṣaṇatvopapattiḥ",
    "GSP28jsbh2-3u:14": "naca jyotiṣṭomatvāvacchedena tadabhāvaḥ;",
    "GSP28jsbh2-3u:15": "svāvāntarakāryapṛṣṭhastotratvāvacchedena tadupapatteḥ, anyathā tavāpi sākṣādyāge prokṣaṇāvaghātādau tadasaṃbhavāvaśyambhāvāt /",
    "GSP28jsbh2-3u:16": "ato yuktaiva rathantaraviśiṣṭasya kratornimittatā /",
    "GSP28jsbh2-3u:17": "vastutastu --------- na kratornimittāntarbhāvaḥ; prayojanābhāvāt,",
    "GSP28jsbh2-3u:18": "prakaraṇāvagatakratvaṅgatvabalenānyapadārthasaṃbandhasyānuvādatvāt,",
    "GSP28jsbh2-3u:19": "anyathā jyotiṣṭomarūpānyapadārthasya vikṛtāvabhāvena śukrāgratāderanāpatteḥ /",
    "GSP28jsbh2-3u:20": "ato lakṣaṇayāpi rathantarameva nimittam, naimittiko 'gratāviśeṣaḥ",
    "GSP28jsbh2-3u:21": "prakṛtāpūrvasādhanībhūtagrahoddeśena vidhīyate /",
    "GSP28jsbh2-3u:22": "na ca pāṭhādevaindravāyavāgratvaniyamasya prāptestadvidhivaiyarthyam;",
    "GSP28jsbh2-3u:23": "tataḥ pūrvameva naimittikatayā vidhānāt /",
    "GSP28jsbh2-3u:24": "tatprayojanaṃ ca nimittābhāve prakṛtau vikṛtau ca lopaḥ /",
    "GSP28jsbh2-3u:25": "yadyapi ca sarvatra nimittasya sattve naimittikāvaśyakatvamātraṃ prameyam;",
    "GSP28jsbh2-3u:26": "tathāpi tasyātra pāṭhādeva siddhestadabhāve tadabhāva eva prameyaṃ bodhyam /",
    "GSP28jsbh2-3u:27": "tasmānna karmāntaravidhiḥ // 1 // 31 //",
    "GSP28jsbh2-3u:28": "iti dvitīye rathantarasāmādhikaraṇam //",
    "GSP28jsbh2-3u:29": "<B2> (bhāṣyodāhṛtajagatsāmāntavākyānudāharaṇe nimittanirdeśena",
    "GSP28jsbh2-3u:30": "viṣayavākyasaṃgrahaḥ) atrabhāṣye ----- “yadi rathantarasāmetyādi yadi jagatsāmā āgrayaṇāgrāngṛhṇātī” tyantamudāhṛtam /",
    "GSP28jsbh2-3u:31_0": "tatra jagatsāmavākye kṛtsnakratusaṃyogahetukaprakṛtāniveśahetoḥ pūrvapakṣasādhakatayā",
    "GSP28jsbh2-3u:31_1": "sūtre upāttasyāsaṃbhavāt jagacchabdārthābhāvenaiva prakṛtakarmaṇyaniveśasya daśamesādhayitavyatvāt",
    "GSP28jsbh2-3u:31_2": "siddhāntāsaṃbhavena vyarthastadupanyāsa ityabhipretya prastutavicāropayogitayā ādyaṃ",
    "GSP28jsbh2-3u:31_3": "vākyadvayamevodāharati ------- jyotiṣṭoma iti //",
    "GSP28jsbh2-3u:32_0": "(viṣayavākyārthaḥ prāsaṅgikī pūrvapādasaṃgatiḥ adhyāyasaṃgatiśca) yeṣu dārupātreṣu",
    "GSP28jsbh2-3u:32_1": "tattaddevatābhedena somaraso gṛhyate te grahāḥ aindravāyavamaitrāvaruṇāśvinādyāḥ",
    "GSP28jsbh2-3u:32_2": "prātassavane gṛhyante /",
    "GSP28jsbh2-3u:33": "tatra rathantarasāmatvapakṣe aindravāyavamāditaḥ kṛtvā te grahā grāhyāḥ /",
    "GSP28jsbh2-3u:34": "bṛhatsāmatvapakṣe śukramāditaḥ kṛtvā te grahā grāhyāityudāhṛtavacanārthaḥ",
    "GSP28jsbh2-3u:35": "pūrvapāde pakṣadvaye 'pi niścitavidheyatvasya guṇasya kva",
    "GSP28jsbh2-3u:36_0": "pūrvatrāsaṃbhavāt bhedakatvaṃ kva vā phale vidhānena vyavasthārthatvena vā pūrvatra",
    "GSP28jsbh2-3u:36_1": "saṃbhavādabhedakatvamiti nirṇīte adhunā sandigdhavidheyatvasya guṇasya kva vidheyatvāt",
    "GSP28jsbh2-3u:36_2": "bhedakatvaṃ kva vā tadabhāvādabhedakatvamiti nirṇayārthaṃ cintāntarārambha iti prāsaṅgikīmathavāvasararūpāṃ",
    "GSP28jsbh2-3u:36_3": "vā",
    "GSP28jsbh2-3u:37": "pādasaṅgatiṃ bhedābhedanirūpaṇādadhyāyasaṅgatiñca pādāntaratvādanantarasaṅgatyabhāve 'pyakṣatiñca spaṣṭatvādapradarśya pūrvapakṣamevāha ------- tatreti //",
    "GSP28jsbh2-3u:38_0": "(yadiśabdasya nimittaparatvanirāsaḥ) yadyapi yadi rājanyaṃ vaiśyaṃ vā yājayedityādau",
    "GSP28jsbh2-3u:38_1": "yadiśabdo nimittaparatayā dṛṣṭaḥ; tathāpīha viśeṣaṇasya viśeṣyasya viśiṣṭasya vā",
    "GSP28jsbh2-3u:38_2": "nimittatvāsaṃbhavānna tatpratipādakatayā naimittiko 'gratāguṇaḥ kratvaṅgatayā vidhātuṃ",
    "GSP28jsbh2-3u:38_3": "śakyata iti pūrvapakṣopapādakatayopapādayati ------- yadiśabdopāttasyeti //",
    "GSP28jsbh2-3u:39": "vṛttyanarhatvāditi //",
    "GSP28jsbh2-3u:40_0": "bahuvrīhyantapade prathamopanipatitasya rathantarādiśabdasyānyapadārthopasarjanībhūtasvārthapratipādakatvena",
    "GSP28jsbh2-3u:40_1": "tasmin padāntaropāttanimittatvānvaye rathantarapadasya sāpekṣatayā saviśeṣaṇānāṃ",
    "GSP28jsbh2-3u:40_2": "vṛttiniṣedhāt vṛttyanarhatvāpatteḥ kevalarathantaramātrasya nimittatve agnāvapi vidyamānasya",
    "GSP28jsbh2-3u:40_3": "nimittatvāpatteścāyuktaṃ rathantararūpaviśeṣaṇasya nimittatvamityarthaḥ /",
    "GSP28jsbh2-3u:41": "kādācitkatvābhāvāditi //",
    "GSP28jsbh2-3u:42": "anyapadārthaḥ somadravyaṃ, tatsādhyo yāgo vā /",
    "GSP28jsbh2-3u:43": "ubhayathāpi kādācitkatvābhāvāt bahuvrīhyantapadavaiyarthyāpatteraindravāyavāgratvaśukrāgratvayorvikalpāpatteśca na tatrāpi tadanvaya ityarthaḥ //",
    "GSP28jsbh2-3u:44": "(ayogavyāvṛttyānyayogavyāvṛttyā vā krato rathantaraviśeṣaṇatvāsaṃbhavāt",
    "GSP28jsbh2-3u:45": "viśiṣṭanimittatvapakṣena rathantaranimittatvam) nāpi viśiṣṭa iti //",
    "GSP28jsbh2-3u:46": "viśiṣṭe tadanvayapakṣe 'pi kimanyapadārtho viśeṣaṇaṃ viśeṣyaṃ vā /",
    "GSP28jsbh2-3u:47": "nādyaḥ; 'saptamīviśeṣaṇe bahuvrīhā'viti sūtreṇa rathantaraśabdasya pūrvanipātena viśeṣaṇatvapratīterviśeṣyatvāyogena vyutpattibhaṅgāpatteḥ /",
    "GSP28jsbh2-3u:48": "naca ----- vigrahavelāyāmanyapadārthasya kratoḥ ṣaṣṭhyantatvena",
    "GSP28jsbh2-3u:49_0": "viśeṣaṇatvasya rathantarasya prathamāntatvena viśeṣyatvasya ca pratītervaiśiṣṭyasaṃbhava",
    "GSP28jsbh2-3u:49_1": "iti ------ vācyam; vigrahavākyasyāvaidikatayā tadupāttaviśeṣaṇaviśeṣyabhāvena nimittatvānvayānupapatteḥ,",
    "GSP28jsbh2-3u:50": "grahāgratānimittabhūte rathantare prakaraṇādeva kratumattvasiddheḥ svāyogavyāvṛttyā kratorviśeṣaṇatvasya",
    "GSP28jsbh2-3u:51": "kratvantarayogavyāvṛttyā viśeṣaṇatvasyopadeśena tadvyāvṛtteḥ pramāṇābhāvādeva siddhatvena vaiyarthyācca /",
    "GSP28jsbh2-3u:52": "atideśena tadvyāvṛttestavāpyaniṣṭatvācceti kratorviśeṣaṇatvapakṣamayuktaṃ matvā saṃbhavaduktikaṃ dvitīyaṃ pakṣaṃ nirasyati ------ jyotiṣṭoma iti //",
    "GSP28jsbh2-3u:53": "(rathantaramātrasādhanatvavidhāne vākyāpatteḥ viṣamaśiṣṭavikalpāyogena tadanaṅgīkāreṇāpi nimittatvānupapatteśca karmabhedasyaiva mukhyatvam)",
    "GSP28jsbh2-3u:54": "gāyatryādīnāṃ sāmāntarāṇāmapi stotrāntarasaṃbandhitayā jyotiṣṭome viśiṣya vihitatvena tadvyāvṛttyā rathantarāderviśeṣaṇatvānupapattirityarthaḥ /",
    "GSP28jsbh2-3u:55": "jyotiṣṭomatvāvacchedeneti //",
    "GSP28jsbh2-3u:56_0": "śaṅkhaḥ pāṇḍura evetyādau pāṇḍuratvāderviśeṣyatāvacchedakāvacchedena svāyogavyāvṛttyā",
    "GSP28jsbh2-3u:56_1": "viśeṣaṇatvasya dṛṣṭatve 'pi prakṛte tadasaṃbhavaḥ; nahi gāyatryādisāmāntarakāryāvacchinne",
    "GSP28jsbh2-3u:56_2": "kratau śakyo rathantarāyogo vyāvartayitumityarthaḥ /",
    "GSP28jsbh2-3u:57_0": "ato rathantaramevāsya sāmeti samāsārthāvagamāt tasyaca prakaraṇenāprāptatvena nimittatvānupapattervidheyatvāvagamāt",
    "GSP28jsbh2-3u:57_1": "prakṛte jyotiṣṭome kevalarathantarasāmatvasya vidhāne aindravāyavāgratāderapi vidhāne",
    "GSP28jsbh2-3u:57_2": "vākyabhedāpatteḥ tadaṅgīkāreṇāpi tadvidhāne kevalarathantarasāmakatvasya jyotiṣṭome",
    "GSP28jsbh2-3u:57_3": "sākṣādananvayitvena",
    "GSP28jsbh2-3u:58_0": "stotrasādhanamantradvārā niveśasya vācyatve teṣu sāmāntarasya viśiṣyāmnānasiddhatvena",
    "GSP28jsbh2-3u:58_1": "viṣamaśiṣṭavikalpāyogādaniviśamānarathantaramātrasāmatvaguṇasya bhedakatvādubhayaviśiṣṭakarmāntaravidhirevāyam /",
    "GSP28jsbh2-3u:59": "tatracāvyaktatvāt jyotiṣṭomātideśaprāptasarvastotreṣu rathantarasāmno niveśastatraiva cāvāntaraprakaraṇādagratāviśeṣo",
    "GSP28jsbh2-3u:60": "pūrvapakṣamupasaṃharati ----- ata iti //",
    "GSP28jsbh2-3u:61": "(yadiśabdasyāvivakṣitatvena vidhyupapattinirūpaṇam) vidhāyakasya syādityāderyadiśabdopahatavidhiśaktitvātkarmāntaravidhāyakatvānupapatt",
    "GSP28jsbh2-3u:62": "pariharati ------ yadiśabdastviti //",
    "GSP28jsbh2-3u:63": "yadiśabdasya prāptidyotakamātratvena pramāṇāntareṇa prāptyayoge",
    "GSP28jsbh2-3u:64": "“yadāgneya” ityādiṣvivāvivakṣitārthatvamityarthaḥ /",
    "GSP28jsbh2-3u:65": "yānitu”yadiśabdaparityāgo rucyadhyāhārakalpanā /",
    "GSP28jsbh2-3u:66": "vyavadhānena saṃbandho hetuhetumatośca liṅ”ityādinā vārtike yadiśabdānvayāya prakārāntarāṇi darśitāni, tadupapādanaṃ kaustubhe draṣṭavyam //",
    "GSP28jsbh2-3u:67": "(pūrvapakṣiṇāpi avāntarakāryadvāraiva viśeṣaṇatvaṃ vaktavyamityādinirūpaṇam) yadiśabdopāttanimittatvasya rathantaraviśiṣṭakraturūpaviśeṣyānvaye 'pi",
    "GSP28jsbh2-3u:68_0": "ekārthībhāvalakṣaṇasāmarthyāvighātena samāsopapattestatraca gāyatryādisāmāntarakāryāvacchinne",
    "GSP28jsbh2-3u:68_1": "kratau rathantarāyogasya prāptyā tadvyāvṛttisiddheḥ saṃbhavatyeva rathantarasya viśeṣaṇatvam",
    "GSP28jsbh2-3u:68_2": "ato nāniviśamānatetyabhipretya siddhāntamāha ------ bṛhadrathantarayoriti",
    "GSP28jsbh2-3u:69": "ekapṛṣṭhastotrarūpāvāntarakāryadvārā kratau dvayorapi yogaprāptau parasparavyāvṛttyā vā viśeṣaṇatvamityarthaḥ",
    "GSP28jsbh2-3u:70": "svāvāntareti //",
    "GSP28jsbh2-3u:71": "svāvāntarakāryadvārā sarveṇāpi viśeṣaṇena viśeṣyamavacchettavyam /",
    "GSP28jsbh2-3u:72": "astica bṛhadrathantarayoḥ pṛṣṭharūpāvāntarakārye vyāpyavṛttiteti taddvārā sā kratāvapyavacchedakāvacchedena vyāhataivetyarthaḥ /",
    "GSP28jsbh2-3u:73": "vipakṣe bādhakamāha ----- anyatheti //",
    "GSP28jsbh2-3u:74": "karmāntaratvavādino 'pi rathantarasāmatvāyogasya prokṣaṇādau sarvathā",
    "GSP28jsbh2-3u:75": "vidyamānasya vyāvṛttyasiddherviśeṣaṇatvānupapattistulyetyarthaḥ /",
    "GSP28jsbh2-3u:76": "yadyapyatideśaprāptasāmāntaravyāvṛttyā pūrvapakṣe tasya viśeṣaṇatvaṃ",
    "GSP28jsbh2-3u:77": "nāyogavyāvṛttyā; tathāpi sākṣāt kratau sāmāntarayogasyāsaṃbhavāt tadvyāvṛttyā rathantarasāmatvasya viśeṣaṇatvamanupapannameva /",
    "GSP28jsbh2-3u:78": "ataḥ stotrarūpāvāntarakāryadvāraiva sāmāntaravattvasya kratau prāptyā taddvāraiva rathantarasāmatvaviśeṣaṇena vyāvṛttiḥ kartavyā /",
    "GSP28jsbh2-3u:79": "sāca mamāpi tulyeti sākṣādyāga ityanena sūcitam //",
    "GSP28jsbh2-3u:80": "(vikṛtau viśeṣyābhāvenaindravāyavāgratānāpattyā",
    "GSP28jsbh2-3u:81": "rathantarasāmamātranimittatvopapādanam) anyatheti //",
    "GSP28jsbh2-3u:82": "jyotiṣṭome nimitte tadapūrvasādhanībhūtagrahaṇāṅgatvenāgratāvidhāne 'pi",
    "GSP28jsbh2-3u:83": "satyapi vikṛtāvaṅgitāvacchedakarūpākrāntatve codakarahitāyāṃ taddhomasyeva nimittarahitatvāt tadagratāprāptyanāpattirityarthaḥ //",
    "GSP28jsbh2-3u:84": "(viśeṣaṇānvayasyaiva nyāyasiddhatvāllakṣaṇāpi na doṣāyetyādi nirūpaṇam)",
    "GSP28jsbh2-3u:85": "lakṣaṇayāpīti //",
    "GSP28jsbh2-3u:86": "yadyapyanyapadārthopasarjane rathantare nimittatvānvayo 'vyutpannaḥ;",
    "GSP28jsbh2-3u:87_0": "tathāpi śābdabodhe viśiṣṭa evānvitasyāpi nimittatvasya viśeṣye viśiṣṭe vā kādācitkatvābhāvena",
    "GSP28jsbh2-3u:87_1": "bādhe sati vidhiniṣedhau viśeṣaṇe saṃkrāmato viśeṣye bādha iti nyāyena śikhī dhvasta",
    "GSP28jsbh2-3u:87_2": "ityādivat viśeṣaṇe saṃkrāntyupapattirūpaṃ yuktyantaraṃ yathānuktasamuccayārthakādinā",
    "GSP28jsbh2-3u:87_3": "sūcitam, tathā yadiśabdasyāvivakṣitārthatvākalpanāpekṣayā lakṣaṇayā aduṣṭatvamapi",
    "GSP28jsbh2-3u:87_4": "sūcitam /",
    "GSP28jsbh2-3u:88": "naca prakaraṇalabhyānyapadārthānuvāde prayojanābhāvaḥ, vairūpasāmetyādau vairūpādīnāṃ bahuvrīhyantanirdeśasādṛśyena pṛṣṭhastotra eva niveśarūpaprayojanasya daśame vakṣyamāṇatvāt /",
    "GSP28jsbh2-3u:89": "ato rathantarameva nimittam /",
    "GSP28jsbh2-3u:90": "tasyaca prakṛtāveva niveśāttatraivāgratāviśeṣo naimittiko vidhīyata ityāha",
    "GSP28jsbh2-3u:91": "------- naimittikantviti //",
    "GSP28jsbh2-3u:92": "(bṛhadvirodhino rathantarasya rathantaravirodhino bṛhataśca nimittatvam)",
    "GSP28jsbh2-3u:93": "prakṛtau vikṛtau ceti //",
    "GSP28jsbh2-3u:94": "rathantaramātrasya nimittatve 'pi apravṛttapravartakatvāt vidherasmin sati",
    "GSP28jsbh2-3u:95_0": "kuryāditi kādācitkyāḥ kartavyatāyā vidhyarthatvāt kādācitkenaiva nimittenānvayāt",
    "GSP28jsbh2-3u:95_1": "yadiśabdopāttasya nimittatvasya kādācitkatvavyāpyatvāt kādācitkatvasyaca bṛhadrathantarayoranyonyavirodhaprayuktatvāt",
    "GSP28jsbh2-3u:95_2": "bṛhadvirodhino rathantarasya rathantaravirodhino bṛhataśca nimittatvaṃ jñeyam /",
    "GSP28jsbh2-3u:96_0": "virodhitāca kvacidvaikalpikatvāt kvacit bādhakasattvāt bhavati, yathā prakṛtau vaikalpikatvāt",
    "GSP28jsbh2-3u:96_1": "vikṛtāvapi yatra naikataraniyamastatrānyatarāgratāyā loponimittābhāvāt, yatratu tanniyamastatra",
    "GSP28jsbh2-3u:96_2": "virodhisāmāntarasattve bādhakasattvāt seti /",
    "GSP28jsbh2-3u:97": "tatra rathantarādernimittasya sattvena tattadagratāprāptāvapi yatra satrādau dvayorapi samuccayādvirodhitābhāvastatra nimittatvābhāvāt tattadagratālopa evetyarthaḥ //",
    "GSP28jsbh2-3u:98": "pāṭhādeveti //",
    "GSP28jsbh2-3u:99": "etaccaindravāyavāgratāmātraviṣayam /",
    "GSP28jsbh2-3u:100": "śukrāgratāvidhautu tasyāḥ pāṭhādinā saṃbhavatprāptikatvābhāvena nimitte naimittikāvaśyakatvaprameyasyaivāvaśyabodhyatvāditi dhyeyam /",
    "GSP28jsbh2-3u:101": "siddhāntamupasaṃharati ------ tasmāditi //",
    "GSP28jsbh2-3u:102": "(pūrvottarakalpaprayojananirūpaṇam) prayojanaṃ pūrvapakṣe jyotiṣṭomāṅgabhūtaṃ somayāgāntaraṃ",
    "GSP28jsbh2-3u:103": "rathantaramātrasāmakañca kāryam, siddhānte neti, tathā jyotiṣṭome rathantarasāmatvābhāve 'pi pāṭhaprāptaindravāyavāgrataiva pūrvapakṣe,",
    "GSP28jsbh2-3u:104": "siddhānte netica spaṣṭatvānnoktam //",
    "GSP28jsbh2-3u:105": "iti prathamaṃ grahāgratāyā jyotiṣṭomāṅgatādhikaraṇam //",
    "GSP28jsbh2-3u:106": "-------------- <B1> (2 adhikaraṇam /",
    "GSP28jsbh2-3u:107": ") (a.2 pā.3 adhi.2)",
    "GSP28jsbh2-3u:108": "aveṣṭau yajñasaṃyogātkratupradhānamucyate /",
    "GSP28jsbh2-3u:109": "rājasūye rājakartṛke pratyekadakṣiṇāmnānādaveṣṭisaṃjñakāḥ pañceṣṭayaḥ pṛthakprayogāḥ samāmnātāḥ",
    "GSP28jsbh2-3u:110": "tadavāntaraprakaraṇe “yadi brāhmaṇo yajeta bārhaspatyaṃ madhye nidhāyāhutimāhutiṃ hutvābhighārayet yadi rājanya aindraṃ yadi vaiśyo vaiśvadevami”ti śrutam /",
    "GSP28jsbh2-3u:111": "tatrāpi pūrvavadbrahmaṇakartṛkatvādi nimittameva; yadi śabdaśruteḥ,",
    "GSP28jsbh2-3u:112_0": "rājasūyasya traivarṇikakartṛkatvena brāhmaṇādeḥ prāptatvācca, rājaśabdasya prajāpālanakartari",
    "GSP28jsbh2-3u:112_1": "sarvalokaprasiddheḥ kṣatriyamātre draviḍaprasiddhestu mlecchadeśaprasiddhitvenāsādhakatvāt,",
    "GSP28jsbh2-3u:113": "vyākaraṇaprasiddhestanmūlakatvenāniyāmakatvācca, sarvalokaprasiddheḥ śrautayadiśabdamūlakatvācca",
    "GSP28jsbh2-3u:114": "ato brāhmaṇādikartṛkatve nimitte madhyenidhānapūrvakapratyāhutyabhidhāraṇaviśiṣṭapañcahaviṣkaikeṣṭiprayogo rājasūyāntargato vidhīyate /",
    "GSP28jsbh2-3u:115": "pratyekaprayogāśca pañcānulomaviṣayā iti bodhyam /",
    "GSP28jsbh2-3u:116": "“etayānnādyakāmaṃ yājayedi” tyanena cobhayorapi nityanaimittikaprayogayoḥ",
    "GSP28jsbh2-3u:117_0": "phalārthaṃ bahiḥkratvanuṣṭhānamiti na brāhmaṇādiguṇasya bhedakatvamiti prāpte ---------",
    "GSP28jsbh2-3u:117_1": "“rājānamabhiṣiñcedi”ti śrutau rājoddeśenābhiṣekavidhānādabhiṣekādhikārikarājyayogātprāgeva",
    "GSP28jsbh2-3u:117_2": "rājaśabdasya",
    "GSP28jsbh2-3u:118": "kṣatriyavācitvapratītestasya karmaṇītyadhikṛtya “patyantapurohitādibhyo",
    "GSP28jsbh2-3u:119": "yak” iti smṛtyā purohitādigaṇapaṭhitādrājaśabdād yagādividhānenaca rājyaśabdasya rājaśabdaprasiddhipūrvakatvāvagateḥ draviḍaprayogānusāreṇa rājaśabdaḥ kṣatriyavacana eva /",
    "GSP28jsbh2-3u:120": "ataścāveṣṭau brāhmaṇādīnāṃ prāptyabhāvādvidheyatvāvagateḥ kartṛrūpād guṇādaveṣṭiprayogāntarameva pañcahaviṣkaikeṣṭirūpaṃ samastaguṇaviśiṣṭaṃ bahiḥkratu vidhīyate /",
    "GSP28jsbh2-3u:121": "tasyacoktavacanenānnādyaṃ phalam /",
    "GSP28jsbh2-3u:122": "antaḥkratu pratyekaṃ pañca prayogā eva /",
    "GSP28jsbh2-3u:123": "yadyapica pūrvapakṣasiddhāntayoḥ pañcahaviṣkaikeṣṭiprayogastulyaḥ; tathāpi brāhmaṇādiguṇasya pūrvapakṣe na bhedakatvaṃ siddhānte tu taditi viśeṣaḥ /",
    "GSP28jsbh2-3u:124": "tatprayojanaṃ ca pakṣadvayopapādanenaivoktam /",
    "GSP28jsbh2-3u:125": "nacaivaṃ rājanyavākye tasya prāptatvādvidheyatvābhāvena",
    "GSP28jsbh2-3u:126": "bhedakatvānāpattiḥ; rājanyapadasyābhiṣiktānabhiṣiktakṣatriyamātravācitvena rājasūye 'prāptasyaiva tasya vidheyatayā bhedakatvopapatteḥ /",
    "GSP28jsbh2-3u:127": "rājasūye hi rājapadasya kṣatriyamātraśaktasyāpi",
    "GSP28jsbh2-3u:128": "“rājetyetānabhiṣiktānācakṣata” iti nirūḍhalakṣaṇātātparyagrāhakālliṅgādabhiṣiktakṣatriyamātrasyaivādhikāraḥ",
    "GSP28jsbh2-3u:129": "ataḥ siddhaṃ triṣvapi vākyeṣu guṇasya prayogabhedakatvam /",
    "GSP28jsbh2-3u:130": "yadiśabdaścābhighārayediti liṅaḥ prayojyatvāparaparyāyahetumadarthakatve ākhyātadvayaikavākyatve ca tātparyagrāhakaḥ /",
    "GSP28jsbh2-3u:131": "tena madhye nidhānapūrvakapratyāhutyabhighāraṇaprayojakī bhūtairbrāhmaṇādikartṛkairyāgairiṣṭaṃ bhāvayediti vākyārtho bodhyaḥ // 2",
    "GSP28jsbh2-3u:132": "iti dvitīyamaveṣṭyadhikaraṇam //",
    "GSP28jsbh2-3u:133": "<B2> (āgneyādipañcāveṣṭipṛthakprayogatvam /",
    "GSP28jsbh2-3u:134": "teṣāṃ ca pratiyogividhayātrāpekṣitānāṃ nirdeśa ityupapādanam) rājasūye",
    "GSP28jsbh2-3u:135": "“āgneyamaṣṭākapālaṃ nirvapati hiraṇyaṃ dakṣiṇaindramekādaśakapālamṛṣabho",
    "GSP28jsbh2-3u:136": "vahī dakṣiṇā vaiśvadevaṃ caruṃ piśaṅgī paṣṭhauhī dakṣiṇā maitrāvaruṇīmāmikṣāṃ vaśā dakṣiṇā bārhaspatyaṃ caruṃ śitipṛṣṭho dakṣiṇā”",
    "GSP28jsbh2-3u:137": "iti vākyairaveṣṭisaṃjñakeṣṭayaḥ pañca vihitāḥ /",
    "GSP28jsbh2-3u:138_0": "atraikāveṣṭisaṃjñāyoge 'pi sākamedhavadutpattivākye pratyekaṃ dakṣiṇāmnānāt dakṣiṇāyāśca",
    "GSP28jsbh2-3u:138_1": "kartrānatyarthatvāt tadbhedena kartṛtvabhedapratītestadbhedena ca prayogabhedāvagateḥ",
    "GSP28jsbh2-3u:138_2": "ekaikaṃ karmāgnyanvādhānādi brāhmaṇatarpaṇāntāṅgaviśiṣṭaṃ bhedenānuṣṭheyamityekādaśe",
    "GSP28jsbh2-3u:138_3": "vakṣyamāṇamabhipretya vicārayiṣyamāṇavākyavidheyaprayogāntarapratiyogividheyāpekṣitāni",
    "GSP28jsbh2-3u:138_4": "pūrvakarmaprayogavidhāyakavākyānyādāvudāharati -------- rājasūya iti //",
    "GSP28jsbh2-3u:139": "(phalāntaraśaṅkānirāsaḥ siddhāntasādhakanirdeśaśca)",
    "GSP28jsbh2-3u:140": "phalāntaraśaṅkānivṛttyarthaṃ rājasūya ityuktam /",
    "GSP28jsbh2-3u:141": "siddhāntasādhakatayā rājakartṛka itica /",
    "GSP28jsbh2-3u:142": "prastutavicāraviṣayavākyamudāharati ------- tadavāntareti //",
    "GSP28jsbh2-3u:143": "(yadi brāhmaṇo yajeteti viṣayavākyanirdeśastadarthaśca vaiśyavākye madhye nidhanasyānuvādaśca) yadi brāhmaṇo yajeta tadā pañcānāmapyeteṣāṃ haviṣāṃ",
    "GSP28jsbh2-3u:144_0": "vedyāmāsādane pañcamasthāne paṭhitasya bārhaspatyasya tṛtīyasthāne madhyame āsādanaṃ",
    "GSP28jsbh2-3u:144_1": "kṛtvā avaśiṣṭahaviṣāṃ pratyekaṃ krameṇāhavanīye prakṣepānantaraṃ taddhaviḥsaṃskārārthopastaraṇābhighāraṇājyaśeṣeṇa",
    "GSP28jsbh2-3u:144_2": "juhūsthena bārhaspatyasya madhye āsāditasyābhidhāraṇaṃ kṛtvānte tasya",
    "GSP28jsbh2-3u:145": "homaḥ kartavyaḥ /",
    "GSP28jsbh2-3u:146": "evamitarayorapi jñeyamityudāharaṇavākyatrayasyārthaḥ /",
    "GSP28jsbh2-3u:147": "vaiśyavākye svata eva vaiśvadevasya tṛtīyasthāne paṭhitatvāt tenaiva madhye nidhānaprāptermadhye nidhānavidhirnityānuvāda iti viśeṣa ityuktamadhikaraṇamālāyām //",
    "GSP28jsbh2-3u:148_0": "(kartrādīnāṃ bhāvanāprayogabhedakatvena prākaraṇikasaṅgatiḥ) tatra guṇādīnāṃ vidhyāpādanadvārā",
    "GSP28jsbh2-3u:148_1": "bhedakatvāt kartrādīnāṃ ca guṇānāṃ bhāvanotpattāvananvayitvena tadvidhyāpādānadvārā",
    "GSP28jsbh2-3u:148_2": "tadbhedakatvāyoge 'pi",
    "GSP28jsbh2-3u:149": "prayogānvayitvāt tadvidhyāpādanadvārā bhāvanāprayogabhedakatvanirūpaṇāt prākaraṇikīṃ saṅgatiṃ ca spaṣṭatvādapradarśya pūrvapakṣamevāha --------",
    "GSP28jsbh2-3u:150": "tatrāpīti //",
    "GSP28jsbh2-3u:151": "(brāhmaṇakartṛkatve nimitte madhye nidhānaguṇavidhiriti pūrvapakṣaḥ)",
    "GSP28jsbh2-3u:152": "brāhmaṇasya kartṛtāsaṃbandhena yadiśabdopāttanimittānvayitvopapatteḥ viśiṣṭavidhigauravāprasaṅgācca tasyāmeveṣṭau tattatkartṛtve nimittatve madhye nidhānādiguṇavidhirityarthaḥ /",
    "GSP28jsbh2-3u:153": "prāptyabhāvaṃ nirasyati -------- rājasūyasyeti //",
    "GSP28jsbh2-3u:154": "nanu ------ rājasūyavākye rājaśabdaśravaṇāttatpadavācyarājatvajātimata evādhikārapratītestadrahitabrāhmaṇādestatra kathaṃ prāptirityata āha",
    "GSP28jsbh2-3u:155": "------ rājaśabdasyeti /",
    "GSP28jsbh2-3u:156": "prajāpālanakartarīti //",
    "GSP28jsbh2-3u:157_0": "yathaiva kulālanāpitacorādiśabdānāṃ tattatkriyākartṛtve śaktiḥ sarvalokaprasiddhestathaiva",
    "GSP28jsbh2-3u:157_1": "tadaviśeṣādanyāpreritaprajāpālanakartṛtve rājapadasya śaktestadvattvena brāhmaṇādīnāmapi",
    "GSP28jsbh2-3u:157_2": "tatpadavācyatvena tatrādhikārāt prāptirityarthaḥ //",
    "GSP28jsbh2-3u:158": "(lāghavānugṛhītāyā api draviḍaprasiddheḥ sarvatroktaprasiddhito",
    "GSP28jsbh2-3u:159_0": "durbalatvāt jātiṃ vihāyāpi rājaśabdaprayogaḥ) nanu ------- sakhaṇḍopādheḥ śakyatāvacchedakatvakalpane",
    "GSP28jsbh2-3u:159_1": "gauravāpatterdraviḍānāmapālayatyapi kṣatriye rājaśabdaprayogāt tajjātivācitvameva",
    "GSP28jsbh2-3u:159_2": "lāghavādyuktamityata āha --------",
    "GSP28jsbh2-3u:160": "kṣatriyamātra iti //",
    "GSP28jsbh2-3u:161": "draviḍānāṃ pratyantadeśavāsitvena ('pratyanto mlecchadeśaḥ syād' iti",
    "GSP28jsbh2-3u:162": "kośāt) tatprasiddhermlecchadeśaprasiddhitvena na pīluśabda iva rājaśabde 'pi śaktigrahasādhakatvam",
    "GSP28jsbh2-3u:163": "nahi śaktigrāhakapramāṇagata eva prābalye nirṇāyake sati sandehābhāve svato 'pramāṇabhūtasya lāghavasya nirṇāyakatvaṃ yujyate /",
    "GSP28jsbh2-3u:164": "ataeva jātiṃ vihāyāpi sarveṣāṃ prayogasya nirṇāyakatvānna barhirājyādiśabdānāmiveha jātivācitvaṃ yuktamityarthaḥ //",
    "GSP28jsbh2-3u:165": "(vyākaraṇasmṛterapi sādhutvānvākhyānamātrārthatvaṃ na śaktigrāhakatvamiti",
    "GSP28jsbh2-3u:166": "kathanam) nanu -------- tasya karmetyarthe 'brāhmaṇādibhyaśce'ti sūtreṇa brāhmaṇādigaṇapaṭhitarājaśabdāt parataḥ ṣyañpratyayena, athavā --------",
    "GSP28jsbh2-3u:167_0": "'patyantapurohitādibhyo yagi'ti sūtreṇa purohitādigaṇapaṭhitatvena tasmādyakpratyayena",
    "GSP28jsbh2-3u:167_1": "vā rājaśabdasya brāhmaṇaśabdavat prajāpālanakārivācitvānavagamātsiddhavannirdeśena",
    "GSP28jsbh2-3u:167_2": "jātivācittaivādhyavasīyate tataśca durbalaprasiddherapi prabalavyākaraṇasmṛtyupaṣṭabdhatvena",
    "GSP28jsbh2-3u:167_3": "prābalyopapatterjātivācitvameva yuktamityata āha -------- vyākaraṇeti //",
    "GSP28jsbh2-3u:168": "vyākaraṇasmṛtessādhutvānvākhyānamātratvena śaktigrahe pramāṇābhāvāt,",
    "GSP28jsbh2-3u:169_0": "tattvepivā prajāpālanakartuḥ rājño yat prajāpālanarūpaṃ karma tat rājyamityarthe",
    "GSP28jsbh2-3u:169_1": "rājyaśabdavyutpattāvapi rājaśabdasya prajāpālanakartṛvācitvānivāraṇāt tasyā api draviḍaprasiddhimūlakatayā",
    "GSP28jsbh2-3u:169_2": "niyāmakatvānupapattiḥ nacaitāvatā rājyaśabdaśaktigrahaṇasya rājaśabdavyutpattigrahasāpekṣatvam;",
    "GSP28jsbh2-3u:170": "rājakarmatvenābodhe 'pi prajāpālanatvena buddhasyaiva tasya",
    "GSP28jsbh2-3u:171": "śakyatāvacchedakatvopapatteḥ /",
    "GSP28jsbh2-3u:172": "kiñca --------- sārvalaukikaprasiddherapi “ na rājñaḥ pratigṛhṇīyādarājanyaprasūtinaḥ /",
    "GSP28jsbh2-3u:173": "na śūdrarājye vasedi” tyādismṛtyupaṣṭabdhatvānna kevalaṃ prasiddhereva",
    "GSP28jsbh2-3u:174": "kṣatriyasya tadbodhyatvam /",
    "GSP28jsbh2-3u:175": "etena -------- kṣatriyasyaiva prajāpālanaṃ paramo dharmaḥ /",
    "GSP28jsbh2-3u:176": "rājā sarvasyeṣṭe brāhmaṇamityādimanvādismṛtīnāmapi tadupaṣṭambhakatvāditi",
    "GSP28jsbh2-3u:177": "---------- nirastam; tāsāṃ kṣatriyamātroddeśena pālanāvaśyakatāvidhāyakatve 'pi rāgādinā brāhmaṇādāvapi pālayitṛtvasaṃbhavāt /",
    "GSP28jsbh2-3u:178": "ato nāsāmupaṣṭambhakatvamityarthaḥ /",
    "GSP28jsbh2-3u:179": "pratyutāryāvartaprayoga eva viśeṣataḥ śrutyupaṣṭabdha ityāha ---------",
    "GSP28jsbh2-3u:180": "sarvaloketi //",
    "GSP28jsbh2-3u:181": "prajāpālanakartṛtvāviśeṣepi upanayādhānavidhisiddhāgnividyayorabhāvena śūdrasya vyāvṛttāvapi traivarṇikānāṃ rājasūye 'dhikārasyāvyāhatatvāt",
    "GSP28jsbh2-3u:182": "tadantargatāveṣṭāvapi teṣāmadhikārāt brāhmaṇādīnāṃ kartṛtvena prāpteḥ rājanyavākye 'niyamenaiva rājñaḥ kartṛtayā prāpternimittatvasyaivāśrayaṇāt",
    "GSP28jsbh2-3u:183": "tatsāhacaryādihāpi brāhmaṇādivākyayorapi nimittatvameva yuktamityabhipretya pūrvapakṣopasaṃhāravyājena pūrvapakṣe naimittikaṃ vidheyavivekaṃ darśayati ------- ata iti //",
    "GSP28jsbh2-3u:184_0": "(pūrvottarapakṣayoḥ prayogabhede satyapi pūrvapakṣe pañcahaviṣkaikaprayogo rājasūyāntargata",
    "GSP28jsbh2-3u:184_1": "iti nirūpaṇam) ayamarthaḥ ------- nātrābhighāraṇamātraṃ naimittikatayā vidhīyate;",
    "GSP28jsbh2-3u:184_2": "madhye nidhānānuvādāsaṃbhavāt, ato madhye nidhānaviśiṣṭābhighāraṇasya pañcahaviṣkaikeṣṭiprayogaṃ",
    "GSP28jsbh2-3u:184_3": "vinānupapadyamānasyaikaikahaviṣkaikeṣṭiprayogeṣvaniveśānmadhye nidhānarūpaviśeṣaṇasāmarthyāt",
    "GSP28jsbh2-3u:184_4": "tadviśiṣṭābhighāraṇasya",
    "GSP28jsbh2-3u:185": "prayogāntarākṣepakatvam /",
    "GSP28jsbh2-3u:186": "tataśca pūrvottarapakṣayoḥ prayogāntarākṣepakatve tulye 'pi",
    "GSP28jsbh2-3u:187": "nimittārthatvapakṣe rājasūyāntargato 'pi naimittikaḥ pañcahaviṣkaikeṣṭiprayogaḥ sidhyati /",
    "GSP28jsbh2-3u:188": "vidhāyakatvapakṣetu rājasūyādbahireva tādṛśaṃ prayogāntaramiti prayojanabhedo 'nusandheyaḥ --------- iti /",
    "GSP28jsbh2-3u:189": "kva tarhi nimittārthatvapakṣe rājasūyāntargatānāṃ pratyekaprayogāṇāṃ niveśa ityapekṣāyāmāha --------- pratyeketi //",
    "GSP28jsbh2-3u:190_0": "anulomānāṃ tattatpitṛgatajātimattvābhāve 'pi tattanmātṛgatajātisadbhāvasya tattatsmṛtiṣūkterbrāhmaṇāt",
    "GSP28jsbh2-3u:190_1": "kṣatriyāyāmutpannasya rājatvajātimattvena rājasūye 'dhikārāt tadviṣayāḥ pratyekaprayogā",
    "GSP28jsbh2-3u:190_2": "ityarthaḥ yadātu tasyāpi “yadi rājanyami”ti vākyena pañcahaviṣṭvaikeṣṭiprayogasyaiva",
    "GSP28jsbh2-3u:190_3": "prāpterna pratyekaprayogāṇāṃ niveśa ityālocyate, tadā pratyekaprayogāṇāmapyanavakāśatayā",
    "GSP28jsbh2-3u:190_4": "bādhāsaṃbhavāt tattatkartṛbhisteṣāmapi samuccayenānuṣṭhānamiti draṣṭavyamiti bodhyamitipadena",
    "GSP28jsbh2-3u:190_5": "sūcitam //",
    "GSP28jsbh2-3u:191": "(etayānnādyakāmaṃ yājayedityanena prayogadvayasyāpi bahiḥ phalārthaṃ",
    "GSP28jsbh2-3u:192": "vidhānam) nanu ------- evametayā annādyakāmaṃ yājayediti",
    "GSP28jsbh2-3u:193": "vidherannādyārthatvenāpi prayogāntarāpattirityata āha --------etayeti //",
    "GSP28jsbh2-3u:194": "asmiṃśca vākye prayogānvayiguṇāntarābhāvena tadbhedāprasakteḥ kartrapekṣāyāṃ rājasūyavākyagatāveṣṭikartṛkṣatriyeṇaiva",
    "GSP28jsbh2-3u:195": "nairākāṅkṣyāttasyaivopasthitatvāt",
    "GSP28jsbh2-3u:196": "kartṛtvenānvayopapatterviniyogānvayiguṇa- sattvenāveṣṭimātrasyaiva viniyogāntaramātraṃ kriyate",
    "GSP28jsbh2-3u:197": "evañca yugapatprayoge ca yogasidhyadhikaraṇanyāyenānekaphalajananāyogāt bahirapi tattatprayogāṇāmannādyārthamanuṣṭhānamityarthaḥ",
    "GSP28jsbh2-3u:198_0": "(draviḍaprasiddherapi śrutismṛtyanugṛhītāyāḥ prāmāṇyena jātimata evātra vivakṣiteti",
    "GSP28jsbh2-3u:198_1": "siddhāntopakramaḥ) smṛteḥ prasiddhidvayopyanugrāhakatvasāmye 'pi draviḍaprasiddheḥ",
    "GSP28jsbh2-3u:198_2": "sakalapramāṇamūrdhanyaśrutyanugrāhyatvāt prāmāṇye",
    "GSP28jsbh2-3u:199": "viśvasanīyataratvopapādanena siddhāntaṃ sādhayati --------- rājānamiti //",
    "GSP28jsbh2-3u:200": "abhiṣeke hi pālanādhikārasaṃpādakatvenaiva vidheyatvādityarthaḥ //",
    "GSP28jsbh2-3u:201": "idānīṃ rājyaśabdasya yakpratyayāntatvenānuśāsanāttataḥ pūrvaṃ rājaprakṛtyarthanirṇayāvaśyakatayāpi draviḍaprasiddheḥ smṛtyupaṣṭabdhatvamapītyāha --------- tasya karmaṇīti //",
    "GSP28jsbh2-3u:202_0": "(rājyāyaivetiśrutau pratyayasthākārasyodāttatvaśravaṇopapattyarthaṃ yagantasyaiva",
    "GSP28jsbh2-3u:202_1": "yuktatvanirūpaṇam) yadyapyatra ṣyañyaganyatarapratyayenāpi rājyaśabdavyutpattiḥ samānā;",
    "GSP28jsbh2-3u:202_2": "tathāpi loke viśeṣābhāve 'pi",
    "GSP28jsbh2-3u:203": "“rājyāyaivetyabhiṣicyante rājetyetānabhiṣiktānācakṣate” ityādiśrutau",
    "GSP28jsbh2-3u:204": "rājyaśabdagatapratyayasthākārasyodātta- svaratvopalaṃbhāt yakpratyayāntataiva yuktā /",
    "GSP28jsbh2-3u:205": "tadāhi”karṣātvato ghaño 'nta udātta” iti sūtrādanta ityanuvartamāne",
    "GSP28jsbh2-3u:206": "taddhitasyeticānuvartamāne kita ityanena yakārākārasyādyantavadekasminnityekavadbhāvenodāttatvavidhānāt yakārāntatvena pratyayodāttatvaṃ labhyate /",
    "GSP28jsbh2-3u:207_0": "ṣyañantatvetu ñnityādirnityamityanenādyudāttavidhānāt prakṛtistharephākārodāttatvaṃ",
    "GSP28jsbh2-3u:207_1": "syāditi nyāyasudhopapāditaṃ yagantatvaniścayamabhipretya patyantapurohitādibhya ityevopanyastam //",
    "GSP28jsbh2-3u:208": "(brāhmaṇādikartṛkaprayogāntaravidhānamiti tasya",
    "GSP28jsbh2-3u:209": "bahiḥkratvanuṣṭhānādinirūpaṇam) vacana eveti //",
    "GSP28jsbh2-3u:210": "tathācāryāvartaprayogastu rājakāryakāritvaguṇayogena gauṇa ityevakāreṇa sūcitam /",
    "GSP28jsbh2-3u:211_0": "ato brāhmaṇādīnāṃ kartṛtvenāprāpternimittatvāyogena vidheyatvāvaśyakatvāt prāptayāgānuvādena",
    "GSP28jsbh2-3u:211_1": "brāhmaṇādikartṛtvādirūpānekaguṇavidhau vākyabhedāpatterbrāhmaṇādikartṛtvarūpāt pūrvatrāniviśamānāt",
    "GSP28jsbh2-3u:211_2": "guṇāt prayogabheda ityabhipretya siddhānte vidheyaṃ darśayati -------- ataśceti",
    "GSP28jsbh2-3u:212": "prayogāntarasya ca dharmigrāhakapramāṇasiddhaṃ rājasūyabahirbhāvamabhipretya bahiḥkratvityuktam",
    "GSP28jsbh2-3u:213": "tataśca brāhmaṇādiśravaṇānavicchinnā aveṣṭiprayogā bhinnā eva rājasūyāntargatā ityarthaḥ /",
    "GSP28jsbh2-3u:214": "bahiḥ kratvanuṣṭheyaprayogāntarasyaiva phalāpekṣāyāmapekṣitavidhitvalābhena 'etayā annādyakāma'",
    "GSP28jsbh2-3u:215": "phalasaṃbandhaḥ, natu rājasūyāntargatasya; tasya svārājyaphalenaiva nirākāṅkṣatvenānākāṅkṣitavidhitvāpatterityabhipretyāha",
    "GSP28jsbh2-3u:217": "etena ---------",
    "GSP28jsbh2-3u:218_0": "prakṛtaparāmarśyaitacchabdaniviṣṭāveṣṭimātrapuraskāreṇānnādyāmnānāt niravakāśānnādyāvarodhena",
    "GSP28jsbh2-3u:218_1": "nirākāṅkṣāveṣṭistadvyatiriktaviṣaye sāvakāśaṃ svārājyaphalaṃ nāṅgīkarotītyapi ----------",
    "GSP28jsbh2-3u:218_2": "apāstam; annādyasyāpi brāhmaṇakartṛkaprayoge sāvakāśatvāt /",
    "GSP28jsbh2-3u:219": "ato rājasūyaprakaraṇapāṭhasārthakyārthamekaikahaviṣkeṣṭiprayogāḥ svārājyārthā ityabhipretyāha --------- antaḥkratviti //",
    "GSP28jsbh2-3u:220": "etena --------- ekaikahaviṣkaikeṣṭīṣṭipañcakayoḥ rājasūyamahāprayogāntaḥpāte 'pi dvividhasyāpi prayogasyānnādyaphalakatvaṃ pūrvapakṣyuktaṃ -------- apāstam; sannidhānāviśeṣe",
    "GSP28jsbh2-3u:221": "'pyanākāṅkṣitasaṃbandhasyānyāyyatvena brāhmaṇādikartṛkaprayogāntarāṇāmeva tatphalakatvaucityāditi bhāvaḥ //",
    "GSP28jsbh2-3u:222": "(pūrvottarakalpaprayojane) tatprayojanamiti //",
    "GSP28jsbh2-3u:223": "pūrvapakṣe aveṣṭe rājasūyāntargataprayogasya brāhmaṇādikartṛkaprayogāt bhede 'pi ubhayoḥ svārājyārthatve vidyamāne evānnādyārthamapyanuṣṭhānam,",
    "GSP28jsbh2-3u:224": "siddhāntetu annādyārthameva prayogāntaram /",
    "GSP28jsbh2-3u:225": "svārājyārthantu bhinnā eveti pakṣadvayasyopapādanena vyaktamityarthaḥ //",
    "GSP28jsbh2-3u:226": "(rājanyavākye rājanyapadānuvādatvena rājanyakartṛkapañcahaviṣkeṣṭeḥ svārājyaphalārthatvenāntaḥ kratvanuṣṭhānaśaṅkā) nanu ---------",
    "GSP28jsbh2-3u:227": "brāhmaṇavaiśyavākyayoḥ tadvidhāne 'pi rājanyavākye rājño rājasūye",
    "GSP28jsbh2-3u:228": "prāptatvenāvidheyatvāt nityaprāptatvena nimittatvāyoge 'pi yadiśabdasya brāhmaṇavaiśyavākyayoriva",
    "GSP28jsbh2-3u:229_0": "rājanyasyānuvādamātratvopapattermadhyenidhānasya pañceṣṭiprayogeṣvaniveśena prayogāntaravidhāyakatve",
    "GSP28jsbh2-3u:229_1": "'pi tasya svārājyaphalārthaṃ rājasūyāntaḥ pātenaiva vikalpena samuccayena vā karaṇopapatterbahiḥ",
    "GSP28jsbh2-3u:229_2": "--- prayogabhāvānāpattirityabhipretyāśaṅkate--------",
    "GSP28jsbh2-3u:230": "naceti //",
    "GSP28jsbh2-3u:231_0": "rājanyapadasyānuvādamātratve vaiyarthyāpattestasyāścābhiṣiktānabhiṣiktakṣatriyamātravācitvenānabhiṣiktakṣatriyasya",
    "GSP28jsbh2-3u:231_1": "rājasūye 'prāptatvena vidheyatvāt brāhmaṇādivākyanyāyena kṣatriyamātrapuraskāreṇābhiṣiktādhikārirājasūyāntargataprayogāpekṣayā",
    "GSP28jsbh2-3u:231_2": "prayogāntaravidhānena tadupapattirityāśayena pariharati --------",
    "GSP28jsbh2-3u:232": "rājanyapadasyeti //",
    "GSP28jsbh2-3u:233": "na0 kathaṃ rājasūye abhiṣiktasyaivādhikāraḥ? ityata āha --------- rājasūye hīti /",
    "GSP28jsbh2-3u:234": "nirūḍhalakṣaṇeti //",
    "GSP28jsbh2-3u:235_0": "asyaca śaktigrāhakatve 'bhiṣekajanyādṛṣṭavattvena śaktikalpane śakyatāvacchedakatve",
    "GSP28jsbh2-3u:235_1": "gauravāpatterna śaktigrāhakatvam, apitu kṣatriyatvajātau lāghavena śaktasya nirūḍhalakṣaṇātātparyagrāhakatvamātram",
    "GSP28jsbh2-3u:235_2": "ata eva rājasūyer “iśvaro vā eṣa diśonūnmaditoryadviśonuvyavasthāpayatī”",
    "GSP28jsbh2-3u:236": "tyarthavāder iśvaratvena kīrtanasya kaṇṭakoddharaṇaprajāpālane vinā kṣatriyamātre 'saṃbhavāttatracābhiṣiktasyaivādhikārāllākṣaṇikārthasyaiva",
    "GSP28jsbh2-3u:237": "grahaṇādadhikāra ityarthaḥ /",
    "GSP28jsbh2-3u:238": "etacca vibhavāduktam //",
    "GSP28jsbh2-3u:239": "(rājanyapadasyābhiṣiktaparatvenānuvādatvepyannādyārthaprayogasya",
    "GSP28jsbh2-3u:240": "bahiḥkratvanuṣṭhānamiti siddhāntakathanam) vastutastu ---------",
    "GSP28jsbh2-3u:241": "brāhmaṇādivākyagatayajaterihānuṣaṅge satyavairūpyāya madhyenidhānarūpaguṇavidhi- sāmarthyācca prayogabhedasya siddheḥ",
    "GSP28jsbh2-3u:242_0": "tasyacānnādyavākyaikavākyatayā annādyakāmo rājanya aindraṃ madhya ityādivākyalabhyasyānnādyārthamabhiṣiktakartṛkatvena",
    "GSP28jsbh2-3u:242_1": "rājanyapadasyānuvādatve 'pi yogasiddhyadhikaraṇanyāyena rājasūyāntarānuṣṭhāne svārājyotpattāvapi",
    "GSP28jsbh2-3u:243": "annādyaphalānutpattestadanurodhena bahiḥprayoga upapadyata eva /",
    "GSP28jsbh2-3u:244": "vārtike 'pyayameva pakṣa ādṛtaḥ /",
    "GSP28jsbh2-3u:245": "spaṣṭamanyat /",
    "GSP28jsbh2-3u:246": "prayojanaṃ pakṣadvayopapādanenaiva spaṣṭamiti noktam /",
    "GSP28jsbh2-3u:247": "yathācātra pakṣadvaye 'pi tatra dakṣiṇānāmekaikaprayogāvaruddhatvena samuditaikaprayoge prāptyabhāve 'pi dakṣiṇāprāptistathaikādaśe vakṣyate //",
    "GSP28jsbh2-3u:248": "iti dvitīyamaveṣṭyadhikaraṇam //",
    "GSP28jsbh2-3u:249": "----------------- <B1> (3 adhikaraṇam /",
    "GSP28jsbh2-3u:250": ") (a.2 pā.3 adhi.3)",
    "GSP28jsbh2-3u:251": "ādhāne sarvaśeṣatvāt /",
    "GSP28jsbh2-3u:252": "“vasante brāhmaṇo 'gnīnādadhīta grīṣme rājanyaḥ śaradi vaiśyaḥ” iti śrutam /",
    "GSP28jsbh2-3u:253": "tathā “vasante brāhmaṇamupanayīta grīṣme rājanyaṃ śaradi vaiśyami”ti ca /",
    "GSP28jsbh2-3u:254": "tatra sarvavarṇasādhāraṇānāṃ kratūnāmagnividyāsādhyatvādagneśca upāyabhūtasyādhānasya “ya evaṃ vidvānagnimādhatte”",
    "GSP28jsbh2-3u:255": "ityanenānanyākṣiptaśaktikenāgnyuddeśenādhānavidhāyinā prāptatvādādhāne brāhmaṇādīnāṃ prāpternimittārthaṃ śravaṇam /",
    "GSP28jsbh2-3u:256": "brāhmaṇakartṛkatve nimitte vasantaḥ kāla ādhānāṅgatvena vidhīyate /",
    "GSP28jsbh2-3u:257": "athavā --------- 'stvetasya ------”atha saṃbhārānsaṃbharatī”ti",
    "GSP28jsbh2-3u:258": "vidhyantaraśeṣasya vartamānāpadeśatā, tathāpi “saṃbhāreṣvagnimādadhātī”",
    "GSP28jsbh2-3u:259": "tyayamādhānaprāpako vidhiḥ /",
    "GSP28jsbh2-3u:260": "atrahi na saṃbhārā vidheyāḥ pramāṇāntaraprāptatvāt /",
    "GSP28jsbh2-3u:261": "nāpi tadadhikaraṇatvaṃ, tasminnādhīyatāmayamiti mantravarṇādeva prāptatvāt, ata ādhānamātravidhirayam",
    "GSP28jsbh2-3u:262_0": "athavā ------- prāptādhānānuvādena kālavidhirātmanepadārthasyānādhāturāhavanīyatvābhāvarūpasya",
    "GSP28jsbh2-3u:262_1": "ca vidhiriti vākyabhedāpatteḥ “jātaputraḥ kṛṣṇakeśo 'gnīnādadhīte” tyayamādhānaprāpako",
    "GSP28jsbh2-3u:262_2": "vidhiḥ uktavākye tu abhyudayaśiraskatayā mantravarṇātpūrvamevādhikaraṇatvavidhiḥ",
    "GSP28jsbh2-3u:263": "evañca jātaputravākye vayo 'vasthāviśeṣalakṣaṇāpi nāpadyate /",
    "GSP28jsbh2-3u:264": "sarvathā ādhānaprāpternimittārthāni brāhmaṇādiśravaṇāni na bhedakāni //",
    "GSP28jsbh2-3u:265": "tathā vidyāsādhanatayā adhyayanaṃ tatsādhanatvenopanayanaṃ cārthaprāptam /",
    "GSP28jsbh2-3u:266": "adhyayanasya tu svādhyāyo 'dhyetavya ityanena niyamo 'pi /",
    "GSP28jsbh2-3u:267": "ataḥ sarvasādhāraṇyena prāptopanayanoddeśena brāhmaṇakartṛkatve nimitte vasantaḥ kālo vidhīyata iti prāpte --------",
    "GSP28jsbh2-3u:268_0": "sarvakartṛkatvavatsarvakālakatvasyāpi ādhānādau prāptisaṃbhavena brāhmaṇakartṛkatve",
    "GSP28jsbh2-3u:268_1": "nimitte kālavidhiḥ kāle vā nimitte kartṛvidhirityatra vinigamanāvirahādubhayaviśiṣṭādhānādividhireva",
    "GSP28jsbh2-3u:268_2": "upanayanasya ca pakṣe sambhavatprāptikatvena sutarāṃ vidhyupapattiḥ /",
    "GSP28jsbh2-3u:269_0": "ataeva vinigamanāvirahātkartṛkālādirūpasya prayogānvayiguṇasya prayogavidhyāpādakatvāvaśyambhāve",
    "GSP28jsbh2-3u:269_1": "etadvidhivihitaprayogānuvādenaiva jātaputrādivākyeṣu vayo 'vasthāviśiṣṭakartṛvidhiḥ /",
    "GSP28jsbh2-3u:270": "ātmanepadārthasya cotpattyādyanvayino guṇasya",
    "GSP28jsbh2-3u:271": "śravaṇādutpattyādikamapyatraiva, na tu jātaputrādivākye; vākyabhedāpatteḥ",
    "GSP28jsbh2-3u:272": "prāthamyādvā brāhmaṇavākye evotpattyādi, itarayostu prayogamātram /",
    "GSP28jsbh2-3u:273": "tena siddho 'trāpi guṇātprayogabhedaḥ /",
    "GSP28jsbh2-3u:274": "etayoścādhānopanayanayoragnividyāphalatve 'pi akaraṇe pratyavāyādiśravaṇānnityatvamapi /",
    "GSP28jsbh2-3u:275": "evañca svavidhiprayuktādhānopanayanajanyāgnividyālābhe kratuvidhayo nāgnividye tadupāyānvā prayuñjata iti tadrahitasya śūdrāderanadhikāra iti prayojanaṃ ṣaṣṭhe vakṣyate // 3 //",
    "GSP28jsbh2-3u:276": "iti tṛtīyaṃ ādhānādisvavidhiprayuktatvādhikaraṇam //",
    "GSP28jsbh2-3u:277": "<B2> (upanayasyāpi",
    "GSP28jsbh2-3u:278_0": "svavidhiprayuktatvābhāvasyaitannyāyasiddhatvātpūrvapakṣaprayojanasya karmasu śūdrādhikārasyopapattiḥ)",
    "GSP28jsbh2-3u:278_1": "ādhānasya svavidhiprayuktatvābhāvapūrvapakṣe śūdrasyāpi karmasvadhikāra iti prayojanasya",
    "GSP28jsbh2-3u:278_2": "śūdrasyānupanītatvenādhyayanābhāvādavidvattvena karmādhikārāsaṃbhavaṃ nirasitumādhānavākyavadupanayanavidhivākyānyapi",
    "GSP28jsbh2-3u:278_3": "sūtrāspṛṣṭānyapi vicāraviṣayatayā sahaivodāharati ---------- vasanta iti //",
    "GSP28jsbh2-3u:279": "tataścopanayanavākyeṣvapyupayanasya pūrvapakṣe 'vidhānāt",
    "GSP28jsbh2-3u:280": "karmavidhibhirākṣepasya traivarṇikeṣviva śūdre 'pi saṃbhavena vidvattopapattestata eva tasyādhikāra iti prayojanatvāvighāta iti bhāvaḥ //",
    "GSP28jsbh2-3u:281_0": "(pādādhyāyasaṃgatiḥ pūrvādhikaraṇena pratyudāharaṇasaṃgatiḥ ātideśikasaṃgatirvetyādinirūpaṇam)",
    "GSP28jsbh2-3u:281_1": "siddhānte svasvavākyairādhānavidhidvārā ādhānasya guṇāt bhedāt pūrvapakṣe cāvidhānena",
    "GSP28jsbh2-3u:281_2": "bhedābhāvāt",
    "GSP28jsbh2-3u:282_0": "pādādhyāyasaṅgatī yathā aveṣṭau brāhmaṇādīnāṃ prāptyabhāvena nimittatvāyogāt vidheyatvena",
    "GSP28jsbh2-3u:282_1": "prayogabhedasaṃbhave 'pīha tatprāptisaṃbhavāt bhavatu nimittārthatvamityevaṃ pūrvapakṣotthānāt",
    "GSP28jsbh2-3u:282_2": "pratyudāharaṇarūpeṇa athavā ----- yathā pūrvatra nimittārthatvamāśaṅkya tannirāsena",
    "GSP28jsbh2-3u:282_3": "vidheyatvamevamihāpītyātideśikīṃ vānantarasaṅgatiṃ saṃśayañca spaṣṭatvādapradarśya",
    "GSP28jsbh2-3u:282_4": "pūrvapakṣamevāha------------ tatreti //",
    "GSP28jsbh2-3u:283": "(kratuvidhīnāmagnividyāsādhyatvam) svargakāmamātrasyādhikārāt svargakāmatvasya ca sarvavarṇeṣu saṃbhavāt sarvavarṇetyuktam /",
    "GSP28jsbh2-3u:284": "agnividyāsādhyatvāditi //",
    "GSP28jsbh2-3u:285": "“yadāhavanīye juhotī” tyādividhibhirāhavanīyādīnāmaṅgatayā vidhānādagnisādhyatvam /",
    "GSP28jsbh2-3u:286": "adhyayanañca vinā mantrādipāṭhāsaṃbhavāt vidyāsādhyatvamityarthaḥ //",
    "GSP28jsbh2-3u:287": "(kratuvidheradhyayanavidyayoḥ kāryakāraṇabhāvasya lokasiddhatvena vidyākṣepe 'pi alaukikāhavanīyasādhanādhānākṣepāsaṃbhavaśaṅkā) nanu ------",
    "GSP28jsbh2-3u:288": "adhyayane vidyājanakatvasya lokato 'vagaterupāyatvāvagatyā",
    "GSP28jsbh2-3u:289": "kratuvidhibhirākṣepasaṃbhave 'pyadṛṣṭarūpāhavanīyopāyatvasyānyato",
    "GSP28jsbh2-3u:290": "'navagateḥ kathaṃ kratuvidhibhiranaṅgabhūtasyā'dhā- nasyākṣepa ityata āha",
    "GSP28jsbh2-3u:291": "-------- agneśceti //",
    "GSP28jsbh2-3u:292": "brāhmaṇavākyeṣvādhānavidhiratraveti vinigamanāvirahaparihārāya -------",
    "GSP28jsbh2-3u:293": "ananyākṣiptetyuktam /",
    "GSP28jsbh2-3u:294": "atra vidheyāntarābhāvādādhānasyaiva vidhiḥ, brāhmaṇādivākyeṣu tu vasantādiguṇavidhau saṃbhavati na viśiṣṭavidhirāśrayituṃ yukta ityarthaḥ /",
    "GSP28jsbh2-3u:295": "evañca ya evaṃ vidvāniti vidvattānuvādasyāpi kratuvidhyākṣiptavidvattayaivopapattervidvadvākyenopāyatayā'dhānasyāvagatasya",
    "GSP28jsbh2-3u:296": "kratuvidhibhirevākṣepāt tasyaca caturvarṇasādhāraṇyena prāpternimittārthaṃ brāhmaṇādiśravaṇam",
    "GSP28jsbh2-3u:297_0": "(brāhmaṇakartṛkatve nimitte kevalādhānoddeśena nimittānvayavyatirekānuvidhāyyadhikaraṇatākatvena",
    "GSP28jsbh2-3u:297_1": "kālavidhiḥ) naca yadiśabdābhāve nimittatvabodhāsaṃbhavaḥ; svarūpeṇa prāptasya nimittatvenaivānvetuṃ",
    "GSP28jsbh2-3u:297_2": "yogyatayā tena rūpeṇa yadiśabdābhāve 'pyanvayopapatterityabhipretyāha --------- nimittārthaṃ",
    "GSP28jsbh2-3u:297_3": "śravaṇamiti //",
    "GSP28jsbh2-3u:298": "vidheyaṃ darśayati --------- brāhmaṇakartṛkatva iti //",
    "GSP28jsbh2-3u:299": "ādhānasyāgnyutpattyaiva prāpterādhānamātrasyaivoddeśyatvānna viśiṣṭānuvādadoṣāpattiriti sūcayituṃ ādhānāṅgatvenetyetaduktam /",
    "GSP28jsbh2-3u:300": "idamupanayanasyāpyupalakṣaṇam /",
    "GSP28jsbh2-3u:301": "tataśca taduddeśena vasantādikālādhikaraṇatāniyamo vidhīyate ityarthaḥ /",
    "GSP28jsbh2-3u:302": "ata eva kālasya sandhyāvandanādivat nimittādhīnānuṣṭhānaviṣayatvarūpanaimittikatvāsaṃbhave",
    "GSP28jsbh2-3u:303": "nimittānvayavyatirekānuvidhāyyadhikaraṇatākatvenaiva taditi draṣṭavyam //",
    "GSP28jsbh2-3u:304": "(ādhānopanayanayoruddeśyatve 'pi naimittikavidhāvatra na vākyabhedādikamiti sarvasādhāraṇyamādhānasyeti",
    "GSP28jsbh2-3u:305": "ādhānopanayanayorīpsitatvākhyoddeśyatve 'pi vijātīyānekoddeśyatvānna vākyabhedaḥ /",
    "GSP28jsbh2-3u:306": "navā kālasyānupādeyatvenoddeśyatve 'pi vidheyatvātsaḥ /",
    "GSP28jsbh2-3u:307": "evañca brāhmaṇādeḥ kālāntaravyāvṛtteḥ brāhmaṇādyatiriktasya śūdrāderaniyatakālakatvamiti siddhamiti bhāvaḥ //",
    "GSP28jsbh2-3u:308": "(kāle nimitte brāhmaṇādikartṛniyamavidhānamiti pakṣāntaropalakṣaṇatvanirūpaṇam) atra vasantakāla ityupalakṣaṇam /",
    "GSP28jsbh2-3u:309": "kratuvidhibhiḥ sarvavarṇasādhāraṇyenādhānopanayanādyākṣepasaṃbhavāt /",
    "GSP28jsbh2-3u:310": "nahyādhānākṣepe 'pi kratuprayogāntaḥpātitvena tasyākṣepaḥ, agnīnāmante pratipattividhānena pātravat sādhāraṇatvānupapattyā",
    "GSP28jsbh2-3u:311": "prayogādbahirevāniyatakālakartṛtvaprāpteḥ, upanayanasya tvadhyayanārthatve sāmarthyādeva prayogabahirbhāvaḥ /",
    "GSP28jsbh2-3u:312": "ataścāgnihotrādipūrvabhāvitayāniyatakāle prasaktayorādhānopanayanayorvasantādikālakatve nimitte brāhmaṇādikartṛtāniyamo 'pi vidhātuṃ śakyate /",
    "GSP28jsbh2-3u:313": "asmiṃśca pakṣe vasantātiriktahemantādikālakasyāpyādhānasya brāhmaṇādyaniyatakartṛtvasiddhiḥ",
    "GSP28jsbh2-3u:314": "sarvathā brāhmaṇādivākyeṣu nobhayaviśiṣṭādhānavidhiḥ; gauravādanyataḥ prāptisaṃbhavācceti dhyeyam //",
    "GSP28jsbh2-3u:315": "(ya evaṃ vidvānityasya saṃbhāravidhyarthavādatvenādhānaprāpakatvābhāvāt",
    "GSP28jsbh2-3u:316": "saṃbhāreṣvagnimādadhātītyādhānavidhānamiti pakṣāntarānusaraṇam)",
    "GSP28jsbh2-3u:317": "vidvadvākyasya yacchabdopabandhādvartamānāpadeśācca nādhānavidhāyakatvasaṃbhava ityasvarasāt pakṣāntaramāha ----------",
    "GSP28jsbh2-3u:318": "athaveti //",
    "GSP28jsbh2-3u:319": "leṭtvakalpanayā vidhitvāśaṅkāṃ nirasituṃ vidhyantaraśeṣatvopanyāsaḥ /",
    "GSP28jsbh2-3u:320": "idaṃhi vacanaṃ sapatnaṃ bhrātṛvyamavartti sahata ityarthavādasahitaṃ “apa",
    "GSP28jsbh2-3u:321": "upasṛjatī” tyādiviśeṣavidhivihitānāmudakādisaṃbhārāṇāmatha saṃbhārān saṃbharatīti yaḥ sāmānyataḥ sthāpanavidhistasya śeṣaḥ /",
    "GSP28jsbh2-3u:322_0": "yo vidvānevamudakādisthāpanapūrvamagnimādhatte sa sthāpanarūpāṅgasāmarthyātsahāyasaṃpannamapi",
    "GSP28jsbh2-3u:322_1": "vairiṇaṃ vartanarahitaṃ kurvīta ityarthavādena sthāpanapraśaṃsākaraṇāt vidhiśeṣabhūtatvena",
    "GSP28jsbh2-3u:322_2": "leṭtvakalpanayā vidhāyakamityarthaḥ /",
    "GSP28jsbh2-3u:323": "pramāṇāntareti //",
    "GSP28jsbh2-3u:324": "vārkṣapārthivasaṃbhārāṇāṃ vākyāntarapramitatvādityarthaḥ /",
    "GSP28jsbh2-3u:325": "ādhānamātravidhiriticātra",
    "GSP28jsbh2-3u:326": "nyāyasudhākṛdupapāditasaṃbhārādhikaraṇatvaviśiṣṭā'dhāna- vidhinirāsaḥ sūcitaḥ /",
    "GSP28jsbh2-3u:327": "tathātve nakrādivākyeṣvapi viśiṣṭādhānavidhyāpattestulyatvena vinigamanāvirahāpatteḥ /",
    "GSP28jsbh2-3u:328": "ato vidheyāntarābhāvādevātraivādhānavidheraṅgīkāryatvāt śuddhādhānavidhirevāyam /",
    "GSP28jsbh2-3u:329_0": "tatraca prayogānvayino guṇāderaśravaṇāt pradhānavidhibhirevaca prayājādiṣviva prayogasya",
    "GSP28jsbh2-3u:329_1": "prāpteśca naiva vidhānam, apitu guṇavākyānusārādāhitāgniparyāyāgnimātroddeśena viniyogasyotpatteśca",
    "GSP28jsbh2-3u:330": "karaṇamātramiti kratuvidhiprayuktā'dhānāṅgatvameveha",
    "GSP28jsbh2-3u:331": "vasantādividherityarthaḥ //",
    "GSP28jsbh2-3u:332": "(ādhānakarturapi prāpakavacanāntareṇādhānavidhānamiti pakṣāntarānusaraṇam)",
    "GSP28jsbh2-3u:333": "kālavidhiriti //",
    "GSP28jsbh2-3u:334": "vasantādivākyeṣviti śeṣaḥ /",
    "GSP28jsbh2-3u:335": "saṃbhāravākye ātmanepadānirdeśāt anādhātāraṃ pratyāhavanīyatvābhāvānavagateranyenāhitānāmapi krameṇānyasyāhavanīyatvasaṃbhavena tadvyāvṛttiphalakasyādhātṛmātra-",
    "GSP28jsbh2-3u:336": "saṃbandhyāhavanīyatvasyāprāptervasantavākyeṣu tasya vidhānāvaśyakatvena vākyabhedāpattirityarthaḥ",
    "GSP28jsbh2-3u:337_0": "jātaputravākyetu ātmanepadaśravaṇena tadarthaviśiṣṭādhānavidhāvukte kiṃ tarhi saṃbhāravākye",
    "GSP28jsbh2-3u:337_1": "vidhīyate? ityapekṣāyāṃ tasminnādhīyatāmiti mantravarṇakalpyasaṃbhārādhikaraṇatvavidheḥ",
    "GSP28jsbh2-3u:337_2": "pūrvapravṛttyaṅgīkāreṇa saṃbhārādhikaraṇataiva vidhīyate 'bhyudayaśira- skatvārthamityuttaramāha",
    "GSP28jsbh2-3u:338": "----------- uktavākye tviti //",
    "GSP28jsbh2-3u:339_0": "vasantādivākyānāṃ ādhānavidhāyakatve tatprāptādhāne jātaputrakṛṣṇakeśatvādiguṇadvayavidhāne",
    "GSP28jsbh2-3u:339_1": "vākyabhedāpatteḥ siddhānte ardhamantarvedītivat jātaputrakṛṣṇakeśapadayorvayosthālakṣaṇā'padyate,",
    "GSP28jsbh2-3u:340": "mamatvatraiva viśiṣṭādhānavidhānāt sā nāpadyata ityapi lāghavaṃ darśayati",
    "GSP28jsbh2-3u:341": "----------- evañceti //",
    "GSP28jsbh2-3u:342": "(vīpsādyabhāvena saptamyā avinigamakatvāt kālavidhau kartṛvidhau ca vinigamanāvirahādvasantavākye viśiṣṭādhānavidhānam) vinigamanāvirahāditi",
    "GSP28jsbh2-3u:343": "naca -------- saptamyā eva niyāmakatvamiti -------- vācyam; vīpsādyabhāve",
    "GSP28jsbh2-3u:344": "kālavācakapadottarasaptamyāstadbodhakatvādarśanāt, anyathā vasante vasante",
    "GSP28jsbh2-3u:345": "jyotiṣetyatra vīpsopādānavaiyarthyāpatteḥ, brāhmaṇapadasyāpi kartṛvācyākhyātapadasāmānādhikaraṇyenoddeśyatvānupapatteśca",
    "GSP28jsbh2-3u:346": "ata ubhayorapi nimittatvasyāsaṃbhavāt viśiṣṭādhānavidhireva yukta ityarthaḥ //",
    "GSP28jsbh2-3u:347": "(upanayanavākye niyamavidhyāvaśyakatvam) sutarāmiti //",
    "GSP28jsbh2-3u:348_0": "kratuvidhīnāṃ niyamena jñānākṣepakatve 'pi tatsādhanasyādhyayanasya tadvidhiṃ vināpyupāyāntareṇa",
    "GSP28jsbh2-3u:348_1": "jñānasaṃbhavena niyamena tairanākṣepādanupanītasyāpyadhyayanasaṃbhavena tadupāyabhūtopanayanasyāpi",
    "GSP28jsbh2-3u:348_2": "niyamenākṣepānupapatteḥ pakṣe prāptasyopanayanasya",
    "GSP28jsbh2-3u:349": "sutarāṃniyamavidhirāvaśyaka ityarthaḥ //",
    "GSP28jsbh2-3u:350": "(ādhānopanayanayoḥ svavidhiprayuktatvena śūdrādhikāranirāsaḥ)",
    "GSP28jsbh2-3u:351_0": "vasantādivākyānāṃ kevalotpattiviniyogaparatvāṅgīkāre prayogānvayiguṇānāṃ kartṛkālādīnāmananvayāpatteḥ",
    "GSP28jsbh2-3u:351_1": "prayogasyāpyatraiva vidheyatvāvaśyakatve satyādhānopanayanayoḥ svavidhiprayuktayoreva",
    "GSP28jsbh2-3u:351_2": "lābhāt kratuvidhīnāṃ tatprayojakatvākalpanāt tadadhikāriṇāmeva ca traivarṇikānāṃ",
    "GSP28jsbh2-3u:351_3": "lābhe na śūdrasyāpyadhikāritvakalpanayā agnividyopāyākṣepakatvakalpanamityapi lāghavamanusaṃdhāya",
    "GSP28jsbh2-3u:351_4": "vasantādivākyeṣu prayogavidhyupapādanavyājena jātaputravākye lakṣaṇayāpi vidheyaṃ",
    "GSP28jsbh2-3u:351_5": "darśayati --------- ata eveti //",
    "GSP28jsbh2-3u:352": "utpattyādikamapyatraiveti //",
    "GSP28jsbh2-3u:353": "tataśca prayogabhedavat ādhānasvarūpasyāpi bheda ityarthaḥ //",
    "GSP28jsbh2-3u:354_0": "(svavidhiprayuktayoragnividyayorakaraṇe pratyavāyaśravaṇānnityatvam natu nityakratuvidhibhirākṣepeṇeti",
    "GSP28jsbh2-3u:354_1": "nirūpaṇam) naca ------- agnividyayoḥ svasvavidhiprayuktatvepi nityatāvedakapramāṇābhāvena",
    "GSP28jsbh2-3u:354_2": "niyamena karaṇānāpattestadarthaṃ nityaiḥ kratuvidhibhiḥ tadākṣepopyāvaśyaka iti",
    "GSP28jsbh2-3u:355": "------- vācyam; nityānāmapi kratuvidhīnāṃ lāghavena",
    "GSP28jsbh2-3u:356": "paraprayuktāgnividyopajīvitve pramite svasvavidhisiddhāgnividyāvatastadakaraṇe pratyavāyotpattāvapi tadrahitasya tadutpattau pramāṇābhāvena tadākṣepakatvānupapatteḥ /",
    "GSP28jsbh2-3u:357": "etena -------- kratuvidhīnāṃ nityatvādādhānādividhīnāmapi phalato",
    "GSP28jsbh2-3u:358": "nityatvamiti pārthasārathyuktaṃ ---------- apāstamityabhipretya anyathā tayornityatvaṃ sādhayati ---------- etayośceti //",
    "GSP28jsbh2-3u:359": "“anadhīyānā vrātyā bhavanti” “sthāṇurayaṃ bhārahāraḥ kilāyamadhītya vedaṃ",
    "GSP28jsbh2-3u:360": "na vijānāti yor'tham” “brahmakṣatraviśāṃ kāla aupanāyanakaḥ paraḥ /",
    "GSP28jsbh2-3u:361": "ata ūrddhvaṃ patantyete” -------- ityādinā adhyayanajñānopanayanānāmakaraṇe pratyavāyaśravaṇāt,",
    "GSP28jsbh2-3u:362": "“nānāhitāgnirmriyeteti” śrutyā anāhitāgnitvasyopapātakeṣu pāṭhācca",
    "GSP28jsbh2-3u:363": "ādhānākaraṇe pratyavāyapratīteśca nityatvametayorityarthaḥ //",
    "GSP28jsbh2-3u:364": "(etadadhikaraṇaprayojanaparatayā apaśūdrādhikaraṇasārthakyam)",
    "GSP28jsbh2-3u:365": "apaśūdrādhikaraṇasya paunaruktyaṃ pariharati --------- evañceti //",
    "GSP28jsbh2-3u:366": "atra vasantādivākyeṣu ādhānavidhitvasya sādhitasyāpaśūdrādhikaraṇaṃ prayojanakathanārthamityarthaḥ",
    "GSP28jsbh2-3u:367": "iti tṛtīyaṃ ādhānādisvavidhiprayuktatvādhikaraṇam //",
    "GSP28jsbh2-3u:368": "----------------- <B1> (4 adhikaraṇam /) (a.2 pā.3 adhi.4)",
    "GSP28jsbh2-3u:369": "yaneṣu codanāntaraṃ saṃjñopabandhāt /",
    "GSP28jsbh2-3u:370": "darśapūrṇamāsayoḥ “dākṣāyaṇayajñena svargakāmo yajete”ti śrutam /",
    "GSP28jsbh2-3u:371": "tathā “sākaṃprasthāyīyena yajeta paśukāma” iti śrutam /",
    "GSP28jsbh2-3u:372_0": "loke aprasiddhatvādudbhidādivannāmadheyatvāvagateḥ saṃjñayā abhyāsādvā karmāntaraṃ",
    "GSP28jsbh2-3u:372_1": "vidhīyate, phalasaṃbandhasyāpi sārvakāmyavākyavaśādeva prāptatvenānyaparatvābhāvāditi",
    "GSP28jsbh2-3u:372_2": "prāpte -------- yadyapi loke guṇo na",
    "GSP28jsbh2-3u:373_0": "prasiddhaḥ; tathāpi dakṣasya yajamānasyeme dākṣā ṛtvijastatkartṛkamayanaṃ prayogāvṛttiryasya",
    "GSP28jsbh2-3u:373_1": "yajñasyeti vyutpattyā'vṛttiparatvāvagateḥ, sākaṃ saha prasthānaṃ yatreti vyutpattyā",
    "GSP28jsbh2-3u:373_2": "ca sahatvaparatvāvagaternātiriktaśaktikalpanayā nāmadheyaparatvādhyavasānam /",
    "GSP28jsbh2-3u:374": "ato 'prāpta āvṛttirūpaḥ sahatvarūpaśca guṇa eva phaloddeśena vidhīyate /",
    "GSP28jsbh2-3u:375": "āvṛttiśca kiyatītyapekṣāyāṃ “dve paurṇamāsyau dve amāvāsye yajete”ti",
    "GSP28jsbh2-3u:376": "vākyena viśeṣavidhānād dvirāvṛttireva /",
    "GSP28jsbh2-3u:377": "sahatvaṃ ca prasthāne kenetyapekṣāyāṃ “saha kumbhībhirabhikrāmedi”ti",
    "GSP28jsbh2-3u:378": "vacanātkumbhībhyām /",
    "GSP28jsbh2-3u:379": "anenaiva ca vacanena sahatvāśrayatvaṃ abhikramaṇasya vidadhatā abāntaraprakaraṇābhāve 'pi tasyāśrayatvasiddhiḥ /",
    "GSP28jsbh2-3u:380": "āvṛttestu prakaraṇāddarśapūrṇamāsāvevāśrayaḥ /",
    "GSP28jsbh2-3u:381": "ato 'tra saṃjñātvābhāvādguṇaphalasaṃbandhaparatvena cābhyāsābhāvānna karmāntaram /",
    "GSP28jsbh2-3u:382": "vastutastu ------- “pūrvapadātsaṃjñāyāmaga” iti smṛtyā saṃjñātvābhāve",
    "GSP28jsbh2-3u:383": "ṇatvānāpatterdākṣāyaṇapade saṃjñātvāvaśyaṃbhāve 'pi avayavārthapratītyā yogarūḍhisvīkārādavayavārtharūpāvṛttiraprāptatvātphaloddeśena",
    "GSP28jsbh2-3u:384": "iti na virodhaḥ // 4 // iti caturthaṃ dākṣāyaṇādhikaraṇam //",
    "GSP28jsbh2-3u:385": "<B2> (ayaneṣviti bahutvopapattyarthaṃ sākaṃprasthānavākyodāharaṇam) sūtre ayaneṣviti padopādānena",
    "GSP28jsbh2-3u:386": "bahuvacanopādānasūcitasamāna- nyāyāt sākaṃprasthāyīyavākyamapi sahaivodāharati --------- darśapūrṇamāsayoriti //",
    "GSP28jsbh2-3u:387": "(darśapūrṇamāsayorityuktiprayojanam) pūrvapakṣe karmabhedapratiyogijñānāya siddhāntecāvṛttirūpaguṇasaṃbandhijñānāyaca darśapūrṇamāsayorityuktam /",
    "GSP28jsbh2-3u:388": "(adhyāyapādānantarasaṃgatinirūpaṇam /",
    "GSP28jsbh2-3u:389": "dākṣāyaṇayajñapadasya nāmatvena pūrvapakṣaśca) pūrvapakṣe karmabhedena bhāvanābhedāt siddhānte guṇaphalasaṃbandhe 'pica bhāvanābhedāt prakaraṇasaṅgatiṃ tathā",
    "GSP28jsbh2-3u:390": "guṇaparatvanāmadheyatvasandehenāniścitavidheyatāguṇasya bhedakatvābhāve 'pi saṃjñābhyāsābhyāṃ bhedakatvābhedakatvavicārāt pādasaṅgatiṃ",
    "GSP28jsbh2-3u:391": "tathā'pavādikīmanantarasaṅgatiṃ ca spaṣṭatvādanuktvā pūrvapakṣamevāha",
    "GSP28jsbh2-3u:392": "--------- tatheti /",
    "GSP28jsbh2-3u:393": "loke 'prasiddhatvāditi //",
    "GSP28jsbh2-3u:394": "samudāyaprasidhyā avayavaprasidhyā vāprasiddhatvādityarthaḥ /",
    "GSP28jsbh2-3u:395": "udbhidādivaditi //",
    "GSP28jsbh2-3u:396": "tadvadyajisāmānādhikaraṇyānnāmatvam /",
    "GSP28jsbh2-3u:397": "ataeva “payasā pravargyeṇa caranti” “payasā dākṣāyaṇayajñena”",
    "GSP28jsbh2-3u:398": "ityādiprasiddhakarmanāmadheyapravargyapadasāmānādhikaraṇyamapi saṅgacchate /",
    "GSP28jsbh2-3u:399": "anyathā vrate dravyānapekṣatvena payovidhānānupapatteḥ /",
    "GSP28jsbh2-3u:400": "atastadvadeva saṃjñābheda ityarthaḥ //",
    "GSP28jsbh2-3u:401": "(saṃnidhau phalaśravaṇasyānyaparatvābhāvādabhyāsātkarmabhedopapattiḥ)",
    "GSP28jsbh2-3u:402": "yattu --------- abhyāsāt karmabhedoktiḥsannidhau punaḥśravaṇasya",
    "GSP28jsbh2-3u:403": "phalaparatvādanyaparatvenābhyuccayārtheti prakāśakārairuktam,",
    "GSP28jsbh2-3u:404": "tannirasitumāha ------- phalasaṃbandhasyāpīti //",
    "GSP28jsbh2-3u:405": "nirarthakaprāyasyābhyudayaśiraskatvasya kalpanāpekṣayā phalasaṃbandhaprāptimaṅgīkṛtya karmāntaravidhereva yuktatvādityarthaḥ //",
    "GSP28jsbh2-3u:406": "(sākaṃprasthānavākye 'pi guṇaphalasaṃbandhābhāvena karmabhedopapādanam)",
    "GSP28jsbh2-3u:407": "evaṃ sākaṃprasthānavākye 'pi prasthānasyāpyākramaṇavidhinaiva prāpteravidheyatvāt tadāśritasahatvaguṇavidheśca",
    "GSP28jsbh2-3u:408": "prasthānasyāvāntaraprakaraṇābhāvenāśrayatvānupapatteḥ prakaraṇinaśca sānnāyyayāgasyāyogyatvādeva tadanupapatteścā- saṃbhavādāvaśyakaḥ karmāntaravidhiriti bhāvaḥ //",
    "GSP28jsbh2-3u:409": "(jyotiṣṭomavākya iva phalaparatvāvaśyakatvānnābhyāsādavayavārthasya viśeṣaṇasyacāvṛttisahatvayoreva phalārthaṃvidhānena saṃjñātovā na",
    "GSP28jsbh2-3u:410": "nāmatvam) na tāvadabhyāsātkarmāntaram;",
    "GSP28jsbh2-3u:411": "prakaraṇānugrahāyābhyudayaśiraskatvādikalpanayāpi phalaparatvasaṃbhave karmāntaratvasyāyuktatvāt",
    "GSP28jsbh2-3u:412": "anyathā jyotiṣṭomavākye 'pi karmāntaratvāpatteḥ,",
    "GSP28jsbh2-3u:413": "atonyaparatvānnābhyāsasaṃbhavaḥ /",
    "GSP28jsbh2-3u:414": "avaśiṣṭaṃ saṃjñayā bhedaṃ saṃjñātvānupapatterayuktamityabhipretya siddhāntamāha --------- yadyapīti /",
    "GSP28jsbh2-3u:415": "dakṣasyeti //",
    "GSP28jsbh2-3u:416": "utsāhino yajamānasyetyarthaḥ /",
    "GSP28jsbh2-3u:417": "ataḥ āvṛttyādiguṇasya phaloddeśena vidhāne kathaṃbhāvākāṅkṣālakṣaṇaprakaraṇānugrahābhāve 'pyadhikārākhyaprakaraṇānugrahamabhipretya vidhānamityāha --------- ato",
    "GSP28jsbh2-3u:418": "'prāpteti //",
    "GSP28jsbh2-3u:419_0": "sākaṃprasthāyyasaṃjñake prayoge sāyaṃprātardehakumbhībhyāṃ saha prasthānāt saha prasthānaguṇayogāt",
    "GSP28jsbh2-3u:419_1": "sākaṃprasthāyīyaśabdenāsau prayogo 'bhidhīyata iti nyāyasudhākārādilekhanāt sahaprasthānaviśiṣṭaprayogasya",
    "GSP28jsbh2-3u:420": "phalavidhānabhramaṃ nirasituṃ sahatvarūpaśca guṇa evetyuktam /",
    "GSP28jsbh2-3u:421": "prasthānasyāpi yāgavatprāptatvenāvidheyatvānna guṇatayā vidhānam, apitu sahatvaviśeṣaṇarūpasyaivetyarthaḥ",
    "GSP28jsbh2-3u:422": "yadyapyadhikārākhyaprakaraṇena darśapūrṇamāsasya pradhānasyaivāśrayatvaṃ",
    "GSP28jsbh2-3u:423": "labhyate, na tatprayogasya; tathāpyāvṛtterdākṣapadavācyaṛtviksaṃbandhitayā pratītervidheyasāmarthyānurodhena prayogasyāśrayatvaṃ nāsulabhamiti bhāvaḥ //",
    "GSP28jsbh2-3u:424": "(dve paurṇamāsyāviti phalārthavihitāvṛttiviśeṣaṇameveti nirūpaṇam) dve paurṇamāsyau dve amāvāsye iti dvitvavidheranapekṣitavidhitvāpatterna",
    "GSP28jsbh2-3u:425": "tadvihitadvitvasya kratau kathaṃbhāvena grahaṇam, apitu dākṣāyaṇavākyavihitaphalārthāvṛttiviśeṣasamarpakatvamevetyabhipretyāha -------- āvṛttiśceti //",
    "GSP28jsbh2-3u:426": "tathāca paurṇamāsyāmāgneyāgnīṣomīyau /",
    "GSP28jsbh2-3u:427": "taduttarapratipadyāgneyadadhiyāgau /",
    "GSP28jsbh2-3u:428": "darśe āgneyaindrāgnau, taduttarapratipadi āgneyamaitrāvaruṇyāmikṣāyāgāviti krameṇa pañcadaśavarṣaparyantamāvṛttirityarthaḥ",
    "GSP28jsbh2-3u:429": "(saha kumbhībhiriti vākyasya sahatvanirūpitakumbhīsvarūpasamarpaṇa",
    "GSP28jsbh2-3u:430": "evopayoga iti kathanam) sahakumbhībhiriti //",
    "GSP28jsbh2-3u:431_0": "ājyabhāgābhyāṃ pracaryāgneyena puroḍāśena agnīdhetu tau pradāya saha kumbhībhirabhikrāmediti",
    "GSP28jsbh2-3u:431_1": "vacane hi prakaraṇāt vidheyasāmarthyācca sānnāyyāṅgābhikramaṇapadaparyāyakramaṇe",
    "GSP28jsbh2-3u:431_2": "kumbhī sāhityāśrayitāsaṃbandhena prakaraṇānumitavākyena dadhihomasaṃbandhavadvidhīyate,",
    "GSP28jsbh2-3u:431_3": "sahaśabdasya nipātatvena nirūpitatvasaṃbandhena kumbhīpadārthe 'nvayavyutpatteḥ",
    "GSP28jsbh2-3u:432": "sāhityanirūpitakumbhīnāṃ vidhāne 'pi na vidheyānekatvakṛto vākyabhedaḥ /",
    "GSP28jsbh2-3u:433": "kubhīnāṃ sānnāyyāṅgatvāt abhikramaṇe taddhomasādhanatvasya vidheyasāmarthyāt prāpterna viśiṣṭoddeśo 'pi /",
    "GSP28jsbh2-3u:434": "puroḍāśapracārottaratvādirarthādeva prāpteranuvādaḥ //",
    "GSP28jsbh2-3u:435_0": "(prakāradvayena kumbhībhiritibahuvacanopapattiḥ, agnīdhe tau pradāyetyādyanuvādatvaṃ",
    "GSP28jsbh2-3u:435_1": "ca) kumbhībhiriti bahutvamapi dohayoḥ pratyekaṃ kumbhīdvayasya vidhānena taccatuṣṭvaprāpteranuvādaḥ",
    "GSP28jsbh2-3u:435_2": "yattu bahutvaṃ dvitvalakṣaṇārthaṃ sadanuvāda iti kaustubhe uktam, tat sāyaṃ sāyaṃ",
    "GSP28jsbh2-3u:435_3": "dohapracāraḥ prātaḥ prātardehapracāra iti pakṣāntarasyāpi vidhānāt /",
    "GSP28jsbh2-3u:436": "tathāca kumbhīdvayasyaivābhikramaṇe sāhityāttadabhiprāyeṇeti na virodhaḥ /",
    "GSP28jsbh2-3u:437": "evaṃ strucāmadhodhāraṇasya ceḍāvadānāvadhi niṣiddhatvādyogyatayaivānyasmai dānaprāpteḥ karmakaratvāt prāptamagnīdhedānamanūdyate /",
    "GSP28jsbh2-3u:438": "evañca sāhitye kumbhīnirūpitatvasya prasthānevāntaraprakaraṇābhāve 'pi",
    "GSP28jsbh2-3u:439": "āśrayatvasya copapattirityarthaḥ //",
    "GSP28jsbh2-3u:440": "(pūrvapadādiṇatvopapattyarthaṃ dākṣayaṇanāmatvāṅgīkāraḥ) itismṛtyeti //",
    "GSP28jsbh2-3u:441": "anayāca gakāravarjitapūrvapadanimittakasya ṇatvasya saṃjñāyāmeva vidhānāt saṃjñātvābhāve tadanāpatteḥ saṃjñātvamāvaśyakamityarthaḥ //",
    "GSP28jsbh2-3u:442": "(pūrvottarakalpaprayojanasya) prayojanaṃ pūrvapakṣe sauryeṣṭyādivat",
    "GSP28jsbh2-3u:443": "darśapūrṇamāsaprayogāt bahirdākṣāyaṇayajñādiprayogaḥ /",
    "GSP28jsbh2-3u:444": "siddhānte darśapūrṇamāsayorevāvṛttyāpi prayoga iti spaṣṭatvānnoktam //",
    "GSP28jsbh2-3u:445": "iti caturthaṃ dākṣāyaṇādhikaraṇam //",
    "GSP28jsbh2-3u:446": "---------------- <B1> (5 adhikaraṇam //)//",
    "GSP28jsbh2-3u:447": "(a.2 pā.3 adhi.5)",
    "GSP28jsbh2-3u:448": "saṃskāraśca //",
    "GSP28jsbh2-3u:449_0": "r”iṣāmālabheta,” “caturo muṣṭīnnirvapatī” tyetābhyāṃ vihitayordārśapūrṇamāsikayorīṣālambhacaturmuṣṭinirvāpayoranuvādatenānārabhyādhītābhyāṃ",
    "GSP28jsbh2-3u:449_1": "“vāyavyaṃ śvetamālabheta bhūtikāmaḥ” “sauryaṃ caruṃ",
    "GSP28jsbh2-3u:450": "nirvapedbrahmavarcasakāma” ityetābhyāṃ śvetacarū guṇau vidhīyete /",
    "GSP28jsbh2-3u:451": "ālambhakarmībhūtār iṣā śvetā kartavyeti /",
    "GSP28jsbh2-3u:452": "nirvāpaśca caruśabdalakṣyasthālyāṃ kartavya iti /",
    "GSP28jsbh2-3u:453": "sarvavṛkṣāṇāṃ ca vāyusaṃbandhādvāyavyamityanuvādaḥ /",
    "GSP28jsbh2-3u:454": "sauryamiti cāgneyasyaiva;tejodevatyatvasāmānyāt, natu devatāvidhiḥ;",
    "GSP28jsbh2-3u:455": "yāgāśravaṇāt /",
    "GSP28jsbh2-3u:456": "ubhayatrāpi phalapadaṃ sārvakāmyavākyaprāptaphalaprayojakatvānuvāda iti prathamaḥ pakṣaḥ //",
    "GSP28jsbh2-3u:457_0": "dvitīyastu phalapadavaiyarthyaprasaṅgāt prākaraṇikāśrayālābhena ca guṇaphalasaṃbandhānupapatteḥ",
    "GSP28jsbh2-3u:457_1": "guṇaviśiṣṭaṃ yāvaduktaṃ ālambhanirvāpākhyaṃ karmāntarameva phaloddeśena vidhīyate",
    "GSP28jsbh2-3u:457_2": "iti /",
    "GSP28jsbh2-3u:458_0": "siddhāntastu --------- vāyavyaṃ sauryamityāditaddhitāntapadavaiyarthyāpatterdravyadevatāsaṃbandhānumito",
    "GSP28jsbh2-3u:458_1": "yāga evālabhati ------- nirvapati ------- dhātulakṣito dravyadevatāviśiṣṭaḥ phaloddeśena",
    "GSP28jsbh2-3u:458_2": "vidhīyata iti /",
    "GSP28jsbh2-3u:459": "atideśaprāptau cālambhanirvāpau na vidhīyete // 5 // iti pañcamaṃ dravyadevatāsaṃyuktānāṃ yāgāntaratādhikaraṇam //",
    "GSP28jsbh2-3u:460": "<B2> (saṅgatinirūpaṇādikam) atrāniścitavidheyatākasya devatālakṣaṇaguṇasya bhedakatvavicārādadhyāyapādasaṃgatī tathā pūrvādhikaraṇoktasya",
    "GSP28jsbh2-3u:461": "dhātvarthamanūdya guṇamātravidhānasyāpavādādāpavādikīmanantarasaṅgatiṃ ca spaṣṭatvādanuktvā viṣayanirdeśapūrvakaṃ pūrvapakṣamevāha ---------",
    "GSP28jsbh2-3u:462": "riṣāmālabheteti //",
    "GSP28jsbh2-3u:463": "śakaṭagato lāṅgaladaṇḍavaddīrghaḥ kāṣṭhaviśeṣa riṣāpadasyārthaḥ //",
    "GSP28jsbh2-3u:464_0": "(vāyavyasauryavākyayorlāghavārthaṃ guṇavidhitvāṅgīkāraḥ) tatra guṇavidhisaṃbhave",
    "GSP28jsbh2-3u:464_1": "viśiṣṭavidhikalpanasyāśrutayāgakalpanasya cānyāyyatvāt guṇamātravidhipūrvapakṣamāha",
    "GSP28jsbh2-3u:464_2": "------ ityetābhyāṃ vihitayoriti /",
    "GSP28jsbh2-3u:465": "anārabhyeti //",
    "GSP28jsbh2-3u:466": "kañcana yāgaṃ prakṛtyānāmnātatvāt anārabhyādhītatvamityarthaḥ /",
    "GSP28jsbh2-3u:467": "śvetamityasyeṣākāṣṭhamādāya carumiti dvitīyāyāśca saptamyarthe lakṣaṇāṃ cāṅgīkṛtyopapattimāha --------- ālambhakarmībhūteti //",
    "GSP28jsbh2-3u:468": "yadātu prākaraṇikaśrautaśūrpāvarodhānna sthālyadhikaraṇatvavidhisaṃbhava",
    "GSP28jsbh2-3u:469": "ityucyeta, tadā caruparimitalakṣaṇayā yathā caruparimitā vrīhayo bhavanti",
    "GSP28jsbh2-3u:470": "tathā caruṃ muṣṭinirvāpaḥ kartavya ityevaṃ kriyāviśeṣaṇatayā ca dvitīyāyā apyupapatteścarupadavācyasthālīparimitatvavidhirādyapūrvapakṣe draṣṭavyaḥ //",
    "GSP28jsbh2-3u:471": "(tṛtīyasūtranirasanīyaṃ guṇaviśiṣṭaṃ karmāntaraṃ phaloddeśena vidhīyata iti dvitīyapūrvapakṣopanyāsaḥ) atraitatpūrvapakṣottaratvena yāvad uktaṃ vā karmaṇaḥ śrutimūlatvāt /",
    "GSP28jsbh2-3u:472": "iti sūtramekadā yojayitvā yajatis tu dravyaphalabhoktṛsaṃyogād eteṣāṃ karmasambandhāt /",
    "GSP28jsbh2-3u:473": "iti tṛtīyasūtrasya siddhāntaparasya pūrvapakṣaparatayāpyāvṛttyā yojanīyamityabhipretya tantreṇa vicāradvayamārabhamāṇo dvitīyaṃ pūrvapakṣamupapādayati ---------- dvitīyastviti /",
    "GSP28jsbh2-3u:474": "phalapadavaiyarthyaprasaṅgāditi //",
    "GSP28jsbh2-3u:475": "loke 'pyālambhanirvāpayoḥ sattvena dārśapaurṇamāsikayoreva niyamenopasthitau pramāṇābhāvasyāpyupalakṣaṇam",
    "GSP28jsbh2-3u:476": "(vāyavyasauryavākyayorapi yāgalakṣaṇam /",
    "GSP28jsbh2-3u:477": "nirvapatistu prakṛtisādṛśyasiddhyarthamiti nirūpaṇam) dravyadevateti //",
    "GSP28jsbh2-3u:478_0": "taddhitena havirbhāksvarūpadevatātvābhidhānāt tasyaca yāgaikaghaṭitatvāt yāgāpekṣāyāṃ",
    "GSP28jsbh2-3u:478_1": "pramāṇāntareṇa tasyāprāptatvādanenaiva vākyena vidheyatvāprāptāvadhyāhārāpekṣayā",
    "GSP28jsbh2-3u:478_2": "lakṣaṇāyā laghutvāt tattaddhātunā yāgo lakṣyate /",
    "GSP28jsbh2-3u:479": "śakyārthastu pramāṇāntaraprāptatvādanūdyate /",
    "GSP28jsbh2-3u:480": "lākṣaṇikapadopādānaprayojanaṃ ca nirvapatyādidhātumadvākyasaṃbandhitvarūpaprakṛtisādṛśyasiddhiḥ",
    "GSP28jsbh2-3u:481": "ataevaitatsajātīyaṃ “somāraudraṃ caruṃ nirvapedi” prakṛtyāmnāte “pariśrite",
    "GSP28jsbh2-3u:482": "yājayedi”ti pariśritaguṇavidhipare vākye yajinānuvādarūpaṃ liṅgamapi nirvapatau yāgalakṣaṇāyāmupapadyate",
    "GSP28jsbh2-3u:483": "yat dvayoḥ kaṭādibhirdravyairveṣṭanaṃ pradhānakāle kartavyam,",
    "GSP28jsbh2-3u:484": "tatpariśritaśabdārtha iti bhāvaḥ /",
    "GSP28jsbh2-3u:485": "yastu phalabhoktṛsaṃyogo yāgakalpakatvena sūtre uktaḥ, sa prathamapūrvapakṣyāpāditasaṃskārakarmatvamātranirāsasūcanārtha iti na doṣaḥ //",
    "GSP28jsbh2-3u:486": "iti pañcamaṃ dravyadevatāsaṃyuktānāṃ yāgāntaratādhikaraṇam //",
    "GSP28jsbh2-3u:487": "------------------ <B1> (6 adhikaraṇam /",
    "GSP28jsbh2-3u:488": ") (a.2 pā.3 adhi.6)",
    "GSP28jsbh2-3u:489": "viṣaye prāyadarśanāt /",
    "GSP28jsbh2-3u:490_0": "yatra tu na devatāśravaṇaṃ tatra na yāgakalpanā, api tu saṃskāramātravidhānam ----------",
    "GSP28jsbh2-3u:490_1": "yathāgnihotre vatsamālabhetetyatrālambhamātraṃ vatsasaṃskārakatvena vidhīyate; ālabhateḥ",
    "GSP28jsbh2-3u:490_2": "sparśamātravācitvāt // 6 // iti ṣaṣṭhaṃ ālambhasaṃskāratādhikaraṇam //",
    "GSP28jsbh2-3u:491_0": "<B2> (upavarṣodāhṛtaviṣayavākyodāharaṇaṃ, saṃgatinirūpaṇaṃ ca) yadyapi sūtrakāreṇodāharaṇasādhyādi",
    "GSP28jsbh2-3u:491_1": "noktaṃ kevalaṃ hetumātram; tathāpi śrutārthāpattyā tayoḥ kalpanayopavarṣavṛttikṛtodāhṛtaṃ",
    "GSP28jsbh2-3u:491_2": "vākyamudāharaṇatvena darśayan āpavādikīṃ saṅgatiṃ spaṣṭatvāt tathā phalgutvāt pūrvapakṣaṃ",
    "GSP28jsbh2-3u:491_3": "cānuktvā siddhāntamevāha ---------- yatra tviti //",
    "GSP28jsbh2-3u:492": "(vatsopāvasarjanena dhenuviyogākhyena sparśāprāpteḥ vatsanikāntā",
    "GSP28jsbh2-3u:493": "ityarthavādopapatteśca vatsasparśa eva vivakṣita iti kathanam) na kevalamālabhatau dravyasaṃbandhamātreṇa yāgakalpanam, apitu",
    "GSP28jsbh2-3u:494": "dravyadevatāsaṃbandhena; tasya prakṛte abhāvānna yāgakalpanetyarthaḥ /",
    "GSP28jsbh2-3u:495": "saṃskāramātreti //",
    "GSP28jsbh2-3u:496": "vatsālaṃbhasya prasnavārthatvena dṛṣṭārthatvādyāgavidhipakṣe adṛṣṭārthatvāpattirmātracā sūcitā",
    "GSP28jsbh2-3u:497": "vatsasaṃskāratveneti //",
    "GSP28jsbh2-3u:498": "yathaiva vatsaṃ copāvasṛjatītyatra dvitīyāsaṃyogāt vatsamuddiśyopāvasarjanavidhistathaiveha saṃskāravidhiprāyapāṭhāt vatsasaṃskārakatvenaiva sparśavidhirityarthaḥ /",
    "GSP28jsbh2-3u:499_0": "naca --------- upāvasarjanenaiva sparśākhyasyālaṃbhasyārthaprāptatvānna vidhyupapattiriti",
    "GSP28jsbh2-3u:499_1": "-------- vācyam; dhenuviyogākhyopāvasarjanena dhenusamīpadhāraṇaphalakādhvaryuṅkartṛkasparśasya",
    "GSP28jsbh2-3u:499_2": "niyamena",
    "GSP28jsbh2-3u:500": "prāptyabhāvāttadupapatteḥ /",
    "GSP28jsbh2-3u:501": "ataeva ---------- sparśasyādhvaryukartṛkatve 'pi dohasyānyena karaṇānna tadanupapattiriti bhāvaḥ /",
    "GSP28jsbh2-3u:502_0": "ataeva vatsanikāntā hi paśava ityarthavāde paśūnāṃ vatsapriyatvābhidhānena vatsapriyā",
    "GSP28jsbh2-3u:502_1": "mātā, putracāṭukaraṇāt, tenavā kṛtacāṭunā yujyamānāt snehāt prastraviṣyatītyevaṃ",
    "GSP28jsbh2-3u:502_2": "stutyupapattiḥ sparśamātrābhidhāyitve saṃbhavatītyabhipretyāha --------- ālabhateriti //",
    "GSP28jsbh2-3u:503_0": "(atrādhikaraṇe pādādhyāyasaṃgatyornirūpaṇam) atraca siddhānte dārśapaurṇamāsikeṣālambhādayamālambhaḥ",
    "GSP28jsbh2-3u:503_1": "saṃskāryarūpānupādeyaguṇāt prakaraṇāntarāt karmāntaramityaniścitavidheyatākavatsākhyaguṇasya",
    "GSP28jsbh2-3u:503_2": "bhedakatvāt pādādhyāyasaṅgatyupapattiriti kaustubhe draṣṭavyam //",
    "GSP28jsbh2-3u:504": "iti ṣaṣṭhaṃ ālaṃbhasaṃskāratādhikaraṇam //",
    "GSP28jsbh2-3u:505": "------------------ <B1> (7 adhikaraṇam /",
    "GSP28jsbh2-3u:506": ") (a.2 pā.3 adhi.7) saṃyuktastu",
    "GSP28jsbh2-3u:507_0": "agnau śrute “carumupadadhāti bṛhaspatervā etadannaṃ yannīvārā” ityatra yajamānasyānnaṃ",
    "GSP28jsbh2-3u:507_1": "bṛhaspateḥ kathaṃ syād? yadi na bṛhaspatirdevatetyarthādbṛhaspaterdevatātvāvagatestaittirīyaśākhāyāṃ",
    "GSP28jsbh2-3u:508": "“bārhaspatyo bhavatī”ti taddhitapadayuktavākyaśeṣaśravaṇācca dravyadevatāsaṃbandhānumitayāgavidhānamevedam",
    "GSP28jsbh2-3u:509": "tasya cauṣadhadravyakatvenāgneyātideśataḥ sviṣṭakṛdādipratipattiprāptau",
    "GSP28jsbh2-3u:510_0": "“carumupadadhātī” tyanenopadhānaṃ pratipattitvena vidhīyata iti prāpte ----------",
    "GSP28jsbh2-3u:510_1": "yadyapi taittirīyaśākhāyāṃ taddhitaśravaṇam; tathāpi vidhyabhāvādvidhyantaraikavākyatvabhaṅgāpatteśca",
    "GSP28jsbh2-3u:510_2": "nāyaṃ devatātaddhitaḥ /",
    "GSP28jsbh2-3u:511": "carumupadadhātītyanena ca sthaṇḍilaniṣpādakacarusaṃskārakatayopadhānavidhānāt devatānākāṅkṣatayā nārthavādonnītasyāpi devatāvidheḥ kalpanam /",
    "GSP28jsbh2-3u:512": "ata eva carvapekṣitaprakṛtidravyasyaiva nīvārarūpasya vidhikalpanam /",
    "GSP28jsbh2-3u:513": "ataśca bṛhaspaterbrāhmaṇasyānnaṃ nīvārā ityevaṃ stutyupapatterna bṛhaspatervā ityayaṃ devatākalpanadvārā yāgakalpaka iti siddham // 7 //",
    "GSP28jsbh2-3u:514": "// iti saptamaṃ naivāracarorādhānārthatādhikaraṇam //",
    "GSP28jsbh2-3u:515": "<B2> (pādādhyāyānantarasaṃgativiṣayanirūpaṇam) atra pūrvapakṣe niścitavidheyatākadevatārūpaguṇakṛtabhinnayāgabhāvanātaḥ upadhānarūpapratipattibhāvanābhedāt siddhānteca tadabhāvāt",
    "GSP28jsbh2-3u:516": "pādādhyāyasaṃgatī, tathā pūrvatra devatāśravaṇādyāgakalpanāsaṃbhave 'pīha",
    "GSP28jsbh2-3u:517_0": "tatsattvāt saṃbhavatyeva yāgakalpanamiti pūrvapakṣotthānāt pratyudāharaṇarūpāmātideśikīmānantarasaṃgatiṃ",
    "GSP28jsbh2-3u:517_1": "spaṣṭatvādanabhidhāya udāharaṇapūrvakaṃ pūrvapakṣamevāha ---------- agnāviti //",
    "GSP28jsbh2-3u:518_0": "yadyapi “naivāraścarurbhavati bṛhaspatervā etadannaṃ yannīvārā” ityuktvā carumupadadhātīti",
    "GSP28jsbh2-3u:518_1": "śrutamiti likhitaṃ kaustubhe; tathāpi vyutkrameṇāpi lekhane yāgārthatvapūrvapakṣopapatteḥ",
    "GSP28jsbh2-3u:518_2": "śāstradīpikānusāreṇāyaṃ vākyakramo likhitaḥ //",
    "GSP28jsbh2-3u:519": "(bṛhaspaterityanena devatāsamarpaṇamiti śākhāntarānusāreṇāpi nirūpaṇam)",
    "GSP28jsbh2-3u:520": "tatra naivāravākye tāvadbhavatyākṣiptāyāṃ naivārakaraṇikāyāṃ bhāvanāyāmaprāptatvena vidhinā vihitāyāṃ caroḥ prayojanākāṅkṣatvāt",
    "GSP28jsbh2-3u:521": "bhāvanāyāścāvacchedakadhātvarthāpekṣatvāt",
    "GSP28jsbh2-3u:522": "yatkiñciddhātvarthakalpanasyā'vaśyakatve satyapi upadhānasya dvitīyayā",
    "GSP28jsbh2-3u:523": "carusaṃskārakatvena tatra karaṇatvāsaṃbhavādavacchedakatvānupapatterarthāccarudravyakatva-",
    "GSP28jsbh2-3u:524": "sāmarthyādyāgasyaivāvacchedakatvaṃ kalpyata ityabhipretya pūrvapakṣe kartavye devatābhāvaśaṅkāṃ nirasyati -------- yajamānasyānnamiti //",
    "GSP28jsbh2-3u:525": "bṛhaspateriti ṣaṣṭhyā nīvārasaṃbandhāvagamāt saṃbandhāntarābhāve devatātvasyaiva saṃbandhatvāṅgīkārāt tasyaca yāgaṃ vinānupapatteryāgatvaniścaya ityarthaḥ /",
    "GSP28jsbh2-3u:526": "devatātvarūpasaṃbandhaviśeṣaparatvaṃ śākhāntaragatavākyopasaṃhāreṇāpi pratīyata ityāha --------- bārhaspatyo bhavatīti //",
    "GSP28jsbh2-3u:527": "“etadvai khalu sākṣādannaṃ yadeṣa caru” riti pūrvanirdiṣṭacaruśabadsamānādhikaraṇabārhaspatyaśabdasya devatātaddhitāntatvaniścayāt tattulyārthatvenehāpi ṣaṣṭhyā",
    "GSP28jsbh2-3u:528": "devatātvaparatvāvagatirityarthaḥ //",
    "GSP28jsbh2-3u:529": "(carūpadhānapratipattitvopapādanam) kiṃ tarhi upadhānavākyena vidhīyate ?",
    "GSP28jsbh2-3u:530": "ityapekṣāyāmasya yāgasya prakaraṇādagnyaṅgasyauṣadhadravyakatvasādṛśyenātideśaprāptapratipattyantarabādhenopadhānaṃ pratipattirvidhīyate /",
    "GSP28jsbh2-3u:531": "tataśca siddho yāgabhāvanātaḥ pratipattibhāvanāyā bheda ityarthaḥ /",
    "GSP28jsbh2-3u:532": "tadidamāha ----------- tasya ceti //",
    "GSP28jsbh2-3u:533": "(bārhaspatya iti na devatātaddhitaḥ kintu prāgdīvyatīya iti nirūpaṇam)",
    "GSP28jsbh2-3u:534": "sarvatrahi vidhyapekṣita evārthor'thavādakalpyavidhinā vidhīyate natvanapekṣitaḥ /",
    "GSP28jsbh2-3u:535": "tadiha “carumupadadhātī” tyatra carusaṃskārakatayopadhānavidhyanaythānupapattyā “adhvaryuṃ",
    "GSP28jsbh2-3u:536_0": "ityatreva carorviniyogasya sthaṇḍilaniṣpādakatayā kalpanāttadanyathānupapattyaiva",
    "GSP28jsbh2-3u:536_1": "carukarmakabhāvanāyāḥ prāptatvena naivāravākye viśiṣṭavidhyanaṅgīkārāccarauḥ prakṛtidravyāpekṣāyāṃ",
    "GSP28jsbh2-3u:536_2": "nīvāraprakṛtitvamātravidhānena tatra devatāyā anapekṣaṇāt",
    "GSP28jsbh2-3u:537": "nārthavādonnītadevatāvidhikalpanam, navā bārhaspatyo bhavatītyasya",
    "GSP28jsbh2-3u:538": "vidhitvakalpanayā tadvidhiparatvakalpanaṃ yuktamityabhipretya",
    "GSP28jsbh2-3u:539": "siddhāntamāha---------- yadyapīti /",
    "GSP28jsbh2-3u:540": "devatātaddhita iti //",
    "GSP28jsbh2-3u:541": "apitu prāgdīvyatīyārthavihitaṇyapratyayastaddhita iti śeṣaḥ /",
    "GSP28jsbh2-3u:542": "(yāgakalpanābhāvepi upadhānaviśiṣṭacaruvidhānameveti nirūpaṇam)",
    "GSP28jsbh2-3u:543": "carusaṃskārakatayeti //",
    "GSP28jsbh2-3u:544": "etena --------- sthalaniṣpatteḥ śrauteṣṭakāvaruddhatvena kalpitavidhividheyacaru- sādhyatvānupapattyā yāgakalpanāsaṃbhavādupadhānametadarthakameveti prakāśakāroktaṃ -----------",
    "GSP28jsbh2-3u:545_0": "apāstam; caroḥ kumbhīṣṭakādīnāṃ catasṛṇāṃ madhye upadhānārthaṃ madhyataneṣṭakāniṣkāsanena",
    "GSP28jsbh2-3u:545_1": "yojanena tatpūraṇena tadiṣṭakāsthāpanārthatayā vidheyatveneṣṭakāvirodhitvābhāvādarthakarmatvapakṣe",
    "GSP28jsbh2-3u:545_2": "'pyānuṣaṅgikyāḥ",
    "GSP28jsbh2-3u:546": "sthalaniṣpatterāvaśyakatveneṣṭakāvirodhasya duṣpariharatvāt /",
    "GSP28jsbh2-3u:547": "dvitīyārthabādhe pramāṇābhāvācceti bhāvaḥ //",
    "GSP28jsbh2-3u:548_0": "(bṛhaspatiśabdasya brāhmaṇavācitvena tatsaṃbandhitvameva naivārastutyarthamityarthavādopapattiḥ)",
    "GSP28jsbh2-3u:548_1": "bṛhacchabdasya bṛhatidhātvarthānusāreṇa brahmaśabdavat vedavācitvāt patiśabdasya",
    "GSP28jsbh2-3u:548_2": "pālayitṛvācitvāt brāhmaṇānāñca “tapastaptvāsṛjadbrahma",
    "GSP28jsbh2-3u:549": "brāhmaṇānvedaguptaye” iti vedapālayitṛtvasmaraṇāt bṛhaspatiśabdasya",
    "GSP28jsbh2-3u:550_0": "brāhmaṇavācitvapratīter “munyannaṃ brāhmaṇasyoktami”tica brāhmaṇaśrāddhe vānaprasthākhyamunyadanīyāraṇyanīvāraprāśastyasmṛterbrāhmaṇasaṃbandhitvarūpaṃ",
    "GSP28jsbh2-3u:550_1": "bārhaspatyatvamarthavāde kīrtitaṃ nīvārastutyartham, natu bṛhaspatidevatyatvāyetyabhipretyārthavādopapattiṃ",
    "GSP28jsbh2-3u:550_2": "darśayati ---------",
    "GSP28jsbh2-3u:551": "ataśceti //",
    "GSP28jsbh2-3u:552": "yadyapivā taittirīye “brahma vai devānāṃ”",
    "GSP28jsbh2-3u:553_0": "ityarthavādādyogarūpāddevapurohitaṃ bṛhaspatimeva vadet bṛhaspatiśabdo natu kevalayogena",
    "GSP28jsbh2-3u:553_1": "brāhmaṇam; tathāpi tatsaṃbandhamātreṇāpi nīvārastutyupapatterna devatātvakalpanaṃ",
    "GSP28jsbh2-3u:553_2": "pramāṇavaditi bhāvaḥ ataśca nopadhānabhāvanāto yāgabhāvanāntaramityabhipretyopasaṃharati",
    "GSP28jsbh2-3u:554": "------------- iti siddhamiti //",
    "GSP28jsbh2-3u:555": "iti saptamaṃ carorādhānārthatādhikaraṇam //",
    "GSP28jsbh2-3u:556": "--------------- <B1> (8 adhikaraṇam /",
    "GSP28jsbh2-3u:557": ") (a.2 pā.3 adhi.8)",
    "GSP28jsbh2-3u:558": "pātnīvate tu pūrvatvād avacchedaḥ /",
    "GSP28jsbh2-3u:559": "“tvāṣṭraṃ pātnīvatamālabhete” tyanena dravyadevatāviśiṣṭaṃ yāgaṃ vidhāya",
    "GSP28jsbh2-3u:560": "“paryagnikṛtaṃ pātnīvatamutsṛjantī”ti śrutam /",
    "GSP28jsbh2-3u:561": "tatrobhayadevatyasya pūrvayāgasya “āgneyaṃ caturdhā karotī”",
    "GSP28jsbh2-3u:562_0": "tivatkevalapātnīvatapadenānuvādāyogātparyagnikaraṇādeśca vidheyasya guṇasyātideśenaiva",
    "GSP28jsbh2-3u:562_1": "prāptatvāditarāṅgaparisaṅkhyāyāṃ ca traidoṣyāpatteḥ paryagnikṛtapadasyānuvādatvamaṅgīkṛtya",
    "GSP28jsbh2-3u:562_2": "karmāntaravidhirevāyamiti prāpte",
    "GSP28jsbh2-3u:563": "---------- pratyabhijñānānna karmāntaram /",
    "GSP28jsbh2-3u:564": "na cānuvādānupapattiḥ;",
    "GSP28jsbh2-3u:565": "satyapyagnīṣomādivattvaṣṭṭapatnīvatorvyāsajyavṛttidevatātve manotāsthāgniśabdavallakṣaṇayābhidhānopapatteḥ",
    "GSP28jsbh2-3u:566": "vastutastu pṛthaktaddhitaśravaṇāddevatādvayamevedam /",
    "GSP28jsbh2-3u:567": "ekavākyopādānācca samuccayaḥ /",
    "GSP28jsbh2-3u:568": "ato ḍitthaḍabitthayormātā ḍitthasya mātetivacchakyata eva kevalena pātnīvatapadenānuvādaḥ",
    "GSP28jsbh2-3u:569": "ataḥ pūrvakarmānuvādena guṇa eva vidhīyate /",
    "GSP28jsbh2-3u:570": "naca vidheyābhāvaḥ; vṛttaparthagnikaraṇasyaiva ktapratyayāntārthasya vidheyatvāt /",
    "GSP28jsbh2-3u:571_0": "tasya ca gṛhamedhīyājyabhāganyāyena prākṛtasyaivātideśataḥ pūrvapravṛttyā vidheyatvāt",
    "GSP28jsbh2-3u:571_1": "kḷptopakārakatvena ca tenaiva nairākāṅkṣyādatideśakalpanenottarāṅgānāmarthādeva nivṛttau",
    "GSP28jsbh2-3u:571_2": "traidoṣyānāpatteḥ /",
    "GSP28jsbh2-3u:572": "vṛttaparyagnikaraṇatvasya ca pūrvāṅgeṣvakṛteṣvasaṃbhavāttānyapyākṣipyante",
    "GSP28jsbh2-3u:573": "naca ktapratyayabalena pramāṇāntarapramitatvāvagamādati-",
    "GSP28jsbh2-3u:574": "deśāpratibandhakatvam;prokṣitābhyāmulūkhalamusalābhyāmityādāviva",
    "GSP28jsbh2-3u:575": "pramāṇāntarābhāve 'pi etadvidhividheyasyāpi ktapratyayopāttatve bādhakābhāvāt // 8 // ityaṣṭamaṃ pātnīvatānuvādatvādhikaraṇam //",
    "GSP28jsbh2-3u:576": "----------------- <B2> (pratiyogijñānārthaṃ tvāṣṭravākyodāharaṇaṃ, tatra",
    "GSP28jsbh2-3u:577_0": "yāgānumānaniścayaḥ, adhyāyapādādhikaraṇasaṃgatayaśca) pūrvapakṣe paryagnikṛtavākye",
    "GSP28jsbh2-3u:577_1": "karmabhedasya sādhanāt bhedapratiyogijñānārthaṃ pūrvayāgavidhāyakaṃ vākyamudāharati",
    "GSP28jsbh2-3u:577_2": "---------- tvāṣṭramiti yajatistu dravyaphalabhoktṛsaṃyogāditi pūrvoktanyāyena yāgānumānasya",
    "GSP28jsbh2-3u:577_3": "nissandigdhatvāt yāgaṃ vidhāyetyuktam /",
    "GSP28jsbh2-3u:578": "viṣayavākyamudāharati ---------- paryagnikṛtamiti //",
    "GSP28jsbh2-3u:579_0": "patnīvaddevatālakṣaṇasyāniścitavidheyatākasyaiva bhedakatvavicārātprakaraṇasaṃgatiṃ",
    "GSP28jsbh2-3u:579_1": "pūrvatrārthavādasya devatātvabodhakatve niraste 'pīha vidhigatataddhitasya devatātvaparatvaniścayādastu",
    "GSP28jsbh2-3u:579_2": "tarhyatra",
    "GSP28jsbh2-3u:580": "yāgānumānamiti pūrvapakṣotthānāt pratyudāharaṇarūpāmanantarasaṅgatiṃ ca spaṣṭatvādanuktvā pūrvapakṣamevāha ---------- tatreti //",
    "GSP28jsbh2-3u:581": "(dvidaivatyasyekadaivatyapadenānanuvādāt pūrvayāgaprakṛtiko darśapūrṇamāsaprakṛtiko vānyayāgo 'trābhimataḥ /",
    "GSP28jsbh2-3u:582_0": "agnīṣomīyaprakṛtitvoktistu vārtike 'nāsthayeti nirūpaṇam) yadyapi pūrvayāgopasthāpakaṃ",
    "GSP28jsbh2-3u:582_1": "prakaraṇamasti; tathāpi tasya patnīvaddaivatatvāsaṃbhavena tena padenānuvādāyogāt",
    "GSP28jsbh2-3u:582_2": "karmāntaratvaṃ sādhayati --------- ubhayadevatyasyeti //",
    "GSP28jsbh2-3u:583": "āgneyamiti //",
    "GSP28jsbh2-3u:584": "yathaivāgneyapade sāmarthyabhaṅgabhayena kevalāgnipadādutpannataddhitānurodhena nāgnīṣomīyagrahaṇam,",
    "GSP28jsbh2-3u:585": "tadvadihāpītyarthaḥ /",
    "GSP28jsbh2-3u:586": "vidheyāntarābhāvādapīha yāgāntaravidherāvaśyakatvaṃ darśayati ----------",
    "GSP28jsbh2-3u:587": "paryagnikaraṇādeśceti //",
    "GSP28jsbh2-3u:588": "aṅgāntarasādhāraṇyenātideśataḥ prāptiṃ sūcayitumādiśabdo 'thavā",
    "GSP28jsbh2-3u:589": "paryagnikaraṇottarakālasaṃgrahārtho draṣṭavyaḥ /",
    "GSP28jsbh2-3u:590": "paryagnikṛtapadasyeti //",
    "GSP28jsbh2-3u:591": "paryagnikaraṇakarmībhūtadravyavācake paryagnikṛtapade dravyasya viśeṣyasya niṣkṛṣya vidhāne 'pi viśeṣaṇāṃśe prāptatvādanuvāda ityarthaḥ /",
    "GSP28jsbh2-3u:592": "tataśca dravyadevatāsaṃbandhasya yāgakalpakasya sattvāt utsṛjatau yāgalakṣaṇayā karmāntaravidhirityāha ------------ karmāntareti //",
    "GSP28jsbh2-3u:593": "patnīvacchabdasyāśvivājiśabdavadrūḍhatvena devatāntaraparatvānna tāvat pūrvayāgamutsṛjatinānūdya tatra vidhānasaṃbhavaḥ;",
    "GSP28jsbh2-3u:594": "utpattiśiṣṭatvāṣṭrāvarodhāt /",
    "GSP28jsbh2-3u:595": "ata eva nānuvādaḥ; nāpi paryagnikaraṇāvyavahitottarakālasya tasmin",
    "GSP28jsbh2-3u:596": "saṃbhavaḥ; niṣṭhāpratyayasya vyavahitāvyavahitasādhāraṇabhūtakālamātravācitvena lakṣaṇāpatteriti",
    "GSP28jsbh2-3u:597": "vidheyāntaranirāsa evakāreṇa sūcitaḥ /",
    "GSP28jsbh2-3u:598": "ato 'tra devatāguṇasāmānyena pūrvayāgaprakṛtikakarmāntaravidhiryukta ityarthaḥ /",
    "GSP28jsbh2-3u:599": "yattu pakṣāntareṇa darśapūrṇamāsaprakṛtikatvaṃ kaustubhe uktam,",
    "GSP28jsbh2-3u:600": "tatparyagnikṛtaśabdasya paśupuroḍāśasādhāraṇatayā puroḍāśadravyakatvapakṣe devatāsādṛśyāpekṣayā dravyasādṛśyasya balavattvābhiprāyeṇeti na virodhaḥ /",
    "GSP28jsbh2-3u:601": "yadātu paśuparatvaṃ, tadobhayasādṛśyena pūrvayāgaprakṛtikatve nissandigdhe",
    "GSP28jsbh2-3u:602": "'pi agnīṣomīyaprakṛtitvaṃ yatpakṣāntareṇa vārtike uktaṃ,",
    "GSP28jsbh2-3u:603": "tatpūrvapakṣatvādanāsthayāgnīṣomīyaprakṛtitve 'pyavirodha iti nyāyasudhāyāṃ spaṣṭamevānāsthayetyāveditam",
    "GSP28jsbh2-3u:604_0": "(viśeṣaṇaviśeṣyabhāvasthale vyāsajyavṛttidevatātvamiti nyāyasudhāmatarītyobhayadevatve",
    "GSP28jsbh2-3u:604_1": "'pi pratyabhijñānopapādanam) agniśucyostu devatātvenānvayāt tasyāścoddeśyatvamātreṇa",
    "GSP28jsbh2-3u:604_2": "kriyāsādhanatvāt amūrtasya nirguṇasyāpi coddeśyatvopapatteḥ kriyāsādhanatvānyathānupapattyā",
    "GSP28jsbh2-3u:605_0": "viśeṣaṇaviśeṣyabhāvānavagame 'pi tadanabhyupagame pratyekamanvayāyākhyātasyāvṛttyāpatteḥ",
    "GSP28jsbh2-3u:605_1": "pradhānabhūtākhyātāvṛtteścātyantānyāyyatvāt pratyekañca devatāpatterguṇabhedenādṛṣṭakalpanāpādakakarmabhedaprasaṅgādekakriyāvaśīkārāvasāyāt",
    "GSP28jsbh2-3u:605_2": "tadanyathānupapattyā viśeṣaṇaviśeṣyabhāvāvagatiriti citrādhikaraṇe nyāyasudhālekhanāt",
    "GSP28jsbh2-3u:605_3": "samānādhikaraṇapadadvaye viśeṣaṇaviśeṣyabhāvāṅgīkāreṇa taduttarapratyayenaikameva",
    "GSP28jsbh2-3u:605_4": "vyāsajyavṛtti devatātvamucyata iti tanmatamanusandhāyāha ------------ sasyapīti /",
    "GSP28jsbh2-3u:606": "manotāstheti //",
    "GSP28jsbh2-3u:607_0": "paśoragnīṣomadevatākatvena “tvaṃ hyagne prathamo manote” ti mantragatāgnipadena lakṣaṇayāgnīṣomayorabhidhānaṃ,",
    "GSP28jsbh2-3u:607_1": "tadvadihāpi pātnīvataśabdaprakṛtibhūtapatnīvacchabdena tvaṣṭṛpatnīvallakṣaṇayābhidhānopapattirityarthaḥ",
    "GSP28jsbh2-3u:607_2": "(pratyekataddhitena pratyekadevatātvepi pātnīvatapadānuvādatvaṃ,",
    "GSP28jsbh2-3u:608": "utsṛjatinārthaprāptatyāgānuvādaḥ, tenetarāṅgotsargavādanirāsaśca)",
    "GSP28jsbh2-3u:609": "pūrvatrāsvarasaṃ sūcayan pakṣāntareṇa anuvādopapattiṃ darśayati ----------",
    "GSP28jsbh2-3u:610_0": "vastutastviti ṣaṇaviśeṣyabhāve viśeṣaṇavācakapadottarapratyayasya sādhutvamātrārthatvakalpanāpattestadapekṣayā",
    "GSP28jsbh2-3u:610_1": "tasyārthavattvamabhyupetya tattatpratyayopāttārthaiśca tattatprakṛtyarthānvayaucitye",
    "GSP28jsbh2-3u:610_2": "sati śabdāntarādinā devatārthabhedasyāvaśyakatvāt dvayordevatātvayoḥ prathamato bhāvanānvayepyekavākyopāttatvenaikasyāṃ",
    "GSP28jsbh2-3u:610_3": "kriyāyāṃ samuccayopapatteḥ karmabhedāprasakteḥ devatātvabhede 'pi na kṣatiriti pṛthak",
    "GSP28jsbh2-3u:611": "taddhitaśravaṇādityādināsvarasaḥ sūcitaḥ /",
    "GSP28jsbh2-3u:612": "anuvādaiti //",
    "GSP28jsbh2-3u:613": "utsṛjatinā yāgamuddiśyaparyagnikaraṇavidhāne 'pi prakaraṇāt pūrvayāgopasthiteḥ tasyaca vastuta eva pātnīvatatvāt",
    "GSP28jsbh2-3u:614": "pātnīvatapadamanuvādaḥ /",
    "GSP28jsbh2-3u:615": "ataeva na viśiṣṭoddeśopi /",
    "GSP28jsbh2-3u:616": "etena ----------- utsṛjantītyākhyātena yathoktaparyagnikaraṇavidhau arthasiddha uparitanāṅgotsargo dhātunānūdyate ityadhikaraṇamāloktaṃ",
    "GSP28jsbh2-3u:617": "---------- apāstam; uparitanāṅgotsargaparatve paryagnikṛtamityasya karmatvenānvayānupapatterdhātvarthasyoddeśyaparatve",
    "GSP28jsbh2-3u:618": "saṃbhavatyanuvādamātratvasyāyuktatvāt, vārtikecoddeśyatayaiva",
    "GSP28jsbh2-3u:619": "yāgāntargatatyāgarūpotsargaparatvenānvayaprati- pādanāccetyarthaḥ //",
    "GSP28jsbh2-3u:620": "(gṛhamedhīyājyabhāgavidhiriva phalataḥ parisaṃkhyārthaṃ punaḥśravaṇam)",
    "GSP28jsbh2-3u:621": "gṛhamedhīyeti //",
    "GSP28jsbh2-3u:622": "yathā gṛhamedhīyeṣṭiṃ prakṛtyājyabhāgau yajatīti punaḥśravaṇaṃ phalataḥ",
    "GSP28jsbh2-3u:623": "parisaṅkhyārtham, tadvandiha paryagnikaraṇapunaḥśravaṇamityarthaḥ /",
    "GSP28jsbh2-3u:624": "nanu atideśalope sati paryagnikaraṇapūrvabhāvyaṅgānāmapi parisaṅkhyāpattirityata āha -------- vṛtteti //",
    "GSP28jsbh2-3u:625": "nātra paryagnikaraṇamātraṃ guṇaḥ, apitu ktapratyayāntatvāt paśugataṃ",
    "GSP28jsbh2-3u:626": "kṛtaparyagnikaraṇatvam /",
    "GSP28jsbh2-3u:627": "tasyaca pūrvāṅgeṣvakṛteṣvasaṃbhavāt tadaṅgānuṣṭhānasiddhiḥ /",
    "GSP28jsbh2-3u:628": "ataeva iḍāntetivadantaśabdābhāve 'pi na kṣatirityarthaḥ /",
    "GSP28jsbh2-3u:629_0": "nacājyabhāgayoranuṣṭheyatayā pratītayoḥ pramāṇāntaraṃ vināpi gṛhamedhīyāṅgatvapratīteratideśapratibandhakatvopapattāvapi",
    "GSP28jsbh2-3u:629_1": "paryagnikaraṇāntatvasya ktapratyayena pramāṇāntaravihitatvāvagateratideśopajīvitvena",
    "GSP28jsbh2-3u:629_2": "tatpratibandhakatvānupapattirityāśaṅkāṃ nirasyati ----------- naceti //",
    "GSP28jsbh2-3u:630": "niṣpannatvapratīteretadvidhividhānottarakālīnābhiprāyeṇopapatterityarthaḥ",
    "GSP28jsbh2-3u:631_0": "naca -------- evametadvidhividheyatve kṛtaparyagnikaraṇatvanirdeśāt paryagnikaraṇamātrasyaivānuṣṭhānāpattiriti",
    "GSP28jsbh2-3u:631_1": "-------- vācyam; atra paryagnikaraṇāntavidhyabhāvenātideśataḥ prāpsyamānena paryagnikaraṇena",
    "GSP28jsbh2-3u:631_2": "yādṛśī bhūtaparyagnikaraṇatā saṃbadhyate tādṛśyā eva tataḥ pūrvaṃvidhānena yathāprāptopādānāt",
    "GSP28jsbh2-3u:631_3": "tadantānuṣṭhānopapatteriti bhāvaḥ //",
    "GSP28jsbh2-3u:632": "(pūrvottarakalpaprayojananirūpaṇam) prayojanaṃ tvāṣṭrayāgāpekṣayā yāgāntarānuṣṭhānaṃ pūrvapakṣe",
    "GSP28jsbh2-3u:633": "siddhāntetu tvāṣṭrayāgasya paryagnikaraṇāntāṅgānuṣṭhānena jīvata eva paśoryāni hṛdayādyaṅgāni teṣāṃ tvaṣṭṛpatnīvaduddeśena yāga iti spaṣṭatvānnoktam //",
    "GSP28jsbh2-3u:634": "ityaṣṭamaṃ pātnīvatānuvādatvādhikaraṇam //",
    "GSP28jsbh2-3u:635": "------------- <B1> (9 adhikaraṇam /",
    "GSP28jsbh2-3u:636": ") (a.2 pā.3 adhi.9)",
    "GSP28jsbh2-3u:637": "adravyatvāt kavele karmaśeṣaḥ syāt /",
    "GSP28jsbh2-3u:638": "adravyatvāttu //",
    "GSP28jsbh2-3u:639": "anārabhya śrutaṃ ------ “eṣa vai haviṣā haviryajati yo 'dābhyaṃ gṛhītvā somāya yajate” iti",
    "GSP28jsbh2-3u:640": "tathā “parā vā etasyāyuḥ prāṇa eti yo 'śuṃ gṛhṇātī”ti /",
    "GSP28jsbh2-3u:641": "atra haviḥ somaḥ sa eva devatā sa eva dravyamiti prathamārthavādasyārthaḥ",
    "GSP28jsbh2-3u:642": "prāṇa āyurmaryādāmabhivardhata iti dvitīyasya /",
    "GSP28jsbh2-3u:643": "tatra na tāvadatra grahaṇameva jyotiṣṭome vidhīyate; saṃskārarūpasya grahaṇasyāvaghātādivadaṃśvadābhyanāmakatvānupapatteḥ",
    "GSP28jsbh2-3u:644": "dvitīyāntayostayoḥ saṃskāryadravyanāmatvāṅgīkāre tu avyabhicaritakratusaṃbandhābhāvānna dravyamātroddeśena grahaṇavidhisaṃbhavaḥ /",
    "GSP28jsbh2-3u:645": "ato dravyadevatāviśiṣṭayāgāntaravidhānamevedam; adābhyapadena hiṃsānarhasomākhyadravyasyāṃśupadena ca niryāsadravyasyābhidhānāt /",
    "GSP28jsbh2-3u:646": "dvitīyā cobhayatra saktunyāyena /",
    "GSP28jsbh2-3u:647": "devatā tvekatra somo 'nyatra prajāpataye svāheti mantravarṇātprajāpatiḥ /",
    "GSP28jsbh2-3u:648": "gṛhṇātiścādye 'nuvādo dvitīye yāgalakṣakaḥ /",
    "GSP28jsbh2-3u:649": "tayośca yāgayoḥ prākaraṇikaitatsamānajātīyataittirīyaśākhāsthavākyājjyotiṣṭomāṅgatvamiti prāpte ---------- gṛhṇatau yāgalakṣaṇāyāṃ pramāṇābhāvādādyavākye",
    "GSP28jsbh2-3u:650": "guṇasaṃkrāntaśaktinā vidhinā grahaṇasyaiva vidheyatvāvagamāccobhayatrāpi grahaṇamevoktasaṃjñakaṃ uktasaṃjñakadravyasaṃskārakatvena vā vidhīyate /",
    "GSP28jsbh2-3u:651": "evañca viniyogabhaṅgo 'pi dvitīyāyā na kalpito bhavati /",
    "GSP28jsbh2-3u:652": "devatā tu somarūpā ādyavākye grahaṇe evānvetīti devatāviśiṣṭaṃ grahaṇameva tatra vidhīyate, dvitīye tu “upayāma gṛhīto 'si prajāpataye tvā juṣṭaṃ",
    "GSP28jsbh2-3u:653": "gṛhṇāmī”ti mantravarṇādgrahaṇāṅgatayā devatāprāptirdraṣṭavyā /",
    "GSP28jsbh2-3u:654": "homamantrastūttarabhāviyāgopakārakatvamādāya neyaḥ /",
    "GSP28jsbh2-3u:655": "devatāviśiṣṭagrahaṇadvaye ca prākaraṇikavākyena jyotiṣṭomāṅgatvasya tadupapādyatvasya ca bodhopapatterna kaścidvirodhaḥ /",
    "GSP28jsbh2-3u:656": "prayojanaṃ pūrvapakṣe yāgasyāṅgatvād yathāśaktinyāyaviṣayatvaṃ, siddhānte pradhānatvānneti // iti navamamadābhyanāmatādhikaraṇam //",
    "GSP28jsbh2-3u:657": "------------------ <B2> (anārabhyatvoktiprayojanaṃ,",
    "GSP28jsbh2-3u:658": "prathamārthavādārthanirūpaṇopayogaḥ, adhyāyaprakaraṇānantarasaṃgatiśca)",
    "GSP28jsbh2-3u:659": "viṣayavākyamudāharati ---------- anārabhyeti //",
    "GSP28jsbh2-3u:660": "prakṛtasya yāgasyopapādakasyā sattvena grahaṇe devatānvayasaṃbhavavādinaḥ siddhāntino hetunirāsāya pūrvapakṣasādhakatayānārabhyādhītatvopanyāsaḥ /",
    "GSP28jsbh2-3u:661": "tannirāsaścāgre vyaktībhaviṣyati /",
    "GSP28jsbh2-3u:662": "somāyāyajata ityatra somapadasya latendusādhāraṇatve 'pi “saṃdigdheṣu",
    "GSP28jsbh2-3u:663": "vākyaśeṣādi”ti nyāyena haviṣā haviryajata",
    "GSP28jsbh2-3u:664": "itivākyaśeṣāddhavīrūpasomaparatvāvagatisidhyarthaṃ prathamārthavādārthamāha ---------- atreti",
    "GSP28jsbh2-3u:665": "prāṇa iti //",
    "GSP28jsbh2-3u:666": "prāṇavāyuretasya yajamānasyāyurmaryādāmatikramya vartate, vardhate ityarthaḥ /",
    "GSP28jsbh2-3u:667_0": "pūrvapakṣe yāgāntare devatālakṣaṇaguṇasya vidheyatvāt siddhānteca grahaṇe vidheyatvāt",
    "GSP28jsbh2-3u:667_1": "svarūpeṇa niścitavidheyatvasyāpi uddeśyanirūpitatvarūpeṇāniścitavidheyatākasya yāgabhedakatvābhedakatvavicārādadhyāyaprakaraṇasaṅgatī",
    "GSP28jsbh2-3u:667_2": "tathā paryagnikṛtavākye yāgānuvādena guṇavidhānādaṅgāntaravidhāne niraste tatprasaṅgādihāpi",
    "GSP28jsbh2-3u:667_3": "tannirākaraṇāt prāsaṅgikīmanantarasaṅgatiṃ ca spaṣṭatvādanabhidhāya pūrvapakṣamevāha---------",
    "GSP28jsbh2-3u:667_4": "tatreti //",
    "GSP28jsbh2-3u:668_0": "(devatāviśiṣṭayāgāntaravidhāna eva tātparyamityupapādanam) tatra grahaṇavidhyanupapattyā",
    "GSP28jsbh2-3u:668_1": "yāgāntaravidhipūrvapakṣaṃ samarthayituṃ tadasaṃbhavamupapādayan aṃśvadābhyapadayornāmadheyatvamaṅgīkṛtya",
    "GSP28jsbh2-3u:669": "prathamatastadvidhiṃ nirasyati ------- na tāvaditi //",
    "GSP28jsbh2-3u:670": "nāmakatvānupapatteriti //",
    "GSP28jsbh2-3u:671_0": "grahaṇasya saṃskārakarmaṇaḥ saṃskāryāvacchedenaiva vyavacchedasiddheraṅgatayā saṃkalpādauca",
    "GSP28jsbh2-3u:671_1": "nāmadheyānapekṣaṇāt gṛhṇāteḥ sakarmakatvānnityaṃ karmasākāṅkṣatvena tadabhāve grahaṇavidhānānupapatteradābhyaśabdasya",
    "GSP28jsbh2-3u:671_2": "hiṃsānarhasomadravyavacanatvādaṃśuśabdasya niryāse śaktatvena ca nāmatvānupapatterityarthaḥ",
    "GSP28jsbh2-3u:671_3": "sakarmakatvānurodhena dravyaparatvaṃ vaktavyaṃ nirasyati -------",
    "GSP28jsbh2-3u:672": "dvitīyāntayoriti //",
    "GSP28jsbh2-3u:673": "dravyamātroddeśeneti //",
    "GSP28jsbh2-3u:674_0": "dravyamātroddeśena grahaṇavidhāne ājyadravyasyāpi tadāpatteradābhyavākye yāgaviśiṣṭadravyoddeśena",
    "GSP28jsbh2-3u:674_1": "tatsaṃbhave 'pi viśiṣṭoddeśatvena jyotiṣṭome somadevatāyā aprāptatvena tasyā api",
    "GSP28jsbh2-3u:674_2": "vidheyatvāpattyāca vākyabhedāpatterdevatāviśiṣṭagrahaṇavidhāne ca samāptapunarāttatvadoṣāpatteśca",
    "GSP28jsbh2-3u:674_3": "na grahaṇavidhisaṃbhava ityarthaḥ /",
    "GSP28jsbh2-3u:675": "astuvā grahaṇe devatāvaiśiṣṭyam, tathāpyaindravāyavaṃ gṛhṇātītyatreva prakṛtasya yāgasyopapādakasyābhāvānna tatsaṃbhavaḥ /",
    "GSP28jsbh2-3u:676": "ato grahaṇe 'saṃbhavanniveśadevatārūpaguṇādyāgāntarameva vidhīyata ityabhipretyāha --------- ata iti //",
    "GSP28jsbh2-3u:677": "(prācīnasaṃmatātideśikadravyaprāptipakṣanirāsaḥ)",
    "GSP28jsbh2-3u:678": "prācīnairaṃśvadābhyapadayoryāgāntaranāmadheyatvāṅgīkāreṇa gṛhṇāticodanāsāmānyāt jyotiṣṭomadharmātideśena dravyadevatāsaṃbandha upapāditaḥ /",
    "GSP28jsbh2-3u:679_0": "tasya yāgatvaniścayottaramatideśapravṛttestasyaca dravyadevatāsaṃbandhavattvādhīnatvena",
    "GSP28jsbh2-3u:679_1": "dravyasaṃbandhasya prathamata āvaśyakatvādanupapattiṃ sucayanniva dravyaprāptimupapādayati",
    "GSP28jsbh2-3u:679_2": "----------",
    "GSP28jsbh2-3u:680": "adābhyapadeneti //",
    "GSP28jsbh2-3u:681": "ekatra soma iti //",
    "GSP28jsbh2-3u:682": "adābhyavākye somāyeti caturthyantapadasamarpita ityarthaḥ //",
    "GSP28jsbh2-3u:683": "(yāgavidhāvapi prathamavākye gṛhṇātiranuvādaḥ dvitīye yāgalakṣakaḥ,",
    "GSP28jsbh2-3u:684": "yāgadvayamidaṃ jyotiṣṭomāṅgam) ādye iti //",
    "GSP28jsbh2-3u:685": "ādyavākye yajateḥ pratyakṣata eva śravaṇāt tasyaca somadravyakatvasādṛśyena jyotiṣṭomavikāratvāt tadatideśaprāptagrahaṇānuvādaḥ, dvitīye yajatyaśravaṇāllakṣaka ityarthaḥ /",
    "GSP28jsbh2-3u:686": "etatsamānajātīyeti //",
    "GSP28jsbh2-3u:687": "“devā vai yat yajñe 'kurvata tadasurā akurvata te devā adābhye chandāṃsi",
    "GSP28jsbh2-3u:688": "savanāni samavasthāpayanni” tyādinā adābhyasya tathā “devā vai prabāhugrahānagṛhṇata sa etaṃ",
    "GSP28jsbh2-3u:689": "tyādināṃśorjyotiṣṭomaprakaraṇe taittirīyāṇāṃ ṣaṣṭhe prapāṭhake ṣaṣṭhe kāṇḍe āmnātaṃ vākyadvayaṃ tasmādityarthaḥ //",
    "GSP28jsbh2-3u:690": "(saṃskārasya vidhāne uktavākyatātparyaṃ, prathamamate devatāvāptirvaidhī,",
    "GSP28jsbh2-3u:691": "dvitīye lauṅgekītyādinirūpaṇam) yāgalakṣaṇāyāmiti //",
    "GSP28jsbh2-3u:692": "lakṣaṇāpadamanuvādasyāpyupalakṣaṇam /",
    "GSP28jsbh2-3u:693": "uktasaṃjñakamiti //",
    "GSP28jsbh2-3u:694_0": "grahaṇasya grāhyasaṃskāratvaprasiddherjyotiṣṭomāṅgatābalena tadīyasomasaṃskārārthatvapratīteḥ",
    "GSP28jsbh2-3u:694_1": "śakyārthasya prāptatvena tatprakhyanyāyena grahaṇanāmatvopapattiriti mūlānuyāyināṃ",
    "GSP28jsbh2-3u:694_2": "matena grahaṇanāmatve ukte somākhyadravyaparatvenaivopapattau karmakārakāntarādyadhyāhāradvitīyābhaṅgayoranyāyyatvāt",
    "GSP28jsbh2-3u:694_3": "“yatte somādābhyaṃ nāma jāgṛvī”ti mantrādadābhyapadasya somadravyaparatvapratīteśca",
    "GSP28jsbh2-3u:694_4": "tatrāparituṣya dravyanāmatvameva nyāyasudhāsvārasyādyuktamabhipretya",
    "GSP28jsbh2-3u:695": "pakṣāntaramāha --------- uktasaṃjñakadravyeti //",
    "GSP28jsbh2-3u:696": "devatāyā aniviśamānatvaṃ nirasyati -------- devatātviti //",
    "GSP28jsbh2-3u:697": "dvitīyābhaṅgādidoṣāpekṣayaikasmin samāptapunarāttatvadoṣāṅgīkāre kṣatyabhāvamabhipretya grahaṇa evetyuktam //",
    "GSP28jsbh2-3u:698": "devatāviśiṣṭaṃ grahaṇameveti /",
    "GSP28jsbh2-3u:699": "evakāreṇa devatāyāḥ mantravarṇāt prāptyāvidheyatvasya devatāmātravidhānena grahaṇe 'vidheyatvasyaca nirāsaḥ sūcitaḥ /",
    "GSP28jsbh2-3u:700": "nahi “śukraṃ te śukreṇa gṛhṇāmī”ti liṅgaviniyuktamantrāvarodhe sati somaliṅgasya yatte someti mantrasya sannidhimātreṇa grahaṇe prāptiḥ saṃbhavati /",
    "GSP28jsbh2-3u:701": "navā devatāmātravidhāne “adābhyaṃ gṛhītve” tyasyānarthakyaṃ parihartuṃ śakyam /",
    "GSP28jsbh2-3u:702": "ato 'prāptatvāddevatāviśiṣṭagrahaṇameva vidheyaṃnatvekataradityarthaḥ /",
    "GSP28jsbh2-3u:703_0": "kathaṃ tarhi “yatte somādābhyaṃ nāma jāgṛvi tasmai te soma somāya svāhā prajāpataye",
    "GSP28jsbh2-3u:703_1": "svāhe” ti mantrayorhemīyadevatāliṅgakayordevatāyā grahaṇāṅgatve upapattirityata āha--------",
    "GSP28jsbh2-3u:703_2": "homamantrastviti grahaṇe vidhīyamānāyā devatāyāḥ prasaṅgena yāgopakārakatvāt uttarabhāviyāgopakārakatvamādāya",
    "GSP28jsbh2-3u:703_3": "homasaṃbandhopapatterna talliṅgaṃ grahaṇe vihantītyarthaḥ //",
    "GSP28jsbh2-3u:704": "(prakāśakārasaṃmatapūrvottarakalpaphalanirāsena prayojanāntarāpādanam)",
    "GSP28jsbh2-3u:705": "atraca prakāśakāraiḥ pūrvapakṣe viśvajidādivat kalpyaphalasomayāgāntaramidam /",
    "GSP28jsbh2-3u:706": "jyotiṣṭomāṅgetu grahayāgadvayamadhikamastyeva /",
    "GSP28jsbh2-3u:707": "siddhāntetu tāvadeveti prayojanamuktam /",
    "GSP28jsbh2-3u:708_0": "tatpūrvapakṣe 'pi prākaraṇikavākyayorgrahaṇāntaravidhāyakatve pramāṇābhāve 'nārabhyādhītaitadvākyadvayavihitayāgadvayaviniyojakatvasyaiva",
    "GSP28jsbh2-3u:708_1": "siddhānta ivopapattāvaśrutaphalakalpanasya cānāpatterayuktamityabhipretya",
    "GSP28jsbh2-3u:709": "svayamaṅgatvānurūpaṃ prayojanāntaramāha ---------- prayojanamiti //",
    "GSP28jsbh2-3u:710": "iti navamamadābhyagrahanāmatādhikaraṇam //",
    "GSP28jsbh2-3u:711": "---------------- <B1> (10 adhikaraṇam /",
    "GSP28jsbh2-3u:712": ") (a.2 pā.3 adhi.10) agnistu //",
    "GSP28jsbh2-3u:713": "anārabhyaiva śrutam “ya evaṃvidvānagniṃ cinotī”ti /",
    "GSP28jsbh2-3u:714_0": "tatra cinotinā nāgnisaṃskārārthatvena cayanavidhiḥ, apitu agnisaṃjñakasya yāgasyaiva",
    "GSP28jsbh2-3u:714_1": "vidhiḥ; “athāto 'gnimagniṣṭomenānuyajanti tamukthyena tamatirātreṇa taṃ dvirātreṇe”",
    "GSP28jsbh2-3u:714_2": "tyādyuttaravākyeṣu agniṣṭomādiyajñānāmagnyanuyajanatvarūpaguṇāmnānāt /",
    "GSP28jsbh2-3u:715": "nahi agnyanuyajanatvamagnerayāgatve 'vakalpate; devadattamanugacchati yajñadatta ityādau tulyakriyāyoge evānuśabdadarśanāt /",
    "GSP28jsbh2-3u:716": "ataścāgnisaṃjñakasya yāgasya tasminneva vākye vidhau gauravāpattervidvadvākya eva cinotinā lakṣaṇayā tadvidhānam /",
    "GSP28jsbh2-3u:717": "sa cāvyaktatvāt jyotiṣṭomavikāraḥ /",
    "GSP28jsbh2-3u:718": "uttaravākyaiśca tasya kratvaṅgatvasiddhiḥ /",
    "GSP28jsbh2-3u:719": "“iṣṭakābhiragniṃ cinute” ityanena cayanasya prāptatvāccinotirnirvapativadanuvādaścayanasyeti prāpte ----------",
    "GSP28jsbh2-3u:720": "pākamanubhuṅkta ityādau tulyakriyāyogābhāve 'pyanuśabdadarśanānna",
    "GSP28jsbh2-3u:721": "tadanurodhenāgniśabdasya cayanaśabdasya ca yāgaparatvakalpanā yuktā /",
    "GSP28jsbh2-3u:722": "ato vidvadvākye cayanamevāgnisaṃskārārthaṃ vidhīyate /",
    "GSP28jsbh2-3u:723": "agniśabdenaca yadyapi śaktyā jvalana evābhidhīyate; tathāpi tadarthatve vaiyarthyāpatternirūḍhalakṣaṇayā āhavanīyādiparatvāvasāyāttaduddeśenaiva cayanaṃ saṃskārakatayā vidhīyate /",
    "GSP28jsbh2-3u:724": "saṃskāraśca sāmarthyāccayananiṣpāditasthaṇḍilasthāpanarūpaḥ /",
    "GSP28jsbh2-3u:725": "sthāpitasyāgnerupayogāpekṣāyāmathāta iti vākyena tasya jyotiṣṭomāṅgatvena vidhānam /",
    "GSP28jsbh2-3u:726": "atrāhi agniśabdena cayananiṣpāditasthaṇḍilasthāpito 'gniścayanameva vā lakṣaṇayābhidhīyate",
    "GSP28jsbh2-3u:727": "agniṣṭomaśabdaśca jātinyāyena saṃsthāvacano 'pi vyaktinyāyena jyotiṣṭomameva pracuraprayogādabhidhatte pārthaśabda ivārjunam /",
    "GSP28jsbh2-3u:728": "ataśca jyotiṣṭomatvameva lāghavāduddeśyatāvacchedakaṃ na tvagniṣṭomasaṃsthāvattvamapi /",
    "GSP28jsbh2-3u:729": "yadyapi ca cayanasya jyotiṣṭomaprayogasaṃvalitatvādanuṣṭhānasādeśyādeva",
    "GSP28jsbh2-3u:730": "tadaṅgatvasiddhiḥ; tathāpi paśukāmaścinvītetyādivākyairagneḥ kāmyatvāvagamāt kratvaṅgatvapratiprasavārthaṃ tanna virudhyate //",
    "GSP28jsbh2-3u:731": "ayaṃ cāgniḥ prakṛtau “agniḥ somāṅgaṃ vecchatāmi” tyādivacanādvaikalpikaḥ /",
    "GSP28jsbh2-3u:732": "agnipakṣe cottaravedyāṃ hyagniścīyata iti vacanāduttaravedyā samuccayaḥ /",
    "GSP28jsbh2-3u:733": "tadabhāve cottaravedimātram; uttaravedyāmagniṃ nidadhātīti vacanāt /",
    "GSP28jsbh2-3u:734": "ataśca tamukthyenetyādivākyāni vaikalpikatvādvikṛtiviśeṣe tanniyamārthānicayanāśritaśyenākāratādiphalārthaguṇānāṃ prāptyarthāni ceti daśame vakṣyate // 10 //",
    "GSP28jsbh2-3u:735": "// iti daśamamagnicayanasaṃskāratādhikaraṇam //",
    "GSP28jsbh2-3u:736": "---------------- <B2> (adhyāyādhikaraṇasaṃgatayaḥ /",
    "GSP28jsbh2-3u:737_0": "agniñcinotītyatrāgneḥ cayanotpādyatvasaṃskāryatvayorasaṃbhavāt sthaṇḍilanirvartakatayā",
    "GSP28jsbh2-3u:737_1": "saṃskāryatvavivakṣaṇe vākyavaiyarthyāt yāgāntaravidhānamiti pūrvapakṣaḥ) viṣayavākyamudāharati",
    "GSP28jsbh2-3u:737_2": "---------",
    "GSP28jsbh2-3u:738": "anārabhyaiveti //",
    "GSP28jsbh2-3u:739": "pūrvādhikaraṇaviṣayavākyasāmyatāsūcanena prāsaṅgikīṃ pādādisaṅgatiṃ tathātideśikīmanantarasaṅgatiṃ ca sūcayitumevakāraḥ /",
    "GSP28jsbh2-3u:740": "vidvadvākye na tāvadagnipadavācyasya śuddhasya jvalanasya cayanenotpādyatvarūpakarmatvasaṃbhavaḥ",
    "GSP28jsbh2-3u:741": "nāpi laukikāgnerbhūtabhāvyupayogarahitasya tatsaṃskāryatvam /",
    "GSP28jsbh2-3u:742": "nāpyāhavanīyādiparatvena tatsaṃbhavaḥ; tasyādhānaikajanyatvena",
    "GSP28jsbh2-3u:743": "cayanotpādyatvāsaṃbhavāt, anyathā cayanavākyagatāgniśabdenā'havanīyādau",
    "GSP28jsbh2-3u:744": "nirūḍhalakṣaṇāyāmapi pramāṇābhāvāt /",
    "GSP28jsbh2-3u:745": "nāpi cayanasaṃpāditasthaṇḍilādhāratāsaṃbandhena tasya",
    "GSP28jsbh2-3u:746": "saṃskāryatvasaṃbhavaḥ; tathātve tvetādṛśasaṃskārakatayā cayanasyeṣṭakābhiragniṃ cinuta iti vākyāntareṇaiva prāpteretadvidhivaiyarthyāpatteḥ /",
    "GSP28jsbh2-3u:747": "ataḥ sarvathā cayanavidhyasaṃbhavena vaiyarthyamāpādya yāgāntaravidhānapūrvapakṣaṃ sādhayati ------------ tatreti //",
    "GSP28jsbh2-3u:748": "(vārtikoktapūrvapakṣaprakāratannirāsābhyāṃ",
    "GSP28jsbh2-3u:749": "prakṛtapūrvapakṣāpekṣitavākyodāharaṇam) atra vārtike 'athāto 'gni'",
    "GSP28jsbh2-3u:750": "mityādivākyeṣvagniṃ yajatīti sāmānādhikaraṇyena yāganāmatvāvagamāt utpattivākye 'pi cinoteryāgaparatvam",
    "GSP28jsbh2-3u:751": "athāta ityādivākyacatuṣṭayena tadyāgānuvādena tattatsaṃsthāpakatvavidhiḥ /",
    "GSP28jsbh2-3u:752": "dvirātrādivākyaiḥ daśabhirdvirātrādikālāstatraivavaikalpikā vidhīyante /",
    "GSP28jsbh2-3u:753": "tatratyānuśabdaśca 'eṣa vāva prathamo yajño yajñānāmi'tyanena",
    "GSP28jsbh2-3u:754_0": "prāptāgniṣṭomottarakālatānuvādaḥ ukthyādivākyeṣuca yajatimātrasyaivānuṣaṅgo nānuśabdasya;",
    "GSP28jsbh2-3u:754_1": "anuvādatvāsaṃbhavāt, tasyaca yāgāntarasya ṛdhnotyevetyārthavādikaṃ rātrisatre pratiṣṭheva",
    "GSP28jsbh2-3u:754_2": "ṛddhiḥ",
    "GSP28jsbh2-3u:755": "phalamiti yāgatvasādhakaṃ pakṣāntaramuktam /",
    "GSP28jsbh2-3u:756": "tadagnipadasya rūḍhasya; sāmānādhikaraṇyamātreṇa nāmatvāyogāt sāmānādhikaraṇyasyacāgniśabde",
    "GSP28jsbh2-3u:757": "durupapādatvāt anyathānuśabdayoganimitta- dvitīyāntatvena durupapādatvāt anyathānuśabdasāpekṣatvāpatteriti kaustubhe darśitarītyāyuktamabhipretya",
    "GSP28jsbh2-3u:758": "vārtikoktapakṣāntaramavalambya yāgarūpatvaṃ sādhayitumupayuktāni vākyānyudāharati -------- athāto 'gnimiti //",
    "GSP28jsbh2-3u:759": "ityādyuttaravākyeṣvityādiśabdena taṃ trirātreṇetyādyekādaśarātrāntānāṃ navānāṃvākyānāṃ saṃgrahaḥ",
    "GSP28jsbh2-3u:760": "tamukthyenetyetadanantaraṃ taṃ ṣoḍaśinetyetadapi draṣṭavyam //",
    "GSP28jsbh2-3u:761": "(āhavanīyābādhena prakṣepādhārāhavanīyādhāratayā vidvadvākye cayanavidhiriti pūrvapakṣaḥ) atrottaravākyeṣu agniṣṭomavākyagatānuyajatipadayoranuṣaṅgaḥ /",
    "GSP28jsbh2-3u:762": "agnyanuyajanatvarūpeti //",
    "GSP28jsbh2-3u:763_0": "athāto 'gnimiti dvitīyāyā lakṣaṇārthakānoḥ “anurlakṣaṇe”ti sūtreṇa karmapravacanīyasaṃjñāvidhānāt",
    "GSP28jsbh2-3u:763_1": "tadyoganimittatvādagniṣṭomādivṛttyanuyajanapratiyogitvārthatvāvagateragnipratiyogikānuyajanatvarūpāmnānamityarthaḥ",
    "GSP28jsbh2-3u:764": "guṇaprakaraṇasaṅgatiṃ sūcayituṃ guṇetyuktaṃ /",
    "GSP28jsbh2-3u:765": "tasya guṇasyāviśamānatvena bhedakatāṃ sādhayati ---------- nahīti //",
    "GSP28jsbh2-3u:766": "yāgatve niścite tatrā'havanīyaprāptyā tatprakhyanyāyena nāmatvamagnipadasyābhipretyāha --------- ataśceti /",
    "GSP28jsbh2-3u:767": "tasminneveti //",
    "GSP28jsbh2-3u:768": "athāt.ognimityasminneva vākye tadvidhau tadyāgatatpratiyogikānubhāvasyāpi",
    "GSP28jsbh2-3u:769": "vidhānena viśiṣṭavidhigauravāpatterityarthaḥ /",
    "GSP28jsbh2-3u:770": "vidvadvākya evetyevakāreṇānyākṣiptatvena yāgavidhiparatvasūcaneneṣṭakāvākyasya tadvidhitvanirāsaḥ sūcitaḥ /",
    "GSP28jsbh2-3u:771": "tatreṣṭakānāṃ yāge karaṇatvānupapattyā śakyārthasyaiva cayanasya vidheyatvādityāśayaḥ /",
    "GSP28jsbh2-3u:772": "uttaravākyaiśceti //",
    "GSP28jsbh2-3u:773": "kālavidhipareṣvapyeṣu vākyeṣu phalavato 'gniṣṭomāderupasthitatvāt",
    "GSP28jsbh2-3u:774": "tadvācakapadāntarakalpanayā kalpitavākyena taduddeśena viniyogavidhānāt kratvaṅgatvasiddhiḥ",
    "GSP28jsbh2-3u:775": "itarathā agniṣṭomoddeśenāgnyanubhāvasya agneścāṅgatvena vidhāne vākyabhedāpatteriti bhāvaḥ",
    "GSP28jsbh2-3u:776": "iṣṭakābhiriti //",
    "GSP28jsbh2-3u:777_0": "yadyapi pūrvapakṣyupapāditarītyāgnipadavācyajvalanādyuddeśena na cayanavidhiḥ saṃbhavati;",
    "GSP28jsbh2-3u:777_1": "tathāpyagnipadavācyayāgoddeśena tadvidhyupapattestasyaca sākṣādyāge 'saṃbhave ānarthakyatadaṅganyāyena",
    "GSP28jsbh2-3u:777_2": "tadantaraṅgaprakṣeparūpāṅge 'vatāre āhavanīyābādhenāpi cayananiveśasaṃbhavāt prakṣepādhārāhavanīyādhāratayā",
    "GSP28jsbh2-3u:778": "cayanavidhānāccayanaprāptirityarthaḥ //",
    "GSP28jsbh2-3u:779": "(cayananiṣpāditasthaṇḍilasthāpanarūpāhavanīyasaṃskāravidhāna eva",
    "GSP28jsbh2-3u:780": "vidvadvākyatātparyam) cinoteryāgalakṣaṇāyā iṣṭakāvākye viśiṣṭavidhigauravasya cāṅgīkārāpekṣayaikatra vidvadvākye 'gnipada eva kḷptāmāhavanīye nirūḍhalakṣaṇāmaṅgīkṛtya",
    "GSP28jsbh2-3u:781_0": "svaniṣpādyasthaṇḍilādhāratāsaṃbandhena tatsaṃskārakatayā cayanavidhyupapattau yāgaparatve",
    "GSP28jsbh2-3u:781_1": "pramāṇābhāvāt anuśabdasyotpattivākye upayokṣyamāṇāhavanīyādyādhārabhūtasthalaniṣpādakatvasyāvagatasya",
    "GSP28jsbh2-3u:781_2": "pūrvakālatvaṃ vinānupapatterupasaddinatvasyacayane pramāṇāntarataḥ",
    "GSP28jsbh2-3u:782_0": "prāpterarthādevāgniṣṭomādiṣu prāptapaścādbhāvanānuvādakasya bhinnakriyāpaścādbhāve",
    "GSP28jsbh2-3u:782_1": "'pyupapatterna yāgāntaravidhānam, apitu cayanavidhānamityabhipretya siddhāntamāha",
    "GSP28jsbh2-3u:782_2": "-------- pākamanubhuṅkta iti //",
    "GSP28jsbh2-3u:783_0": "devadattamanugacchatītyādau kriyāntarānupādānādupasthitatvāt gamanarūpakriyaikyapratītāvapīha",
    "GSP28jsbh2-3u:783_1": "cayanakriyāyā bhinnāyā viśeṣaṇatayā vā pratītestāmādāyāpyanuśabdopapattiṃ darśayitumāha--------",
    "GSP28jsbh2-3u:783_2": "atrahīti //",
    "GSP28jsbh2-3u:784_0": "athaśabdena sthaṇḍilaniṣpattyānantaryokterataḥśabde sārvavibhaktikaṃ tasimaṅgīkṛtyemamityarthātsarvanāmnobhayaparāmarśāt",
    "GSP28jsbh2-3u:784_1": "sthaṇḍilasthāpito 'gniścayanaṃ vāgniśabdenocyata ityarthaḥ /",
    "GSP28jsbh2-3u:785": "agniṣṭomapadaśravaṇāt tatsaṃsthāṅgatayaiva vidhāne sati kathaṃ jyotiṣṭomāṅgatvena vidhānamuktamityata āha ---------- agniṣṭomaśabdaśceti",
    "GSP28jsbh2-3u:786_0": "iha yajatisāmānādhikaraṇyena saṃsthāvacanatvānupapatterbodhāyanādikalpeṣu jyotiṣṭomamagniṣṭomapadenābhidhāyaiva",
    "GSP28jsbh2-3u:786_1": "sakaladharmāmnānāt tatraiva pracuraprayogāvagaterjyotiṣṭoma evāgniṣṭomapadenābhidhīyate /",
    "GSP28jsbh2-3u:787": "etena -------- agniṣṭomasaṃsthāvidhānaṃ pūrvapakṣyuktaṃ ---------",
    "GSP28jsbh2-3u:788": "parāstam; ata eva tasya yāgarūpatvasya siddhatvādyajatiḥ sādhutvārthamanuvādaḥ, athātaḥśabdāvapi pūrvoktarītyā prāptārthatvādanuvādau /",
    "GSP28jsbh2-3u:789": "ataḥ kevalaṃ jyotiṣṭomoddeśenādhikaraṇībhūtāhavanīyasthāpanarūpasaṃskāradvārā cayanamaṅgatayā vidhīyata ityarthaḥ //",
    "GSP28jsbh2-3u:790": "(jyotiṣṭomaprayegasaṃvalitasyāpi cayanasya kratvaṅgatvapratiprasavaḥ)",
    "GSP28jsbh2-3u:791": "saṃvalitatvāditi //",
    "GSP28jsbh2-3u:792": "dīkṣaṇīyādisomaprayogasaṃkīrṇasāvitrahomokhāsaṃbharaṇadīkṣaṇīyādivaiśeṣ",
    "GSP28jsbh2-3u:793": "ikaguṇaśikya- pratimocanādyaṅgakalāpavattvena jyotiṣṭomaprayogasaṃvalitatvamityarthaḥ /",
    "GSP28jsbh2-3u:794": "kratvaṅgatvapratiprasavārthamiti //",
    "GSP28jsbh2-3u:795": "etacca nityātkāmyasyetyādidvātriṃśattamaślokavivaraṇe vidhirasāyanakṛdupapāditarītyoktam //",
    "GSP28jsbh2-3u:796": "(athāta ityādivākyānāmaprāptakratvaṅgatvabodhanārthatvamiti",
    "GSP28jsbh2-3u:797": "svamatopapādanam) vastutastu --------- yāvadanuṣṭhānasādeśyena pūrvapūrvapramāṇakalpanayāṅgatvaṃ kalpanīyam, tataḥ pūrvapravṛttena kāmavākyena kāmārthatvabodhanāt tadbādhasyaiva",
    "GSP28jsbh2-3u:798": "prāpteraprāptakratvaṅgatvavidhāyakatvameva kaustubhoktaṃ yuktam /",
    "GSP28jsbh2-3u:799": "etena ------ utpattau hyagneḥ saṃskāryatvokteścayanaprakaraṇeca",
    "GSP28jsbh2-3u:800": "tannirvṛtyataṇḍuloparyāhavanīyasthāpanokteḥ kratvavyabhicārisaṃskāryadvārā kratvaṅgatvaprāptiriti vidhirasāyanoktaṃ tadupapādanaṃ --------- apāstam;",
    "GSP28jsbh2-3u:801": "agnicayanasya kāmyatvapakṣe 'gnimiti dvitīyābhaṅgenādhāratāyā lakṣaṇāyāścayanasaṃskāryatvasyāgnāvabhāne cayanasyāgnyaṅgatvānupapatteḥ /",
    "GSP28jsbh2-3u:802": "kāmyacayanānuniṣpādini sthale āhavanīyasthāpanavidhāvapi paraprayuktopajīvyāhavanīyasthāpanaṃ prati cayanasyāṅgatvāt pramāṇābhāvenaca taddvārā kratvaṅgatvāprāpteḥ /",
    "GSP28jsbh2-3u:803": "ato 'prāptakratvaṅgatvavidhānameva yuktam /",
    "GSP28jsbh2-3u:804": "etena -------- agneḥ phalārthasyāśrayāpekṣāyāmagniṣṭomādirūpāśrayasamarpakatvameva teṣāṃ",
    "GSP28jsbh2-3u:805": "vākyānāmityekatriṃśattamaśloke vidhirasāyanakāroktaṃ --------- apāstam;",
    "GSP28jsbh2-3u:806": "cayanakriyāyā eva phalārthavidhānena guṇasaṃbandhābhāvenāśrayānapekṣaṇāditi //",
    "GSP28jsbh2-3u:807": "(nyāyasudhākāramatasya dāśamikāgnyatigrāhyādhikaraṇavārtikavirodhādinā",
    "GSP28jsbh2-3u:808": "prakāśakārairdūṣaṇam) atraca saṃkarṣe dvitīyādhyāye",
    "GSP28jsbh2-3u:809": "“madhyamāyāmupasadyagniścīyate prakṛtyupakṛtatvādi” tyadhikaraṇe",
    "GSP28jsbh2-3u:810": "“uttaravedyāṃhya gniścīyata” iti vacanenāgnyuttaravedyoḥ samuccayena",
    "GSP28jsbh2-3u:811": "bhinnakāryatvāt, cayane uttaravedikāryāpannatvābhāvānnottaravedidharmāśritāḥ kāryā iti pūrvapakṣavacanena",
    "GSP28jsbh2-3u:812": "'pyagnidhāraṇarūpottaravedikāryasyāgnisaṃskāryatvānupapattyā cayane 'pi",
    "GSP28jsbh2-3u:813": "kalpyamānasyaikatvāt kāryaikyena bhavantyeva tasmin taddharmā iti dūṣayitvā siddhāntitam //",
    "GSP28jsbh2-3u:814": "tadanusāreṇa nyāyasudhāyāmapyādṛtasya samuccayapakṣasya dāśamikavikalpaparavārtikakāroktyā virodhāddūṣaṇamitthaṃ prakāśakāraiḥ kṛtam /",
    "GSP28jsbh2-3u:815": "daśame hyagnyatigrāhyādhikaraṇe “tamukthyenetyādivākyānāmatideśataḥ",
    "GSP28jsbh2-3u:816": "auttaravedikavikalpena prāptasyāgnerniyamārthatvamāśaṅkya sannihitaguṇakāmaprāptiprayojanasaṃbhave viprakṛṣṭātideśasāpekṣaniyamaphalakatvasyāyuktatvānnirākṛtaṃ vārtike /",
    "GSP28jsbh2-3u:817": "tataścāgnyuttaravedyostatra vikalpasyaivoktestadvirodhastāvat sphuṭaeva /",
    "GSP28jsbh2-3u:818": "sottaravediṣu kratuṣu cinvīte”ti samuccayavidhitvena bhāsamānamapi vacanaṃ",
    "GSP28jsbh2-3u:819": "na samuccayavidhiparam /",
    "GSP28jsbh2-3u:820": "taittirīyaśākhāyāmathāto 'gnimityādivākyānāmāmnānādutpannasyāgneḥ",
    "GSP28jsbh2-3u:821": "kratusaṃbandhabodhakatvāt /",
    "GSP28jsbh2-3u:822": "tatracoddeśyabhūtasomayāgaviśeṣapratipitsayottaravedipadopādānam /",
    "GSP28jsbh2-3u:823": "yadyapivā viśeṣavākyaṃ syāt; tathāpi tadupasaṃhārārthaṃ syāt /",
    "GSP28jsbh2-3u:824": "yattu “uttaravedyāṃ hyagniścīyata” ityaparaṃ,",
    "GSP28jsbh2-3u:825": "taddhiśabdādvartamānanirdeśāt tasyaiva stutyarthamarthavādaḥ /",
    "GSP28jsbh2-3u:826": "ato vikalpa eva tayoḥ, anyathāgnimātramiva jyotiṣṭome uttaravedimātramapi",
    "GSP28jsbh2-3u:827": "tatra naiva prāpnuyāt iti //",
    "GSP28jsbh2-3u:828": "(prakāśakāramatanirāsena dāśamikādhikaraṇavirodhenaca uttaravedyāmagniścīyata ityupapādanam) tadayuktam //",
    "GSP28jsbh2-3u:829": "sottaravedimiti vākyasya kratusaṃbandhaparatve 'pi cayanasya somaprayogasaṃvalitatvena vidheyacayanasāmarthyādeva",
    "GSP28jsbh2-3u:830": "somayāgaviśeṣoddeśyanirṇayasaṃbhavena sottaravediṣvitipadavaiyarthyāpatteḥ /",
    "GSP28jsbh2-3u:831": "ato yadyapi taittirīyaśākhāyāṃ kratusaṃbandhaparamaparaṃ naiva vacanam;",
    "GSP28jsbh2-3u:832": "tathāpi uttaravedisahitakratūddeśena cayanasyānena viniyogakaraṇe 'pi",
    "GSP28jsbh2-3u:833": "samuccitaprajāpatividhānenāgniprajāpatyorivehāpi arthātsamuccayo nāsulabhaḥ /",
    "GSP28jsbh2-3u:834": "kiñca uttaravedyāṃ hītyasya vidhāyakatvābhāve tayorvikalpāṅgīkāre cayananirapekṣottaravederivottaravedinirapekṣameva cayanaṃ prāpnuyāt /",
    "GSP28jsbh2-3u:835_0": "ata uttaravedyādhāratāprāptaye āvaśyake tasya vidhitve vidhikalpakatvevā tata evākāmena",
    "GSP28jsbh2-3u:835_1": "tayoḥ samuccayasiddhiriti samuccayapakṣameva yuktamabhipretya kevalottaravediprāptiṃ",
    "GSP28jsbh2-3u:835_2": "dāśamikīṃ vikalpoktiñca samarthayitumāha ---------- ayañceti /",
    "GSP28jsbh2-3u:836": "ityādivacanāditi //",
    "GSP28jsbh2-3u:837": "satre samāropakālavidhipare vākye yadyagniṃ ceṣyamāṇā bhavantīti siddhavatpākṣikānuvādabhūtakātyāyanavacanasyādiśabdena saṃgrahaḥ /",
    "GSP28jsbh2-3u:838": "tataścāgneḥ svābhāvapratiyogitvaviṣayo vikalpaḥ natūttaravedipratiyogitvaviṣaya ityarthaḥ",
    "GSP28jsbh2-3u:839": "itivacanāditi //",
    "GSP28jsbh2-3u:840": "idaṃhi vacanaṃ na paraṃparāsaṃbandhenādhāravidhānaparam;",
    "GSP28jsbh2-3u:841": "tasyacayanādhāratāvidhibalādeva siddheḥ, apitu saṃyogapṛthaktvanyāyena cayanābhāvapakṣe sākṣādāhavanīyādhāratāvidhāyakamiti siddha",
    "GSP28jsbh2-3u:842": "uttaravedimātrakaḥ prayogaḥ /",
    "GSP28jsbh2-3u:843_0": "yadyapyetadvidhividheyasya sākṣādādhāratvasya prākaraṇikatvāt tadavarodhe cayananiṣpādyasthaṇḍilasya",
    "GSP28jsbh2-3u:843_1": "nādhāratayā niveśaḥ saṃbhavati; tathāpi agniṣṭomapadasya jyotiṣṭoma eva śaktatayā",
    "GSP28jsbh2-3u:843_2": "asyāpi niravakāśatvānna bādhaḥ /",
    "GSP28jsbh2-3u:844_0": "ataeva agnyabhāve agnidhāraṇārthottaravederagnipakṣe taddhāraṇārthamasaṃbhavādarthādekāgnidhāraṇarūpakārye",
    "GSP28jsbh2-3u:844_1": "saṃbhavantaṃ vikalpamādāya dāśamikī vikalpoktiḥ na cayanādhāratayā prāptottaravedisamuccayaṃ",
    "GSP28jsbh2-3u:844_2": "viruṇaddhītyarthaḥ /",
    "GSP28jsbh2-3u:845": "ataeva daśame ---------- prakṛtau hi vaikalpiko 'gniruttaravedyā vā nidhātavyaḥ sthale neti granthenāgninidhānarūpakāryāpekṣayaiva vikalpa",
    "GSP28jsbh2-3u:846": "uktaḥ //",
    "GSP28jsbh2-3u:847_0": "(samuccayapakṣepi citāvuttaravedidharmopapattiḥ) nacaivamagnyuttaravedyoḥ samuccaye",
    "GSP28jsbh2-3u:847_1": "bhinnakāryatvāpatteścitāvuttaravedidharmānāpattiḥ; uttaravedeḥ saṃyogapṛthaktvanyāyena",
    "GSP28jsbh2-3u:847_2": "kāryadvayāvagamāt taddharmāṇāmapi kāryadvayaprayuktatvāvagateścayananiṣpāditasthaṇḍilasya",
    "GSP28jsbh2-3u:847_3": "sākṣādagnidhāraṇarūpakāryārthatvena tadaṃśa uttaravedikāryāpannatvena",
    "GSP28jsbh2-3u:848": "taddharmaprāptyupapatteḥ /",
    "GSP28jsbh2-3u:849": "ataeva sthaṇḍiladhāraṇarūpakāryāntare samuccīyamānottaravedyāmapi taddharmā bhavanti /",
    "GSP28jsbh2-3u:850": "tatra cayanottaravedyoḥ kriyamāṇeṣvaviruddheṣu tantratā,",
    "GSP28jsbh2-3u:851": "viruddheṣvāvṛttiriti kaustubhe draṣṭavyam /",
    "GSP28jsbh2-3u:852": "vastutastu -------- ekāgnidhāraṇakāryārthatvenāgnyuttaravedyorvikalpe 'pi",
    "GSP28jsbh2-3u:853": "uttaravedipakṣe prāptakādācitkeṣyamāṇatvenāpi kalpasūtrakāravacanopapatteḥ svatantrasvābhāvapratiyogitvena",
    "GSP28jsbh2-3u:854": "tāvatāpyuttaravedeścayanādhāratāvidhi- balāttayoḥ samuccayasyāpyupapattirastyevetiyathāśrutavārtikānusāreṇottaravediprat iyogikavikalpa eva yukta iti //",
    "GSP28jsbh2-3u:855": "(agnerjyotiṣṭomāṅgatve tamukthyenetyādivākyasārthakyam) nanu -----------",
    "GSP28jsbh2-3u:856": "evamagnerjyotiṣṭomāṅgatve tadatideśenaiva tatprāptyupapattau tamukthyenetyādivākyānarthakyamityata āha --------- ataśceti //",
    "GSP28jsbh2-3u:857": "anena prakāreṇa svābhāvapratiyogitvena cayanasya vaikalpikatvādityarthaḥ //",
    "GSP28jsbh2-3u:858": "(tamukthyenetyādivacanānāṃ guṇakāmaprayojanavattvaṃ niyamārthatvaṃ ca)",
    "GSP28jsbh2-3u:859": "atraca daśame sannihitavakṣyamāṇaguṇakāmaprāptirūpaprayojanasaṃbhave dūrasthatattadatideśaprāptyapekṣayā pākṣikatvādhīnaniyamaphalakatvaṃ prācīnairdūṣitam /",
    "GSP28jsbh2-3u:860": "tadguṇakāmaprayojanasyāpyatideśaprāptyadhīnavaiyarthyapratisaṃdhāna-",
    "GSP28jsbh2-3u:861_0": "sāpekṣatayātideśopasthityadhīnatvena tulyatvādatideśopasthitau ca jhaṭiti tadbodhitapākṣikatvasyaivopasthitau",
    "GSP28jsbh2-3u:861_1": "niyamasyaiva phalatvaucityādayuktamityabhipretyāha ------------ tanniyamārthānīti //",
    "GSP28jsbh2-3u:862": "guṇakāmaprāptirūpaṃ prayojanaṃ nirbādhamevetyāha ----------- cayanāśriteti",
    "GSP28jsbh2-3u:863": "guṇakāmeṣu āṣṭamikanyāyena praṇayanavallaukikacayanasyāśrayatva-",
    "GSP28jsbh2-3u:864_0": "vyāvṛttyarthaṃ cayane apūrvīyatvavivakṣāvaśyaṃbhāve jyotiṣṭomaprakaraṇābhāve 'pi",
    "GSP28jsbh2-3u:864_1": "athātognimiti vākyena jyotiṣṭomaprakaraṇābhāve 'pi athātognimiti vākyena jyotiṣṭomasyaivopasthitatvāt",
    "GSP28jsbh2-3u:864_2": "tadapūrvasādhanībhūtasyaiva tasyāśrayatvāpattyā vikṛtau prāptyabhāvāt",
    "GSP28jsbh2-3u:865": "jyotiṣṭomatulyopasthitisaṃpādanadvārā cayanasya tattadapūrvasādhanatāsiddhyarthaṃ tattadvidhānenā'śrayalābhopapattyā",
    "GSP28jsbh2-3u:866": "tadāśritaguṇakāmaprāptiḥ phalamityagnyatigrāhyādhikaraṇe daśame vakṣyata ityarthaḥ /",
    "GSP28jsbh2-3u:867": "ataeva atirātrādipadānāṃ tattatsaṃsthākajyotiṣṭomavācitve 'pi jyotiṣṭome cayanopadeśasyāthāto 'gnimityanenaiva siddhatvāvagatyā tatsaṃsthāvikṛtiparatvameveti draṣṭavyam //",
    "GSP28jsbh2-3u:868": "yadyapi saṃsthānāṃ phalavattvāt cayanaṃ prati śeṣitvaṃ saṃbhavati; tathāpi tadāśrayajyotiṣṭomasaṃbandhicayanopadeśenaiva",
    "GSP28jsbh2-3u:869": "vaiyarthyaṃ tadavasthameveti yatsomanāthena atirātrādipadānāṃ kevalasaṃsthāparatvameva na yāgalakṣaṇetyuktaṃ tat ------------ parāstam;",
    "GSP28jsbh2-3u:870": "atastattatsaṃsthāvikṛtiparatvameva yuktamiti dhyeyam /",
    "GSP28jsbh2-3u:871": "yathācātra phaladvayena vidhisāṃkaryasyānyatrāpyaṅgīkārānna doṣatvam,",
    "GSP28jsbh2-3u:872": "tathā kaustubhe pratipāditaṃ draṣṭavyam //",
    "GSP28jsbh2-3u:873": "(pūrvottarakalpaprayojananirūpaṇam) prayojanaṃ pūrvapakṣe ṛddhiphalakaṃ",
    "GSP28jsbh2-3u:874": "cayanaṃ jyotiṣṭomadharmakaṃ yāgāntaramanuṣṭheyam /",
    "GSP28jsbh2-3u:875": "cayanenottaravedibādhaḥ /",
    "GSP28jsbh2-3u:876": "agniṣṭomādāvuttaravedireva /",
    "GSP28jsbh2-3u:877": "siddhāntetu na yāgāntaramagniṣṭome cayanottaravedyorvikalpa iti spaṣṭatvānnoktam //",
    "GSP28jsbh2-3u:878": "iti daśamamagnicayanāsaṃskāratādhikaraṇam //",
    "GSP28jsbh2-3u:879": "----------------- <B1> (11 adhikaraṇam /",
    "GSP28jsbh2-3u:880": ") (a.2 pā.3 adhi.11)",
    "GSP28jsbh2-3u:881": "prakaraṇāntare prayojanānyatvam /",
    "GSP28jsbh2-3u:882": "kauṇḍapāyināmayane “upasadbhiścaritvā māsamagnihotraṃ juhvati māsaṃ",
    "GSP28jsbh2-3u:883": "darśapūrṇamāsābhyāmi” tyādi śrutam /",
    "GSP28jsbh2-3u:884": "tatra juhotinā agnihotrādipadaiśca dūrasthasyāpi karmaṇa upasthitatvāttadanuvādena “yadāhavanīye juhotī” tivanmāsādirūpaguṇavidhiḥ,",
    "GSP28jsbh2-3u:885": "upādeyavadanupādeyasyāpi dūrasthakarmānuvādena vidhāne bādhakābhāvāt /",
    "GSP28jsbh2-3u:886": "kartṛbahutvakālādirūpānekaguṇaviśiṣṭaprayogavidhānācca na vākyabhedaḥ /",
    "GSP28jsbh2-3u:887": "ato na karmāntaravidhiḥ iti prāpte ---------- sarvatra pravartakasya vidheḥ kṛtiviṣayatvāparaparyāyaṃ",
    "GSP28jsbh2-3u:888": "pramāṇatvāccājñātajñāpyatvākhyaṃ vidheyatvaṃ ca prameyam /",
    "GSP28jsbh2-3u:889": "tadubhayamapyekavṛtti /",
    "GSP28jsbh2-3u:890": "samānābhidhānaśrutyādinā ca dhātvarthabhāvanāvṛttītyutsargaḥ /",
    "GSP28jsbh2-3u:891": "yogyopapadasattve tu viśiṣṭavidhigauravabhiyā tanmātravṛtti /",
    "GSP28jsbh2-3u:892": "yathā yadāhavanīye juhotītyatrāhavanīyasyopādeyatvavidheyatvobhayāśrayatvād yogyatvam /",
    "GSP28jsbh2-3u:893": "ata eva tatra dhārthānuvādāpekṣāyāṃ dūrāsthānāmapi sarvahomānāṃ kathañcidanuvādaḥ /",
    "GSP28jsbh2-3u:894": "prakṛte tu māsasyānupādeyatvādupādeyatvaṃ dhātvartha eva vācyam /",
    "GSP28jsbh2-3u:895": "atastatsāmānādhikaraṇyena vidheyatvamapi tatraiveti vihitasya vidhānāyogādbhedaḥ /",
    "GSP28jsbh2-3u:896": "evaṃ satyapi yadi sāyaṃ juhotītyādivatpratyabhijñāpakaṃ saṃnidhyādi pramāṇaṃ bhavettato 'gatyā kālādāvapi vidheyatvaṃ karmaṇi caprāpte",
    "GSP28jsbh2-3u:897": "'pyupādeyatvamiti vaiyadhikaraṇyamapyāśrīyeta, na tvetadasti; naca sannidhyādyabhāve 'pi nāmna eva pūrvakarmopasthāpakatā /",
    "GSP28jsbh2-3u:898_0": "agnihotraṃ juhotītyanena juhotinā hi yādṛśī vijātīyahomatvaprakārikā homopasthitistādṛśyeva",
    "GSP28jsbh2-3u:898_1": "sannidhinopanītā yuktaṃ yatsāyaṃ juhotītyetadvākyasya juhoterapi svaviṣayaviṣayatvamāpādayantī",
    "GSP28jsbh2-3u:898_2": "bhavati tadgatavidheyārthakatvapratibandhikā /",
    "GSP28jsbh2-3u:899": "agnihotrādināma tu agnidevatākahomatvaprakārakahomaviśeṣyakabodhaṃ kṣamam",
    "GSP28jsbh2-3u:900": "nahi agnidevatākaṃ pūrvaṃ karmaivetyatra pramāṇamasti; vijātīyahomatvasya",
    "GSP28jsbh2-3u:901": "nāmnānupasthiteḥ, anyathā paryāyatvena saha prayogānāpatteḥ,",
    "GSP28jsbh2-3u:902_0": "atiprasaṅganirākaraṇasya prācīnaprayogābhāvenaivodbhidadhikaraṇe sthāpitatvena yogarūḍhyanaṅgīkārācca,",
    "GSP28jsbh2-3u:902_1": "anyathā matvarthalakṣaṇādimiyā atiprasaṅgabhaṅgārthamapi rūḍhyaṅgīkāre somādāvapi",
    "GSP28jsbh2-3u:902_2": "tadāpatteḥ ato na nāmnā tadupasthitiḥ /",
    "GSP28jsbh2-3u:903": "ataeva yatra nāmaivānupādeyaguṇayogena śrutaṃ na tu dhātuḥ yathā sarvebhyo",
    "GSP28jsbh2-3u:904": "darśapūrmamāsāvityādau, tatra nāmārthasyaivopādeyatvasāmānādhikaraṇyena vidheyatvaprasaktau nāmajanyopasthityā tatpratibandhānna karmāntaram /",
    "GSP28jsbh2-3u:905": "astuvā tadvākyasya prākaraṇikatvādakarmāntaratvam /",
    "GSP28jsbh2-3u:906": "ataḥ prakṛte nāmnā vidheyārthakatvasya juhotau pratibandhāyogādanupādeyaguṇayuktānupasthitirūpaprakaraṇāntarātsiddhaṃ karmāntaratvam /",
    "GSP28jsbh2-3u:907": "atra cānupādeyaguṇayogasya svavṛttyupādeyatāpanayanadvārā pāriśeṣyāddhātvarthavṛttyupādeyatvāpādanaṃ vyāpāraḥ /",
    "GSP28jsbh2-3u:908": "anupasthiterupādeyatvasāmānādhikaraṇyena vidheyatvāpratibandhaḥ saḥ /",
    "GSP28jsbh2-3u:909": "ataeva na prācīnokta anupādeyaguṇayoga eva prayojanako 'pi tu upādeyaguṇasāmānyābhāva eveti dhyeyam /",
    "GSP28jsbh2-3u:910": "ataḥ siddhaṃ kālaviśiṣṭakarmāntaravidhānamevedam /",
    "GSP28jsbh2-3u:911": "evaṃ “sarasvatyā dakṣiṇena tīreṇāgneyo 'ṣṭākapāla” ------- iti",
    "GSP28jsbh2-3u:912": "deśarūpānupādeyasya; āgneyapadasya sādhāraṇatvena pūrvakarmopasthāpakatvābhāvāt /",
    "GSP28jsbh2-3u:913": "nimittasya tu “satrāyā'gūrya viśvajitā yajete”ti /",
    "GSP28jsbh2-3u:914": "āgūraṇaṃ saṃkalpaḥ /",
    "GSP28jsbh2-3u:915": "taduttaraṃ satramakurvato 'yaṃ viśvajit, viśvajitā yajetetyasmātkarmāntaram /",
    "GSP28jsbh2-3u:916": "nacānena viniyuktasya prayuktasya vā tenotpattiḥ;",
    "GSP28jsbh2-3u:917": "viniyogādisāmānādhikaraṇyenāvagatāyā utpatteḥ sannidhiṃ vinā bādhe pramāṇābhāvāt // 11 // ityekādaśaṃ prakaraṇāntarādhikaraṇam /",
    "GSP28jsbh2-3u:918": "----------------- (viṣayavākyasaṃgrahaḥ pāriśeṣikasaṃgatiśca)",
    "GSP28jsbh2-3u:919": "ityādiśrutamiti //",
    "GSP28jsbh2-3u:920": "māsaṃ vaiśvadevena māsaṃ varuṇapraghāsaiḥ māsaṃ sākamedhena māsaṃ śunāsīrīyeṇeti yajetetyanuṣaṅgasahitānāṃ vākyānāmādipadena saṃgrahaḥ /",
    "GSP28jsbh2-3u:921": "pramāṇāntaranirūpaṇena guṇaprakaraṇasaṅgatyabhāve 'pi pāriśeṣikīṃ saṅgatiṃ spaṣṭatvādanuktvā pūrvapakṣamevāha ------------ tatreti //",
    "GSP28jsbh2-3u:922": "(karmabhedābhāvapūrvapakṣopasaṃhāraḥ) bādhakābhāvāditi //",
    "GSP28jsbh2-3u:923": "kartrādivat kṛtisādhyatvena rūpeṇa vidhānāsaṃbhave 'pi",
    "GSP28jsbh2-3u:924": "paurṇamāsyādikālavat kṛtyadhikaraṇatvādinā vidheyatvasaṃbhavena vidhānāyogyatvarūpabādhakābhāvādityarthaḥ",
    "GSP28jsbh2-3u:925_0": "naca prākaraṇikasāyamādikālāvarodharūpabādhakasya sattvānmāsādirūpaguṇaniveśānupapatterguṇāt",
    "GSP28jsbh2-3u:925_1": "bhedaḥ sāyaṃprātaḥkālayoramāvāsyāparāhṇādikālavat vyāpyavyāpakabhāvenopapattau virodhābhāvāt",
    "GSP28jsbh2-3u:925_2": "nacātyantasaṃyogavācidvitīyāntamāsapadopadiṣṭasātatyavirodho bādhakaḥ,",
    "GSP28jsbh2-3u:926": "tasyāhāravihārādyanurodhena bādhāvaśyaṃbhāve jāteṣṭinyāyena prākaraṇikakālopasaṃgrahasya siddhānta ivopapatteḥ /",
    "GSP28jsbh2-3u:927": "naca jīvanākhyanimittena virodhaḥ; siddhānte sāyaṃprātaḥkālābhyāmiva māsenāpyavacchedasaṃbhavena tadavirodhāt, kāmyaprayoga eva māsaniveśopapatteśca /",
    "GSP28jsbh2-3u:928_0": "naca kauṇḍapāyinasatraprakaraṇenānanugraho bādhakaḥ, kauṇḍapāyina eva dīkṣitatvena",
    "GSP28jsbh2-3u:928_1": "paryudastānāmagnihotrādīnāṃ māsaṃ pratiprasavavidhānena athavā ---------- agnihotrādyuddeśena",
    "GSP28jsbh2-3u:928_2": "māsakāle vihite 'pi",
    "GSP28jsbh2-3u:929_0": "uddeśyatvenopasthitānāṃ nirākāṅkṣaṇāmagnihotrādīnāṃ saṃvatsaraparimitasatraprayogasya",
    "GSP28jsbh2-3u:929_1": "ṣaṇmāsaparimitasomayāgairaparipūraṇādākāṅkṣāvaśena satraprayogavacanena phale vidhānena",
    "GSP28jsbh2-3u:929_2": "vā tadanugrahopapatteriti bhāvaḥ //",
    "GSP28jsbh2-3u:930_0": "evamitarabādhakanirāse bādhakābhāvādityanena sūcite prāptakarmānuvādenopasadāṃ taduttarakālatvasya",
    "GSP28jsbh2-3u:930_1": "māsasya kartṛbahutvasya ca vidhāne yadanekārthavidhānena vākyābhedāpattirūpaṃ bādhakaṃ",
    "GSP28jsbh2-3u:930_2": "guṇakṛtabhedāpādakaṃ bhāṣyakāreṇa siddhānte upanyastam,",
    "GSP28jsbh2-3u:931": "tatsiddhāntasādhakatvenādaraṇīyatvabuddhyā pṛthakpariharati ----------",
    "GSP28jsbh2-3u:932": "kartṛbahutveti //",
    "GSP28jsbh2-3u:933": "māsaṃ darśapūrṇamāsābhyāmityādau anekaguṇābhāvenāvyāpakatvācca tasyakarmāntarāsādhakatvamabhipretya pūrvapakṣamupasaṃharati ----------",
    "GSP28jsbh2-3u:934": "ata iti //",
    "GSP28jsbh2-3u:935": "(prakaraṇāntarātkarmabhedapratijñā) pramāṇāntareṇa bhedāsaṃbhave 'pi",
    "GSP28jsbh2-3u:936": "prakaraṇāntarāt bhedaṃ sādhayituṃ prakaraṇāntarasvarūpopapādanasyāpekṣitatvenāvaśyakaṃ tat pradarśayan siddhāntamāha --------- sarvatreti //",
    "GSP28jsbh2-3u:937": "śrutyādinetyādipadena dhātvarthavṛttitvopapādakapadaśrutisaṃgrahaḥ //",
    "GSP28jsbh2-3u:938": "utsargasyāpavādamāha ----------- yogyeti //",
    "GSP28jsbh2-3u:939": "(āhavanīyasyopādeyatvāt yadāhavanīyavākyena karmabhedaḥ) yogyatvamiti //",
    "GSP28jsbh2-3u:940": "yadyapyādhānavidhisiddhatvenā'havanīyasyānenopādeyatāvidheyatvākhyavidhivyāpāraviṣayatvaṃ",
    "GSP28jsbh2-3u:941": "na jñāpyate; tathāpi vājapeyādhikaraṇe kaustubhoktarītyā",
    "GSP28jsbh2-3u:942": "prāduṣkaraṇādiviśiṣṭatvena rūpeṇa homārthaṃ tadviṣayatvānna tadvighāta iti bhāvaḥ /",
    "GSP28jsbh2-3u:943": "ataeveti //",
    "GSP28jsbh2-3u:944": "sa0viśiṣṭavidhigauravāpattibhiyā upapadārthamātrasya vidheyatvāvaśyakatvādevetyarthaḥ /",
    "GSP28jsbh2-3u:945": "tattatprāpakavidhyupasthāpakapramāṇāntarābhāve 'pi juhotinaiva tānupasthāpyānuvādaḥ kathañcicchabdena sūcitaḥ /",
    "GSP28jsbh2-3u:946": "kālādau kṛtivyāpyatvarūpopādeyatvāsaṃbhave 'pi kṛtyadhikaraṇatvādinā vidheyatvaṃ karmaṇi puruṣakṛtivyāpyatvarūpamupādeyatvaṃ ca /",
    "GSP28jsbh2-3u:947": "ataeva kālādervidhisaṃsparśādvivakṣāṅgatvaṃ copapadyata ityarthaḥ //",
    "GSP28jsbh2-3u:948_0": "(prakṛte 'pi nāmno homopasthāpakatvaśaṅkā) nanu prakaraṇāpekṣayāpi prabalasya nāmnaḥ",
    "GSP28jsbh2-3u:948_1": "sannidhāyakapramāṇasya sattvādupādeyatvavidheyatvayoḥ sāmānādhikaraṇyapratibandhakatvopapatterna",
    "GSP28jsbh2-3u:948_2": "bhedasiddhirityāśaṅkāmanūdya",
    "GSP28jsbh2-3u:949": "pariharati ---------- naceti //",
    "GSP28jsbh2-3u:950": "yādṛśīti //",
    "GSP28jsbh2-3u:951": "(liṅgasaṅkhyāprakārakabodhajanakena",
    "GSP28jsbh2-3u:952": "nāmnātādṛśadhātvarthopasthāpanāsaṃbhavānna nāmno dhātvarthavidheyatvapratibandhakatvam) liṅgasaṅkhyānanvayitvenetyarthaḥ /",
    "GSP28jsbh2-3u:953": "nāmnaḥ khaṇḍavākyārthabodhadaśāyāṃ liṅgasaṅkhyāprakārakasvārtha-",
    "GSP28jsbh2-3u:954": "bodhakatvena tadaprakārakadhātupadabodhyadhātvarthavṛttividheyatvasya samānaprakāratvābhāvena nāmnā pratibaddhumaśakyatvam /",
    "GSP28jsbh2-3u:955": "dhātorhi sannidhiviṣayībhūtapūrvakarmaparatve pramāpite vidheyārthakatvaṃ pratibadhyate /",
    "GSP28jsbh2-3u:956_0": "ataśca sannidhināgnihotraṃ juhotītyetadvākyagatajuhotipadabodhyasya liṅgasaṅkhyānanvayina",
    "GSP28jsbh2-3u:956_1": "eva homaviśeṣasya prakāratayopasthāpitasya sāyañjuhotītyetadvākyagatajuhotibodhyatvapramāpaṇādyuktā",
    "GSP28jsbh2-3u:956_2": "tasya",
    "GSP28jsbh2-3u:957": "tadvākyagatajuhotivṛttividheyatvapratibandhakatā, prakṛtetu liṅgasaṅkhyānvayihomaviśeṣatvaprakārakatayā",
    "GSP28jsbh2-3u:958": "māsāgnihotravākyagatajuhotinā bodhayitumaśakyatvena na nāmnastadvṛttividheyārthapratibandhakatvasaṃbhava ityabhipretya vaiṣamyaṃ darśayati ------------ agnihotrādināma tviti //",
    "GSP28jsbh2-3u:959": "nahīti //",
    "GSP28jsbh2-3u:960": "agnidevatākahomatvasyaivāgnihotrapadenābhidhānāt tasyāpūrve 'pi home",
    "GSP28jsbh2-3u:961": "'bādhitatvena saṃbhave tatpadapravṛtterupapattestena pūrvakarmaṇa",
    "GSP28jsbh2-3u:962": "evopasthitau pramāṇābhāva ityarthaḥ /",
    "GSP28jsbh2-3u:963": "vijātīyahomatvena śaktyabhāve 'tiprasaṅgāpattiṃ nirasyati ------------",
    "GSP28jsbh2-3u:964": "atiprasaṅgeti //",
    "GSP28jsbh2-3u:965_0": "astuvā nāmno vijātīyahomatvaprakārakabodhajanakatvam, anyathā māsāgnihotre gauṇatvena",
    "GSP28jsbh2-3u:965_1": "nāmātideśakatvānupapatteḥ, tathāpi tadupasthiternāmātideśavidhayā bhedānuguṇatvena",
    "GSP28jsbh2-3u:965_2": "na vidheyatāpratibandhakatvamiti bhāvaḥ (sarvebhyo darśapūrṇamāsā ityasyānārabhyādhītatve",
    "GSP28jsbh2-3u:965_3": "nāmnā karmabhedaḥ prākaraṇikatve na karmabhedaḥ) na karmāntaramiti //",
    "GSP28jsbh2-3u:966": "apitvaśrutakartavyapadādhyāhāreṇa nāmopasthitakarmaṇoreva phalasaṃbandhamātramityarthaḥ /",
    "GSP28jsbh2-3u:967": "etaccānayorvākyayorbhavadevoktamanārabhyādhītatvamaṅgīkṛtya pratibandhakasannidhyabhāvena nāmna eva pratibandhakatvamuktam //",
    "GSP28jsbh2-3u:968": "vastutastu ----------- “sārvakāmyamaṅgakāmyaiḥ prakaraṇādi”ti sūtre prākaraṇikatvamevoktam",
    "GSP28jsbh2-3u:969": "tadā nāmnaḥ ākhyātasāmānādhikaraṇyasattve 'pi “darśapūrṇamāsābhyāṃ",
    "GSP28jsbh2-3u:970": "svargakāmo yajete” tyatreva sannidhereva śakyaṃ pratibandhakatvaṃ vaktuṃ ityakarmāntaratvaṃ sulabhameveti pakṣāntareṇāha ----------- astau veti //",
    "GSP28jsbh2-3u:971": "(vividiṣādivākye 'prakaraṇe 'pi nāmnaḥ karmopasthāpakatvanirūpaṇam) ataeva",
    "GSP28jsbh2-3u:972": "-------- vividiṣāvākye yatra na prakaraṇaṃ tatra pūrvaṃ saha tvātmayājī yo",
    "GSP28jsbh2-3u:973_0": "vededamanenāṅgaṃ saṃskriyate ihedamanenāṅgamupadhīyata iti pūrvatanaitacchabdena",
    "GSP28jsbh2-3u:973_1": "sa yadeva yajeteti tatpūrvaśrutau ca yacchabdena prasiddhārthakena pūrvakarmaṇāṃ",
    "GSP28jsbh2-3u:973_2": "nirdeśena nirdeśastatrākhyātāsāmānādhikaraṇyānnāmnaḥ pūrvakarmopasthāpakatvamiṣṭameva /",
    "GSP28jsbh2-3u:974": "yaḥ anena karmaṇā idaṃ mamāṅgaṃ saṃskriyate kṣīṇapāpaṃ kriyate puṇyena copadhīyate upacīyata iti viditvā karmācarati sa ātmaśudhyarthaṃ",
    "GSP28jsbh2-3u:975": "yajannātmayājī; saca devayājinaḥ kāmyakartuḥ śreyāniti śatapathaśruterarthaḥ /",
    "GSP28jsbh2-3u:976": "siddhāntamupasaṃharati ----------- ata iti ataeveti //",
    "GSP28jsbh2-3u:977": "(anupādeyaguṇaviśiṣṭānupasthitirna prakaraṇāntaraṃ",
    "GSP28jsbh2-3u:978_0": "kitūpādeyaguṇasāmānyābhāvaviśiṣṭhānupasthitiḥ) yataḥ pāriśeṣyāddhātvarthavṛttyupādeyatvāpādanamātramanupādeyaguṇasya",
    "GSP28jsbh2-3u:978_1": "vyāpārastasya cānupādeyaguṇasattve ivopādeyaguṇasāmānyābhāve 'pi saṃbhavo",
    "GSP28jsbh2-3u:979": "'ta evetyarthaḥ /",
    "GSP28jsbh2-3u:980": "evañca daśame ājyabhāgau yajatīti gṛhamedhīyagate vākye karmāntaratvapūrvapakṣe prakaraṇāntarapramāṇopanyāsaḥ saṃgacchata ityāśayaḥ //",
    "GSP28jsbh2-3u:981": "(abhyāsaprakaraṇāntaranyāyayorupadheyasāṃkarye 'pi svarūpāsāṃkaryavivekaḥ)",
    "GSP28jsbh2-3u:982": "naca ---------- evaṃ tanūnapātaṃ yajatītyādāvapi upādeyaguṇasāmānyābhāvāt prakaraṇāntareṇaiva bhedāpatteḥ kṛtamabhyāsena? iti -------- vācyam;",
    "GSP28jsbh2-3u:983": "satyapyupadheyasāṃkarye nyāyasvarūpasyāsāṃkaryāt /",
    "GSP28jsbh2-3u:984": "abhyāsehi upādeyatāmatantrīkṛtya pāriśeṣyeṇa dhātvarthavṛttividheyatvāpādanameva vyāpāraḥ",
    "GSP28jsbh2-3u:985": "ataeva tatra sannidhiḥ pratibadhyo natu prakaraṇāntara iva pratibandhakaḥ /",
    "GSP28jsbh2-3u:986": "prakaraṇāntaretu na pāriśeṣyeṇa vidheyatvāpādanavyāpāraḥ /",
    "GSP28jsbh2-3u:987": "viśiṣṭavidhividhayā kālāderapi vidheyatvāṅgīkāreṇa tadasaṃbhavāt, apitu satyapi vidheyāntare svāpāditopādeyatāsāmānādhikaraṇyalābhārthaṃ dhātvarthe 'pi vidheyatāpādanam /",
    "GSP28jsbh2-3u:988": "ato nyāyaśarīrasyāsaṃkīrṇatvādyuktaḥ prakaraṇāntarādbheda ityādivistaraḥ kaustubhe draṣṭavyaḥ",
    "GSP28jsbh2-3u:989": "(prakaraṇāntaranyāyaviṣayepi māsaṃ darśapūrṇamāsābhyāmityatra yāgaṣaṭkavidhānam) evaṃ yatrāpi prakaraṇāntare ākhyātasāmānādhikaraṇyamapi",
    "GSP28jsbh2-3u:990": "nāsti, yathā śatapathabrāhmaṇe darśapūrṇamāsaprakaraṇe cāturmāsyeṣu ca “yavāgvaināṃ rātrimagnihotraṃ",
    "GSP28jsbh2-3u:991": "tyatra,tatropādeyaguṇasāmānyābhāvarūpaprakaraṇāntaranyāyāsaṃbhavena",
    "GSP28jsbh2-3u:992": "bhedāprasakteragatyā nāmna eva viprakṛṣṭopasthāpakatvaṃ draṣṭavyam /",
    "GSP28jsbh2-3u:993_0": "evaṃ māsaṃ darśapūrṇamāsābhyāmityatra sāptamikanyāyena darśapūrṇamāsapadayoḥ prākṛtayāgatrikasaṃbandhidravyadevatādidharmātideśakatvāt",
    "GSP28jsbh2-3u:993_1": "teṣāñcaikapadopādānena samuccayāvagamāderutpattivākyāvagatasamuccitadravyadevatāderekaikasm",
    "GSP28jsbh2-3u:993_2": "in karmaṇi niveśāyogāt saṅkhyāvadeva karmabhedāvasāyāt prakṛtivadyāgaṣaṭkameva vidheyam",
    "GSP28jsbh2-3u:993_3": "yattu ------- bālaprakāśe ---------- prakaraṇāntarasahakṛtadvitvasaṅkhyayā trikadvayabheda",
    "GSP28jsbh2-3u:993_4": "upapāditaḥ, taddvivacanasya samudāyadvayagatatvenānuvādāt samidho yajatītyatra bahutvasyeva",
    "GSP28jsbh2-3u:993_5": "dvitvasya bhedakatvānupapatterayuktamiti kaustubhe draṣṭavyam //",
    "GSP28jsbh2-3u:994": "(kālayoga iva deśayoge nimittayoge ca saṃnidhiṃvinā pūrvakarmopasthityasaṃbhavātkarmabhedaḥ)",
    "GSP28jsbh2-3u:995": "kāladeśanimittaphalasaṃskāryarūpāṇāṃ pañcānāṃ anupādeyānāṃ madhye kālarūpānupādeyayoge karmāntaratvaṃ prasādhitam deśanimittayoge 'pyatidiśati --------- evamiti //",
    "GSP28jsbh2-3u:996": "yadyapyatra yajirna śrūyate; tathāpi dravyedevatāsaṃbandhānupapattyā yajikalpanayā prākṛtāgneyayāgāt karmāntaramityarthaḥ /",
    "GSP28jsbh2-3u:997": "anupādeyasyetyasyāgre udāharaṇamiti śeṣaḥ /",
    "GSP28jsbh2-3u:998": "evaṃ nimittasya tvityatrāpi jñeyam /",
    "GSP28jsbh2-3u:999": "naca sarvebhyo darśapūrṇamāsāvityatrevākhyātāsāmānādhikaraṇyādāgneyanāmnā pūrvakarmopasthitestadvadeva na bhedaḥ sidhyatītyāśaṅkāṃ nirasitumāha ---------- āgneyapadasyeti //",
    "GSP28jsbh2-3u:1000": "āgneyapadasya nāmadheyatvābhāvāt yajipadavadeva pūrvavihitāvihitakarmasādhāraṇyenāgnidevatyadravyamātravacanasya niyamena pūrvakarmopasthāpakatvābhāvādityarthaḥ /",
    "GSP28jsbh2-3u:1001": "sannidhiṃ vineti //",
    "GSP28jsbh2-3u:1002": "sannidhisattve darśapūrṇamāsādiṣu tatsāmānādhikaraṇyabādhe 'pi tadabhāve tadbādho na yukta ityarthaḥ //",
    "GSP28jsbh2-3u:1003": "(phalaṃ cākarmasaṃnidhau /",
    "GSP28jsbh2-3u:1004": "itisūtraṃ phalaviṣaye 'dhikāśaṅkānivṛttyarthamiti",
    "GSP28jsbh2-3u:1005": "deśanimittayorudāharaṇam) yadyapi phalañcākarmasannidhāvityagrimasūtre cakāreṇa saṃskāryopādānavat",
    "GSP28jsbh2-3u:1006": "tatraivaitadudāharaṇapradarśanaṃ yuktaṃ kartum; tathāpīha tayoḥ kālavadeva",
    "GSP28jsbh2-3u:1007": "karmāntarasādhakatvasya jñātatvādiha pradarśanam /",
    "GSP28jsbh2-3u:1008": "agrimasūtrantu phalādiviṣaye 'dhikāśaṅkānivṛttyarthamiti na doṣaḥ //",
    "GSP28jsbh2-3u:1009": "prayojanaṃ spaṣṭatvānnoktam //",
    "GSP28jsbh2-3u:1010": "ityekādaśaṃ prakaraṇāntarādhikaraṇam //",
    "GSP28jsbh2-3u:1011": "---------------- <B1> (12 adhikaraṇam /",
    "GSP28jsbh2-3u:1012": ") (a.2 pā.3 adhi.12) phalaṃ ca //",
    "GSP28jsbh2-3u:1013": "phalasyāgneyamaṣṭākapālaṃ nirvapedrukkāma iti /",
    "GSP28jsbh2-3u:1014": "saṃskārasya tu audumbarīṃ prokṣatīti vrīhiprokṣaṇātkarmāntaram; pañcaiva",
    "GSP28jsbh2-3u:1015": "yathānupādeyāni, tathā vājapeyādhikaraṇe kaustubhe prapañcitam // 12 //",
    "GSP28jsbh2-3u:1016": "iti dvādaśaṃ phalasaṃskāryādhikaraṇam //",
    "GSP28jsbh2-3u:1017": "----------------- <B2> (adhikāśaṅkayoktādhikaraṇaprayojanam)",
    "GSP28jsbh2-3u:1018_0": "pūrvādhikaraṇenoktasya pāriśeṣyādupādeyatāsāmānādhikaraṇyena vidheyatvāpādanadvārā",
    "GSP28jsbh2-3u:1018_1": "sūtragataprakaraṇāntaraśabdopalakṣitāsannidherbhedakatvasyānupādeyaguṇayoga eva saṃbhave",
    "GSP28jsbh2-3u:1018_2": "phalasaṃskāryayorayogitvāt",
    "GSP28jsbh2-3u:1019": "viniyogavidhiviṣayatvāparaparyāyāṅgatvasya",
    "GSP28jsbh2-3u:1020": "dhātvarthavṛttitayā'kṣepāttatsāmānādhikaraṇyenotpattividhiviṣayatvā-",
    "GSP28jsbh2-3u:1021": "paraparyāyavidheyatvākṣepakatve 'pyupādeyatānākṣepakatvenāsaṃbhavānna",
    "GSP28jsbh2-3u:1022": "prakaraṇāntaravidhayā bhedakatvam, kāladeśanimittādīnāntu anuṣṭhāpakatvena prayogaviśeṣaṇatvāt dhātvarthānuṣṭhāpyatvāparaparyāyopādeyatvāt yuktaṃ",
    "GSP28jsbh2-3u:1023": "tadvidhayā bhedakatvamiti viśeṣāśaṅkānirākaraṇāya pravṛtte etatsūtreṇādhikaraṇāntare viṣayavākyamudāharati --------- phalasyeti //",
    "GSP28jsbh2-3u:1024": "phalasyetisiddhavannirdeśāt siddhānte 'sya pūrvādhikaraṇaprapañcaparatā sūcitā /",
    "GSP28jsbh2-3u:1025": "ataeva nātīva pūrvapakṣādaraḥ /",
    "GSP28jsbh2-3u:1026": "(rukkāmādivākye karmāntaratvasamarthanam) rukkāma iti //",
    "GSP28jsbh2-3u:1027": "ruk dīptiḥ /",
    "GSP28jsbh2-3u:1028": "atrāpi deśavākyavat dravyadevatāsaṃbandhānumitayajikalpanayā pūrvayāge phalavidhyanupapatteḥ karmaṇo vidheyatvāt prākṛtāgneyāpekṣayā karmāntaratvamityarthaḥ //",
    "GSP28jsbh2-3u:1029": "(udāharaṇāntaranirdeśaḥ /",
    "GSP28jsbh2-3u:1030_0": "pūrvoktādhikāśaṅkānirāsaśca) yattu --------- prācīnaistraidhātavyā dīkṣaṇīyā bhavantītyetadaśvamedhaprakaraṇagataṃ",
    "GSP28jsbh2-3u:1030_1": "vākyamudāhṛtya traidhātavyādīkṣaṇīyayorbhedāt sāmānādhikaraṇyānupapatterjaghanye",
    "GSP28jsbh2-3u:1031_0": "dīkṣaṇīyāpade yajamānasaṃskārarūpadīkṣaṇīyā- kāryalakṣaṇāmaṅgīkṛtya tena saṃskāryayajamānopasthiteranupādeyaguṇayuktānupasthitirūpaprakaraṇāntarāt",
    "GSP28jsbh2-3u:1031_1": "prasiddhasvatantraphalārthavihitatraidhātavyāpekṣayā karmāntaratvamiti",
    "GSP28jsbh2-3u:1032": "saṃskāryodāharaṇaṃ darśitam, tatsarvebhyo darśapūrṇamāsāvitivadākhyātāsamānādhikaraṇatraidhātavyānāmnaḥ pūrvakarmopasthāpakatvopapatteḥ karmāntaratve pramāṇābhāvādayuktamiti",
    "GSP28jsbh2-3u:1033": "tuśabdena sūcayan tadupekṣyānyadudāharati ---------- saṃskāryasya tviti //",
    "GSP28jsbh2-3u:1034_0": "atrobhayatrāpyaṅgitve 'pi anuṣṭhāpakatvasyāpi kāmanāviṣayatvādinā sattvādupādeyatvākṣepakatvāt",
    "GSP28jsbh2-3u:1034_1": "tatsamānādhikaraṇavidheyatvalābhāya karmāntaravidhirāvaśyaka iti viśeṣāśaṅkānirāso",
    "GSP28jsbh2-3u:1034_2": "draṣṭavyaḥ (ekatvamanupādeyamiti bālaprakāśamatanirāsaḥ) atra prakāśakāraiḥ ----------",
    "GSP28jsbh2-3u:1034_3": "vālaprakāśe kṛtiviṣayatvamupādeyatvamaṅgīkṛtya tadabhāvamātreṇa",
    "GSP28jsbh2-3u:1035": "kālādiṣviva kartṛviśeṣaṇaikatvabrāhmaṇatvādijātīnāmapyanupādeyatvam /",
    "GSP28jsbh2-3u:1036": "ataeva “anupādeyamekatvaṃ yajamānasya kālavadi”",
    "GSP28jsbh2-3u:1037": "tipratipadādhikaraṇagataśāstradīpikākārikā saṃgacchate ------------",
    "GSP28jsbh2-3u:1038": "ityuktam, tasya prasaṅgato nirāsamāha ---------- yatheti //",
    "GSP28jsbh2-3u:1039": "tannirāsaścātra kaustubhe draṣṭavyaḥ /",
    "GSP28jsbh2-3u:1040": "prayojanaṃ pūrvapakṣe prakṛtitvāt pratipadi siddhāntetvanyavikṛtivat parvaṇīti spaṣṭatvānnoktam",
    "GSP28jsbh2-3u:1041": "iti dvādaśaṃ phalasaṃskāryādhikaraṇam //",
    "GSP28jsbh2-3u:1042": "--------------- <B1> (13 adhikaraṇam /",
    "GSP28jsbh2-3u:1043": ") (a.2 pā.3 adhi.13) sannidhau //",
    "GSP28jsbh2-3u:1044": "pañcānāmapyanupādeyānāṃ sannidhau pratyudāharaṇāni /",
    "GSP28jsbh2-3u:1045": "darśapūrṇamāsaprakaraṇe “paurṇamāsyāṃ paurṇamāsyāṃ yajeta” “same",
    "GSP28jsbh2-3u:1046": "darśapūrṇamāsābhyāṃ yajeta” “yāvajjīvaṃ darśapūrṇamāsābhyāṃ yajeta”",
    "GSP28jsbh2-3u:1047": "“darśapūrṇamāsābhyāṃ svargakāmo yajete”ti caturṇām /",
    "GSP28jsbh2-3u:1048": "sviṣṭakṛtaṃ prakṛtya “śeṣātsviṣṭakṛtaṃ yajatī”ti śeṣarūpasaṃskāryasya /",
    "GSP28jsbh2-3u:1049": "atra sarvatra saṃnidhinā svaviṣayavṛttividheyatvapratibandhāt prāptasyaiva karmaṇaḥ kāladeśaviśiṣṭaprayogavidhimātraṃ vidhirlāghavāyānumanyate natu karmotpattimapi vidhatte /",
    "GSP28jsbh2-3u:1050": "yatra tu prayogo 'pi prāpto yathā “ya iṣṭye” tyādau, tatra prāptaprayogānuvādena kālādimātravidhiḥ",
    "GSP28jsbh2-3u:1051": "saṃbhavati hi deśakālayorupādeyatvāsaṃbhave 'pi yāgāṅgatvena viniyogavidhiḥ /",
    "GSP28jsbh2-3u:1052": "nimittasthale tu mitho nimittanaimittikayoraṅgāṅgitvāsaṃbhavāt prāptasyāpi karmaṇo nimittasaṃbandhānumitapāpakṣayārthatvena viniyogavidhiriti vakṣyate /",
    "GSP28jsbh2-3u:1053": "phalasaṃskāryayostu taduddeśena prāptakarmaviniyogavidhiḥ spaṣṭa eva /",
    "GSP28jsbh2-3u:1054": "ato na saṃnidhisattve 'nupādeyaguṇayoge 'pi karmāntaram // 13 // iti trayodaśaṃ prakaraṇāntarapratyudāharaṇādhikaraṇam",
    "GSP28jsbh2-3u:1055": "--------------- <B2> (pañcānāmapyanupādeyānāṃ saṃnidhau pratyudāharaṇāni)",
    "GSP28jsbh2-3u:1056": "sūtragataphalapadasyānupādeyopalakṣaṇatvamabhipretyāha ---------",
    "GSP28jsbh2-3u:1057": "pañcānāmapīte /",
    "GSP28jsbh2-3u:1058": "nimittasaṃbandhānumiteti //",
    "GSP28jsbh2-3u:1059": "nimittasyānuṣṭhāpakatvena prayogākṣepakatvāttasyaca phalāpekṣāyāṃ yāvajjīvādhikaraṇavakṣyamāṇarītyā pāpakṣayārthaṃ viniyoga ityarthaḥ /",
    "GSP28jsbh2-3u:1060": "spaṣṭa eveti //",
    "GSP28jsbh2-3u:1061": "tayoḥ puruṣārthatvena svārthameva viniyogaḥ karmaṇa eveti spaṣṭa ityarthaḥ //",
    "GSP28jsbh2-3u:1062": "itarat spaṣṭārtham //",
    "GSP28jsbh2-3u:1063": "evamadhikārākhyasannidheḥ karmotpattyanuvādatvapramāpakatvāt yathā",
    "GSP28jsbh2-3u:1064": "karmāntaratvapratibandhakatvaṃ, tathā tadabhāve 'pi yacchabdādinā yatra tadanuvādapratītistatrāpyupasthitotpattikakarmaṇyeva kālaviniyogakaraṇāt tatpratibandhakatvaṃ draṣṭavyam /",
    "GSP28jsbh2-3u:1065": "yathā “ya iṣṭye” tyādau, yathāvā “etayā punarādheyasammitayeṣṭiṣu agnihotraṃ juhotī” tyādau ca neṣṭyagnihotrabhedaḥ agnihotravākye yacchabdābhāve 'pi “dīkṣitona juhotī”ti",
    "GSP28jsbh2-3u:1066": "niṣedhāpekṣitodavasānīyārūpeṣvavadhimātravidhau tātparyagrāhakatayāgnihotravidheranuvādāditi dhyeyam /",
    "GSP28jsbh2-3u:1067": "atraca bhedapramāpratibandhakasya sannidherbhedapramājanakasyāsannidheśca svarūpaniruktyādikaṃ kaustubhe draṣṭavyam /",
    "GSP28jsbh2-3u:1068": "vistarabhayānnocyate //",
    "GSP28jsbh2-3u:1069": "iti trayodaśaṃ prakaraṇāntarapratyudāharaṇādhikaraṇam //",
    "GSP28jsbh2-3u:1070": "------------------- <B1> (14 adhikaraṇam /",
    "GSP28jsbh2-3u:1071": ") (a.2 pā.3 adhi.13) āgneya //",
    "GSP28jsbh2-3u:1072": "kāladvayayogenāgneya vidhāya “yadāgneyo 'ṣṭākapālo 'māvāsyāyāṃ bhavatī”ti",
    "GSP28jsbh2-3u:1073": "śrutam /",
    "GSP28jsbh2-3u:1074": "tatra kāladvayayuktādāgneyātkarmāntaravidhānamidam;",
    "GSP28jsbh2-3u:1075": "prakaraṇāntarādabhyāsādvā bhedopapatteḥ /",
    "GSP28jsbh2-3u:1076": "anenaiva vihitasyetareṇa paurṇamāsīmātravidhistu utpattiśiṣṭakālāvarodhānnirākartavyaḥ /",
    "GSP28jsbh2-3u:1077": "naca -------- ekasyaiva karmaṇo 'bhyudayaśiraskatayā vidhidvayena vidhānaṃ piṅgākṣyaikahāyanīśabdābhyāmiva dravyaviśeṣasyeti ----------- vācyam;",
    "GSP28jsbh2-3u:1078": "piṅgākṣyaikahāyanīśabdābhyāmupasthitasyāpyekasyaikena vidhinā vidhāne",
    "GSP28jsbh2-3u:1079": "bādhakābhāvāt, prakṛte tu ekena vihitasya netareṇa vidhisaṃbhava iti karmāntarameva /",
    "GSP28jsbh2-3u:1080": "ata evāmāvāsyāyāmāgneyadvayakaraṇaṃ pūrvapakṣaprayojanamiti prāpte",
    "GSP28jsbh2-3u:1081": "-------- ekasyaindrāgnavidhiśeṣatvānna svātantrayeṇa vidhāyakatvam /",
    "GSP28jsbh2-3u:1082": "praśastāgneyasāhityena caindrāgnapraśaṃsā, ato na karmāntaram // 14 // 47",
    "GSP28jsbh2-3u:1083": "iti caturdaśamāgneyastutyarthatādhikaraṇam //",
    "GSP28jsbh2-3u:1084": "iti śrīkhaṇḍadevaviracitāyāṃ bhāṭṭadīpikāyāṃ dvitīyādhyāyasya tṛtīya pādaḥ",
    "GSP28jsbh2-3u:1085": "------------- <B2> kāladvayeti //",
    "GSP28jsbh2-3u:1086": "“yadāgneyo 'ṣṭākapālo 'māvāsyāyāṃ paurṇamāsyāṃ cācyuta” iti vākyenetyarthaḥ /",
    "GSP28jsbh2-3u:1087_0": "paurṇamāsyadhikaraṇe prakaraṇāntarādhikaraṇagataprakāśakāroktarītyā prakaraṇāntarādāgneyabhedaṃ",
    "GSP28jsbh2-3u:1087_1": "nirasyaikakarmāsaṃbhavipaurṇamāsyamāvāsyālakṣaṇaguṇadvayayogānnyāyasudhākṛdupapāditādāgneyabhedasya",
    "GSP28jsbh2-3u:1087_2": "svayaṃ prasādhitatvādāgneyaṃ ityekavacanamayuktamapi",
    "GSP28jsbh2-3u:1088": "jātyabhiprāyeṇaikavacanavivakṣayā prayuktam /",
    "GSP28jsbh2-3u:1089": "śrutamiti //",
    "GSP28jsbh2-3u:1090": "pradeśāntara ityarthaḥ /",
    "GSP28jsbh2-3u:1091": "prakaraṇāntarāditi //",
    "GSP28jsbh2-3u:1092": "anena ātideśikyanantarasaṅgatiḥ sūcitā /",
    "GSP28jsbh2-3u:1093": "kathañcit sannidheḥ pratibandhakatvena prakaraṇāntarāt bhedāsiddhirityabhipretya tatsatve 'pi bhedakamupanyasyati ----------",
    "GSP28jsbh2-3u:1094": "abhyāsādveti //",
    "GSP28jsbh2-3u:1095_0": "yadyapi saṃpratipannadevatākatvena dvayorāgneyayoḥ sahānuṣṭhānānnāgneyadvayakaraṇaprasaktiḥ",
    "GSP28jsbh2-3u:1095_1": "pūravapakṣe; tathāpi punarvidhivaiyarthyāpattyaiva sahānuṣṭhānabādhāt, athavā ------------",
    "GSP28jsbh2-3u:1096": "puroḍāśadvayakaraṇādvā'gneyadvayakaraṇamabhipretyāha -------- ata eveti /",
    "GSP28jsbh2-3u:1097": "yadāgneya iti vākyāntareṇā'gneyasya kevalāgnidevatātvāvadhāraṇāt kathaṃ tenaindrāgnapraśaṃsetyapekṣāyāmāha ---------- praśasteti //",
    "GSP28jsbh2-3u:1098": "“aṅgiraso vā ita uttamāḥ svargaṃlokamāyanni”",
    "GSP28jsbh2-3u:1099": "tyādyarthavādasahitatadvidhinā āgneyaprāśastyāvagamāt praśastāgneyasāhityenaindrāgnapraśaṃsetyarthaḥ",
    "GSP28jsbh2-3u:1100": "pūrvapakṣe prayojanamamāvāsyāyāmāgneyadvayasya tatsaṃbandhitvenāṣṭākapāladvayasya karaṇaṃ, siddhānte neti spaṣṭatvānnoktam //",
    "GSP28jsbh2-3u:1101": "iti caturdaśamāgneyastutyarthatādhikaraṇam //",
    "GSP28jsbh2-3u:1102": "iti bhāṭṭadīpikāprabhāvalyāṃ dvitīyādhyāyasya tṛtīyāpādaḥ //"
}