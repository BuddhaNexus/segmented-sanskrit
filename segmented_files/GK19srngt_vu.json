{
    "GK19srngt_vu:0": " Rudrabhaṭṭaḥ: Śṛṅgāratilakaḥ prathamaḥ paricchedaḥ",
    "GK19srngt_vu:1": " śṛṅgārī girijānane sakaruṇo ratyāṃ pravīraḥ smare $ bībhatso'sthibhir",
    "GK19srngt_vu:2": " utphaṇī ca bhaya-kṛn mūrtyādbhutas tuṅgayā &",
    "GK19srngt_vu:3": " raudro dakṣa-vimardane ca hasakṛn nagnaḥ praśāntaś cirād % itthaṃ",
    "GK19srngt_vu:4": " sarva-rasāśrayaḥ paśupatir bhūyāt satāṃ bhūtaye // ST_1.1 //",
    "GK19srngt_vu:5": " ākhyāta-nāma-racanā-caturasra-sandhi- $ sad-vāg-alaṅkṛti-guṇaṃ sarasaṃ suvṛttam &",
    "GK19srngt_vu:6": " āseduṣām api divaṃ kavi-puṅgavānāṃ % tiṣṭhaty akhaṇḍam iha kāvya-mayaṃ",
    "GK19srngt_vu:7": " śarīram // ST_1.2 //",
    "GK19srngt_vu:8": " kāvye śubhe'pi racite khalu no khalebhyaḥ $ kaścid guṇo bhavati yadyapi sampratīha &",
    "GK19srngt_vu:9": " kṛpāṃ tathāpi sujanārtham idaṃ yataḥ kiṃ % yūkābhayena",
    "GK19srngt_vu:10": " paridhāna-vimokṣaṇaṃ syāt // ST_1.3 //",
    "GK19srngt_vu:11": " sānanda-pramadā-kaṭākṣa-viśikhair yeṣāṃ na bhinnaṃ mano $ yaiḥ",
    "GK19srngt_vu:12": " saṃsāra-samudra-pāta-vidhur eṣv anyeṣu potayitam &",
    "GK19srngt_vu:13": " yair niḥsīma-sarasvatī-vilasitaṃ dvitraiḥ padaiḥ saṃhṛtaṃ % teṣām apy upari sphuranti matayaḥ kasyāpi puṇyātmanaḥ // ST_1.4 //",
    "GK19srngt_vu:14": " prāyo nāṭyaṃ prati proktā $ bharatādyai rasa-sthitiḥ &",
    "GK19srngt_vu:15": " yathāmati mayāpy eṣā % kāvyaṃ prati nigadyate // ST_1.5 //",
    "GK19srngt_vu:16": " yāminīvendunā muktā $ nārīva ramaṇaṃ vinā &",
    "GK19srngt_vu:17": " lakṣmīr iva ṛte tyāgān % no vāṇī bhāti nīrasā // ST_1.6 //",
    "GK19srngt_vu:18": " satyaṃ santi gṛhe gṛhe sukavayo yeṣāṃ vacaś cāturī $ sve harmye kula-kanyakeva labhate jātair guṇair gauravam &",
    "GK19srngt_vu:19": " duṣprāpaḥ sa tu ko'pi kovida-patir yad vāg-rasa-grāhiṇāṃ % puṇya-strīva",
    "GK19srngt_vu:20": " kalākalāpa-kuśalā cetāṃsi hartuṃ kṣamā // ST_1.7 //",
    "GK19srngt_vu:21": " tasmād yatnena kartavyaṃ $ kāvyaṃ rasa-nirantaram &",
    "GK19srngt_vu:22": " anyathā śāstra-vid goṣṭhyāṃ % tat syād udvega-dāyakam // ST_1.8 //",
    "GK19srngt_vu:23": " śṛṅgāra-hāsya-karuṇā $ raudra-vīra-bhayānakāḥ &",
    "GK19srngt_vu:24": " bībhatsādbhuta-śāntāś ca % nava kāvye rasāḥ smṛtāḥ // ST_1.9 //",
    "GK19srngt_vu:25": " ratir hāsaś ca śokaś ca $ krodhotsāhau bhayaṃ tathā &",
    "GK19srngt_vu:26": " jugupsāvismaya-śamāḥ % sthāyi-bhāvāḥ prakīrtitāḥ // ST_1.10 //",
    "GK19srngt_vu:27": " nirvedo'tha tathā glāniḥ $ śaṅkāsūyā madaḥ śramaḥ &",
    "GK19srngt_vu:28": " ālasyaṃ caiva dainyaṃ ca % cintā moho dhṛtiḥ smṛtiḥ // ST_1.11 //",
    "GK19srngt_vu:29": " vrīḍā capalatā harṣa $ āvego jaḍatā tathā &",
    "GK19srngt_vu:30": " garvo viṣāda autsukyaṃ % nidrāpasmāra eva ca // ST_1.12 //",
    "GK19srngt_vu:31": " suptaṃ prabodho'marṣaś cāpy $ avahitthā tathogratā &",
    "GK19srngt_vu:32": " matir vyādhis tathonmādas % tathā maraṇam eva ca // ST_1.13 //",
    "GK19srngt_vu:33": " trāsaś caiva vitarkaś ca $ vijñeyā vyabhicāriṇaḥ &",
    "GK19srngt_vu:34": " trayastriṃśad ime bhāvāḥ % prayānti ca rasa-sthitim // ST_1.14 //",
    "GK19srngt_vu:35": " stambhaḥ svedo'tha romāñcaḥ $ svara-bhaṅgo'tha vepathuḥ &",
    "GK19srngt_vu:36": " vaivarṇyam aśru pralaya % ity aṣṭau sāttvikāḥ smṛtāḥ // ST_1.15 //",
    "GK19srngt_vu:37": " bhāvā evātisampannāḥ $ prayānti rasatām amī &",
    "GK19srngt_vu:38": " yathā dravyāṇi bhinnāni % madhurādi-rasātmanām // ST_1.16 //",
    "GK19srngt_vu:39": " sambhavanti yathā vṛkṣe $ puṣpa-patra-phalādayaḥ &",
    "GK19srngt_vu:40": " tadvad rase'pi rucirā % viśeṣā bhāva-rūpiṇaḥ // ST_1.17 //",
    "GK19srngt_vu:41": " prāyo naikarasaṃ kāvyaṃ $ kiñcid atropalabhyate &",
    "GK19srngt_vu:42": " bāhulyena bhaved yas tu % sa tad-vṛttyā nigadyate // ST_1.18 //",
    "GK19srngt_vu:43": " kaiśiky-ārabhaṭī caiva $ sātvatī bhāratī tathā &",
    "GK19srngt_vu:44": " catasro vṛttayo jñeyā % rasāvasthāna-sūcakāḥ // ST_1.19 //",
    "GK19srngt_vu:45": " dharmād artho'rthataḥ kāmaḥ $ kāmāt sukha-phalodayaḥ &",
    "GK19srngt_vu:46": " sādhīyān eṣa tat-siddhyai % śṛṅgāro nāyako rasaḥ // ST_1.20 //",
    "GK19srngt_vu:47": " ceṣṭā bhavati puṃ-nāryor $ yā raty-utthātiriktayoḥ &",
    "GK19srngt_vu:48": " saṃyogo vipralambhaś ca % śṛṅgāro dvividho mataḥ // ST_1.21 //",
    "GK19srngt_vu:49": " saṃyuktyoś ca saṃyogo $ vipralambho viyuktayoḥ &",
    "GK19srngt_vu:50": " pracchannaś ca prakāśaś ca % punar eṣa dvidhā yathā // ST_1.22 //",
    "GK19srngt_vu:51": " madana-kuñjara-kumbha-taṭopame $ stana-yuge paritaḥ sphuritāṅgulim &",
    "GK19srngt_vu:52": " sakaraja-kṣata-vāmam api priyā % dayita-pāṇim amanyata dakṣiṇam //",
    "GK19srngt_vu:53": " santaptaḥ smra-saṃniveśa-vivaśaiḥ śvāsair muhuḥ pañcamo- $ dgārāvartibhir āpatadbhir abhitaḥ siktaś ca netrāmbubhiḥ &",
    "GK19srngt_vu:54": " etasyāḥ priya-viprayoga-vidhuras tyaktvādharo rāgitāṃ % sampraty",
    "GK19srngt_vu:55": " uddhata-vahni-vāri-viṣamaṃ manye vrataṃ sevate // ST_1.22b //",
    "GK19srngt_vu:56": " kānte vicitra-surata-krama-baddha-rāg $ saṅketake'pi mṛga-śāvaka-locanāyāḥ",
    "GK19srngt_vu:57": " tat-kūjitaṃ kim api yena tadīya-talpaṃ % nālpaiḥ parītam anuśabditalāvakaughaiḥ // ST_1.22c // (Skm 1116)",
    "GK19srngt_vu:58": " kiñcid vakrita-kaṇṭha-kandala-dalat-pīna-stanāvartana- $ vyāyāṃ",
    "GK19srngt_vu:59": " cita-kañcukaṃ mṛga-dṛśas tasyās tad-ālokitam &",
    "GK19srngt_vu:60": " vācas tāś ca vidagdha-bhāva-caturāḥ sphārībhavan manmathā % haṃho mānasa kiṃ smarasy abhimatāḥ siddhyanti puṇyaiḥ kriyāḥ // ST_1.22d //",
    "GK19srngt_vu:61": " tyāgī kulīnaḥ kuśalo rateṣu $ kalpaḥ kalāvit taruṇo dhanāḍhyaḥ &",
    "GK19srngt_vu:62": " bhavyaḥ kṣamāvān subhago'bhimānī % strīṇām abhīṣṭas tv iha nāyakaḥ syāt //",
    "GK19srngt_vu:63": " tasyānukūla-dakṣiṇa-śaṭha-dhṛṣṭā ittham atra catvāraḥ &",
    "GK19srngt_vu:64": " bhedāḥ kriyayocyante tad-udāhṛtayaś ramaṇīyāḥ // ST_1.24 //@",
    "GK19srngt_vu:65": " atiraktatayā nāryā sadā tyakta-parāṅganaḥ &",
    "GK19srngt_vu:66": " sītāyāṃ rāmavat so'yam anukūlaḥ smṛto yathā // ST_1.25 //@",
    "GK19srngt_vu:67": " asmākaṃ sakhi vāsasī na rucire graiveyakaṃ nojjvalaṃ $ no vaktrā gatir",
    "GK19srngt_vu:68": " uddhataṃ na hasitaṃ naivāsti kaścin madaḥ &",
    "GK19srngt_vu:69": " kiṃ tv anye'pi janā vadanti subhago'py asyāḥ priyo nānyato % dṛṣṭiṃ niḥkṣipatīti viśvam iyatā manyāmahe duḥkhitam // ST_1.25a //",
    "GK19srngt_vu:70": " yo gauravaṃ bhayaṃ prema $ sad-bhāvaṃ pūrva-yoṣiti &",
    "GK19srngt_vu:71": " na muñcaty anya-citto'pi % jñeyo'sau dakṣiṇo yathā // ST_1.26 //",
    "GK19srngt_vu:72": " saivāsya praṇatis tad eva vacanaṃ tā eva keli-kriyā- $ bhītiḥ saiva tad",
    "GK19srngt_vu:73": " eva narma-madhuraṃ pūrvānurāgocitam &",
    "GK19srngt_vu:74": " kāntasyāpriya-kāriṇīti bhavatī taṃ vakti doṣābilaṃ % kiṃ syād ittham",
    "GK19srngt_vu:75": " aharniśaṃ sakhi mano dolāyate cintayā // ST_1.26a //",
    "GK19srngt_vu:76": " priyaṃ vakti puro'nyatra $ vipriyaṃ kurute bhṛśam &",
    "GK19srngt_vu:77": " jñātāparādha-ceṣṭaś ca % kuṭilo'sau śaṭho yathā // ST_1.27 //",
    "GK19srngt_vu:78": " sahaja-tarale āvāṃ tāvad-bahu-śruti-śālinau $ punar iha yuvāṃ satyaṃ śiṣṭaṃ tad atra kṛtāgasi",
    "GK19srngt_vu:79": " praṇayini punar yuktaṃ rantuṃ na veti batāvayo- % rdhruvam upagate karṇau",
    "GK19srngt_vu:80": " praṣṭuṃ kuraṅga-dṛśau dṛśau // ST_1.27a //",
    "GK19srngt_vu:81": " api ca-",
    "GK19srngt_vu:82": " kopāt kiñcid upānato'pi rabhasād ākṛṣya keśeṣv alaṃ $ nītvā",
    "GK19srngt_vu:83": " mohana-mandiraṃ dayitayā hāreṇa bahvā dṛḍham &",
    "GK19srngt_vu:84": " bhūyo yāsyasi tad-gṛhān iti muhuḥ kaṇṭhāruddhākṣaraṃ % jalpantyā śravaṇotpalena sukṛtī kaścid rahas tāḍyate // ST_1.27b // (Amaru 9, Daś",
    "GK19srngt_vu:85": " niḥśaṅkaḥ kṛta-doṣo'pi $ vilakṣas tarjito'pi no &",
    "GK19srngt_vu:86": " mithyā-vāg-dṛṣṭa-doṣo'pi % dhṛṣṭo'sau kathito yathā // ST_1.28 //",
    "GK19srngt_vu:87": " jalpantyāḥ paruṣaṃ ruṣā mama balāc cumbaty asāv ānanaṃ $ mṛd-gātyāśu karaṃ kareṇa bahuśaḥ santāḍyamāno'pi san &",
    "GK19srngt_vu:88": " ālīnāṃ purato dadhāti śirasā pāda-prahārāṃs tato % no jāne sakhi sāmprataṃ praṇayien kupyāmi tasmai katham // ST_1.28a // (Skm 888)",
    "GK19srngt_vu:89": " api ca-",
    "GK19srngt_vu:90": " dhik tvām dhūrta gata-trapa praṇayinī saiva tvayārādhyatā $ yasyāḥ",
    "GK19srngt_vu:91": " pāda-talāhatiṃ tava hṛdi vyākhyāty asau yāvakaḥ &",
    "GK19srngt_vu:92": " ity ukto'pi na nāma muñcati yadā pādāv ayaṃ durjano %",
    "GK19srngt_vu:93": " mithyāvāda-vicakṣaṇaḥ kim aparaṃ kuryāṃ vayasye tadā // ST_1.28b //",
    "GK19srngt_vu:94": " gūḍha-mantraḥ śucir vāgmī $ bhakto narma-vicakṣaṇaḥ &",
    "GK19srngt_vu:95": " syān narma-sacivas tasya % kupitas-strī-prasādakaḥ // ST_1.29 //",
    "GK19srngt_vu:96": " pīṭha-mardo viṭaś ceti $ vidūṣaka iti tridhā &",
    "GK19srngt_vu:97": " sa bhavet prathamas tatra % nāyikā-nāyakānugaḥ // ST_1.30 //",
    "GK19srngt_vu:98": " ekavidyo viṭaḥ proktaḥ $ krīḍā-prāyo vidūṣakaḥ &",
    "GK19srngt_vu:99": " sva-vapur-veṣa-bhāṣābhir % hāsyakārī ca narmavit // ST_1.31 //",
    "GK19srngt_vu:100": " eṣāṃ prabandha-viṣayo vyavahāraḥ prāyaśo bhavet pracuraḥ &",
    "GK19srngt_vu:101": " pratyekam udāhṛtas tathāpi kāścin nigadyante // ST_1.32 //@",
    "GK19srngt_vu:102": " vimuñcāmuṃ mānaṃ saphalaya vacaḥ sādhu suhṛdāṃ $ mudhā santāpena glapayasi",
    "GK19srngt_vu:103": " kim aṅgaṃ smara-bhuvā &",
    "GK19srngt_vu:104": " priyaṃ pāda-prānta-praṇatam adhunā mānaya bhṛśaṃ % na mugdhe pretyetuṃ",
    "GK19srngt_vu:105": " prabhavati gataḥ kāla-hariṇaḥ // ST_1.32a //",
    "GK19srngt_vu:106": " praṇayini bhṛśaṃ tasmin mānaṃ manasvini mā kṛthāḥ $ kim aparam ito",
    "GK19srngt_vu:107": " yuktāyuktair vinā hy amunā tava &",
    "GK19srngt_vu:108": " ayam api bhavet sampraty api kṣayānala-saṃnibhaḥ %",
    "GK19srngt_vu:109": " sarasa-visinī-kanda-ccheda-cchavir mṛga-lāñchanaḥ // ST_1.32b //",
    "GK19srngt_vu:110": " dūrāt kandalitair hṛdi pravitataiḥ kaṇṭhe luṭhadbhir haṭhā $ vaktre",
    "GK19srngt_vu:111": " saṅkaṭa-nāsikā-taralitair niryadbhir atyūṣmabhiḥ &",
    "GK19srngt_vu:112": " niḥśvāsaiḥ pṛthu-manmathottha-davathur vyaktaṃ tavāvedito %",
    "GK19srngt_vu:113": " mthyālambita-sauṣṭhavena kim ataḥ kopena kāntaṃ prati // ST_1.32c //",
    "GK19srngt_vu:114": " svakīyā parakīyā ca $ sāmānya-vanitā tathā &",
    "GK19srngt_vu:115": " kalākalāpa-kuśalās % tisras tasyeha nāyikāḥ // ST_1.33 //",
    "GK19srngt_vu:116": " paurācāraratā sādhvī $ kṣamārjava-vibhūṣitā &",
    "GK19srngt_vu:117": " mugdhā madhyā pragalbhā ca % svakīyā trividhā matā // ST_1.34 //",
    "GK19srngt_vu:118": " mugdhā nava-vadhūs tatra $ nava-yauvana-bhūṣitā &",
    "GK19srngt_vu:119": " navānaṅga-rahasyāpi % lajjā-prāya-ratir yathā // ST_1.35 //",
    "GK19srngt_vu:120": " gataṃ karṇābhyarṇe prasarati tathāpy akṣi-yugalaṃ $ kucau kumbhārambhau tad api cibukottambhana-rucī",
    "GK19srngt_vu:121": " nitamba-prāg-bhāro gurur api gurutvaṃ mṛgayate % kathaṃcin no tṛptis",
    "GK19srngt_vu:122": " taruṇimani manye mṛga-dṛśaḥ // ST_1.35a //",
    "GK19srngt_vu:123": " yathā romāñco'yaṃ stana-bhuvi lasat-sveda-kaṇiko $ yathā dṛṣṭis tiryak",
    "GK19srngt_vu:124": " patati sahasā saṅkucati ca &",
    "GK19srngt_vu:125": " tathā śaṅke'muṣyāḥ praṇayini darāsvādita-rasaṃ % na madhyasthaṃ cetaḥ",
    "GK19srngt_vu:126": " praguṇa-ramaṇīyaṃ na ca dṛḍham // ST_1.35b //",
    "GK19srngt_vu:127": " virama nātha vimuñca mamāñcalaṃ $ śamaya dīpam iyaṃ samayā sakhī &",
    "GK19srngt_vu:128": " iti navoḍha-vadhū-vacasā yuvā % mudam agād adhikāṃ suaratād api //",
    "GK19srngt_vu:129": " ST_1.35c // (Skm 501)",
    "GK19srngt_vu:130": " sa-kampā cumbane vaktraṃ $ haraty eṣopagūhitā &",
    "GK19srngt_vu:131": " parāvṛtya ciraṃ talpa % āste rantuṃ ca vāñchati // ST_1.36 //",
    "GK19srngt_vu:132": " apaharati yadāsyaṃ cumbane śliṣyamāṇā $ valati ca śayanīye kampate ca prakāmam &",
    "GK19srngt_vu:133": " vadati ca yad alakṣyaṃ kiñcid uktāpi bhūyo % ramayati sutarāṃ tac-cittam",
    "GK19srngt_vu:134": " antar navoḍhā // ST_1.36a //",
    "GK19srngt_vu:135": " mugdhām āvarjayaty eṣa $ mṛdūpāyena sāntvayan &",
    "GK19srngt_vu:136": " nātibhītikarair bhāvaair % nibandhair bāla-bhīṣakaiḥ // ST_1.37 //",
    "GK19srngt_vu:137": " sarati saras-tīrād eṣā bhramad-bhramarāvalī $ sumukhi vimukhī padme manye tavāsyapipāsayā",
    "GK19srngt_vu:138": " iti nigadite kiñcid bhītyā vivartita-kandharā % vadana-kamale bhartrā bālā ciraṃ paricumbitā anyāṃ niṣevamāṇe'pi $ yadi kupyati sā priye &",
    "GK19srngt_vu:139": " rodity asyāgrataḥ svalpam % anunītā ca tuṣyati // ST_1.38 //",
    "GK19srngt_vu:140": " manyau kṛte prathamam eva vikāram anyaṃ $ no jānatī nava-vadhū rudatī paraṃ sā &",
    "GK19srngt_vu:141": " dhūrtena locana-jalaṃ parimṛjya gāḍhaṃ % saṃcumbya cādhara-dale gamitā prasādam // ST_1.38a",
    "GK19srngt_vu:142": " ārūḍha-yauvanā madhyā $ prādubhūta-manobhavā &",
    "GK19srngt_vu:143": " pragalbha-vacanā kiñcid % vicitra-suratā yathā // ST_1.39 //",
    "GK19srngt_vu:144": " tarat-tāraṃ cakṣuḥ kṣapayati munīnām api dṛśaḥ $ kuca-dvandvākrāntaṃ",
    "GK19srngt_vu:145": " hṛdayam ahṛdaḥ kānna kurute &",
    "GK19srngt_vu:146": " gatir mandībhūtā harati gamanaṃ manmathavatā- % maho tanvyās tulyaṃ",
    "GK19srngt_vu:147": " taruṇimani sarvaṃ vijayate // ST_1.39a //",
    "GK19srngt_vu:148": " dṛṣṭiḥ snihyati nirbharaṃ priyatame vaidagdhya-bhājo giraḥ $ pāṇiḥ",
    "GK19srngt_vu:149": " kuntala-mālikā-viracane tyaktānya-kārya-grahaḥ &",
    "GK19srngt_vu:150": " vakṣaḥ saṃvriyate punaḥ punar idaṃ bhārālasaṃ gamyate % jātā subhru manoramā tava daśā kasmād akasmād iyam // ST_1.39b // (Skm 502)",
    "GK19srngt_vu:151": " subhaga kuravakas tvaṃ no kim āliṅganoktiḥ $ kim u mukhamadirecchuḥ kesaro no hṛdisthaḥ &",
    "GK19srngt_vu:152": " tvayi niyatam aśoke yujyate pādaghātaḥ % priyam iti parihāsāt peśalaṃ kācid ūce // ST_1.39c",
    "GK19srngt_vu:153": " kānte tathā katham api prathitaṃ mṛgākṣyā $ cāturyam uddhata-manobhavayā",
    "GK19srngt_vu:154": " rateṣu &",
    "GK19srngt_vu:155": " tat-kūjitāny anuvadadbhir aneka-vāraṃ % śiṣyāyitaṃ gṛha-kapota-śatair",
    "GK19srngt_vu:156": " yathāsyāḥ // ST_1.39d //",
    "GK19srngt_vu:157": " gāḍhaṃ vyāpriyate kāntaṃ $ ibatīva ratāv iyam &",
    "GK19srngt_vu:158": " viśatīva tad-aṅgeṣu % muhyatīva sukhe yathā // ST_1.40 //",
    "GK19srngt_vu:159": " kṛtvāneka-vidhāṃ rasena surate keliṃ kathañcic cirā- $ tprāptāntaḥ",
    "GK19srngt_vu:160": " sukha-mīlitākṣi-yugalā svidyat kapola-sthalī &",
    "GK19srngt_vu:161": " supteyaṃ kila sundarīti subhagaḥ svairaṃ tathaivāsvaja- %",
    "GK19srngt_vu:162": " dgāḍhānaṅga-vimarda-niḥsaha-vapur-nidrāṃ sahaivāgataḥ // ST_1.40a //",
    "GK19srngt_vu:163": " sā dhīrā vakti vakroktyā $ priyaṃ kopāt kṛtāgasam &",
    "GK19srngt_vu:164": " madhyā rodity upālambhair % adhīrā paruṣaṃ yathā // ST_1.41 //",
    "GK19srngt_vu:165": " upetya tāṃ dṛḍha-parirambha-lālasa- $ ścirād abhūḥ pramupita-cāru-candanaḥ",
    "GK19srngt_vu:166": " dhṛtāñjanaḥ sapadi tad-akṣi-cumbanā- % dihaiva te priya viditā kṛtārthatā // ST_1.41a //",
    "GK19srngt_vu:167": " yatrārkāyitam indunā sarasijair aṅgāra-puñjāyitaṃ $ kruddhāyāṃ mayi nātha",
    "GK19srngt_vu:168": " te kadalikākāṇḍair alātāyitam &",
    "GK19srngt_vu:169": " kālo'nyaḥ khalu ko'pi so'mṛtamayo jāto viṣātmādhunā % dhik tvāṃ dhūrta",
    "GK19srngt_vu:170": " viniryad-aśrur abalā mohaṃ rudantī gatā // ST_1.41b //",
    "GK19srngt_vu:171": " sārdhaṃ manoratha-śatais tava dhūrta kāntā $ saiva sthitā manasi",
    "GK19srngt_vu:172": " kṛtrima-bhāva-ramyā &",
    "GK19srngt_vu:173": " asmākam asti na hi kaścid ihāvakāśas % tasmāt kṛtaṃ caraṇa-pāta-viḍambanābhiḥ // ST_1.41c // (Skm 587, Pv 218)",
    "GK19srngt_vu:174": " labdhāyatiḥ pragalbhā syāt $ samasta-rati-kovidā &",
    "GK19srngt_vu:175": " ākrānta-nāyikā bāḍhaṃ % virājad-vibhramā yathā // ST_1.42 //",
    "GK19srngt_vu:176": " seyaṃ paraṅginī mṛṇāla-latikām ādāya yasyāḥ priyo $ hāraṃ me kurute",
    "GK19srngt_vu:177": " payodhara-taṭe pratyagra-tārā-rucam &",
    "GK19srngt_vu:178": " bandhūkaṃ ca tad etad āli vidalad yat tena sīmantitaṃ %",
    "GK19srngt_vu:179": " sarvāśā-vijigīṣu-puṣpa-dhanuṣo bāṇa-śriyaṃ dhāsyati // ST_1.42a //",
    "GK19srngt_vu:180": " yatra sveda-lavair alaṃ vlulitair vyālupyate candanaṃ $ svacchandair maṇitaiś ca yatra raṇitaṃ nihnūyate nūpuram &",
    "GK19srngt_vu:181": " yatrāyānty acireṇa sarva-viṣayāḥ kāmaṃ tad-ekāgratāṃ % sakhyas tat-surataṃ",
    "GK19srngt_vu:182": " bhaṇāmi rataye śeṣā tu loka-sthitiḥ // ST_1.42b //",
    "GK19srngt_vu:183": " svāmin bhaṅgurayālakaṃ sa-tilakaṃ bhālaṃ vilāsin kuru $ prāṇeśa truṭitaṃ payodhara-taṭe hāraṃ punar yojaya &",
    "GK19srngt_vu:184": " ity uktvā suratāvasāna-sukhitā sampūrṇa-cadnrānanā % spṛṣṭā tena tatheti",
    "GK19srngt_vu:185": " jāta-pulakā prāptā punar mohanam // ST_1.42c // (Skm 662)",
    "GK19srngt_vu:186": " madhura-vacanaiḥ sa-bhrū-bhaṅgaiḥ kṛtāṅguli-tarjanai $ ralasa-valitair",
    "GK19srngt_vu:187": " aṅga-nyāsair mahotsava-bandhubhiḥ &",
    "GK19srngt_vu:188": " asakṛd asakṛt sphāra-sphārair apāṅga-vilokitai- % stribhuvana-jaye sā pañceṣoḥ karoti sahāyatām // ST_1.42d // (Skm 509)",
    "GK19srngt_vu:189": " nirākulā ratāv eṣā $ dravatīva priyāṅgake &",
    "GK19srngt_vu:190": " ko'yaṃ kāsmi rataṃ kiṃ vā % na vetti ca rasād yathā // ST_1.43 //",
    "GK19srngt_vu:191": " dhanyās tāḥ sakhi yoṣitaḥ priyatame sarvāṅga-lagne'pi yāḥ $ prāgalbhyaṃ prathayanti mohana-vidhāv ālambya dhairyaṃ mahat &",
    "GK19srngt_vu:192": " asmākaṃ tu tadīya-pāṇi-kamale'py unmocayaty aṃśukaṃ % ko'yaṃ kā vayam atra",
    "GK19srngt_vu:193": " kiṃ nu surataṃ naiva smṛtir jāyate // ST_1.43a //",
    "GK19srngt_vu:194": " kṛta-doṣe'pi sādhīrā $ tasmin nādriyate ruṣā &",
    "GK19srngt_vu:195": " ākāra-saṃvṛtiṃ cāpi % kṛtvodāste ratau yathā // ST_1.44 //",
    "GK19srngt_vu:196": " yad vācaḥ pracuropacāra-caturā yat sādaraṃ dūrataḥ $ pratyutthānam idaṃ svahasta-nihitaṃ yad-bhinnam apy āsanam &",
    "GK19srngt_vu:197": " utpaśyāmi yad evam eva ca muhur dṛṣṭiṃ sakhī-saṃmukhīṃ % tac chaṅke tava",
    "GK19srngt_vu:198": " paṅkajākṣi balavān ko'py aprasādo mayi // ST_1.44a //",
    "GK19srngt_vu:199": " yat pāṇir na nivārito nivasana-granthiṃ saumudgranthaya- $ nbhrū-bhedo na kṛto manāg api muhur yat-khaṇḍyamāne'dhare &",
    "GK19srngt_vu:200": " yan niḥśaṅkam ivārpitaṃ vapur aho patyuḥ samāliṅgane % māninyā",
    "GK19srngt_vu:201": " kathito'nukūla-vidhinā tenaiva manyur mahān // ST_1.44b //",
    "GK19srngt_vu:202": " madhyā pratibhinatty enaṃ $ solluṇṭhaṃ sādhu-bhāṣitaiḥ &",
    "GK19srngt_vu:203": " adhīrā puruṣair hanti % santarjya dayitaṃ yathā // ST_1.45 //",
    "GK19srngt_vu:204": " kṛtaṃ mithyā-jalpair virama viditaṃ kāmuka cirāt $ priyāṃ tām evoccair",
    "GK19srngt_vu:205": " abhisara yadīyair nakha-padaiḥ &",
    "GK19srngt_vu:206": " vilāsaiś ca prāptaṃ tava hṛdi padaṃ raga-bahulair % mayā kiṃ te kṛtyaṃ dhruvam akuṭilācāra-parayā sā bāḍhaṃ bhavatekṣiteti niviḍaṃ saṃyamya bāhvoḥ srajā $ bhūyo drakṣyasi tāṃ śaṭheti dayitaṃ saṃtarjya saṃtarjya ca &",
    "GK19srngt_vu:207": " ālīnāṃ pura eva nihnuti-paraḥ kopād raṇan-nūpuraṃ % māninyā",
    "GK19srngt_vu:208": " caraṇa-prahāra-vidhinā preyān aśokīkṛtaḥ // ST_1.45b //",
    "GK19srngt_vu:209": " ekākārā matā mugdhā $ punarbhūś ca yato'nayoḥ &",
    "GK19srngt_vu:210": " atisūkṣmatayā bhedaḥ % kavibhir na pradarśitaḥ // ST_1.46 //",
    "GK19srngt_vu:211": " madhyā punaḥ pragalbhā ca $ dvidhā sā paribhidyate &",
    "GK19srngt_vu:212": " ekā jyeṣṭhā kaniṣṭhānyā % nāyaka-praṇayaṃ prati // ST_1.47 //",
    "GK19srngt_vu:213": " uparodhāt tathā snehāt $ sānurāgo'pi nāyakaḥ &",
    "GK19srngt_vu:214": " ceṣṭate tāṃ prati prāyaḥ % kalāsu kuśalo yathā // ST_1.48 //",
    "GK19srngt_vu:215": " tvad-akṣiṇī kuvalaya-buddhir atyalī $ ruṇadhmy ahaṃ tad iti nimīya locane",
    "GK19srngt_vu:216": " tato bhṛśaṃ pulakita-gaṇḍa-maṇḍalāṃ % yuvā parāṃ nibhṛtam acumbad aṅganām // ST_1.48a //",
    "GK19srngt_vu:217": " sampattau ca vipattau ca $ maraṇe'pi na muñcati &",
    "GK19srngt_vu:218": " yā svīyā tāṃ prati prema % jāyate puṇya-kāriṇaḥ // ST_1.49 //",
    "GK19srngt_vu:219": " anyadīyā dvidhā proktā $ kanyoḍhā ceti te priye &",
    "GK19srngt_vu:220": " darśanāc chravaṇād vāpi % kāmārte bhavato yathā // ST_1.50 //",
    "GK19srngt_vu:221": " kim api lalitaiḥ snigdhaiḥ kiñcit kim apy atikuñcitaiḥ $ kim api valitaiḥ",
    "GK19srngt_vu:222": " kandarpeṣūn hasadbhir ivekṣaṇaiḥ &",
    "GK19srngt_vu:223": " abhimata-mukhaṃ vīkṣāṃ cakre navāṅganayā tathā % lalita-kuśalo'py ālīloko yathātivisismaye niśamayya bahir manoharaṃ svaram aikṣiṣṭa tathāparā yā &",
    "GK19srngt_vu:224": " tila-mātrakam apy abhūn nahi śraveṇendīvara-locanānantaram // ST_1.50b //@",
    "GK19srngt_vu:225": " kasyāścit subhaga iti śrutaś ciraṃ yas taṃ $ dṛṣṭvādhigata-rater",
    "GK19srngt_vu:226": " nirmīlitākṣyāḥ &",
    "GK19srngt_vu:227": " nispandaṃ vapur avalokya sauvidallāḥ % santepur vidhuradhiyo niśānta-vadhvāḥ // ST_1.50c",
    "GK19srngt_vu:228": " kārśya-jāgara-tāpānyaḥ $ karoti śruto'py alam &",
    "GK19srngt_vu:229": " tam eva durlabhaṃ kāntaṃ % cetaḥ kasmād didṛkṣase // ST_1.50d //",
    "GK19srngt_vu:230": " sākṣāc citre tathā svapne $ tasya syād darśanaṃ tridhā &",
    "GK19srngt_vu:231": " deśe kāle ca bhaṅgyā ca % śravaṇaṃ cāsya tad yathā // ST_1.51 //",
    "GK19srngt_vu:232": " satyaṃ santi gṛhe gṛhe priyatamā yeṣāṃ bhujāliṅgana- $",
    "GK19srngt_vu:233": " vyāpārocchalad-accha-mohana-jalā jāyanta eṇīdṛśaḥ &",
    "GK19srngt_vu:234": " preyān ko'py aparo'yam atra sukṛtī dṛṣṭe'pi yasmin vapuḥ %",
    "GK19srngt_vu:235": " svedojjṛmbhaṇa-kampa-sādhvasa-mukhaiḥ prāpnoti kāñcid dṛśām // ST_1.51a //",
    "GK19srngt_vu:236": " citraṃ citra-gato'py eṣa $ mamāli madanopamaḥ &",
    "GK19srngt_vu:237": " samunmūlya balāl lajjām % utkaṇṭhayati mānasam // ST_1.51b // (Skm 944)",
    "GK19srngt_vu:238": " mugdhā svapna-samāgate priyatame tat-pāṇi-saṃsparśanā- $ dromāñcārcitayā",
    "GK19srngt_vu:239": " śarīra-latayā saṃsūcya kopāt kila &",
    "GK19srngt_vu:240": " mā māṃ vallabha saṃspṛśeti sahasā śūnyaṃ vadantī muhuḥ % sakhyā no hasitā",
    "GK19srngt_vu:241": " sacintam asakṛt saṃśocitā pratyuta // ST_1.51c //",
    "GK19srngt_vu:242": " sphāra-sphurat-pradīpaṃ saudhaṃ $ madhu sotpalaṃ kalaṃ gītam &",
    "GK19srngt_vu:243": " priya-sakhi sakalam idaṃ tava % saphalaṃ khalu yadi bhavet so'tra //",
    "GK19srngt_vu:244": " vikasati kairava-nikare sarati ca sarasī-samīraṇo sutanu &",
    "GK19srngt_vu:245": " cambaty ambaram indau tava tena vinā ratiḥ kīdṛk // ST_1.51e //@",
    "GK19srngt_vu:246": " ajananir astu dṛśos tava kucayor abhava-niralaṃ bhavatu &",
    "GK19srngt_vu:247": " yadi dṛśyate na sa yuvā nirbharam āliṅgyate no vā // ST_1.51f //@",
    "GK19srngt_vu:248": " draṣṭuṃ vaktuṃ ca no kanyā $ raktā śaknoty amuṃ sphuṭam &",
    "GK19srngt_vu:249": " paśyantam abhijalpantaṃ % vivikte'pi hriyā yathā // ST_1.52 //",
    "GK19srngt_vu:250": " kāmaṃ na paśyati didṛkṣata eva bhūmnā $ noktāpi jalpati vivakṣati cādareṇa",
    "GK19srngt_vu:251": " lajjā-smara-vyatikareṇa mano'dhināthe % bālā rasāntaram idaṃ lalitaṃ bibharti // ST_1.52a",
    "GK19srngt_vu:252": " vijñāta-nāyikā-cittā $ sakhī vadati nāyakam &",
    "GK19srngt_vu:253": " nāyako vā sakhīṃ tasyāḥ % premābhivyaktaye yathā // ST_1.53 //",
    "GK19srngt_vu:254": " kaṇṭakita-tanu-śarīrā lajjā-mukulāyamāna-nayaneyam &",
    "GK19srngt_vu:255": " tava kumudinīva vāñchati nṛ-candra bālā kara-spṛśam // ST_1.53a //@",
    "GK19srngt_vu:256": " santāpayanti śiśirāṃśu-ruco yad ete $ saṃmohayanti ca vinidra-saroja-vātāḥ",
    "GK19srngt_vu:257": " yat khidyate tanur iyaṃ ca tad eṣa doṣaḥ % sakhyās tavaiva sutanu",
    "GK19srngt_vu:258": " pracura-trapāyāḥ // ST_1.53b //",
    "GK19srngt_vu:259": " apaśyantaṃ ca sā kāntaṃ $ sphāritākṣī nirīkṣyate &",
    "GK19srngt_vu:260": " dūrād ālokayaty eva % sakhīṃ svajani nirbharam // ST_1.54 //",
    "GK19srngt_vu:261": " nirnimittaṃ hasantī ca $ sakhīṃ vadati kiṃcana &",
    "GK19srngt_vu:262": " savyājaṃ sundaraṃ kiñcid % gātram āviṣkaroti ca // ST_1.55 //",
    "GK19srngt_vu:263": " sakhyādi sthāpitāṃ mālāṃ $ kāñcyādi racayet punaḥ &",
    "GK19srngt_vu:264": " ceṣṭāṃ ca kurute ramyām % aṅga-bhaṅgaiḥ śubhair yathā // ST_1.56 //",
    "GK19srngt_vu:265": " abhimukha-gate yasminn eva priye bahuśo vada- $ tyavanata-mukhaṃ tūṣṇīm eva sthitaṃ mṛga-netrayā",
    "GK19srngt_vu:266": " atha kila valal-līlālokaṃ sa eṣa tathekṣitaḥ % katham api yathā dṛṣṭā manye kṛtaṃ śruti-laṅghanam // ST_1.56a // (Skm 957)",
    "GK19srngt_vu:267": " tiryag-vartita-gātra-yaṣṭi-viṣamodvṛtta-stanāsphālana- $",
    "GK19srngt_vu:268": " truṭyan-mauktika-mālayā sa-pulaka-svedollasad-gaṇḍayā &",
    "GK19srngt_vu:269": " dūrād eva vilokayety abhimate tad vaktra-dattekṣaṇaṃ % durvāra-smarayā",
    "GK19srngt_vu:270": " tayā sahacarī gāḍhaṃ samāliṅgitā // ST_1.56b // (Skm 956)",
    "GK19srngt_vu:271": " animittaṃ yad vihasati niṣkāraṇam eva yat sakhīṃ vadati &",
    "GK19srngt_vu:272": " dayitaṃ vilokya tad iyaṃ śaṃsati tad adhīnam ātmānam // ST_1.56c //@",
    "GK19srngt_vu:273": " prāduṣyad-ruja-mūla-kānti-lalitām udyamya dor-vallarīṃ $",
    "GK19srngt_vu:274": " valgat-pīna-payodhara-sthala-lulan-muktāvalī-sundaram &",
    "GK19srngt_vu:275": " aṅgulyā pracalat-karāgra-valaya-svānopahūta-smaraṃ % tanvyāḥ",
    "GK19srngt_vu:276": " kuñcita-locanaṃ vijayate tat-karṇa-kaṇḍūyanam // ST_1.56d //",
    "GK19srngt_vu:277": " sraho'vataṃsaṃ raśanāṃ ca kiñci $ priyaṃ samālokya samāsajantī &",
    "GK19srngt_vu:278": " punastarāṃ sā suhṛdo dadāti % pratyaṅgam āvāsam iva smarasya // ST_1.57 //",
    "GK19srngt_vu:279": " vyājṛmbhaṇonnamita-danta-mayūkha-jāla- $ vyālambi-mauktika-guṇaṃ ramaṇe mudeva &",
    "GK19srngt_vu:280": " ūrdhvaṃ milad-bhuja-latā-valaya-prapañca- % sat-toraṇaṃ hṛdi viśaty aparā",
    "GK19srngt_vu:281": " vyudāse // ST_1.57a // (Skm 958)",
    "GK19srngt_vu:282": " anyoḍhāpi karoty eva $ sarvam uddhata-manmathā &",
    "GK19srngt_vu:283": " duravasthā punaḥ kāntam % abhiyuṅkte svayaṃ yathā // ST_1.58 //",
    "GK19srngt_vu:284": " ullaṅghyāḸ sakhī-vacaḥ samucitām utsṛjya lajjām alaṃ $ hitvā bhītibharaṃ nirasya ca nijaṃ saubhāgya-garvaṃ manāk &",
    "GK19srngt_vu:285": " ājñāṃ kevalam eva manmatha-guror ādāya nūnaṃ mayā % tvaṃ",
    "GK19srngt_vu:286": " niḥśeṣa-vilāsi-varga-gaṇanā-cūḍāmaṇe saṃśritaḥ // ST_1.a //",
    "GK19srngt_vu:287": " cakṣur mīlati sānandaṃ $ nitambaḥ prasravaty api &",
    "GK19srngt_vu:288": " vepate ca tanus tanvī % tasyās tad-darśane yathā // ST_1.59 //",
    "GK19srngt_vu:289": " mīlan manthara-cakṣuṣā paripatat kāñcī-graha-vyagrayā $",
    "GK19srngt_vu:290": " gāḍānanṅga-bhara-sravatravanayā kampoparuddhāṅgayā &",
    "GK19srngt_vu:291": " sarvāṅgaṃ caṭukārako'py abalayā saṅketake kautukā- % dāstāṃ rantum aho",
    "GK19srngt_vu:292": " nirīkṣitum api preyān na sambhāvitaḥ // ST_1.59a //",
    "GK19srngt_vu:293": " nābhiyuṅkte svayaṃ kantyā $ mugdhatvād duḥsthitāpi tam &",
    "GK19srngt_vu:294": " tad-avasthāṃ tu kāntāya % tat-sakhī kathayed yathā // ST_1.60 //",
    "GK19srngt_vu:295": " niḥśvāseṣu skhalati kadalī-bījanaṃ tāpa-sampa- $ nnetrāmbhobhiś cham iti",
    "GK19srngt_vu:296": " patitaiḥ sicyate ca stanāntaḥ &",
    "GK19srngt_vu:297": " tasyāḥ kiñcit subhaga tad abhūt tānavaṃ tvad-viyoge % yenākasmād",
    "GK19srngt_vu:298": " valaya-padavīm aṅgulīyaṃ prayāti // ST_1.60a //",
    "GK19srngt_vu:299": " ananya-śaraṇā svīyā $ dhanāhāryā parāṅganā &",
    "GK19srngt_vu:300": " asyās tu kevalaṃ prema % tenaiṣā rāgiṇāṃ matā // ST_1.61 //",
    "GK19srngt_vu:301": " sāmānyā vanitā veśyā $ sā dravyaṃ param icchati &",
    "GK19srngt_vu:302": " nirguṇe'pi na vidveṣo % na rāgo'syā guṇiny api // ST_1.62 //",
    "GK19srngt_vu:303": " tat-svarūpam idaṃ proktaṃ $ kaiścid brūmo vayaṃ punaḥ &",
    "GK19srngt_vu:304": " varṇayanty anayā yuktyā % tāsām apy anurāgitām // ST_1.63 //",
    "GK19srngt_vu:305": " śṛṅgārābhāsa etāsu $ na śṛṅgāraḥ kadācana &",
    "GK19srngt_vu:306": " tad-vyāpāro'thavā tāsāṃ % smaraḥ kiṃ bhakṣito bakaiḥ // ST_1.64 //",
    "GK19srngt_vu:307": " tasmāt tāsām api kvāpi $ rāgaḥ syāt kiṃ nu sarvathā &",
    "GK19srngt_vu:308": " dhanārthaṃ kṛtrimair bhāvair % grāmyaṃ vyāmohayanti tāḥ // ST_1.65 //",
    "GK19srngt_vu:309": " liṅgī pracchanna-kāmaś ca $ naraṃmanyaś ca ṣaṇḍakaḥ &",
    "GK19srngt_vu:310": " sukha-prāpta-dhano mūrkhaḥ % pitṛ-vittena garvitaḥ // ST_1.66 //",
    "GK19srngt_vu:311": " ity ādīn prathamaṃ grāmyān $ jñātvākṛṣya ca tad-dhanam &",
    "GK19srngt_vu:312": " apūrvā iva muñcanti % tān etās tāpayanti ca // ST_1.67 //",
    "GK19srngt_vu:313": " kintu tāsāṃ kalākeli- $ kuśalānāṃ manoramam &",
    "GK19srngt_vu:314": " vismāritāpara-strīkaṃ % surataṃ jāyate yathā // ST_1.68 //",
    "GK19srngt_vu:315": " gāḍhāliṅgana-pīḍita-stana-taṭaṃ svidyat-kapola-sthalaṃ $",
    "GK19srngt_vu:316": " sandaṣṭādhara-mukta-sītkṛtam atibhrāmyad-bhru-nṛtyat-karam &",
    "GK19srngt_vu:317": " cāṭu-prāya-vaco-vicitra-bhaṇitair yātai rutaiś cāṅkitaṃ % veśyānāṃ",
    "GK19srngt_vu:318": " dhṛti-dhāma puṣpa-dhanuṣaḥ prāpnoti dhanyo ratam // ST_1.68a //",
    "GK19srngt_vu:319": " īrṣyā kula-strīṣu na nāyakasya $ niḥśaṅka-kelir na parāṅganāsu &",
    "GK19srngt_vu:320": " veśyāsu caitad dvitayaṃ prarūḍhaṃ % sarvasvam etās tad aho smarasya //",
    "GK19srngt_vu:321": " ST_1.69 // (Skm 556)",
    "GK19srngt_vu:322": " kupyat pināki-netrāgni- $ jvālā-bhasmīkṛtaḥ purā &",
    "GK19srngt_vu:323": " ujjīvati punaḥ kāmo % manye veśyāvalokitaiḥ // ST_1.70 // (Skm 557)",
    "GK19srngt_vu:324": " ānandayanti yuktyā tāṃ $ sevitā ghnanti cānyathā &",
    "GK19srngt_vu:325": " durvijñeyāḥ prakṛtyaiva % tasmād veśyā viṣopamāḥ // ST_1.71 //",
    "GK19srngt_vu:326": " svādhīna-patikotkā ca $ tathā vāsaka-sajjikā &",
    "GK19srngt_vu:327": " sandhitā vipralabdhā ca % khaṇḍitā cābhisārikā // ST_1.72 //",
    "GK19srngt_vu:328": " proṣita-preyasī caivaṃ $ nāyikāḥ pūrva-sūcitāḥ &",
    "GK19srngt_vu:329": " tā evātra bhavanty aṣṭāv % avasthābhiḥ punar yathā // ST_1.73 //",
    "GK19srngt_vu:330": " yasyā rati-guṇākṛṣṭaḥ $ patiḥ pārśvaṃ na muñcati &",
    "GK19srngt_vu:331": " vicitra-vibhramāsaktā % svādhīna-patikā yathā // ST_1.74 //",
    "GK19srngt_vu:332": " likhati kucayoḥ patraṃ kaṇṭhe niyojayati srajaṃ $ tilakam alike kurvan",
    "GK19srngt_vu:333": " gaṇḍād udasyati kuntalān &",
    "GK19srngt_vu:334": " iti caṭu-śatair vāraṃ vāraṃ vapuḥ paritaḥ spṛśan % viraha-vidhuro nāsyāḥ pārśvaṃ vimuñcati vallabhaḥ // ST_1.74a // (Skm 661)",
    "GK19srngt_vu:335": " utkā bhavati sā yasyāḥ $ saṅketaṃ nāgataḥ priyaḥ &",
    "GK19srngt_vu:336": " tasyānāgamane hetuṃ % cintayanty ākulā yathā // ST_1.75 //",
    "GK19srngt_vu:337": " kiṃ ruddhaḥ priyayā kayācid athavā sakhyā tayodvejitaḥ $ kiṃ vā kāraṇa-gauravaṃ kim api yan nādyāgato vallabhaḥ &",
    "GK19srngt_vu:338": " ity ālocya mṛgīdṛśā karatale saṃsthāpya vaktrāmbujaṃ % dīrghe niḥśvasitaṃ ciraṃ ca ruditaṃ kṣiptāś ca puṣpa-srajaḥ // ST_1.75a //",
    "GK19srngt_vu:339": " bhaved vāsaka-sajjāsau $ sajjitāṅgaratālayā &",
    "GK19srngt_vu:340": " niśityāgamanaṃ bhartur % dvārekṣaṇa-parā yathā // ST_1.76 //",
    "GK19srngt_vu:341": " dṛṣṭvā darpaṇa-maṇḍale nija-mukhaṃ bhūṣāṃ manohāriṇīṃ $ dīpārciḥ-kapiśaṃ",
    "GK19srngt_vu:342": " ca mohana-gṛhaṃ trasyāt-kuraṅgī-dṛśā &",
    "GK19srngt_vu:343": " evaṃ nau surataṃ bhaviṣyati cirād adyeti sānandayā % mandaṃ",
    "GK19srngt_vu:344": " kānta-didṛkṣayātilalitaṃ dvāre dṛg-āropitṃ // ST_1.76a // (Skm 657)",
    "GK19srngt_vu:345": " nirasto manyunā kānto $ namann api yayā punaḥ &",
    "GK19srngt_vu:346": " duḥsthitā taṃ vinā sāti- % sandhitābhimatā yathā // ST_1.77 //",
    "GK19srngt_vu:347": " yat-pāda-praṇataḥ priyaḥ paruṣayā vācā sa nirvārito $ yat-sakhyā na kṛtaṃ vaco jaḍatayā yan-manyur eko dhṛtaḥ &",
    "GK19srngt_vu:348": " pāpasyāsya phalaṃ tad etad adhunā yac candanendu-dyuti- %",
    "GK19srngt_vu:349": " prāleyāmbu-samīra-paṅkaja-visair gātraṃ muhur dahyate // ST_1.77a // (Skm",
    "GK19srngt_vu:350": " preṣya dūtīṃ svayaṃ dattvā $ saṅketaṃ nāgataḥ priyaḥ &",
    "GK19srngt_vu:351": " yasyāstena vinā duḥsthā % vipralabdhā tu sā yathā // ST_1.78 //",
    "GK19srngt_vu:352": " yat saṅketa-gṛhaṃ priyeṇa kathitaṃ sampreṣya dūtīṃ svayaṃ $ tac chūnyaṃ suciraṃ niṣevya sudṛśā paścāc ca bhagnāśayā &",
    "GK19srngt_vu:353": " sthānopāsana-sūcanāya vigalat-sāndrāñjanair locanair % bhūmāv akṣaramālikeva likhitā dīrghaṃ rudatyā śanaiḥ // ST_1.78a // (Skm 670)",
    "GK19srngt_vu:354": " kutaścin nāgato yasyā $ ucite vāsake priyaḥ &",
    "GK19srngt_vu:355": " tad-anāgam asantaptā % khaṇḍitā sā matā yathā // ST_1.79 //",
    "GK19srngt_vu:356": " sotkaṇṭhaṃ ruditaṃ sakampam asakṛd yātaṃ sa-bāṣpaṃ ciraṃ $ cakṣur dikṣu niveśitaṃ sa-karuṇaṃ sakhyā samaṃ jalpitam &",
    "GK19srngt_vu:357": " nāgacchaty ucite'pi vāsaka-vidhau kānte samudvignayā % tat tat kiṃcid",
    "GK19srngt_vu:358": " anuṣṭhitaṃ mṛgadṛśā no yatra vācāṃ gatiḥ // ST_1.79a // (Skm 669)",
    "GK19srngt_vu:359": " yā nirlajjīkṛtā bāḍhaṃ $ madane madanena ca &",
    "GK19srngt_vu:360": " abhiyāti priyaṃ sābhi- % sāriketi matā yathā // ST_1.80 //",
    "GK19srngt_vu:361": " no bhītaṃ taḍito dṛśā jalamucā tad-darśanākāṅkṣayā $ no garjir gaṇitā",
    "GK19srngt_vu:362": " bhṛśaṃ śruti-mukhaṃ tad-vāci saṃcintya ca &",
    "GK19srngt_vu:363": " dhārāpātasamudbhavā na ca matā pīḍā tad-āliṅganaṃ % vāñchantyā",
    "GK19srngt_vu:364": " dayitābhisāraṇa-vidhau tanvyā paraṃ tat-param // ST_1.80a //",
    "GK19srngt_vu:365": " kutaścit kāraṇādyasyāḥ $ patir deśāntaraṃ gataḥ &",
    "GK19srngt_vu:366": " dattvāvadhiṃ bhṛśārtā sā % proṣita-preyasī yathā // ST_1.81 //",
    "GK19srngt_vu:367": " utkṣipyālaka-mālikāṃ vilulitām āpāṇḍu-gaṇḍa-sthalā- $",
    "GK19srngt_vu:368": " dviśliṣyad-valaya-prapāta-bhayataḥ prodyamya kiñcit karau &",
    "GK19srngt_vu:369": " dvāra-stambha-niṣaṇṇa-gātra-latikā kenāpi puṇyātmanā %",
    "GK19srngt_vu:370": " mārgālokana-datta-dṛṣṭir abalā tat-kālam āliṅgyate // ST_1.81a // (Skm",
    "GK19srngt_vu:371": " niḥśvāsa-santāpa-sakhī-vacorti- $ cintāśru-pātādi-yutāḥ sakhedāḥ &",
    "GK19srngt_vu:372": " vācyā pralabdhāgata-bhartṛkotkā- % tisandhitāḥ khaṇḍitayā sahātra //",
    "GK19srngt_vu:373": " vicitra-maṇḍanā hṛṣṭā $ bhavet svādhīna-bhartṛkā &",
    "GK19srngt_vu:374": " tathā vāsaka-sajjāpi % sā kiṃ tv āgantuka-priyā // ST_1.83 //",
    "GK19srngt_vu:375": " kulajānyāṅganā veśyā $ tridhā syād abhisārikā &",
    "GK19srngt_vu:376": " yathaivoktās tathaivānyāḥ % svādhīna-patikādayaḥ // ST_1.84 //",
    "GK19srngt_vu:377": " kulajā saṃvṛtā trastā $ savrīḍā ca drutaṃ vrajet &",
    "GK19srngt_vu:378": " nāyakaṃ para-nārī ca % samantād anavekṣitā // ST_1.85 //",
    "GK19srngt_vu:379": " sakhī-yuktā madādhikyāt $ sphāritākṣī na śaṅkitā &",
    "GK19srngt_vu:380": " sa-śabdābharaṇā kāmaṃ % veśyā sarati nāyakam // ST_1.86 //",
    "GK19srngt_vu:381": " trayodaśa-vidhā svīyā $ dvividhā ca parāṅganā &",
    "GK19srngt_vu:382": " ekā veśyā punaś cāṣṭāv % avasthā-bhedato'tra tāḥ // ST_1.87 //",
    "GK19srngt_vu:383": " punaś ca tās tridhā sarvā $ uttamā madhyamādhamā &",
    "GK19srngt_vu:384": " itthaṃ śatatrayaṃ tāsām % aśītiś catur-uttarā // ST_1.88 //",
    "GK19srngt_vu:385": " doṣānurūpa-kopā yā- $ [a]nunītā ca prasīdati &",
    "GK19srngt_vu:386": " rajyate ca bhṛśaṃ nāthe % guṇa-hāryottameti sā // ST_1.89 //",
    "GK19srngt_vu:387": " kānte kiṃ kupitāsi kaḥ para-jane prāṇeśa kopo bhavet $ ko'yaṃ subhru paras tvam eva dayite dāso'smi kas te paraḥ &",
    "GK19srngt_vu:388": " ity uktvā praṇataḥ priyaḥ kṣititalād utthāpya sānandayā %",
    "GK19srngt_vu:389": " netrāmbhaḥ-kaṇikāṅkite stana-taṭe tanvyā samāropitaḥ // ST_1.89a //",
    "GK19srngt_vu:390": " doṣe svalpe'pi yā kopaṃ $ dhatte kaṣṭena muñcati &",
    "GK19srngt_vu:391": " prayāti karuṇād rāgaṃ % madhyamā sā matā yathā // ST_1.90 //",
    "GK19srngt_vu:392": " visphāra-sphuritādharāpi vikasad-gaṇḍa-sthala-praskhala- $",
    "GK19srngt_vu:393": " dgharmāmbhaḥ-kaṇikāpi bhaṅguratara-bhrū-bheda-bhūṣāpy alam &",
    "GK19srngt_vu:394": " pādāntaḥ-praṇate priye prakaṭayaty antaḥ prasādaṃ priyā %",
    "GK19srngt_vu:395": " keśāramanrūpuṇḍalīṣu valitānunmocayantī śanaiḥ // ST_1.90a //",
    "GK19srngt_vu:396": " yā kupyati vinā doṣaṃ $ snihyaty anunayaṃ vinā &",
    "GK19srngt_vu:397": " nirhetuka-pravṛttiś ca % cala-cittāpi sādhamā // ST_1.91 //",
    "GK19srngt_vu:398": " yatrādhaḥ-kṛta-kāma-kārmuka-katho bhrāmyad-bhuvor vibhramaḥ $ sadyaḥ",
    "GK19srngt_vu:399": " prodgata-candrakānti-jayinī yasmin kapola-cchaviḥ &",
    "GK19srngt_vu:400": " yatra sveda-kaṇāvalupta-mahimā hāro'py uroja-sthale % ko'yaṃ mānini",
    "GK19srngt_vu:401": " mat-praṇāma-vimukhaḥ pratyagra-māna-grahaḥ // ST_1.91a //",
    "GK19srngt_vu:402": " jāti-kāla-vayovasthā- $ bhāva-kandarpa-nāyakaiḥ &",
    "GK19srngt_vu:403": " itarā pay asaṅkhyāḥ syur % noktā vistara-bhītitaḥ // ST_1.92 //",
    "GK19srngt_vu:404": " ity ādi sakalaṃ jñātvā $ svayaṃ cālokya tad-vidām &",
    "GK19srngt_vu:405": " kavīnāṃ ca viśeṣoktyā % jñātavyāḥ sakalā imāḥ // ST_1.93 //",
    "GK19srngt_vu:406": " romāñca-vepathu-stambha- $ sveda-netrāmbu-vibhramāḥ &",
    "GK19srngt_vu:407": " vācyāḥ saṃyoga-śṛṅgāre % kavinā nāyikāśritāḥ // ST_1.94 //",
    "GK19srngt_vu:408": " sambandhi-mitra-dvija-rāja-tīkṣṇa- $ varṇādhikānāṃ pramadā na gamyāḥ &",
    "GK19srngt_vu:409": " vyaṅgās tathā pravrajitā vibhinna- % mantrāś ca dharmārtha-manobhava-jñaiḥ",
    "GK19srngt_vu:410": " anena mārgeṇa viśeṣa-ramyaṃ $ sambhoga-śṛṅgāram imaṃ vitanvan &",
    "GK19srngt_vu:411": " bhavet kavir bhāva-rasānurakto % vidagdha-goṣṭhī-vanitā-manojñaiḥ //",
    "GK19srngt_vu:412": " iti śrī-rudra-bhaṭṭa-viracite śṛṅgāra-tilakābhidhāne kāvya-rasālaṅkāre",
    "GK19srngt_vu:413": " sambhoga-śṛṅgāro nāma prathamaḥ paricchedaḥ",
    "GK19srngt_vu:414": " dvitīya-paricchedaḥ",
    "GK19srngt_vu:415": " vipralambhābhidhāno'yaṃ śṛṅgāraḥ syāc caturvidhaḥ &",
    "GK19srngt_vu:416": " pūrvānurāgo mānākhyaḥ pravāsaḥ karuṇātmakaḥ // ST_2.1 //",
    "GK19srngt_vu:417": " dampatyor darśanād eva samutpannānurāgayoḥ &",
    "GK19srngt_vu:418": " jñeyaḥ pūrvānurāgo'yam aprāptau ca daśā yathā // ST_2.2 //",
    "GK19srngt_vu:419": " kiṃ candanair racayase nu mṛṇāla-śayyāṃ $ mā mā mamāli kuru",
    "GK19srngt_vu:420": " komala-tāla-vṛntam &",
    "GK19srngt_vu:421": " muñcāgrahaṃ vikaca-paṅkaja-yojaneṣu % tat-saṅgamaḥ param apākurute smarāgnim // ST_2.2a",
    "GK19srngt_vu:422": " yat sārair iva paṅkajasya ghaṭitaṃ yac candra-garbhād iva $ protkīrṇaṃ yad anaṅga-sāyaka-śikhābhāseva saṃvardhitam &",
    "GK19srngt_vu:423": " yat saṃsicya sudhā-rasair iva rater āsthāna-bhūmīkṛtaṃ % tad bhūyo'pi kadā",
    "GK19srngt_vu:424": " saroruha-dṛśaḥ paśyāmi tasyā mukham // ST_2.2b //",
    "GK19srngt_vu:425": " mṛṇāla-kadalī-candra- $ candanāmbu-ruhādikam &",
    "GK19srngt_vu:426": " tatrānayoḥ smarātaṅka- % śāntaye naiva sevitam // ST_2.3 //",
    "GK19srngt_vu:427": " ālokālāpa-saṃrūḍha- $ rāgākulita-cetasoḥ &",
    "GK19srngt_vu:428": " tayor bhaved asaṃprāptau % daśāvasthaḥ smaro yathā // ST_2.4 //",
    "GK19srngt_vu:429": " abhilāṣo'tha cintā syāt $ smṛtiś ca guṇa-kīrtanam &",
    "GK19srngt_vu:430": " udvego'tha pralāpaḥ syād % unmādo vyādhir eva ca // ST_2.5 //",
    "GK19srngt_vu:431": " jaḍatā maraṇaṃ caiva $ daśamaṃ jāyate dhruvam &",
    "GK19srngt_vu:432": " asaṃprāptau bhavanty etās % tayor daśa daśā yathā // ST_2.6 //",
    "GK19srngt_vu:433": " vyavasāyo bhaved yatra $ bāḍhaṃ tat-saṅgamāśayā &",
    "GK19srngt_vu:434": " saṅkalpākula-cittatvāt % so'bhilāṣaḥ smṛto yathā // ST_2.7 //",
    "GK19srngt_vu:435": " praviśati yathā gehe'kasmād bahiś ca viceṣṭate $ vadati ca yathā sakhyā sārdhaṃ sahāsam ihotsukā",
    "GK19srngt_vu:436": " dayita-vadanāloke mandaṃ yathā ca calaty asau % mṛga-dṛśi tathaitasyāṃ manye smareṇa kṛtaṃ padam // ST_2.7b // (Skm 959)",
    "GK19srngt_vu:437": " kathaṃ sa vallabhaḥ prāpyaḥ $ kiṃ kuryām asya siddhaye &",
    "GK19srngt_vu:438": " kathaṃ bhaved asau vaśya % iti cintā matā yathā // ST_2.8 //",
    "GK19srngt_vu:439": " satyaṃ durlabha eṣa vallabhatamo rāgo mamāsmin punaḥ $ ko'py anyo'sti",
    "GK19srngt_vu:440": " gurur na cātinipuṇāḥ sakhyo'sya saṃbodhane &",
    "GK19srngt_vu:441": " saṃcintyeti mṛgīdṛśā priyatame dṛṣṭe ślathāṃ mekhalāṃ % badhnantyā na gataṃ sthitaṃ na ca galad-vāso na vā saṃvṛtam // ST_2.8a //",
    "GK19srngt_vu:442": " dveṣo yatrānya-kāryeṣu $ tad-ekāgraṃ ca mānasam &",
    "GK19srngt_vu:443": " śvāsair manorathaiś cāpi % ceṣṭās tāḥ smaraṇaṃ yathā // ST_2.9 //",
    "GK19srngt_vu:444": " induṃ nindati padma-kandala-dalais talpaṃ na vā manyate $ karpūraṃ kirati prayāti na ratiṃ prāleya-dhārā-gṛhe &",
    "GK19srngt_vu:445": " śvāsaiḥ kevalam eva khedita-tanur dhyāyaty asau bālikā % yat tat ko'pi",
    "GK19srngt_vu:446": " yuvā dhruvaṃ smara-suhṛc-cetasy amuṣāḥ sthitaḥ // ST_2.9a //",
    "GK19srngt_vu:447": " saundarya-hasitālāpair $ nāsty anyas tat-samo yuvā &",
    "GK19srngt_vu:448": " iti vāṇī bhaved yatra % tad itthaṃ guṇa-kīrtanam // ST_2.10 //",
    "GK19srngt_vu:449": " tad-vaktraṃ hasitendu-maṇḍalam iti sphāraṃ tad-ālokitaṃ $ sā vāṇī jita-kāma-kārmuka-ravā saundaryam etasya tat &",
    "GK19srngt_vu:450": " itthaṃ saṃtatam āli vallabhatama-dhyāna-prasaktātmanaś % cetaś",
    "GK19srngt_vu:451": " cumbita-kāla-kūṭam iva me kasmād idaṃ muhyati // ST_2.10a //",
    "GK19srngt_vu:452": " yasmin ramyam aramyaṃ vā $ na ca harṣāya jāyate &",
    "GK19srngt_vu:453": " pradveṣaḥ prāṇitavye'pi % sa udvegaḥ smṛto yathā // ST_2.11 //",
    "GK19srngt_vu:454": " agny-ākāraṃ kalayasi puraś cakravākīva candraṃ $ baddhotkampaṃ",
    "GK19srngt_vu:455": " śiśira-marutā dahyase padminīva &",
    "GK19srngt_vu:456": " prāṇān dhatse katham api balād gacchataḥ śalya-tulyāṃ- % stat kenāsau sutanu jantio mānmathas te vikāraḥ // ST_2.11a // (Skm 972)",
    "GK19srngt_vu:457": " bambhramīti mano yasmin $ ratyautsukyād itas tataḥ &",
    "GK19srngt_vu:458": " vācaḥ priyāśritā eva % sa pralāpaḥ smṛto yathā // ST_2.12 //",
    "GK19srngt_vu:459": " itthaṃ tena nirīkṣitaṃ na ca mayāpy evaṃ samālokitas $ tenoktaṃ subhagena tatra na mayā dattaṃ vaco mandayā &",
    "GK19srngt_vu:460": " tat satyaṃ kathayāli kiṃ sa subhagaḥ kupyen na mahyaṃ gata % ity uktvā sudṛśā kayāpi valita-grīvaṃ dṛśau sphārite // ST_2.12a //",
    "GK19srngt_vu:461": " śvāsa-prarodanotkampa- $ vasudhollekhanair api &",
    "GK19srngt_vu:462": " vyāpāro jāyate yatra % sa unmādaḥ smṛto yathā // ST_2.13 //",
    "GK19srngt_vu:463": " devīvānimiṣekṣaṇā vilikhati kṣoṇīṃ śvasity uccakaiḥ $ kiṃcid dhyāyati niścalā ca balavad romāñcitā kampate &",
    "GK19srngt_vu:464": " rodity aṅga-gatāṃ vilokya suciraṃ vīṇām api vyāpṛtā % svalpair eva dinair",
    "GK19srngt_vu:465": " iyaṃ vara-tanuḥ kenāpi saṃśikṣitā // ST_2.13a //",
    "GK19srngt_vu:466": " santāpa-vedanā-prāyo $ dīrgha-śvāsa-samākulaḥ &",
    "GK19srngt_vu:467": " tanūkṛta-tanur vyādhir % aṣṭamo'yaṃ smṛto yathā // ST_2.14 //",
    "GK19srngt_vu:468": " tāpaḥ śoṣita-candanodaka-rasaḥ śvāsā vikīrṇotpalāḥ $",
    "GK19srngt_vu:469": " karpūrābhibhava-pracaṇḍa-paṭimā gaṇḍa-sthale pāṇḍimā &",
    "GK19srngt_vu:470": " mlāyad-bāla-mṛṇāla-nāla-lalitā prāptā tanus tānavaṃ % tanv-aṅgyāḥ kathitaḥ smareṇa guruṇā ko'py eṣa kaṣṭa-kramaḥ // ST_2.14a //",
    "GK19srngt_vu:471": " akāṇḍe yatra huṃkāro $ dṛṣṭiḥ stabdhā gatā smṛtiḥ &",
    "GK19srngt_vu:472": " śvāsāḥ samadhikāḥ kārśyaṃ % jaḍateyaṃ matā yathā // ST_2.15 //",
    "GK19srngt_vu:473": " dṛṣṭir niścalatārakādhara-dalaṃ śvāsaiḥ kṛtaṃ dhūṣaraṃ $ prāptaṃ",
    "GK19srngt_vu:474": " vāsara-candra-bimba-padavīṃ vaktraṃ vinaṣṭā smṛtiḥ &",
    "GK19srngt_vu:475": " huṃkāraḥ param eka eva vacana-sthāne sthitaḥ sāṃprataṃ % manye'syāḥ",
    "GK19srngt_vu:476": " kusumāyudhaḥ sa-śibiraḥ pratyaṅgam āvāsitaḥ // ST_2.15a //",
    "GK19srngt_vu:477": " upāyair vividhair nāryā $ yadi na syāt samāgamaḥ &",
    "GK19srngt_vu:478": " kandarpa-śara-bhinnāyā % maraṇaṃ jāyate tataḥ // ST_2.16 //",
    "GK19srngt_vu:479": " puṃso'pi hi bhavanty etā $ daśāvasthā manobhavāt &",
    "GK19srngt_vu:480": " maraṇaṃ kiṃ tv asaundaryāt % tayoḥ kaiścin na badhyate // ST_2.17 //",
    "GK19srngt_vu:481": " anye tad api badhnanti $ pratyujjīvana-kāṅkṣayā &",
    "GK19srngt_vu:482": " vṛttānuvāde tac-chastam % utpādye prāyaśo nahi // ST_2.18 //",
    "GK19srngt_vu:483": " ekasmiṃs tu mṛte'py anyo $ yadi jīvet kathaṃcana &",
    "GK19srngt_vu:484": " kā sneha-gaṇanā tatra % mriyate cen na saṅgamaḥ // ST_2.19 //",
    "GK19srngt_vu:485": " pūrvaṃ nārī bhaved raktā $ pumān paścāt tad iṅgitaiḥ &",
    "GK19srngt_vu:486": " tataḥ saṃbhoga-līleti % svabhāva-subhagā sthitiḥ // ST_2.20 //",
    "GK19srngt_vu:487": " anyathāpi na doṣaḥ syād $ yadi prema samaṃ dvayoḥ &",
    "GK19srngt_vu:488": " raktāparaktā vṛttiś cec % chṛṅgārābhāsa eva saḥ // ST_2.21 //",
    "GK19srngt_vu:489": " ayaṃ ca prāyaśas taj-jñair $ itthaṃ hāsyeṣu badhyate &",
    "GK19srngt_vu:490": " nirdravyeṇa mayā sārdhaṃ % veśye mānaya yauvanam // ST_2.22 //",
    "GK19srngt_vu:491": " anurakto bhaved yasyāṃ $ nāyakas tat-sakhī-janam &",
    "GK19srngt_vu:492": " sāmnā mānena dānena % bāḍham āvarjayaty asau // ST_2.23 //",
    "GK19srngt_vu:493": " tasyāgre tat-kathāṃ kurvan $ svābhiprāyaṃ prakāśayet &",
    "GK19srngt_vu:494": " tad-abhāve prayuñjīta % kāścit pravrajitādikāḥ // ST_2.24 //",
    "GK19srngt_vu:495": " tad-dvāreṇa samākhyāta- $ svabhāvo jñāta-tan-manāḥ &",
    "GK19srngt_vu:496": " upacāraiḥ parair lekhaiḥ % sādhayet tām atandritaḥ // ST_2.25 //",
    "GK19srngt_vu:497": " tato dṛṣṭvā vivikte tām $ indrajāla-kalādibhiḥ &",
    "GK19srngt_vu:498": " prayogair lalitaiḥ svairaṃ % vismayaṃ paramaṃ nayet // ST_2.26 //",
    "GK19srngt_vu:499": " dhātrī-sakhī-veśmani rātri-cāre $ mahotsave tīvratame bhaye ca &",
    "GK19srngt_vu:500": " nimantreṇa vyādhi-miṣeṇa śūnye % gehe tayor nūtana-saṅgamaḥ syāt //",
    "GK19srngt_vu:501": " yadā rāgo guruḥ sā ca $ labhyate naiva yācitā &",
    "GK19srngt_vu:502": " kṣīṇopāyas tadā kanyāṃ % nāyakaḥ sādhayed iti // ST_2.28 //",
    "GK19srngt_vu:503": " para-strī-gamanopāyaḥ $ kavibhir nopadiśyate &",
    "GK19srngt_vu:504": " sundaraṃ kintu kāvyāṅgam % etat tena nidarśyate // ST_2.29 //",
    "GK19srngt_vu:505": " vāmatā durlabhatvaṃ ca $ strīṇāṃ yā ca nivāraṇā &",
    "GK19srngt_vu:506": " tad eva pañca-bāṇasya % manye paramam āyudham // ST_2.30 //",
    "GK19srngt_vu:507": " bahu-mānād bhayād vāpi $ nṛṇām anyatra yoṣiti &",
    "GK19srngt_vu:508": " pracchanna-kāmitaṃ ramyaṃ % satām api bhaved yathā // ST_2.31 //",
    "GK19srngt_vu:509": " jīrṇaṃ tārṇa-kuṭīrakaṃ nivasanaṃ talpīkṛtaṃ sthaṇḍile $ nīrandhraṃ timiraṃ kiranti salilaṃ garjanta ete ghanāḥ &",
    "GK19srngt_vu:510": " gacchāmīti vadaty asāv api muhuḥ śaṅkākulā kevalaṃ % cetaś citram aho",
    "GK19srngt_vu:511": " tathāpi ramate saṃketake kāminām // ST_2.31a //",
    "GK19srngt_vu:512": " sa māno nāyikā yasminn $ īrṣyayā nāyakaṃ prati &",
    "GK19srngt_vu:513": " dhatte vikāram anya-strī- % saṅga-doṣa-vaśād yathā // ST_2.32 //",
    "GK19srngt_vu:514": " kiṃcid bāṣpa-jalāvalepa-lalite netre samākuñcite $ rāgo",
    "GK19srngt_vu:515": " visphuraṇānubandha-ruciraḥ saṃdarśito gaṇḍayoḥ &",
    "GK19srngt_vu:516": " kampaś cādhara-pallave viracitaḥ kāmaṃ kuraṅgīdṛśā % no jāne kim ayaṃ priye prakaṭitaḥ kopo'bhilāṣo'thavā sa prāyaśo bhaved tredhā $ kāminīnāṃ priyaṃ prati &",
    "GK19srngt_vu:517": " avekṣya doṣam etasya % garīyān madhyamo laghuḥ // ST_2.33 //",
    "GK19srngt_vu:518": " partināryāṃ gate kānte $ svayaṃ dṛṣṭe nakhāṅkite &",
    "GK19srngt_vu:519": " tad-vāso-darśane gotra- % skhalite ca gurur yathā // ST_2.34 //",
    "GK19srngt_vu:520": " bimboṣṭhaḥ sphurati prayāti paṭutāṃ gaṇḍa-sthale śoṇimā $ yātas tiryag amū",
    "GK19srngt_vu:521": " dṛśau ca balavad bhrū-yugmaam udbhrāmyati &",
    "GK19srngt_vu:522": " itthaṃ caṇḍi tathā tavaiṣa ruciraḥ kopa-kramo jṛmbhate % jāto'yaṃ praṇatīr apāsya sutarām etad-didṛkṣur yathā // ST_2.34a //",
    "GK19srngt_vu:523": " dṛṣṭe priyatame rāgād $ anyayā saha jalpati &",
    "GK19srngt_vu:524": " sakhyākhyāte'thavā doṣe % māno'yaṃ madhyamo yathā // ST_2.35 //",
    "GK19srngt_vu:525": " vāco vāgmini kiṃ tavādya paruṣāḥ subhru bhruvor vibhramai- $ rviśrāntaṃ kuta eva lola-nayane kiṃ lohite locane &",
    "GK19srngt_vu:526": " svedaḥ kiṃ nu ghanastani stana-taṭe muktā-phalānāṃ tulāṃ % dhatte muñca ruṣaṃ mamātra dayite leśo'pi nāsty āgasaḥ // ST_2.35a // (Skm 887)",
    "GK19srngt_vu:527": " savilāsaṃ sphurac-cakṣuḥ $ vīkṣamāṇe parāṃ priye &",
    "GK19srngt_vu:528": " kiṃcid anya-manaskena % jāyate sa laghur yathā // ST_2.36 //",
    "GK19srngt_vu:529": " mām eva tāḍaya nitambini yady akasmāt $ kopo bhavet tava mukhaṃ tu nijaṃ",
    "GK19srngt_vu:530": " kim etat &",
    "GK19srngt_vu:531": " ānīyate śaśadharānukṛtiṃ kapola- % pālīplutena ghana-kajjala-netra-vārā //",
    "GK19srngt_vu:532": " deśa-kāla-balāt kopaḥ $ prāyaśaḥ sarva-yoṣitām &",
    "GK19srngt_vu:533": " jāyate sukha-sādhyo'yaṃ % kṛcchra-sādhyaś ca kāmibhiḥ // ST_2.37 //",
    "GK19srngt_vu:534": " prajvalitojjvala-dīpaṃ rati-gṛham indūjjvalaṃ ca saudhatalam &",
    "GK19srngt_vu:535": " madhu-vidhurī-kṛta-madhu-kara-madhuradhva-nibodhitaṃ ca kamala-vanam //",
    "GK19srngt_vu:536": " ity-ādiṣu pradeśeṣu $ māninī-nāma-saṃśayam &",
    "GK19srngt_vu:537": " manyur gurutaro 'py āśu % sukha-sādhyo bhaved yathā // ST_2.39 //",
    "GK19srngt_vu:538": " madhu-samaya-śaśa-dharodaya-kandarpa-madādhikeṣu kāleṣu &",
    "GK19srngt_vu:539": " māno manasvinīnām atisukhasādhyo bhaved bhūmnā // ST_2.40 //@",
    "GK19srngt_vu:540": " dūtī-janasya parato laghur api doṣo gurūyate prāyaḥ &",
    "GK19srngt_vu:541": " abhinava-doṣāvasāre tathaiva vanitā-janasya yathā // ST_2.41 //",
    "GK19srngt_vu:542": " sāma dānaṃ ca bhedaḥ syād $ upekṣā praṇatis tathā &",
    "GK19srngt_vu:543": " tathā prasaṅga-vidhvaṃso % daṇḍaḥ śṛṅgāra-hānaye // ST_2.42 //",
    "GK19srngt_vu:544": " tasyāḥ prasādane sadbhir $ upāyāḥ ṣaṭ prakīrtitāḥ &",
    "GK19srngt_vu:545": " sundarās te nidarśyante % sahodāhṛtibhir yathā // ST_2.43 //",
    "GK19srngt_vu:546": " avinīto 'pi pālyo 'haṃ $ tvayā subhru kṣamābhṛtā &",
    "GK19srngt_vu:547": " iti vāṇī bhaved yatra % tatsāmeti nigadyate // ST_2.44 //",
    "GK19srngt_vu:548": " alaṃkārādikaṃ dadyān $ nāyako yatra tuṣṭaye &",
    "GK19srngt_vu:549": " uddiśya kāraṇaṃ kiṃcid % dānaṃ lubdhāsu tad yathā // ST_2.45 //",
    "GK19srngt_vu:550": " yasmin parijanaṃ tasyāḥ $ samāvarjya prasādataḥ &",
    "GK19srngt_vu:551": " tenaiva labhate kāntāṃ % kāntā-bhedaḥ sa ucyate // ST_2.46 //",
    "GK19srngt_vu:552": " prasādana-vidhiṃ tyaktvā $ vākyair anyārtha-sūcakaiḥ &",
    "GK19srngt_vu:553": " yasmin prasādyate yoṣid % upekṣā sā matā yathā // ST_2.47 //",
    "GK19srngt_vu:554": " etat kiṃ nanu karṇa-bhūṣaṇa-mayaṃ hāraḥ sukāñcī navā- $ baddhā kācid iyaṃ",
    "GK19srngt_vu:555": " tvayādya tilakaḥ ślāghyaḥ priye kalpitaḥ &",
    "GK19srngt_vu:556": " pratyaṅgaṃ spṛśateti tat-kṣaṇa-bhavad-romāñca-mālāñcitā- % tanvī mānam upekṣayaiva śanakair dhūrtena saṃmocitā // ST_2.47a //",
    "GK19srngt_vu:557": " kevalaṃ dainyam ālambya $ pāda-pātānnatir matā &",
    "GK19srngt_vu:558": " abhīṣṭā sā bhṛśaṃ strīṇāṃ % lalitā ca bhaved yathā // ST_2.48 //",
    "GK19srngt_vu:559": " akasmāj jāyate yatra $ bhaya-harṣādi-bhāvanā &",
    "GK19srngt_vu:560": " so'yaṃ prasaṅga-vidhvaṃsaḥ % kopa-bhraṃśātmako yathā // ST_2.49 //",
    "GK19srngt_vu:561": " kathaṃ mamorasi kṛta-pakṣa-niḥsvanaḥ $ śilīmukho'patad iti jalpati priye &",
    "GK19srngt_vu:562": " nivṛtya kiṃ kim idam iti bruvāṇayā % sa-sādhvasaṃ kupitam aloki kāntayā //",
    "GK19srngt_vu:563": " yathottaraṃ valīyāṃsa $ ity upāyāḥ prasādane &",
    "GK19srngt_vu:564": " ādyās trayo ghanaṃ kāryā % vidagdhaiḥ paścimāḥ kvacit // ST_2.50 //",
    "GK19srngt_vu:565": " nātikhedayitavyo'yaṃ $ priyaḥ pramadayā kvacit &",
    "GK19srngt_vu:566": " mānaś ca viralaḥ kāryaḥ % praṇāmotsava-siddhaye // ST_2.51 //",
    "GK19srngt_vu:567": " ity upāyān prayuñjīta $ nāyikāpi priyaṃ prati &",
    "GK19srngt_vu:568": " kulajā nerṣyate kiṃ tu % tatrānyat-kāraṇaṃ bhavet // ST_2.52 //",
    "GK19srngt_vu:569": " snehaṃ vinā bhayaṃ na syān $ nerṣyā ca praṇayaṃ vinā &",
    "GK19srngt_vu:570": " tasmān māna-prakāro'yaṃ % dvayoḥ prema-prakāśakaḥ // ST_2.53 //",
    "GK19srngt_vu:571": " priya-subhaga-dayita-vallabha-nātha-svāmīśa-kānta-candra-mukhāḥ &",
    "GK19srngt_vu:572": " dayita manorama ramaṇī-jīvita ity ādi nāma syāt // ST_2.54 //",
    "GK19srngt_vu:573": " prītau bhartari sudṛśām aprītau punar amūni śaṭha-dhṛṣṭau &",
    "GK19srngt_vu:574": " nirlajja-durācārau niṣṭhura-duḥśīlavānādi // ST_2.55 //",
    "GK19srngt_vu:575": " garvād vyasana-tyāgād vipriya-karaṇāc ca niṣṭhurālāpāt &",
    "GK19srngt_vu:576": " lobhād atipravāsāt strīṇāṃ dveṣyaḥ priyo bhavati // ST_2.56 //",
    "GK19srngt_vu:577": " para-deśaṃ vrajed yasmin $ kutaścit kāraṇāt priyaḥ &",
    "GK19srngt_vu:578": " sa pravāsa iti khyātaḥ % kaṣṭāvastho dvayor api // ST_2.57 //",
    "GK19srngt_vu:579": " dṛṣṭaṃ ketaka-dhūli-dhūsaram idaṃ vyoma kramād vīkṣitāḥ $ kaccāntāś ca śilīndhra-kandala-bhṛtaḥ soḍhāḥ kadambānilāḥ &",
    "GK19srngt_vu:580": " sakhyaḥ saṃvṛṇutāśru muñcata bhayaṃ kasmān mudevākulā % etān apy adhunāsmi",
    "GK19srngt_vu:581": " vajraghaṭitā nūnaṃ sahiṣye dhanān // ST_2.57a // (Skm 749)",
    "GK19srngt_vu:582": " kāmaṃ karṇa-kaṭuḥ kuto'timadhuraḥ kekā-ravaḥ kekināṃ $ meghāś",
    "GK19srngt_vu:583": " cāmṛta-dhāriṇo'pi vihitāḥ prāyo viṣa-syandinaḥ &",
    "GK19srngt_vu:584": " unmīlan-nava-kandalāvalir asau sahyāpy asahyāyate % tat kiṃ yad viparītam atra na kṛtaṃ tasyā viyogena me // ST_2.57b //",
    "GK19srngt_vu:585": " kārśya-jāgara-mālinya- $ cintādyaṃ yatra jāyate &",
    "GK19srngt_vu:586": " avasthā vividhāḥ strīṇāṃ % mṛtyuś ced avadheḥ paraḥ // ST_2.58 //",
    "GK19srngt_vu:587": " adyaiva yat pratipad-udgata-candra-lekhā- $ sakhyaṃ tvayā vapur idaṃ gamitaṃ varākyāḥ &",
    "GK19srngt_vu:588": " kṛṣṇe gate kusuma-sāyaka tat prabhāte % bāṇāvaliṃ kathaya kutra vimokṣyasi tvam // ST_2.58a",
    "GK19srngt_vu:589": " niḥśvāsaiḥ saha sāmprataṃ sakhi gatā vṛddhiṃ dhruvaṃ rātrayaḥ $ sārdhaṃ",
    "GK19srngt_vu:590": " locana-vāriṇā vigalitaṃ yat prāktanaṃ me sukham &",
    "GK19srngt_vu:591": " prāṇāśā tanutām upaiti ca muhur nūnaṃ tanu-spardhayā % kandarpaḥ param eka",
    "GK19srngt_vu:592": " eva vijayī yāte'pi kānte sthitaḥ // ST_2.58b //",
    "GK19srngt_vu:593": " nīrāgo'dhara-pallavo'timalinā veṇī dṛśau nāñjite $",
    "GK19srngt_vu:594": " mlāyad-bāla-mṛṇālikā-dhavalatām ālambate'ṅga-cchaviḥ &",
    "GK19srngt_vu:595": " itthaṃ subhru visaṃsthulāpi viraha-vyāpād vimardād iyaṃ % sakhyeva",
    "GK19srngt_vu:596": " sthira-śobhayā dṛḍhataraṃ pratyaṅgam āliṅgitā // ST_2.58c //",
    "GK19srngt_vu:597": " kiṃ tatra nāsti rajanī kiṃ vā candro na suṣṭhu-ruciḥ &",
    "GK19srngt_vu:598": " yena sakhi vallabhām api na smarati sa māṃ videśa-ruciḥ // ST_2.58d //",
    "GK19srngt_vu:599": " prasara śiśirāmodaṃ kaundaṃ samīra samīraya $ prakaṭaya śaśinn āśāḥ kāmaṃ manoja samullasa",
    "GK19srngt_vu:600": " avadhi-divasaḥ pūrṇaḥ sakhyo vimuñcata tat-kathāṃ % hṛdayam adhunā kiñcit",
    "GK19srngt_vu:601": " kartuṃ mamānyad ihecchati // ST_2.58e // (Skm 750)",
    "GK19srngt_vu:602": " ity ādi-virahāvasthāḥ $ puṃso'pi hi bhavanti tāḥ &",
    "GK19srngt_vu:603": " kandarpa-śara-pātādyā % mā bhūvan vairiṇām api // ST_2.59 //",
    "GK19srngt_vu:604": " yatraikasmin vipanne'nyo $ mṛtakalpo'pi tad-gatam &",
    "GK19srngt_vu:605": " nāyakaḥ pralapet premṇā % karuṇo'asau smṛto yathā // ST_2.60 //",
    "GK19srngt_vu:606": " dagdhā snigdha-vadhū-vilāsa-kadalī vīṇā samunmūlitā $ pītā",
    "GK19srngt_vu:607": " pañcama-kākalī-kavalitā śīta-dyūteḥ kaumudī &",
    "GK19srngt_vu:608": " pluṣṭāḥ spaṣṭmaneka-ratna-nivahā nālaṃ rateḥ kevalaṃ % kandarpaṃ haratā hareṇa bhuvanaṃ niḥsāram etat kṛtam // ST_2.60a // (Skm 977)",
    "GK19srngt_vu:609": " vaktraṃ candramasā dṛśau mṛga-gaṇaiḥ keśāḥ kalāpi-vrajair $ mātaṅgaiḥ",
    "GK19srngt_vu:610": " stana-maṇḍalaṃ bhuja-yugollāso mṛṇālair api &",
    "GK19srngt_vu:611": " saugandhyaṃ malayānilena balinā tanvī vibhajyeti sā % sarvair niṣkaruṇair hṛtā dhruvam aho daivena kiṃcin na me // ST_2.60b //",
    "GK19srngt_vu:612": " iyatīṃ subhagāvasthāṃ gato'si yasyāḥ kṛte smarātaṅkāt &",
    "GK19srngt_vu:613": " mūrcchāṃ harāmi sā tava gata-puṇyā nayana-salilena // ST_2.60c //",
    "GK19srngt_vu:614": " pāśo vipāśita upāhita eṣa sāndraḥ $ karpūra-reṇur upagūḍham uro natāṅgi &",
    "GK19srngt_vu:615": " pāpena yena gamiteti daśām amuṣmin % mūrchā-virāma-lalitaṃ mayi dhehi cakṣuḥ // ST_2.60d",
    "GK19srngt_vu:616": " glāno muktāśrur udvignaḥ $ srastāṅgo mukta-cetanaḥ &",
    "GK19srngt_vu:617": " sa-cinto dainya-bhāg asminn % evaṃ prāyo jano bhavet // ST_2.61 //",
    "GK19srngt_vu:618": " keṣāṃcit karuṇa-bhrāntiḥ $ kāruṇyād atra jāyate &",
    "GK19srngt_vu:619": " etasya mithunāvasthāṃ % vismṛtya rati-mūlajām // ST_2.62 //",
    "GK19srngt_vu:620": " strī-puṃsayor bhaved eṣa $ sāpekṣaḥ saṃgame punaḥ &",
    "GK19srngt_vu:621": " śṛṅgāra-vacana-prāyaḥ % karuṇaḥ syāt sa cānyathā // ST_2.63 //",
    "GK19srngt_vu:622": " tasmāc chṛṅgāra evāyaṃ $ karuṇenānumoditaḥ &",
    "GK19srngt_vu:623": " saundaryaṃ sutarāṃ dhatte % nibaddho viralaṃ budhaiḥ // ST_2.64 //",
    "GK19srngt_vu:624": " kārur dāsī naṭī dhātrī $ prātiveśyā ca śilpinī &",
    "GK19srngt_vu:625": " bālā pravrajitā ceti % strīnāṃ jñeyaḥ sakhījanaḥ // ST_2.65 //",
    "GK19srngt_vu:626": " kalā-kauśalam utsāho $ bhaktiś cittajñatā smṛtiḥ &",
    "GK19srngt_vu:627": " mādhuryaṃ narma-vijñānaṃ % vāgmitā ceti tad-guṇāḥ // ST_2.66 //",
    "GK19srngt_vu:628": " vinodo maṇḍanaṃ śikṣo- $ [u]pālambho'tha prasādanam &",
    "GK19srngt_vu:629": " saṅgamo virahāśvāsaḥ % sakhī-karmeti tad yathā // ST_2.67 //",
    "GK19srngt_vu:630": " mayā ko'yaṃ mugdhe kathaya likhitaḥ satvara-sakhī- $ vacaḥ śrutvety uccair",
    "GK19srngt_vu:631": " vinihita-dṛśā citra-phalake &",
    "GK19srngt_vu:632": " na vaktuṃ tanvaṅgyā śakitam atha coddāma-vidalat- % kadambākāreṇa priya iti samākhyāyi vapuṣā // ST_2.67a //",
    "GK19srngt_vu:633": " pratyaṅgaṃ prati karma narma-parayā kṛtvādhirūḍhaṃ smarā- $ dautsukyaṃ pravilokya mohana-vidhau cāturyam ālokya ca &",
    "GK19srngt_vu:634": " sadyo yāvaka-maṇḍanaṃ na racitaṃ pāde kuraṅgī-dṛśā % smerāntā",
    "GK19srngt_vu:635": " viśada-cchade ca śayane dṛṣṭiḥ samāropitā // ST_2.67b // (Skm 1092)",
    "GK19srngt_vu:636": " nīrandhraṃ parirabhyate priyatamo bhūyastarāṃ cumbyate $ tad bāḍhaṃ kriyate yad asya rucitaṃ cāṭūccakais tanyate &",
    "GK19srngt_vu:637": " sakhyā mugdha-vadhūr iyaṃ rati-vidhau yatnena saṃśikṣitā % nribhrāntaṃ guruṇā punaḥ śata-guṇaṃ puṣpeṣuṇā kāritā // ST_2.67c //",
    "GK19srngt_vu:638": " subhaga bhagavatā hṛdye tasyā jvalat-smara-pāvake'py $ abhiniveśatā premādhikyaṃ cirāt prakaṭīkṛtam",
    "GK19srngt_vu:639": " tava tu hṛdaye śīte'py evaṃ sadaiva sukhāptaye % mama sahacarī sā niḥsnehā manāg api na sthitā ko'yaṃ vimuñca kuru nātha vaco madīyam $ āśvāsaya smara-kṛśānu-kṛśāṃ",
    "GK19srngt_vu:640": " kṛśāṅgīm &",
    "GK19srngt_vu:641": " ekākinī kaṭhina-tāraka-rāja-kāntyā % pañcatvam āśu nanu yāsyati sā varākī",
    "GK19srngt_vu:642": " amuṃ dadhe'ṃśukam aham atra pādape $ yuvām alaṃ nibhṛtam ihaiva tiṣṭhatām &",
    "GK19srngt_vu:643": " rahaḥ-sthayor idam abhidhāya kāminoḥ % svayaṃ yayau nipuṇa-sakhī",
    "GK19srngt_vu:644": " latāntaram // ST_2.67f //",
    "GK19srngt_vu:645": " sphurati yad idam uccair locanaṃ tanvi vāmaṃ $ stana-taṭam api dhatte cāru-romāñca-mālām",
    "GK19srngt_vu:646": " kalayati ca yad-antaḥ-kampatāmūru-kāṇḍaṃ % nanu vadati tad adya preyasā saṃgamaṃ te // ity ādi vividhaṃ sakhyo $ vyāpāraṃ kurvate sadā &",
    "GK19srngt_vu:647": " yoṣitāṃ mantra-sarvasva- % nidhāna-kalaśopamāḥ // ST_2.68 //",
    "GK19srngt_vu:648": " itthaṃ viracanīyo'yaṃ $ śṛṅgāraḥ kavibhiḥ sadā &",
    "GK19srngt_vu:649": " anena rahitaṃ kāvyaṃ % prāyo nīrasam ucyate // ST_2.69 //",
    "GK19srngt_vu:650": " itthaṃ vicārya pracura-prayogā- $ nyo'muṃ nibadhnāti rasaṃ rasajñaḥ &",
    "GK19srngt_vu:651": " tat-kāvyam āropya padaṃ vidagdha- % vaktreṣu viśvaṃ paribambhramīti //",
    "GK19srngt_vu:652": " iti śrī-rudra-bhaṭṭa-viracite śṛṅgāra-tilakābhidhāne kāvya-rasālaṅkāre",
    "GK19srngt_vu:653": " vipralambho nāma dvitīyaḥ paricchedaḥ tṛtīya paricchedaḥ",
    "GK19srngt_vu:654": " vikṛtāṅga-vacaḥ-kṛtya- $ veṣebhyo jāyate rasaḥ &",
    "GK19srngt_vu:655": " hāsyo'yaṃ hāsa-mūlatvāt % pātra-traya-gato yathā // ST_3.1 //",
    "GK19srngt_vu:656": " kiñcid-vikasitair gaṇḍaiḥ $ kiñcid visphāritekṣaṇaiḥ &",
    "GK19srngt_vu:657": " kiñcid-lakṣya-dvijaiḥ so'yam % uttamānāṃ bhaved yathā // ST_3.2 //",
    "GK19srngt_vu:658": " pāṇau kaṅkaṇam utphaṇaḥ phaṇipatir netraṃ jvalat-pāvakaṃ $ kaṇṭhaḥ",
    "GK19srngt_vu:659": " kuṇṭhita-kāla-kūṭa-kuṭilo vastraṃ gajendrājinam &",
    "GK19srngt_vu:660": " gaurī-locana-lobhanāya subhago veṣo varasyeti me % gaṇḍollāsa-vibhāvitaḥ",
    "GK19srngt_vu:661": " paśupater hāsodgamaḥ pātu vaḥ // ST_3.2a // (Skm 36)",
    "GK19srngt_vu:662": " madhyamānāṃ bhavaty eṣa $ vivṛtānana-paṅkajaḥ &",
    "GK19srngt_vu:663": " nīcānāṃ nipatad-bāṣpaḥ % śrūyamāṇa-dhvanir yathā // ST_3.3 //",
    "GK19srngt_vu:664": " mugdhe tvaṃ subhage na vetsi madana-vyāpāram adyāpi taṃ $ nūnaṃ te jalajaiṣiṇāyam alinā dṛṣṭo na bhartādharaḥ &",
    "GK19srngt_vu:665": " sakhyaivaṃ hasitaṃ vadhūṃ prati tathā sānandam āvirbhavad- %",
    "GK19srngt_vu:666": " vaktrāntargata-sīdhu-vāsa-rasikair bhṛṅgair yathā dhāvitam // ST_3.3a //",
    "GK19srngt_vu:667": " tyaktvā guñja-phalāni mauktikamayī bhūṣā staneṣv āhitā $ strīṇāṃ kaṣṭam idaṃ kṛtaṃ sarasijaṃ karṇe na barhi-cchadam &",
    "GK19srngt_vu:668": " itthaṃ nātha tavāridhāmni śavarair ālokya citra-sthitiṃ %",
    "GK19srngt_vu:669": " bāspārdrīkṛta-locanaiḥ sphuṭa-ravaṃ dāraiḥ samaṃ hasyate // ST_3.3b //",
    "GK19srngt_vu:670": " asmin sakhī-karāghāta- $ netrollāsāṅga-vartanam &",
    "GK19srngt_vu:671": " nāsākapola-vispando % mukha-rāgaś ca jāyate // ST_3.4 //",
    "GK19srngt_vu:672": " śokātmā karuṇo jñeyaḥ $ priya-bhṛtya-dhana-kṣayāt &",
    "GK19srngt_vu:673": " tatretthaṃ nāyako daiva- % hataḥ syād duḥkha-bhājanam // ST_3.5 //",
    "GK19srngt_vu:674": " bhartā saṃgara eva mṛtyu-vasatiṃ prāptaḥ samaṃ bandhubhir $ yūnāṃ kāmam iyaṃ dunoti ca mano vaidhavya-bhāvād vadhūḥ &",
    "GK19srngt_vu:675": " bālo dustyaja eka eva ca śiśuḥ kaṣṭaṃ kṛtaṃ vedhasā % jīvāmīti mahīpate pralapati tvad-vairi-sīmantinī bhūpāto daiva-nindā ca $ rodanaṃ dīna-niḥsvanaḥ &",
    "GK19srngt_vu:676": " śarīra-tāḍanaṃ moho % vaivarṇyaṃ cātra jāyate // ST_3.6 //",
    "GK19srngt_vu:677": " krodhātmako bhaved raudraḥ $ pratiśatrūn amarṣataḥ &",
    "GK19srngt_vu:678": " rakṣaḥ-prāyo bhaved atra % nāyako'tyugra-vigrahaḥ // ST_3.7 //",
    "GK19srngt_vu:679": " yaḥ prāṇāpahatiḥ kṛtā mama pituḥ kṣudrair yudhi kṣatriyai $ rāmo'haṃ",
    "GK19srngt_vu:680": " ramaṇīr vihāya balavan niḥśeṣam eṣāṃ haṭhāt &",
    "GK19srngt_vu:681": " bhāsvat-prauḍha-kuṭhāra-koṭi-ghaṭanā-kāṇḍa-truṭat-kandharā %",
    "GK19srngt_vu:682": " sroto'ntaḥ-sruta-visra-śoṇita-bharaiḥ kuryāṃ krudhāṃ nirvṛtim // ST_3.7a",
    "GK19srngt_vu:683": " mukharāgāyudhotkṣepa- $ sveda-kampādhara-grahāḥ &",
    "GK19srngt_vu:684": " śakti-śaṃsā karāghāto % bhrukuṭī cātra jāyate // ST_3.8 //",
    "GK19srngt_vu:685": " utsāhātmā bhaved vīro $ dayā-dānāji-pūrvakaḥ &",
    "GK19srngt_vu:686": " trividho nāyakas tatra % jāyate sattva-saṃyutaḥ // ST_3.9 //",
    "GK19srngt_vu:687": " gāmbhīryaudārya-saundarya- $ śaurya-dhairyādi-bhūṣitaḥ &",
    "GK19srngt_vu:688": " āvarjita-jano janya- % nirvyūḍha-prauḍha-vikramaḥ // ST_3.10 //",
    "GK19srngt_vu:689": " ayi vihaṅga varāka kapotakaṃ $ vimṛja dhehi dhṛtiṃ mama medasā &",
    "GK19srngt_vu:690": " śibir ahaṃ bhavatā vidito na kiṃ % sakala-sattva-samuddharaṇa-kṣamaḥ //",
    "GK19srngt_vu:691": " sukhito'si hare nūnaṃ $ bhuvana-traya-mātra-labdhi-toṣeṇa &",
    "GK19srngt_vu:692": " balir arthitado'smi yato % na yācitaḥ kiṃcid apy adhikam // ST_3.10b //",
    "GK19srngt_vu:693": " yatrairāvaṇa-danta-tīvra-musalair eraṇḍa-kāṇḍāyitaṃ $ vajreṇāpi",
    "GK19srngt_vu:694": " vikīrṇa-vahnitatinā mārṇālanālāyitam &",
    "GK19srngt_vu:695": " mad-vakṣasy avalambya kiṃcid adhunā tad vismṛtaṃ vajriṇā % yuddhaṃ yady avalambate sa tu punaḥ sajjo'smy ahaṃ rāvaṇaḥ // ST_3.10c //",
    "GK19srngt_vu:696": " dhṛti-garvauddhatya-mati-smṛti-romāñcā bhavanti cāmuṣmin &",
    "GK19srngt_vu:697": " vividhā vākya-kṣepāḥ sotsāhāmarṣa-vegāś ca // ST_3.11 //",
    "GK19srngt_vu:698": " bhayānako bhaya-sthāyi- $ bhāvo'sau jāyate rasaḥ &",
    "GK19srngt_vu:699": " śabdāder vikṛtād voḍhaṃ % bāla-strī-nīca-nāyakaḥ // ST_3.12 //",
    "GK19srngt_vu:700": " śrutvā tūrya-ninādaṃ dvāre bhaya-cakita-lalita-bāhu-lataḥ &",
    "GK19srngt_vu:701": " dhanyasya lagati kaṇṭhe mugdha-śiśur dhūli-dhūsaritaḥ // ST_3.12a //",
    "GK19srngt_vu:702": " praṇaya-kalaha-saṅgān manyubhājā nirastaḥ $ prakaṭita-caṭu-koṭiḥ",
    "GK19srngt_vu:703": " pāda-padmānato'pi &",
    "GK19srngt_vu:704": " nava-jaladhara-garjer bhītayāsau kayācit % truṭita-tarala-hāraṃ sasvaje prāṇanāthaḥ // ST_3.12b",
    "GK19srngt_vu:705": " kampoparuddha-sarvāṅgair $ galat-svedoda-bindubhiḥ &",
    "GK19srngt_vu:706": " tvad-ārabdhair mahī-nātha % vairibhir vanitāyitam // ST_3.12c //",
    "GK19srngt_vu:707": " vaivarṇyam aśru saṃtrāso $ hasta-pādādi-kampanam &",
    "GK19srngt_vu:708": " svedāsya-śoṣa-dik-prekṣā- % saṃbhramāś ca prakīrtitāḥ // ST_3.13 //",
    "GK19srngt_vu:709": " jugupsā-prakṛtir jñeyo $ bībhatso'hṛdya-darśanāt &",
    "GK19srngt_vu:710": " śravaṇāt kīrtanād vāpi % pūty ādi-viṣayād yathā // ST_3.14 //",
    "GK19srngt_vu:711": " luṭhat-kṛmi-kalevaraṃ sravad-asṛg-vasāvāsitaṃ $",
    "GK19srngt_vu:712": " viśīrṇa-śava-saṃtati-prasarad-ugra-gandhānvitam &",
    "GK19srngt_vu:713": " bhramat-pracura-patrikaṃ trika-vivarti-nṛtya-kriyā- %",
    "GK19srngt_vu:714": " pravīṇa-guṇa-kauṇapaṃ paribabhau paretājiram // ST_3.14a //",
    "GK19srngt_vu:715": " nāsāpracchādanaṃ vaktra- $ kūṇanaṃ gātra-saṃvṛtiḥ &",
    "GK19srngt_vu:716": " niṣṭhīvanādi cātra syād % udvegād uttameṣv api // ST_3.15 //",
    "GK19srngt_vu:717": " vismayātmādbhuto jñeyo $ raso rasa-vicakṣaṇaiḥ &",
    "GK19srngt_vu:718": " māyendrajāla-divya-strī- % vipinādy-udbhavo yathā // ST_3.16 //",
    "GK19srngt_vu:719": " satyaṃ hṛtā tvayā haṃsa $ vanitānām iyaṃ gatiḥ &",
    "GK19srngt_vu:720": " bhramanty etās tathāpy etad % indrajālaṃ tad adbhutam // ST_3.16a //",
    "GK19srngt_vu:721": " gadgadaḥ sādhuvādaś ca $ svedaḥ pulaka-vepathū &",
    "GK19srngt_vu:722": " dṛṣṭer niśalatāratvaṃ % vikāsaś cātra jāyate // ST_3.17 //",
    "GK19srngt_vu:723": " samyag jñānodbhavaḥ śāntaḥ $ samatvāt sarva-jantuṣu &",
    "GK19srngt_vu:724": " gateccho nāyakas tatra % tamorāga-parikṣayāt // ST_3.18 //",
    "GK19srngt_vu:725": " dhanam aharahar dattaṃ svīyaṃ yathārthitam arthine $ kṛtam arikulaṃ nārī-śeṣaṃ sva-khaḍga-vijṛmbhitaiḥ",
    "GK19srngt_vu:726": " praṇayini jane rāgodrikte ratir vihitā ciraṃ % kim aparam ataḥ kartavyaṃ nas tanāv api nādaraḥ nirālambaṃ mano hy atra $ bāḍham ātmani tiṣṭhati &",
    "GK19srngt_vu:727": " sukhe necchā tathā duḥkhe'py % udvego nātra jāyate // ST_3.19 //",
    "GK19srngt_vu:728": " aṣṭāv amī rasāḥ pūrvaṃ $ ye proktās tatra niścitam &",
    "GK19srngt_vu:729": " pratyanīkau rasau dvau dvau % tat-samparkaṃ vivarjayet // ST_3.20 //",
    "GK19srngt_vu:730": " śṛṅgāra-bībhatsa-rasau $ tathā vīra-bhayānakau &",
    "GK19srngt_vu:731": " raudrādbhutau tathā hāsya- % karuṇau vairiṇau mithaḥ // ST_3.21 //",
    "GK19srngt_vu:732": " hāsyo bhavati śṛṅgārāt $ karuṇo raudra-karmataḥ &",
    "GK19srngt_vu:733": " adbhutaś ca tathā vīrād % bībhatsāc ca bhayānakaḥ // ST_3.22 //",
    "GK19srngt_vu:734": " yau janya-janakāv etau $ rasāv uktau manīṣibhiḥ &",
    "GK19srngt_vu:735": " yuktyā kṛto'pi saṃbhedas % tayor bāḍhaṃ na duṣyati // ST_3.23 //",
    "GK19srngt_vu:736": " kecid rasa-vibhāgeṣu $ bhāvāḥ pūrvaṃ pradarśitāḥ &",
    "GK19srngt_vu:737": " svātantryeṇeha kīrtyante % ramyās te kṛtināṃ matāḥ // ST_3.24 //",
    "GK19srngt_vu:738": " ratyādaya ime bhāvā $ rasābhiprāya-sūcakāḥ &",
    "GK19srngt_vu:739": " pañcāśat-sthāyi-saṃcāri- % sāttvikās tān nibodhata // ST_3.25 //",
    "GK19srngt_vu:740": " śṛṅgārādi-raseṣv eva $ bhāvā ratyādayaḥ smṛtāḥ &",
    "GK19srngt_vu:741": " pratyekaṃ sthairyato'nye ca % taryastriṃśac-carāḥ smṛtāḥ // ST_3.26 //",
    "GK19srngt_vu:742": " prāyo'navasthite citte $ bhāvāḥ saṃkīrṇa-saṃbhavāḥ &",
    "GK19srngt_vu:743": " bāhulyena nigadyante % tathāpy ete yathā sthitāḥ // ST_3.27 //",
    "GK19srngt_vu:744": " śaṅkāsūyā bhayaṃ glānir $ vyādhiś cintā smṛtir dhṛtiḥ &",
    "GK19srngt_vu:745": " autsukyaṃ vismayo harṣo % vrīḍonmādo madas tathā // ST_3.28 //",
    "GK19srngt_vu:746": " viṣādo jaḍatā nidrā- $ [a]vahitthaṃ cāpalaṃ smṛtiḥ &",
    "GK19srngt_vu:747": " iti bhāvāḥ prayoktavyā % śṛṅgāre vyabhicāriṇaḥ // ST_3.29 //",
    "GK19srngt_vu:748": " śramaś capalatā nidrā $ svapno glānis tathaiva ca &",
    "GK19srngt_vu:749": " śaṅkāsūyāvahitthaṃ ca % hāsye bhāvā bhavanty amī // ST_3.30 //",
    "GK19srngt_vu:750": " dainyaṃ cintā tathā glānir $ nirvedo jaḍatā-smṛtiḥ &",
    "GK19srngt_vu:751": " vyādhiś ca karuṇe jñeyā % bhāvā bhāva-viśāradaiḥ // ST_3.31 //",
    "GK19srngt_vu:752": " harṣo'sūyā tathā garva $ utsāho mada eva ca &",
    "GK19srngt_vu:753": " cāpalyam ugratā vego % raudre bhāvāḥ prakīrtitāḥ // ST_3.32 //",
    "GK19srngt_vu:754": " amarṣaḥ pratibodhaś ca $ vitarko'tha matir dhṛtiḥ &",
    "GK19srngt_vu:755": " krodho'sūyāśru saṃmoha % āvego romaharṣaṇam // ST_3.33 //",
    "GK19srngt_vu:756": " garvo madas tathogratvaṃ $ bhāvā vīre bhavanty amī &",
    "GK19srngt_vu:757": " saṃtrāso maraṇaṃ caiva % vacanīyaṃ bhayānake // ST_3.34 //",
    "GK19srngt_vu:758": " apasmāro viṣādaś ca $ bhayaṃ vego matir madaḥ &",
    "GK19srngt_vu:759": " unmādaś ceti vijñeyā % bhāvā bībhatsa-saṃbhavāḥ // ST_3.35 //",
    "GK19srngt_vu:760": " āvego jaḍatā moho $ vismayo harṣaṇaṃ matiḥ &",
    "GK19srngt_vu:761": " iti bhāvān nibadhnanti % rase'sminn adbhute budhāḥ // ST_3.36 //",
    "GK19srngt_vu:762": " evaṃ saṃcāriṇo bhāvā $ jñeyāḥ pratirasaṃ sthitāḥ &",
    "GK19srngt_vu:763": " sāttvikās tu bhavanty ete % sarve sarva-rasāśrayāḥ // ST_3.37 //",
    "GK19srngt_vu:764": " yā nṛtya-gīta-pramadopabhoga- $ veṣāṅga-saṅkīrtana-cāru-bandhā &",
    "GK19srngt_vu:765": " mādhurya-yuktālpa-samāsa-ramyā % vāṇī smṛtāsāv iha kaiśikīti // ST_3.38 //",
    "GK19srngt_vu:766": " śṛṅgāra-hāsya-karuṇa- $ rasānāṃ parivṛddhaye &",
    "GK19srngt_vu:767": " eṣā vṛttiḥ paryoktavyā % prayatnena budhair yathā // ST_3.39 //",
    "GK19srngt_vu:768": " saundaryaṃ śaśa-lāñchanasya kavibhir mithyaiva tad varṇyate $ saubhāgyaṃ kva nu paṅkajasya rajanī-saṃbhoga-bhagna-tviṣaḥ &",
    "GK19srngt_vu:769": " ity ālocya cirāya cāru ruci-mantrasyat-kuraṅgī-dṛśo % vīkṣete",
    "GK19srngt_vu:770": " nava-yauvanonnata-mukhau manye stanāvānanam // ST_3.39a //",
    "GK19srngt_vu:771": " hasteṣuḥ kusumāyudhasya lalitaṃ rāga-śriyo locanaṃ $ saubhāgyaika-gṛhaṃ",
    "GK19srngt_vu:772": " vilāsa-nikaṣo vaidagdhya-siddhi-dhvajaḥ &",
    "GK19srngt_vu:773": " sākṣīdaṃ mada-bāndhavasya nibhṛtaṃ kasyāpi līlā-nidheḥ %",
    "GK19srngt_vu:774": " kakṣāntar-nakha-maṇḍanaṃ sakhi navaṃ pracchādyatāṃ vāsasā // ST_3.39b //",
    "GK19srngt_vu:775": " samullasat-kāñcana-kuṇḍalojjvala- $ prabhāpi tāpāya babhūva yeṣv alam &",
    "GK19srngt_vu:776": " vilāsinī-ramya-mukhāmbujanmasu % prajajvalus teṣv akṛśāḥ kṛśānavaḥ //",
    "GK19srngt_vu:777": " yā citra-yuddha-bhrama-śastra-pāta- $ māyendrajāla-pluti-lāṅghitāḍhyā &",
    "GK19srngt_vu:778": " ojasvi-gurv-akṣara-bandha-gāḍhā % jñeyā budhaiḥ sārabhaṭīti vṛttiḥ //",
    "GK19srngt_vu:779": " raudre bhayānake caiva $ bībhatse ca vicakṣaṇaiḥ &",
    "GK19srngt_vu:780": " kāvya-śobhākarī vṛttir % iyam itthaṃ prayujyate // ST_3.41 //",
    "GK19srngt_vu:781": " śastroddārita-kumbhi-kumbha-vigalad-raktākta-muktā-phalaṃ $",
    "GK19srngt_vu:782": " sphāra-sphūrjita-kānti-kalpita-bṛhac-cañcac-catuṣkāyitam &",
    "GK19srngt_vu:783": " krodhoddhāvita-dhīra-dhoraṇa-lasaat-khaḍgāgram ugrāgrahaṃ % yuddhaṃ",
    "GK19srngt_vu:784": " siddha-vadhū-gṛhīta-subhaṭaṃ jātaṃ tadā durdharam // ST_3.41a //",
    "GK19srngt_vu:785": " nāyaṃ garji-ravo gabhīra-paruṣaṃ tūryaṃ tadīyaṃ tv idaṃ $ naite",
    "GK19srngt_vu:786": " bhīma-bhujaṅga-bhoga-rucayo meghā ime tad-rajāḥ &",
    "GK19srngt_vu:787": " itthaṃ nātha navāmbu-vāha-samaye tvat-sainya-śaṅkākulā %",
    "GK19srngt_vu:788": " mlāyad-vaktra-ruco virodhi-vanitāstrasyanti naśyanti ca // ST_3.41b //",
    "GK19srngt_vu:789": " pibann asṛk svadan māṃsam $ ākarṣann antra-mālikām &",
    "GK19srngt_vu:790": " kabandha-saṅkule kroṣṭā % bhramaty eṣa mahā-raṇe // ST_3.41c //",
    "GK19srngt_vu:791": " harṣa-pradhānādhika-sattva-vṛttis $ tyāgottarodāra-vaco-manojñā &",
    "GK19srngt_vu:792": " āścarya-saṃpat-subhagā ca yā syāt % sā sātvatī nāma matātra vṛttiḥ //",
    "GK19srngt_vu:793": " nātigūḍhārtha-saṃpattiḥ $ śravya-śabda-manoramā &",
    "GK19srngt_vu:794": " vīre raudre'dbhute śānte % vṛttir eṣā matā yathā // ST_3.43 //",
    "GK19srngt_vu:795": " lakṣmyās tvaṃ janako nidhiś ca payasāṃ niḥśeṣa-ratnākaro $ maryādā-niratas",
    "GK19srngt_vu:796": " tvam eva jaladhe brūte'tra ko'nyādṛśam &",
    "GK19srngt_vu:797": " kiṃ tv ekasya gṛhaṃ gatasya baḍavā-vahneḥ sadā tṛṣṇayā %",
    "GK19srngt_vu:798": " klāntasyodara-pūraṇe'pi na saho yat tan manāṅ madhyamam // ST_3.43a //",
    "GK19srngt_vu:799": " sphāritotkaṭa-kaṭhora-tārakākīrṇa- vahni-kaṇa-saṃtatiḥ krudhā &",
    "GK19srngt_vu:800": " durnimitta-taḍid-ākṛtir babhau dṛṣṭir iṣṭa-samarāṃśu-mālinaḥ // ST_3.43b",
    "GK19srngt_vu:801": " atyadbhutaṃ narādhipa tava kīrtir dhavalayanty api jaganti &",
    "GK19srngt_vu:802": " raktān karoti suhṛdo malinayati ca vairi-vadanāni // ST_3.43c //",
    "GK19srngt_vu:803": " nivṛtta-viṣayāsaṅga- $ madhunā sucirāya me &",
    "GK19srngt_vu:804": " ātmany eva samādhānaṃ % manaḥ kevalam icchati // ST_3.43d //",
    "GK19srngt_vu:805": " pradhāna-puruṣa-prāyā $ sad-vakrokti-nirantarā &",
    "GK19srngt_vu:806": " bhāratīyaṃ bhaved vṛttir % vīrahāsyādbhutāśrayā // ST_3.44 //",
    "GK19srngt_vu:807": " janma-deha-vadha-bandhanādikaṃ $ tulyam etad itaraiḥ samaṃ satām &",
    "GK19srngt_vu:808": " yat tathāpi vipulācalāḥ śriyaḥ % sāhasaika-paratātra kāraṇam // ST_3.44a",
    "GK19srngt_vu:809": " yaśodākṛta-rakṣasya $ śāsitur bhuvana-druhām &",
    "GK19srngt_vu:810": " bālye nibhṛta-gambhīro % harer hāsaḥ punātu vaḥ // ST_3.44b //",
    "GK19srngt_vu:811": " nirbhayo'py eṣa bhūpālas $ tad dadāti dviṣāṃ yudhi &",
    "GK19srngt_vu:812": " asat teṣu yaśaḥ śubhram % ādatte cedam adbhutam // ST_3.44c //",
    "GK19srngt_vu:813": " ity ādi ramyāḥ pravilokya vṛttīr $ dṛṣṭvā nibandhāṃś ca mahā-kavīnām &",
    "GK19srngt_vu:814": " ālokya vaicitryam idaṃ vidadhyāt % kāvyaṃ kaviḥ sajjana-citta-cauram //",
    "GK19srngt_vu:815": " virasaṃ pratyanīkaṃ ca $ duḥsandhāna-rasaṃ tathā &",
    "GK19srngt_vu:816": " nīrasaṃ pātra-duṣṭaṃ ca % kāvyaṃ sadbhir na śasyate // ST_3.46 //",
    "GK19srngt_vu:817": " vihāya jananī-mṛtyu- $ śokaṃ mugdhe mayā saha &",
    "GK19srngt_vu:818": " yauvanaṃ mānaya spaṣṭam % ityādi virasaṃ matam // ST_3.47 //",
    "GK19srngt_vu:819": " prabandhe nīyate yatra $ rasa eko nirantaram &",
    "GK19srngt_vu:820": " mahatīṃ vṛddhim icchanti % nīrasaṃ tac ca kecana // ST_3.48 //",
    "GK19srngt_vu:821": " nakha-kṣatocchalat-pūti- $ pluta-gaṇḍa-sthalaṃ ratau &",
    "GK19srngt_vu:822": " pibāmi vadanaṃ tasyāḥ % pratyanīkaṃ tad ucyate // ST_3.49 //",
    "GK19srngt_vu:823": " tām evānucitāṃ gaccha $ jvalitā tvat-kṛte tu yā &",
    "GK19srngt_vu:824": " kiṃ te kṛtyaṃ mayā dhūrta % duḥsandhāna-rasaṃ tv idam // ST_3.50 //",
    "GK19srngt_vu:825": " durjano dayitaḥ kāmaṃ $ mano mlānaṃ manobhavaḥ &",
    "GK19srngt_vu:826": " kṛśo viyoga-taptāyās % tasyā ity ādi nīrasam // ST_3.51 //",
    "GK19srngt_vu:827": " mugdhā vyājaṃ vinā veśyā $ kanyeyaṃ nipuṇā ratau &",
    "GK19srngt_vu:828": " kula-strī sarvadā dhṛṣṭā % pātra-duṣṭaṃ tv idaṃ matam // ST_3.52 //",
    "GK19srngt_vu:829": " anyeṣv api raseṣv ete $ doṣā varjyā manīṣibhiḥ &",
    "GK19srngt_vu:830": " yat samparkān na yāty eva % kāvyaṃ rasa-paramparām // ST_3.53 //",
    "GK19srngt_vu:831": " iti mayā kathitena pathāmunā $ rasa-viśeṣam aśeṣam upeyuṣā &",
    "GK19srngt_vu:832": " lalita-pādapadāsadalaṅkṛtiḥ % kṛta-dhiyām iha vāgvanitāyate // ST_3.54 //",
    "GK19srngt_vu:833": " śṛṅgāra-tilako nāma $ grantho'yaṃ grathito mayā &",
    "GK19srngt_vu:834": " vyutpattaye niṣevantu % kavayaḥ kāminaś ca ye // ST_3.55 //",
    "GK19srngt_vu:835": " kānyā kāvya-kathā kīdṛg $ vaidagdhī ko rasāgamaḥ &",
    "GK19srngt_vu:836": " kiṃ goṣṭhī-maṇḍanaṃ hanta % śṛṅgāra-tilakaṃ vinā // ST_3.56 //",
    "GK19srngt_vu:837": " tripura-vadhād eva gatām ullāsam umāṃ samasta-deva-natām &",
    "GK19srngt_vu:838": " śṛṅgāra-tilaka-vidhinā punar api rudraḥ prasādayati // ST_3.57 //@",
    "GK19srngt_vu:839": " iti śrī-rudra-bhaṭṭa-viracite śṛṅgāra-tilakābhidhāne kāvya-rasālaṅkāre",
    "GK19srngt_vu:840": " hāsyādi-rasa-nirūpaṇaṃ nāma tṛtīyaḥ paricchedaḥ"
}