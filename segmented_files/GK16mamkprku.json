{
    "GK16mamkprku:jmkpr-k1ab": "oṃ namaḥ śivāya kāvyaprakāśakārikāvalī niyatikṛtaniyamarahitāṃ hlādaikamayīmananyaparatantrām",
    "GK16mamkprku:jmkpr-k1cd": "navarasarucitāṃ nirmitimādadhatī bhāratī kaverjayati // //",
    "GK16mamkprku:jmkpr-k2ab": "kāvyaṃ yaśase 'rthakṛte vyavahāravide śivetarakṣataye /",
    "GK16mamkprku:jmkpr-k2cd": "sadyaḥ paranirvṛtaye kāntāsaṃmitatayopadeśayuje // //",
    "GK16mamkprku:jmkpr-k3ab": "śaktirnipuṇatā lokaśāstrakāvyādyavekṣaṇāt /",
    "GK16mamkprku:jmkpr-k3cd": "kāvyajñaśikṣayābhyāsa iti hetustadudbhave // //",
    "GK16mamkprku:jmkpr-k4ab": "tadadoṣau śabdārthau saguṇāvanalaṅkṛtī punaḥ kvāpi /",
    "GK16mamkprku:jmkpr-k4cd": "idamuttamamatiśayini vyaṅgye vācyāddhvanirbudhaiḥ kathitaḥ // //",
    "GK16mamkprku:jmkpr-k5ab": "atādṛśi guṇībhūtavyaṅgyaṃ vyaṅgye tu madhyamam /",
    "GK16mamkprku:jmkpr-k5cd": "śabdacitraṃ vācyacitramavyaṅgyaṃ tvavaraṃ smṛtam // //",
    "GK16mamkprku:jmkpr-k6ab": "syādvācako lākṣaṇikaḥ śabdo 'tra vyañjakastridhā /",
    "GK16mamkprku:jmkpr-k6cd": "vācyādayastadarthāḥ syustātparyārtho 'pi keṣucit // //",
    "GK16mamkprku:jmkpr-k7ab": "sarveṣāṃ prāyaśo 'rthānāṃ vyañjakatvamapīṣyate /",
    "GK16mamkprku:jmkpr-k7cd": "sākṣātsaṃketitaṃ yo 'rthamabhidhatte sa v=acakaḥ // //",
    "GK16mamkprku:jmkpr-k8ab": "saṅketitaścaturbhedo jātyādirjātireva vā /",
    "GK16mamkprku:jmkpr-k8cd": "sa mukhyo 'rthastatra mukhyo vyāpāro 'syābhidhocyate // //",
    "GK16mamkprku:jmkpr-k9ab": "mukhyārthabādhe tadyoge rūḍhito 'tha prayojanāt /",
    "GK16mamkprku:jmkpr-k9cd": "anyo 'rtho lakṣyate yatsā lakṣaṇāropitā kriyā // //",
    "GK16mamkprku:jmkpr-k10ab": "svāsiddhaye parākṣepaḥ parārthaṃ svasamarpaṇam /",
    "GK16mamkprku:jmkpr-k10cd": "upādānaṃ lakṣaṇaṃ cetyuktā śuddhaiva sā dvidhā // //",
    "GK16mamkprku:jmkpr-k11ab": "sāropānyā tu yatroktau viṣyī viṣayastathā /",
    "GK16mamkprku:jmkpr-k11cd": "viṣyayyantaḥkṛtenyasmin sā syātsādhyavasānikā // //",
    "GK16mamkprku:jmkpr-k12ab": "bhedāvimau ca sādṛśyātsambandhāntaratastathā /",
    "GK16mamkprku:jmkpr-k12cd": "gauṇau śuddhau ca vijñeyau lakṣaṇā tena ṣaḍvidhā // //",
    "GK16mamkprku:jmkpr-k13ab": "vyaṅgyena rahitā rūḍhau sahitā tu prayojane /",
    "GK16mamkprku:jmkpr-k13cd": "tacca gūḍhamagūḍhaṃ vā tadeṣā kathitā tridhā // //",
    "GK16mamkprku:jmkpr-k14ab": "tadbhūlakṣiṇikastatra vyāpāro vyañjanātmakaḥ /",
    "GK16mamkprku:jmkpr-k14cd": "yasya pratītimādhātuṃ lakṣaṇā samupāsyate // //",
    "GK16mamkprku:jmkpr-k15ab": "phale śabdaikagamye 'tra vyañjanānnāparā kriyā /",
    "GK16mamkprku:jmkpr-k15cd": "nābhidhā samayābhāvāddhetvabhāvānna lakṣaṇā // //",
    "GK16mamkprku:jmkpr-k16ab": "lakṣyaṃ na mukhyaṃ nāpyatra bādho yogaḥ phalena no /",
    "GK16mamkprku:jmkpr-k16cd": "na prayojanametasmin na ca śabdaḥ skhaladgatiḥ // //",
    "GK16mamkprku:jmkpr-k17ab": "evamapyanavasthā syād yā mūlakṣayakāriṇī /",
    "GK16mamkprku:jmkpr-k17cd": "prayojanena sahitaṃ lakṣaṇīyaṃ na yujyate // //",
    "GK16mamkprku:jmkpr-k18ab": "jñānasya viṣyo hyanyaḥ phalamanyadudāhṛtam /",
    "GK16mamkprku:jmkpr-k18cd": "viśiṣṭe lakṣaṇā naivaṃ viśeṣāḥ syustu lakṣite // //",
    "GK16mamkprku:jmkpr-k19ab": "anekārthasya śabdasya vācakatve niyantrite /",
    "GK16mamkprku:jmkpr-k19cd": "saṃyogādyairavācyārthadhīkṛdvyāpṛtirañjanam // //",
    "GK16mamkprku:jmkpr-k20ab": "tadyukto vyañjakaḥ śabdo yatso 'rthāntarayuk tathā /",
    "GK16mamkprku:jmkpr-k20cd": "artho 'pi vyañjakastatra sahakāritayā mataḥ // //",
    "GK16mamkprku:jmkpr-k21ab": "arthāḥ proktāḥ purā teṣāmarhtavyañjakatocyate /",
    "GK16mamkprku:jmkpr-k21cd": "vaktṛboddhavyakākūnāṃ vākyavācyānyasannidheḥ // //",
    "GK16mamkprku:jmkpr-k22ab": "prastāvadeśakālādervaiśiṣṭyāt pratibhājuṣām /",
    "GK16mamkprku:jmkpr-k22cd": "yo 'rthasyānyārthadhīheturvyāpāro vyaktireva sā // //",
    "GK16mamkprku:jmkpr-k23ab": "śabdapramāṇavedyor'rtho vyanaktyarthāntaraṃ yataḥ /",
    "GK16mamkprku:jmkpr-k23cd": "arthasya vyñjakatve tacchabdasya sahakāritā // //",
    "GK16mamkprku:jmkpr-k24ab": "avivakṣitavācyo tastatra vācyaṃ bhaveddhvanau /",
    "GK16mamkprku:jmkpr-k24cd": "arthāntare saṅkrimitamatyantaṃ vā tiraskṛtam // //",
    "GK16mamkprku:jmkpr-k25ab": "vivakṣitaṃ cānyaparaṃ vācyaṃ yatrāparastu saḥ /",
    "GK16mamkprku:jmkpr-k25cd": "po 'pyalakṣyakramavyañgyo lakṣyavyaṅgyakramaḥ paraḥ // //",
    "GK16mamkprku:jmkpr-k26ab": "rasabhāvatadābhāvabhāvaśāntyādirakramaḥ /",
    "GK16mamkprku:jmkpr-k26cd": "bhinno rasādyalaṅkārādalaṅkāryatayā sthitaḥ // //",
    "GK16mamkprku:jmkpr-k27ab": "kāraṇānyatha kāryāṇi sahakārīṇi yāni ca /",
    "GK16mamkprku:jmkpr-k27cd": "ratyādeḥ sthāyino loke tāni cennāṭyakāvyayoḥ // //",
    "GK16mamkprku:jmkpr-k28ab": "vibhāvā abubhāvāstat kathyante vyabhicāriṇaḥ /",
    "GK16mamkprku:jmkpr-k28cd": "vyaktaḥ sa tairvibhāvādyaiḥ sthāyī bhāvo rasaḥ smṛtaḥ // //",
    "GK16mamkprku:jmkpr-k29ab": "sṛṅgārahāsyakaruṇaraudravīrabhayānakāḥ /",
    "GK16mamkprku:jmkpr-k29cd": "bībhatsādbhutasaṃjñau cetyaṣṭau nāṭye rasāḥ smṛtāḥ // //",
    "GK16mamkprku:jmkpr-k30ab": "ratirhāsaśca śokaśca krodhotsāhau bhayaṃ tathā /",
    "GK16mamkprku:jmkpr-k30cd": "jugupsā vismayaśceti sthāyibhāvāḥ prakīrtitāḥ // //",
    "GK16mamkprku:jmkpr-k31ab": "nirvedaglāniśaṅkākhyāstathāsūyā madaśramāḥ /",
    "GK16mamkprku:jmkpr-k31cd": "ālasyaṃ caiva dainyaṃ ca cintā mohaḥ smṛtirdhṛtiḥ // //",
    "GK16mamkprku:jmkpr-k32ab": "vrīḍā capalatā harṣa āvego jaḍatā tathā /",
    "GK16mamkprku:jmkpr-k32cd": "garvo viṣāda autsukyaṃ nidrāpasmāra eva ca // //",
    "GK16mamkprku:jmkpr-k33ab": "suptaṃ prabodhomarṣaścāpyavahitthamathogratā /",
    "GK16mamkprku:jmkpr-k33cd": "matirvyādhistathonmādastathā maraṇameva ca // //",
    "GK16mamkprku:jmkpr-k34ab": "trāsaścaiva vitarkaśca vijñeyā vyabhicāriṇaḥ /",
    "GK16mamkprku:jmkpr-k34cd": "triṃstriśadamī bhāvāḥ samākhyātāstu nāmataḥ // //",
    "GK16mamkprku:jmkpr-k35ab": "nirvedasthāyibhāvo 'sti śānto 'pi navamo rasaḥ /",
    "GK16mamkprku:jmkpr-k35cd": "ratirdevādiviṣayā vyabhicārī tathāñjitaḥ // //",
    "GK16mamkprku:jmkpr-k36ab": "bhāvaḥ proktastadābhāsā anaucityapravarttitāḥ /",
    "GK16mamkprku:jmkpr-k36cd": "bhāvasya śāntirudayaḥ sandhiḥ śabalatā tathā // //",
    "GK16mamkprku:jmkpr-k37ab": "mukhye rase 'pi teṅgitvaṃ prāpnuvanti kadācana /",
    "GK16mamkprku:jmkpr-k37cd": "anusvānābhasaṃlakṣyakramavyaṅgyasthitistu yaḥ // //",
    "GK16mamkprku:jmkpr-k38ab": "śabdārthobhayaśaktyutthastridhā sa kathito dhvaniḥ /",
    "GK16mamkprku:jmkpr-k38cd": "alaṅkāro 'tha vastveva śabdādyatrāvabhāsate // //",
    "GK16mamkprku:jmkpr-k39ab": "pradhānatvena sa jñeyaḥ śabdaśaktyudbhavo dvidhā /",
    "GK16mamkprku:jmkpr-k39cd": "arthaśaktyudbhavo 'pyartho vyañjakaḥ saṃbhavī svataḥ // //",
    "GK16mamkprku:jmkpr-k40ab": "prauḍhoktimātrātsiddho vā kavestenombhitasya vā /",
    "GK16mamkprku:jmkpr-k40cd": "vastu vālaṅkṛtirvety ṣaḍbhedo 'sau vyanakti yat // //",
    "GK16mamkprku:jmkpr-k41ab": "vastvalaṅkāramathavā tenāyaṃ dvādaśātmakaḥ /",
    "GK16mamkprku:jmkpr-k41cd": "śabdārthobhayabhūreko bhedā aṣṭādaśāsya tat // //",
    "GK16mamkprku:jmkpr-k42ab": "rasādīnāmanantatvādbheda eko hi gaṇyate /",
    "GK16mamkprku:jmkpr-k42cd": "vākye dvyutthaḥ pade 'pyanye prabandhe 'pyarthaśaktibhūḥ // //",
    "GK16mamkprku:jmkpr-k43ab": "padaikadeśaracanāvarṇeṣvapi rasādayaḥ /",
    "GK16mamkprku:jmkpr-k43cd": "bhedāstadekapañcāśatteṣāṃ cānyonyayojane // //",
    "GK16mamkprku:jmkpr-k44ab": "saṃkareṇa trirūpeṇa saṃsṛṣṭyā caikarūpayā /",
    "GK16mamkprku:jmkpr-k44cd": "vedakhābdhiviyaccandrāḥ śareṣuyugakhendavaḥ // //",
    "GK16mamkprku:jmkpr-k45ab": "agūḍhamaparasyāṅgaṃ vācyasiddhyaṅgamsphuṭam /",
    "GK16mamkprku:jmkpr-k45cd": "sandigdhatulyaprādhānye kākvākṣiptamasundaram // //",
    "GK16mamkprku:jmkpr-k46ab": "vyaṅgyamevaṃ guṇībhūtavyaṅgyasyāṣṭau bhidāḥ smṛtāḥ /",
    "GK16mamkprku:jmkpr-k46cd": "eṣāṃ bhedā yathāyogaṃ veditavyāśca pūrvavat // //",
    "GK16mamkprku:jmkpr-k47ab": "sālaṅkārairdhvanestaiśca yogaḥ sasṛṣṭisaṅkaraiḥ /",
    "GK16mamkprku:jmkpr-k47cd": "anyonyayogādevaṃ syādbhedasaṃkhyātibhūyasī // //",
    "GK16mamkprku:jmkpr-k48ab": "śabdārthacitraṃ yatpūrvaṃ kāvyadvayamudāhṛtam /",
    "GK16mamkprku:jmkpr-k48cd": "guṇaprādhānyatastatra sthitiścitrārthaśabdayoḥ // //",
    "GK16mamkprku:jmkpr-k49ab": "mukhyārthahatirdoṣo rasaśca mukhyastadāśrayādvācyaḥ /",
    "GK16mamkprku:jmkpr-k49cd": "ubhayopayoginaḥ syuḥ śabdādyāstena teṣvapi saḥ // //",
    "GK16mamkprku:jmkpr-k50ab": "duṣṭaṃ padaṃ śrutikaṭu cyutasaṃskṛtyaprayuktamasamartham /",
    "GK16mamkprku:jmkpr-k50cd": "nihatārthamanucitārthaṃ nirarthakamavācakaṃ tridhāślīlam // //",
    "GK16mamkprku:jmkpr-k51ab": "sandigdhamaprat=itaṃ grāmyaṃ neyārthamatha bhavet kliṣṭam /",
    "GK16mamkprku:jmkpr-k51cd": "avimṛṣṭavidheyāṃśaṃ viruddhamatikṛtsamāsagatameva // //",
    "GK16mamkprku:jmkpr-k52ab": "apāsya cyutasaṃskāramasamarthaṃ nirarthakam /",
    "GK16mamkprku:jmkpr-k52cd": "vākye 'pi doṣāḥ santyete padasyāṃśe 'pi kecana // //",
    "GK16mamkprku:jmkpr-k53ab": "pratikūlavarṇamupahataluptavisargaṃ visandhi hatavṛttam /",
    "GK16mamkprku:jmkpr-k53cd": "nyūnādhikakathitapadaṃ patatprakarṣaṃ samāptapunarāttam // //",
    "GK16mamkprku:jmkpr-k54ab": "ardhāntaraikavācakamabhavanmatayogamanabhihitavācyam /",
    "GK16mamkprku:jmkpr-k54cd": "apadasthapadasamāsaṃ saṃkīrṇaṃ garbhitaṃ prasiddhihatam // //",
    "GK16mamkprku:jmkpr-k55ab": "bhagnaprakramamakramamamataparārthaṃ ca vākyameva tathā /",
    "GK16mamkprku:jmkpr-k55cd": "arthopuṣṭaḥ kaṣṭo vyāhatapunarektaduṣkramagrāmyāḥ // //",
    "GK16mamkprku:jmkpr-k56ab": "saṃdigdho nirhetuḥ prasiddhividyāviruddhaśca /",
    "GK16mamkprku:jmkpr-k56cd": "anavīkṛtaḥ saniyamāniyamaviśeṣā viśeṣaparivṛttāḥ // //",
    "GK16mamkprku:jmkpr-k57ab": "sākāṅkṣopadayuktaḥ sahacarabhinnaḥ prakāśitaviruddhaḥ /",
    "GK16mamkprku:jmkpr-k57cd": "vidhyanuvādāyuktatyaktapunaḥsvīkṛtoślīlaḥ // //",
    "GK16mamkprku:jmkpr-k58ab": "karṇāvataṃsādipade karṇādidhvaninirmitiḥ /",
    "GK16mamkprku:jmkpr-k58cd": "saṃnidhānādibodhārthaṃ sthiteṣvetatsamarthanam // //",
    "GK16mamkprku:jmkpr-k59ab": "khyāte 'rthe nirhetoraduṣṭatānukraṇe tu sarveṣām /",
    "GK16mamkprku:jmkpr-k59cd": "vaktrādyaucityavaśāddoṣo 'pi guṇaḥ kvacitkvacinnobhau // //",
    "GK16mamkprku:jmkpr-k60ab": "vyabhicārirasasthāyibhāvānāṃ śabdavācyatā /",
    "GK16mamkprku:jmkpr-k60cd": "kaṣṭakalpanayā vyaktiranubhāvavibhāvayoḥ // //",
    "GK16mamkprku:jmkpr-k61ab": "pratikūlavibhāvādigraho dīptiḥ punaḥ punaḥ /",
    "GK16mamkprku:jmkpr-k61cd": "akāṇḍe prathanacchedāvaṅgasyāpyativistṛtiḥ // //",
    "GK16mamkprku:jmkpr-k62ab": "aṅginonanusaṃdhānaṃ prakṛtīnāṃ viparyayaḥ /",
    "GK16mamkprku:jmkpr-k62cd": "anaṅgasyābhidhānaṃ ca rase doṣāḥ syurīdṛśāḥ // //",
    "GK16mamkprku:jmkpr-k63ab": "na doṣaḥ svapadenoktāvapi saṃcāriṇaḥ kvacid /",
    "GK16mamkprku:jmkpr-k63cd": "saṃcāryāderviruddhasya bādhyasyoktirguṇāvahā // //",
    "GK16mamkprku:jmkpr-k64ab": "āśrayaikye viruddho yaḥ sa kāryo bhinnasaṃśrayaḥ /",
    "GK16mamkprku:jmkpr-k64cd": "rasāntareṇāntarito nairantaryeṇa yo rasaḥ // //",
    "GK16mamkprku:jmkpr-k65ab": "smaryamāṇo viruddho 'pi sāmyenātha vivakṣitaḥ /",
    "GK16mamkprku:jmkpr-k65cd": "aṅginyaṅgatvamāptau yau tau na duṣṭau parasparam // //",
    "GK16mamkprku:jmkpr-k66ab": "ye rasasyāṅgino dharmāḥ śauryādaya ivātmanaḥ /",
    "GK16mamkprku:jmkpr-k66cd": "utkarṣahetavaste syuracalasthitayo guṇāḥ // //",
    "GK16mamkprku:jmkpr-k67ab": "upakurvanti taṃ santaṃ yeṅgadvāreṇa jātucit /",
    "GK16mamkprku:jmkpr-k67cd": "hārādivadalaṅkārāstenaprāsopamādayaḥ // //",
    "GK16mamkprku:jmkpr-k68ab": "mādhuryaujaḥprasādākhyāstrayaste na punardaśa /",
    "GK16mamkprku:jmkpr-k68cd": "āhlādakatvaṃ mādhuryaṃ śṛṅgāre drutikāraṇam // //",
    "GK16mamkprku:jmkpr-k69ab": "karuṇe vipralambhe tacchānte cātiśayānvitam /",
    "GK16mamkprku:jmkpr-k69cd": "dīptyātmavistṛterheturojo vīrarasasthiti // //",
    "GK16mamkprku:jmkpr-k70ab": "bībhatsaraudrarasayostasyādhikyaṃ krameṇa ca /",
    "GK16mamkprku:jmkpr-k70cd": "śuṣkendhanāgnivat svacchajalavatsahasaiva yaḥ // //",
    "GK16mamkprku:jmkpr-k71ab": "vyāpnotyanyat prasādo 'sau sarvatra vihitasthitiḥ /",
    "GK16mamkprku:jmkpr-k71cd": "guṇavṛttyā punasteṣāṃ vṛttiḥ śabdārthayormatā // //",
    "GK16mamkprku:jmkpr-k72ab": "kecidantarbhavabtyeṣu doṣatyāgātpare śritāḥ /",
    "GK16mamkprku:jmkpr-k72cd": "anye bhajanti doṣatvaṃ kutracinna tato daśa // //",
    "GK16mamkprku:jmkpr-k73ab": "tena nārthaguṇā vācyāḥ proktāḥ śabdaguṇāśca ye /",
    "GK16mamkprku:jmkpr-k73cd": "varṇāḥ samāso racanā teṣāṃ vyañjakatāmitāḥ // //",
    "GK16mamkprku:jmkpr-k74ab": "murdhni vargāntyagāḥ sparśā aṭavargā raṇau laghū /",
    "GK16mamkprku:jmkpr-k74cd": "āvṛttirmadhyavṛttirvā mādhurye ghaṭanā tathā // //",
    "GK16mamkprku:jmkpr-k75ab": "yoga ādyatṛtīyāmyāmantyayo reṇa tulyayoḥ /",
    "GK16mamkprku:jmkpr-k75cd": "ṭādiḥ śaṣau vṛttidairghyaṃ gumpha uddhṛta ojasi // //",
    "GK16mamkprku:jmkpr-k76ab": "śrutimātreṇa śabdāttu yenārthapratyayo bhavet /",
    "GK16mamkprku:jmkpr-k76cd": "sādhāraṇaḥ samagrāṇāṃ sa prasādo guṇo mataḥ // //",
    "GK16mamkprku:jmkpr-k77ab": "vaktṛvācyaprabandhānāmaucityena kvacitkvacit /",
    "GK16mamkprku:jmkpr-k77cd": "racanāvṛttivarṇānāmanyathātvamapīṣyate // //",
    "GK16mamkprku:jmkpr-k78ab": "yaduktamanyathā vākyamanyathānyena yojyate /",
    "GK16mamkprku:jmkpr-k78cd": "śleṣeṇa kākvā vā jñeyā sā vaktroktistathā dvidhā // //",
    "GK16mamkprku:jmkpr-k79ab": "varṇasāmyamanuprāsaś chekavṛttigato dvidhā /",
    "GK16mamkprku:jmkpr-k79cd": "so 'nekasya sakṛtpūrva ekasyāpyasakṛtparaḥ // //",
    "GK16mamkprku:jmkpr-k80ab": "mādhuryavyñjakairvarṇairupanāgarikocyate /",
    "GK16mamkprku:jmkpr-k80cd": "ojaḥprakāśakaistaistu paruṣā komalā paraiḥ // //",
    "GK16mamkprku:jmkpr-k81ab": "keṣāñcidetā vaidarbhīpramukhā rītayo matāḥ /",
    "GK16mamkprku:jmkpr-k81cd": "śābdastu lāṭānuprāso bhede tātparyamātrataḥ // //",
    "GK16mamkprku:jmkpr-k82ab": "padānāṃ saḥ padasyāpi vṛttāvanyatra tatra vā /",
    "GK16mamkprku:jmkpr-k82cd": "nāmnaḥ sa vṛttyavṛttyośca tadevaṃ pañcadhā mataḥ // //",
    "GK16mamkprku:jmkpr-k83ab": "arthe satyarthabhinnānāṃ varṇānāṃ sā punaḥ śrutiḥ /",
    "GK16mamkprku:jmkpr-k83cd": "yamakaṃ pādatadbhāgavṛtti tadyātyanekatām // //",
    "GK16mamkprku:jmkpr-k84ab": "vācyabhedena bhinnā tad yugapadbhāṣaṇaspṛśaḥ /",
    "GK16mamkprku:jmkpr-k84cd": "śliṣyanti śabdāḥ śleṣosāvakṣarādibhiraṣṭadhā // //",
    "GK16mamkprku:jmkpr-k85ab": "bhedābhāvātprakṛtyāderbhedo 'pi navamo bhavet /",
    "GK16mamkprku:jmkpr-k85cd": "taccitraṃ yatra varṇānāṃ khaḍgādyākṛtihetutā // //",
    "GK16mamkprku:jmkpr-k86ab": "punarektavadābhāso vibhinnākāraśabdagā /",
    "GK16mamkprku:jmkpr-k86cd": "ekārthateva śabdasya tathā śabdārthayorayam // //",
    "GK16mamkprku:jmkpr-k87ab": "sādharmyamupamā bhede pūrṇā luptā ca sāgrimā /",
    "GK16mamkprku:jmkpr-k87cd": "śrautyārthī ca bhavedvākye samāse taddhite tathā // //",
    "GK16mamkprku:jmkpr-k88ab": "tadvad dharmasya lope syānna śrautī taddhite punaḥ /",
    "GK16mamkprku:jmkpr-k88cd": "upamānānupādāne vākyagātha samāsagā // //",
    "GK16mamkprku:jmkpr-k89ab": "vāderlope samāse sā karmādhārakyaci kyaṅi /",
    "GK16mamkprku:jmkpr-k89cd": "karmakartrorṇamulyetaddvilope kvipsamāsagā // //",
    "GK16mamkprku:jmkpr-k90ab": "dharmopamānayorlope vṛttau vākye ca dṛśyate /",
    "GK16mamkprku:jmkpr-k90cd": "kyaci vādyupameyāse trilope ca samāsagā // //",
    "GK16mamkprku:jmkpr-k91ab": "upamānopameyatve ekasyaivaikavākyage /",
    "GK16mamkprku:jmkpr-k91cd": "ananvayo viparyāsa upameyopamā tayoḥ // //",
    "GK16mamkprku:jmkpr-k92ab": "saṃbhāvanamathotprekṣā prakṛtasya samena yat /",
    "GK16mamkprku:jmkpr-k92cd": "sasaṃdehastu bhedoktau tadanuktau ca saṃśayaḥ // //",
    "GK16mamkprku:jmkpr-k93ab": "tadrūpakamabhedo ya upamānopameyayoḥ /",
    "GK16mamkprku:jmkpr-k93cd": "samastavastuciṣyaṃ śrautā āropitā yadā // //",
    "GK16mamkprku:jmkpr-k94ab": "śrautā ārthaśca te yasminnekadeśaśavivarti tat /",
    "GK16mamkprku:jmkpr-k94cd": "sāṅgametan niraṅgaṃ tu śuddhaṃ mālā tu pūrvavat // //",
    "GK16mamkprku:jmkpr-k95ab": "niyatāropaṇopāyaḥ syādāropaḥ parasya yaḥ /",
    "GK16mamkprku:jmkpr-k95cd": "tatparaṃparitaṃ śliṣṭe vācake bhedabhāji vā // //",
    "GK16mamkprku:jmkpr-k96ab": "prakṛtaṃ yanniṣidhyānyat sādhyate sā tvapahnutiḥ /",
    "GK16mamkprku:jmkpr-k96cd": "śleṣaḥ sa vākya ekasmin yatrānekārthatā bhavet // //",
    "GK16mamkprku:jmkpr-k97ab": "paroktirbhedakaiḥ śliṣṭaiḥ samāsoktirnidarśanā /",
    "GK16mamkprku:jmkpr-k97cd": "abhavanvastusaṃbandha upamāparikalpakaḥ // //",
    "GK16mamkprku:jmkpr-k98ab": "svasvahetvanvayasyoktiḥ kriyayaiva ca sāparā /",
    "GK16mamkprku:jmkpr-k98cd": "aprastutapraśaṃsā yā sā saiva prastutāśrayā // //",
    "GK16mamkprku:jmkpr-k99ab": "kārye nimitte sāmānye viśeṣe prastute sati /",
    "GK16mamkprku:jmkpr-k99cd": "tadanyasya vacastulye tulyasyeti ca pañcadhā // //",
    "GK16mamkprku:jmkpr-k100ab": "nigīryādhyavasānaṃ tu prakṛtasya pareṇa yat /",
    "GK16mamkprku:jmkpr-k100cd": "prastutasya yadanyatvaṃ yadyarthoktau ca kalpanam // //",
    "GK16mamkprku:jmkpr-k101ab": "kāryakāraṇayoryaśca paurvāparyaviparyayaḥ /",
    "GK16mamkprku:jmkpr-k101cd": "vijñeyātiśayoktiḥ sā prativastūpamā tu sā // //",
    "GK16mamkprku:jmkpr-k102ab": "sāmānyasya dvirekasya yatra vākyadvaye sthitiḥ /",
    "GK16mamkprku:jmkpr-k102cd": "dṛṣṭāntaḥ punareteṣāṃ sarveṣāṃ pratibimbanam // //",
    "GK16mamkprku:jmkpr-k103ab": "sakṛdvṛttistu dharmasya prakṛtāprakṛtātmanām /",
    "GK16mamkprku:jmkpr-k103cd": "saiva kriyāsu bahvīṣu kārakasyeti dīpakam // //",
    "GK16mamkprku:jmkpr-k104ab": "mālādīpakamādyaṃ cetyathottaraguṇāvaham /",
    "GK16mamkprku:jmkpr-k104cd": "niyatānāṃ sakṛddharmaḥ sā punastulyayogitā // //",
    "GK16mamkprku:jmkpr-k105ab": "upamānādyadanyasya vyatirekaḥ sa eva saḥ /",
    "GK16mamkprku:jmkpr-k105cd": "hetvorkutāvanuktīnāṃ traye sāmye nivedite // //",
    "GK16mamkprku:jmkpr-k106ab": "śabdārthābhyāmathākṣipte śliṣṭe tadvattriraṣṭa tat /",
    "GK16mamkprku:jmkpr-k106cd": "niṣedho vaktumiṣṭasya yo viśeṣābhidhitsayā // //",
    "GK16mamkprku:jmkpr-k107ab": "vakṣyamāṇoktaviṣayaḥ sa ākṣepo dvidhā mataḥ /",
    "GK16mamkprku:jmkpr-k107cd": "kriyāyāḥ pratiṣedhe 'pi phalavyaktirvibhāvanā // //",
    "GK16mamkprku:jmkpr-k108ab": "viśeṣoktirakhaṇḍeṣu kāraṇeṣu phalāvacaḥ /",
    "GK16mamkprku:jmkpr-k108cd": "yathāsaṃkhyaṃ krameṇaiva kramikāṇāṃ samanvayaḥ // //",
    "GK16mamkprku:jmkpr-k109ab": "sāmānyaṃ vā viśeṣo vā tadanyena samarthyate /",
    "GK16mamkprku:jmkpr-k109cd": "yattu so 'rthāntaranyāsaḥ sādharmyeṇetareṇa vā // //",
    "GK16mamkprku:jmkpr-k110ab": "virodhaḥ sovirodhe 'pi viruddhatvena yadvacaḥ /",
    "GK16mamkprku:jmkpr-k110cd": "jātiścaturbhijātyādyairviruddhā syādguṇaistribhiḥ // //",
    "GK16mamkprku:jmkpr-k111ab": "kriyā dvābhyāmapi dravyaṃ dravyeṇaiveti te daśa /",
    "GK16mamkprku:jmkpr-k111cd": "svabhāvoktistu ḍimbhādeḥ svakriyārūpavarṇanam // //",
    "GK16mamkprku:jmkpr-k112ab": "vyājastutirmukhe nindā stutirvā rūḍhiranyathā /",
    "GK16mamkprku:jmkpr-k112cd": "sā sahoktiḥ sahārthasya balādekaṃ dvivācakam // //",
    "GK16mamkprku:jmkpr-k113ab": "vinoktiḥ sā binānyena yatrānyaḥ sanna netaraḥ /",
    "GK16mamkprku:jmkpr-k113cd": "parivṛttirvinimayo yo 'rthānāṃ syātsamāsamaiḥ // //",
    "GK16mamkprku:jmkpr-k114ab": "pratyakṣā iva yadbhāvāḥ kriyante bhūtabhāvinaḥ /",
    "GK16mamkprku:jmkpr-k114cd": "tadbhāvikaṃ kāvyaliṅgaṃ hetorvākyapadārthatā // //",
    "GK16mamkprku:jmkpr-k115ab": "paryāyoktaṃ vinā vācyavācakatvena yadvacaḥ /",
    "GK16mamkprku:jmkpr-k115cd": "udāttaṃ vastunaḥ saṃpat mahatāṃ copalakṣaṇam // //",
    "GK16mamkprku:jmkpr-k116ab": "tatsiddhihetāvekasmin yatrānyattatkaraṃ bhavet /",
    "GK16mamkprku:jmkpr-k116cd": "samuccayo 'sau sa tvanyo yugapad yā guṇakriyāḥ // //",
    "GK16mamkprku:jmkpr-k117ab": "ekaṃ krameṇānekasmin paryāyo 'nyastato 'nyathā /",
    "GK16mamkprku:jmkpr-k117cd": "anumānaṃ taduktaṃ yat sādhyasādhanayorvacaḥ // //",
    "GK16mamkprku:jmkpr-k118ab": "viśeṣaṇairyatsākūtairuktiḥ parikarastu saḥ /",
    "GK16mamkprku:jmkpr-k118cd": "vyājoktiśchadmanodbhinnavasturūpanigūhanam // //",
    "GK16mamkprku:jmkpr-k119ab": "kiñcit pṛṣṭamapṛṣṭaṃ vā kathitaṃ yat prakalpate /",
    "GK16mamkprku:jmkpr-k119cd": "tādṛganyavyapohāya parisaṃkhyā tu sā smṛtā // //",
    "GK16mamkprku:jmkpr-k120ab": "yathottaraṃ cet pūrvasya pūrvasyārthasya hetutā /",
    "GK16mamkprku:jmkpr-k120cd": "tadā kāraṇamālā syāt kriyayā tu parasparam // //",
    "GK16mamkprku:jmkpr-k121ab": "vastunorjanane 'nyonyamuttaraśrutimātrataḥ /",
    "GK16mamkprku:jmkpr-k121cd": "praśnasyonnayanaṃ yatra kriyate tatra vā sati // //",
    "GK16mamkprku:jmkpr-k122ab": "asakṛd yadasaṃbhāvyamuttaraṃ syāt taduttaram /",
    "GK16mamkprku:jmkpr-k122cd": "kuto 'pi lakṣitaḥ sūkṣmo 'pyartho 'nyasmai prakāśyate // //",
    "GK16mamkprku:jmkpr-k123ab": "dharmeṇa kenacid yatra tat sūkṣmaṃ paricakṣate /",
    "GK16mamkprku:jmkpr-k123cd": "uttarottaramutkarṣo bhavetsāraḥ parāvadhiḥ // //",
    "GK16mamkprku:jmkpr-k124ab": "bhinnadeśatayātyantaṃ kāryakāraṇabhūtayoḥ /",
    "GK16mamkprku:jmkpr-k124cd": "yugapaddharmayoryatra khyātiḥ sā syādasaṃgatiḥ // //",
    "GK16mamkprku:jmkpr-k125ab": "samādhiḥ sukaraṃ kāryaṃ kāraṇāntarayogataḥ /",
    "GK16mamkprku:jmkpr-k125cd": "samaṃ yogyatayā yogo yadi saṃbhāvitaḥ kvacit // //",
    "GK16mamkprku:jmkpr-k126ab": "kvacidyadativaidharmyānna śleṣo ghaṭanāmiyāt /",
    "GK16mamkprku:jmkpr-k126cd": "kartuḥ kriyāphalāvāptirnaivānarthaśca yadbhavet // //",
    "GK16mamkprku:jmkpr-k127ab": "guṇakriyābhyāṃ kāryasya kāraṇasya guṇakriye /",
    "GK16mamkprku:jmkpr-k127cd": "krameṇa ca viruddhe yat sa eṣa viṣamo mataḥ // //",
    "GK16mamkprku:jmkpr-k128ab": "mahatoryanmahīyāṃsāvāśritāśrayayoḥ kramāt /",
    "GK16mamkprku:jmkpr-k128cd": "āśrayāśrayiṇau syātāṃ tanutve 'pyadhikaṃ tu tat // //",
    "GK16mamkprku:jmkpr-k129ab": "pratipakṣamaśaktena pratikartuṃ tiraskriyā /",
    "GK16mamkprku:jmkpr-k129cd": "yā tadīyasya tatstutyai pratyanīkaṃ taducyate // //",
    "GK16mamkprku:jmkpr-k130ab": "samena lakṣmaṇā vastu vastunā yannigūhyate /",
    "GK16mamkprku:jmkpr-k130cd": "nijenāgantunā vāpi tanmīlitamiti smṛtam // //",
    "GK16mamkprku:jmkpr-k131ab": "sthāpyatepohyate vāpi yathāpūrvaṃ paraṃ param /",
    "GK16mamkprku:jmkpr-k131cd": "viśeṣaṇatayā yatra vastu saikāvalī dvidhā // //",
    "GK16mamkprku:jmkpr-k132ab": "yathānubhavamarthasya dṛṣṭe tatsadṛśe smṛtiḥ /",
    "GK16mamkprku:jmkpr-k132cd": "smaraṇaṃ bhrāntimānanyasaṃvittattulyadarśane // //",
    "GK16mamkprku:jmkpr-k133ab": "ākṣepa upamānasya pratīpamupameyatā /",
    "GK16mamkprku:jmkpr-k133cd": "tasyaiva yadi vā kalpyā tiraskāranibandhanam // //",
    "GK16mamkprku:jmkpr-k134ab": "prastutasya yadanyena guṇasāmyavivakṣayā /",
    "GK16mamkprku:jmkpr-k134cd": "aikātmyaṃ badhyate yogāttatsāmānyamiti smṛtam // //",
    "GK16mamkprku:jmkpr-k135ab": "vinā prasiddhamādhāramādheyasya vyavasthitiḥ /",
    "GK16mamkprku:jmkpr-k135cd": "ekātmā yagapaddṛttirekasyānekagocarā // //",
    "GK16mamkprku:jmkpr-k136ab": "anyat prakurvataḥ kāryamaśakyasyānyavastunaḥ /",
    "GK16mamkprku:jmkpr-k136cd": "tathaiva karaṇaṃ ceti viśeṣastrividhaḥ smṛtaḥ // //",
    "GK16mamkprku:jmkpr-k137ab": "svamutsṛjya guṇaṃ yogādatyujjvalaguṇasya yat /",
    "GK16mamkprku:jmkpr-k137cd": "vastu tadguṇatāmeti bhaṇyate sa tu tadguṇaḥ // //",
    "GK16mamkprku:jmkpr-k138ab": "tadrūpānanuhāraścedasya tat syādatadguṇaḥ /",
    "GK16mamkprku:jmkpr-k138cd": "yadyathā sādhitaṃ kenāpyapareṇa tadanyathā // //",
    "GK16mamkprku:jmkpr-k139ab": "tathaiva yadvidhīyeta sa vyāghāta iti smṛtiḥ /",
    "GK16mamkprku:jmkpr-k139cd": "seṣṭā saṃsṛṣṭireteṣāṃ bhedena yadiha sthitiḥ // //",
    "GK16mamkprku:jmkpr-k140ab": "aviśrāntijuṣāmātmanyaṅgāṅgitvaṃ tu saṃkaraḥ /",
    "GK16mamkprku:jmkpr-k140cd": "ekasya ca grahe nyāyadoṣābhāvādaniścayaḥ // //",
    "GK16mamkprku:jmkpr-k141ab": "sphuṭamekatra viṣaye śabdārthālaṅkṛtidvayam /",
    "GK16mamkprku:jmkpr-k141cd": "vyavasthitaṃ ca tenāsau trirūpaḥ parikīrtitaḥ // //",
    "GK16mamkprku:jmkpr-k142ab": "eṣāṃ doṣā yathāyogaṃ saṃbhavanto 'pi kecana /",
    "GK16mamkprku:jmkpr-k142cd": "ukteṣvantarbhavantīti na pṛthak pratipāditāḥ // //",
    "GK16mamkprku:jmkpr-k143": "iti kāvyaprakāśīyakārikāvalī samāptā"
}