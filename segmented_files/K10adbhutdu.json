{
    "K10adbhutdu:0": " Adbhutadharmaparyāya",
    "K10adbhutdu:1": " [0] evaṃ mayā śrutam ekasmin samaye bhagavān śrāvastyāṃ viharati sma veṇuvane kalandakanivāse.",
    "K10adbhutdu:2": " [1] athāyuṣmān ānandaḥ pūrvāhṇe nivāsya pātracīvaram ādāya rājagṛhaṃ piṇḍāya prāvikṣat.",
    "K10adbhutdu:3": " adrākṣīd āyuṣmān ānando rājagṛhe nagare sāvadānaṃ piṇḍāya caramāṇo 'nyatamasmin pradeśe",
    "K10adbhutdu:4": " kūṭāgāram aśītidvāram ulliptāvaliptam ucchṛtadhvajapatākam āmuktapaṭṭadāmakalāpam.",
    "K10adbhutdu:5": " dṛṣṭvā ca punas tasyaitad abhavat. yaḥ kaścic chrāddhaḥ kulaputro vā kuladuhitā vā",
    "K10adbhutdu:6": " īdṛśaṃ kūṭāgāraṃ kārayitvā caturdiśe bhikṣusaṃghe niryātayed yo vā tathāgatasyārhatḥ",
    "K10adbhutdu:7": " samyaksaṃbuddhasyāmalakapramāṇaṃ stūpaṃ pratiṣṭhāpayet sūcīmātrāṃ yaṣṭim āropayed",
    "K10adbhutdu:8": " badarīpatramātraṃ cchatraṃ yavaphalapramāṇāṃ pratimāṃ kārayet sarṣaphalapramāṇaṃ",
    "K10adbhutdu:9": " dhātuṃ pratiṣṭhāpayet tat katamaṃ tataḥ prabhūtataraṃ puṇyaṃ syāt?",
    "K10adbhutdu:10": " athāyuṣmata ānandasyaitad abhavat. śāstā me saṃmukhībhūtaḥ sugato me saṃmukhībhūtaḥ.",
    "K10adbhutdu:11": " yaṇv aham etam evārthaṃ bhagavata ārocayeyaṃ yathā me sa bhagavāṃ vyākariṣyati tathāhaṃ dhārayiṣyāmīty.",
    "K10adbhutdu:12": " [2] athāyuṣmān ānando rājagṛhe nagare sāvadānaṃ piṇḍāya caritvā kṛtabhaktakṛtya paścādbhaktapiṇḍapātapratikrāntaḥ",
    "K10adbhutdu:13": " pātracīvaraṃ pratiśamayya pādau prakṣālya yena bhagavāṃs tenopasaṃkrānta upasaṃkramya",
    "K10adbhutdu:14": " bhagavataḥ pādau śirasā vanditvaikānte 'sthāt. ekāntasthita āyuṣmān ānando bhagavantam",
    "K10adbhutdu:15": " idam avocat. ihāhaṃ bhadanta pūrvāhṇe nivāsya pātracīvaram ādāya rājagṛhaṃ piṇḍāya",
    "K10adbhutdu:16": " prāvikṣaṃ. so 'ham adrākṣam rājagṛhe nagare sāvadānaṃ piṇḍāya caramāṇo 'nyatamasmin",
    "K10adbhutdu:17": " pradeśe kūṭāgāram aśītidvāram ulliptāvaliptam ucchṛtadhvajapatākam āmuktapaṭṭadāmakalāpaṃ",
    "K10adbhutdu:18": " ca dṛṣṭvā ca punar me etad abhavat. yaḥ kaścic chrāddhaḥ kulaputro vā kuladuhitā",
    "K10adbhutdu:19": " vā īdṛśaṃ kūṭāgāraṃ caturdiśe bhikṣusaṃghe niryātayed yo vā tathāgatasyārhatḥ samyaksaṃbuddhasya",
    "K10adbhutdu:20": " parinirvṛtasya mṛttikāpiṇḍād āmalakapramāṇaṃ stūpaṃ pratiṣṭhāpayet sūcīmātrāṃ yaṣṭim",
    "K10adbhutdu:21": " āropayed badarīpatramātraṃ cchatraṃ yavaphalapramāṇāṃ pratimāṃ kārayet sarṣaphalapramāṇaṃ",
    "K10adbhutdu:22": " dhātuṃ pratiṣṭhāpayet tat katamaṃ tataḥ prabhūtataraṃ puṇyaṃ syāt?",
    "K10adbhutdu:23": " tasya mamaitad abhavat. śāstā me saṃmukhībhūtaḥ sugato me saṃmukhībhūtaḥ. yanv aham etam evārthaṃ bhagavata ārocayeyaṃ yathā bhagavāṃ vyākariṣyati tathāhaṃ dhārayiṣyāmīty.",
    "K10adbhutdu:24": " [3] evam ukte bhagavān āyuṣmantam ānanda,",
    "K10adbhutdu:25": " idam avocat. sādhu sādhv ānanda bahujanahitāya tvam ānanda pratipanno ca bahujanasukhāya",
    "K10adbhutdu:26": " lokānukampāyai arthāya hitāya sukhāya devamanuṣyāṇāṃ yas tvaṃ tathāgatam etam evārthaṃ",
    "K10adbhutdu:27": " paripraṣṭavyaṃ manyase. tena hy ānanda śṛṇu sādhu ca suṣṭhu ca manasikuru,",
    "K10adbhutdu:28": " bhāṣiṣye. jambūdvīpo hy ānanda dvīpaḥ saptayojanasahasrāṇy āyāmavistāreṇa uttaraviśālo",
    "K10adbhutdu:29": " dakṣiṇena śakaṭāmukhaḥ tam enam kāscic chrāddhaḥ kulaputro vā kuladuhitā vā saptaratnamayaṃ",
    "K10adbhutdu:30": " kṛtvā srotāpannebhyaḥ sakṛdāgāmibhyo 'nāgāmibhyo 'rhadbhyaḥ pratyekabuddhebhyaś cāturdiśe",
    "K10adbhutdu:31": " vā bhkiṣusaṃghe niryātayet. yo vā tathāgatasyārhataḥ samyakasaṃbuddhasya parinirvṛtasya",
    "K10adbhutdu:32": " mṛttikāpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ vā yaṣṭim āropayet",
    "K10adbhutdu:33": " badarīpatramātracchattram yavaphalapramāṇaṃ pratimāṃ kārayet sarṣaphalapramāṇaṃ dhātuṃ pratiṣṭhāpayet,",
    "K10adbhutdu:34": " idam evānanda tataḥ prabhūtataraṃ puṇyaṃ vadāmi.",
    "K10adbhutdu:35": " [4] tiṣṭhatv ānanda jambūdvīpo dvīpaḥ. asty ānanda pūrvavideho nāma dvīpo 'ṣṭauyojanasahasrāṇy",
    "K10adbhutdu:36": " āyāmavistāreṇa samantād ardhacandrākārapariṇāmitaḥ. tam enaṃ kaścit śrāddhaḥ kulaputro",
    "K10adbhutdu:37": " vā kuladuhitā vā saptaratnamayaṃ kṛtvā cāturdiśe bhkiṣusaṃghe niryātayet yo vā tathāgatasyārhataḥ",
    "K10adbhutdu:38": " samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet",
    "K10adbhutdu:39": " sūcīmātrāṃ yaṣṭim āropayed badarīpatramātraṃ cchattram yavaphalapramāṇaṃ pratimāṃ",
    "K10adbhutdu:40": " kārayet sarṣaphalapramāṇaṃ dhātuṃ pratiṣṭhāpayet idam evānanda tataḥ bahutaraṃ puṇyaṃ vadāmi.",
    "K10adbhutdu:41": " [5] tiṣṭhatv ānanda jambūdvīpo dvīpaḥ. asty ānandāvaragodānīyo nāma dvīpo navayojanasahasrāṇy",
    "K10adbhutdu:42": " āyāmavistāreṇa samantāt pūrṇacandrākārapariṇāmitaḥ. tam enaṃ kaścic chrāddhaḥ kulaputro",
    "K10adbhutdu:43": " vā kuladuhitā vā saptaratnamayaṃ kṛtvā yāvac cāturdiśe bhkiṣusaṃghe niryātayed yo",
    "K10adbhutdu:44": " vā tathāgatasyārhataḥ samyakasaṃbuddhasya parinirvṛttasya mṛtpiṇḍād āmalakaphalapramāṇaṃ",
    "K10adbhutdu:45": " stūpaṃ pratiṣṭhāpayet sūcīmātrāṃ yaṣṭim āropayed badarīpatramātraṃ cchattram yavaphalapramāṇaṃ",
    "K10adbhutdu:46": " pratimāṃ kārayet sarṣaphalapramāṇaṃ dhātuṃ pratiṣṭhāpayet idam evānanda tataḥ prabhūtataraṃ puṇyaṃ vadāmi.",
    "K10adbhutdu:47": " [6] tiṣṭhatv ānanda jambūdvīpo dvīpaḥ. tiṣṭhatu pūrvavideho dvīpaḥ. tiṣṭhatv avaragodānīyo",
    "K10adbhutdu:48": " dvīpaḥ. asty ānanda uttarakurur nāma dvīpaḥ daśayojanasahasrāṇy āyāmavistāreṇa samantāt",
    "K10adbhutdu:49": " samantacaturasraḥ. tam enaṃ kaścic chrāddhaḥ kulaputro vā kuladuhitā vā saptaratnamayaṃ",
    "K10adbhutdu:50": " kṛtvā yāvac cāturdiśe bhkiṣusaṃghe niryātayed yo vā tathāgatasyārhataḥ samyakasaṃbuddhasya",
    "K10adbhutdu:51": " parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ yaṣṭim",
    "K10adbhutdu:52": " āropayed badarīpatramātraṃ cchattram yavaphalapramāṇaṃ pratimāṃ kārayet sarṣaphalapramāṇaṃ",
    "K10adbhutdu:53": " dhātuṃ pratiṣṭhāpayet tataḥ prabhūtataraṃ puṇyaṃ vadāmi.",
    "K10adbhutdu:54": " [7] tiṣṭhatv ānanda jambūdvīpo dvīpas. tiṣṭhatu pūrvavideho dvīpaḥ. tiṣṭhatv avaragodānīyo",
    "K10adbhutdu:55": " dvīpaḥ. tiṣṭhatūttarakuru dvīpaḥ. asty ānanda śakrasya devānām indrasya vaijayanto",
    "K10adbhutdu:56": " nāma prāsādaḥ. tam enaṃ kaścic chrāddhaḥ kulaputro vā kuladuhitā vā saptaratnamayaṃ",
    "K10adbhutdu:57": " kṛtvā yāvac cāturdiśe bhkiṣusaṃghe niryātayed yo vā tathāgatasyārhataḥ samyakasaṃbuddhasya",
    "K10adbhutdu:58": " parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet sūcīmātrāṃ yaṣṭim",
    "K10adbhutdu:59": " āropayed badarīpatramātraṃ cchattram yavaphalapramāṇaṃ pratimāṃ kārayet sarṣaphalapramāṇaṃ",
    "K10adbhutdu:60": " dhātuṃ pratiṣṭhāpayet idam evānanda tataḥ prabhūtataraṃ puṇyaṃ vadāmi.",
    "K10adbhutdu:61": " [8] tiṣṭhatv ānanda jambūdvīpo dvīpaḥ. tiṣṭhatu pūrvavideho dvīpaḥ. tiṣṭhatv avaragodānīyo",
    "K10adbhutdu:62": " dvīpaḥ. tiṣṭhatūttarakuru dvīpaḥ. tiṣṭhatu śakrasya devānām indrasya vaijayantaḥ",
    "K10adbhutdu:63": " prāsādaḥ. asty ānanda trisāharsamahāsāhasro lokadhātuḥ. tam enaṃ kaścic chrāddhaḥ",
    "K10adbhutdu:64": " kulaputro vā kuladuhitā vā saptaratnamayaṃ kṛtvā srotāpannebhyaḥ sakṛdāgāmibhyo 'nāgāmibhyo",
    "K10adbhutdu:65": " 'rhadbhyaḥ pratyekabuddhebhyaś yāvac cāturdiśe vā bhkiṣusaṃghe niryātayed yo vā tathāgatasyārhataḥ",
    "K10adbhutdu:66": " samyakasaṃbuddhasya parinirvṛttasya mṛtpiṇḍād āmalakaphalapramāṇaṃ stūpaṃ pratiṣṭhāpayet",
    "K10adbhutdu:67": " sūcīmātrāṃ yaṣṭim āropayed badarīpatramātraṃ cchattram yavaphalapramāṇaṃ pratimāṃ",
    "K10adbhutdu:68": " kārayet sarṣaphalapramāṇaṃ dhātuṃ pratiṣṭhāpayet idam evānanda tataḥ prabhūtataraṃ puṇyaṃ vadāmi.",
    "K10adbhutdu:69": " [9] tat kasya hetoḥ. aprameyo hy ānanda tathāgato dānenāprameyaḥ śīlenāprameyaḥ kṣāntyāprameyo",
    "K10adbhutdu:70": " vīryeṇāprameyo tyāgenāprameyo maitryāprameyaḥ karuṇayāprameyo muditayāprameya upekṣayā",
    "K10adbhutdu:71": " caturbhir vaiśāradyais daśabhis tathāgatabalaiś aṣṭādaśabhir āveṇikair buddhadharmair",
    "K10adbhutdu:72": " aprameyāprameyaguṇasamanvāgato hy ānanda tathāgato 'rhan samyaksaṃbuddhaḥ.",
    "K10adbhutdu:73": " [10] evam ukto āyuṣmān ānando bhagavantam idam avocat:",
    "K10adbhutdu:74": " āścaryaṃ bhagavann āścaryaṃ sugata yāvad ayaṃ dharmaparyāyaḥ. ko nāmāyaṃ dharmaparyāyaḥ.",
    "K10adbhutdu:75": " kathaṃ cainaṃ dhārayāmi. tasmāt tarhi tvam ānanda imaṃ dharmaparyāyam adbhutam adbhutadharmaparyāyaṃ",
    "K10adbhutdu:76": " iti dhāraya. idam avocad bhagavān āttamanās te bhikṣava āyuṣmāṃś cānando bhagavato",
    "K10adbhutdu:77": " bhāṣitam abhyanandan."
}