{
    "K10samyu_wu:0": " Bl. 157V1-R5 Pūrṇika SĀ(Hos1)",
    "K10samyu_wu:1": " 4. athāyuṣmān pūrṇiko 'ciraprakrāntān saṃbahulān anyatīrthikaparivrājakān viditvā yena bhagavāṃs tenopajagāma. upetya bhagavatpādau śirasā vanditvā,",
    "K10samyu_wu:2": " ekānte nyaṣīdat. ekāntaniṣanna āyuṣmān pūrṇiko yāvad evāsyābhūt. saṃbahulair anyatīrthikaparivrājakaiḥ",
    "K10samyu_wu:3": " sārdham antarākathāsamudāhāras tat sarvaṃ bhagavato vistareṇārocayati. evaṃ cāha.",
    "K10samyu_wu:4": " 5. kaccid ahaṃ bhadanta evaṃ vyākurvāṇo no ca bhagavantam abhyācakṣe. nātisarāmy",
    "K10samyu_wu:5": " uktavādī cāhaṃ bhagavato dharmavādī ca dharmasya cānudharmaṃ vyākaromi. na ca me",
    "K10samyu_wu:6": " kaścid āgacchet parataḥ saha dharmeṇa vādānuvādaṃ garhasthānīyo dharmaḥ.",
    "K10samyu_wu:7": " 6. tatthyaṃ tvaṃ pūrṇika vyākurvāṇo no ca mām abhyācakṣase. nātisarāsy uktavādī ca",
    "K10samyu_wu:8": " tvaṃ mama dharmavādī ca dharmasya cānudharmaṃ vyākarosi. na ca te kaścid āgacchet",
    "K10samyu_wu:9": " parataḥ saha dharmeṇa vādānuvādaṃ garhasthānīyo dharmaḥ /",
    "K10samyu_wu:10": " 7. tat kasmād dhetoḥ. pūrvaṃ pūrṇika ......... anabhisamayāt* śvāṃtrakulajātā guḍaguṃjijātā",
    "K10samyu_wu:11": " muṃjabalbajajātā ājavaṃjavasamāpannā asmāl lokāt paraṃ lokaṃ parāl lokād imaṃ lokaṃ",
    "K10samyu_wu:12": " sandhāvaṃti saṃsaraṃti saṃsārān na vyativartaṃte.",
    "K10samyu_wu:13": " 8. mithyāmāneṣu pūrṇika ....... apariśeṣam adhyastaṃ parikṣayaṃ paryādānaṃ gacchet sarvasyāḥ prajāyā dīrgharātram arthāya hitāya sukhāya //",
    "K10samyu_wu:14": " Bl. 157R5-159V2: Kokanada SĀ(Hos1)",
    "K10samyu_wu:15": " 1. bhagavān rājagṛhe viharati veṇuvane kalandakanivāpe. athāyuṣmān ānandaḥ sa rātryā",
    "K10samyu_wu:16": " paścime yāme vyutthāya yena nadī tapodā tenopajagāma. upetya nadyās tapodāyās tīre",
    "K10samyu_wu:17": " cīvarakāṇy upanikṣipya nadīṃ tapodām abhyavagāhya gātrāṇi pariṣicya nadīṃ tapodāṃ pratyutthāya,",
    "K10samyu_wu:18": " ekacīvaraka asthād gātrāṇy āvāpayamānaḥ",
    "K10samyu_wu:19": " 2. tena khalu samayena kokanadaḥ parivrājako yena nadī tapodā tenopajagāma. aśrauṣīd",
    "K10samyu_wu:20": " āyuṣmān ānandaḥ kokanadasya parivrājakasya pariṣiñcanaśabdam. śrutvā ca punar āyuṣmatānandenotkāśanaśabdaḥ",
    "K10samyu_wu:21": " kṛtaḥ. aśrauṣīt kokanadaḥ parivrājako tasyotkāśanaśabdaṃ. śrutvā ca punar evam āha.",
    "K10samyu_wu:22": " 3. ko 'sy āyuṣman. ahaṃ śramaṇo 'smi. katameṣāṃ śramaṇānām. śākyaputrīyāṇām. pṛccheyam",
    "K10samyu_wu:23": " aham āyuṣmāṃ kañcid eva pradeśāmi saced avakāśaṃ kuryāḥ praśnasya vyākaraṇāya. pṛcchāyuṣman.",
    "K10samyu_wu:24": " śrutva te vedayiṣyāmi.",
    "K10samyu_wu:25": " 4. kin nv āyuṣman bhavati tathāgataḥ paraṃ maraṇāt. avyākṛtaṃ bhagavatā bhavati tathāgataḥ",
    "K10samyu_wu:26": " paraṃ maraṇāt. kin nv āyuṣman na bhavati bhavati ca na bhavati naiva bhavati naiva",
    "K10samyu_wu:27": " na bhavati tathāgataḥ paraṃ maraṇāt. avyākṛtaṃ bhagavatā na bhavati bhavati ca na",
    "K10samyu_wu:28": " na bhavati naiva bhavati naiva na bhavati tathāgataḥ paraṃ maraṇāt.",
    "K10samyu_wu:29": " 5. kin nv āyuṣman bhavati tathāgataḥ paraṃ maraṇād iti pṛṣṭa avyākṛtam iti vadasi.",
    "K10samyu_wu:30": " na bhavati bhavati ca na na bhavati naiva bhavati naiva na bhavati tathāgataḥ paraṃ",
    "K10samyu_wu:31": " maraṇād iti pṛṣṭaḥ avyākṛtam iti vadasi. kinv āyuṣman na jānāsi na paśyasi. nāham",
    "K10samyu_wu:32": " āyuṣman na jānāmi na paśyāmi. jānāmy ahaṃ paṣyāmi. kin nv āyuṣman jānāsi paśyasi.",
    "K10samyu_wu:33": " 6. ........ dṛṣṭir dṛṣṭisthānaṃ dṛṣṭisthāna ...... tam ahaṃ jānāmi tam ahaṃ paśyāmi. evaṃ cāham āyuṣman jānāmy evaṃ paśyāmi. kin nv ahaṃ na jānāmi na paśyāmi.",
    "K10samyu_wu:34": " 7. ko nāmāyuṣmaṃ. ānanda iti. āścaryaṃ yāvan mahācāryasya śrāvakeṇa sārdham antarākathāsamudāhāraḥ.",
    "K10samyu_wu:35": " saced ahaṃ sañjānīyām āyuṣmān ānanda iti etāvat pratibhāsya na haṃta bh. ...... evam uktvā prakrāntaḥ //",
    "K10samyu_wu:36": " Bl. 159V2-162V1: Anāthapiṇḍada SĀ(Hos1)",
    "K10samyu_wu:37": " 1. // bhagavān śrāvastyāṃ viharati jetavane anāthapiṇḍadasyārāme. tena khalu samayena",
    "K10samyu_wu:38": " anāthapiṇḍado gṛhapatir divāditaḥ śrāvastyā niṣkramati bhagavaddarśanāya bhagavantaṃ paryupāsanāyai.",
    "K10samyu_wu:39": " 2. athānāthapiṇḍadasya gṛhapater etad abhavat*. atiprātas tāvad etarhi bhagavaddarśanāya",
    "K10samyu_wu:40": " bhagavantaṃ paryupāsanāyai. bhagavāñ ca bhikṣavaś ca pratisaṃlīnā bhavanti. yan nv",
    "K10samyu_wu:41": " ahaṃ yenānyatīrthikaparivrājakānām ārāmaḥ tenopagaccheyam.",
    "K10samyu_wu:42": " 3. athānāthapiṇḍado gṛhapatir yenānyatīrthikaparivrājakānām ārāmaḥ tenopajagāma.",
    "K10samyu_wu:43": " upetyānyatīrthikaparivrājakaiḥ sārdhaṃ saṃmukhaṃ saṃmodanīṃ saṃrañjanīṃ kathāṃ vividhān upasaṃhṛtya,",
    "K10samyu_wu:44": " ekānte nyaṣīdat.",
    "K10samyu_wu:45": " 4. athānyatīrthikaparivrājakā idam avocan. gṛhapate śramaṇasya gautamasya dṛṣṭiṃ",
    "K10samyu_wu:46": " vadasi. kā gautamasya dṛṣṭiḥ kiṃ paśyati gautamaḥ. nāham api bhavanto jānāmi kā bhagavato",
    "K10samyu_wu:47": " dṛṣṭiḥ kiṃ paśyati bhagavāṃ. tena hi gṛhapate bhikṣusaṃghasya dṛṣṭiṃ vadasi. kā bhikṣusaṃghasya",
    "K10samyu_wu:48": " dṛṣṭiḥ kiṃ paśyati bhikṣusaṃghaḥ. nāham api bhavanto jānāmi kā bhikṣusaṃghasya dṛṣṭiḥ",
    "K10samyu_wu:49": " kiṃ paśyati bhikṣusaṃghaḥ. tena hi gṛhapate kā gṛhapater dṛṣṭiḥ kiṃ paśyati gṛhapatir.",
    "K10samyu_wu:50": " aṅga bhavantas tāvat* svakasvakāṃ dṛṣṭiṃ vyākurvantu. paścān mama dṛṣṭiṃ vyākarotuṃ",
    "K10samyu_wu:51": " na duṣkaraṃ bhaviṣyati.",
    "K10samyu_wu:52": " 5. athānyataro 'nyatīrtikaparivrājako 'nāthapiṇḍadaṃ gṛhapatim idam avocat. mama",
    "K10samyu_wu:53": " dṛṣṭiḥ śāsvato loka idaṃ satyaṃ moham anyat. apara evam āha mama dṛṣṭiṛ aśāśvato",
    "K10samyu_wu:54": " loka idaṃ satyaṃ mohaṃ anyat* apara evam āha śāśvataś cāśāśvataś ca loka. apara evam",
    "K10samyu_wu:55": " āha naiva śāśvato nāśāśvataś ca lokaḥ. antavān lokaḥ. anantavān. antavāṃś cānantavāṃś",
    "K10samyu_wu:56": " ca. naivāntavāṃ nānantavāṃ. yo jīvas tac charīram. anyo jīvo 'nyac charīram. bhavati",
    "K10samyu_wu:57": " tathāgataḥ paraṃ maraṇāt. na bhavati. bhavati ca na bhavati ca. apara evam āha mama",
    "K10samyu_wu:58": " dṛṣṭir naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat.",
    "K10samyu_wu:59": " 6. athānyatīrthikaparivrājakā anāthapiṇḍadaṃ gṛhapatim idam avocan* vyākurvāma vayaṃ gṛhapate svakasvakāṃ dṛṣṭim. vyākarotu gṛhapate kā gṛhapater dṛṣṭiḥ kiṃ paśyati gṛhapatir.",
    "K10samyu_wu:60": " 7. mama bhavanto dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ",
    "K10samyu_wu:61": " saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ. evaṃ",
    "K10samyu_wu:62": " viditvā tasmād aham imāṃ dṛṣṭiṃ sarveṇa sarvaṃ nābhyupagatam.",
    "K10samyu_wu:63": " 8. ........ dṛṣṭiḥ śāśvato loka idaṃ satyaṃ moham anyat. imā dṛṣṭir bhūtaṃ saṃskṛtaṃ",
    "K10samyu_wu:64": " cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ pratītyasamutpannaṃ",
    "K10samyu_wu:65": " tad anityaṃ yad anityaṃ tad duḥkham. tasmād ayam āyuṣmāṃ duḥkham evālīnaḥ. duḥkham",
    "K10samyu_wu:66": " evādhyupagataḥ. duḥkham evādhiniviṣṭaḥ. duḥkham eva pratipannaḥ.",
    "K10samyu_wu:67": " 9. ............ evaṃvādī śāśvato loka idam eva satyaṃ moham anyat. evṃ doṣaṃ bhavati. pūrvavad yāvat,",
    "K10samyu_wu:68": " naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat*",
    "K10samyu_wu:69": " imā dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ cetayitaṃ",
    "K10samyu_wu:70": " pratītyasamutpannaṃ tad anityaṃ yad anityaṃ tad duḥkhaṃ. tasmād ayam āyuṣmāṃ duḥkham",
    "K10samyu_wu:71": " evālīnaḥ. duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.",
    "K10samyu_wu:72": " ............ evaṃvādī naiva bhavati naiva na bhavati tathāgataḥ paraṃ maraṇāt. idaṃ satyaṃ moham anyat.",
    "K10samyu_wu:73": " 10. athānyataro 'nyatīrthikaparivrājako 'nāthapiṇḍadaṃ gṛhapatim idam avocat*. nanu",
    "K10samyu_wu:74": " gṛhapater api dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ saṃskṛtaṃ",
    "K10samyu_wu:75": " cetayitaṃ pratītyasamutpannaṃ tad anityaṃ yad anityaṃ tad duḥkhaṃ. tasmād gṛhapatir",
    "K10samyu_wu:76": " api duḥkham evālīnaḥ duḥkham evādhyupagataḥ. duḥkham evādhiniviṣṭaḥ. duḥkham eva pratipannaḥ.",
    "K10samyu_wu:77": " 11. mama bhavanto dṛṣṭir bhūtaṃ saṃskṛtaṃ cetayitaṃ pratītyasamutpannaṃ yad bhūtaṃ",
    "K10samyu_wu:78": " saṃskṛtaṃ cetayitaṃ pratītyasamutpannaṃ tad anityaṃ yad anityaṃ tad duḥkhaṃ. evaṃ",
    "K10samyu_wu:79": " viditvā tasmād aham imāṃ dṛṣṭiṃ sarveṇa sarvaṃ nābhyupagatam. evam eva gṛhapate.",
    "K10samyu_wu:80": " 12. athānāthapiṇḍado gṛhapatir anyatīrthikaparivrājakānām ārāme paraprativādāṃ nigṛhya svakaṃ vādaṃ dīpayitvā pariṣadi siṃhanādaṃ naditvā,",
    "K10samyu_wu:81": " utthāyāsanāt prakrāntaḥ. athānāthapiṇḍado gṛhapatir yena bhagavāṃs tenopajagāma.",
    "K10samyu_wu:82": " upetya bhagavatpādau śirasā vanditvā ekānte nyaṣīdat. ekāntaniṣaṇṇo 'nāthapiṇḍado",
    "K10samyu_wu:83": " gṛhapatir yāvad evāsyābhūt. saṃbahulair anyatīrthikaparivrājakaiḥ sārdham antarākathāsamudāhāras",
    "K10samyu_wu:84": " tat sarvaṃ bhagavato vistareṇārocayati.",
    "K10samyu_wu:85": " 13. evam ukto bhagavān anāthapiṇḍadaṃ gṛhapatim idam avocat*. sādhu sādhu gṛhapate kālena kālaṃ ..........",
    "K10samyu_wu:86": " Bl. 162V2-166R5: Dīrghanakha SĀ(Hos2)",
    "K10samyu_wu:87": " 1. // bhagavāṃ rājagṛhe viharati veṇuvane kalandakanivāpe. atha dīrghanakhaḥ parivrājako",
    "K10samyu_wu:88": " yena bhagavāṃs tenopajagāma. upetya bhagavatā sārdhaṃ saṃmukhaṃ saṃmodanīṃ saṃraṃjanīṃ",
    "K10samyu_wu:89": " kathāṃ vividhām upasaṃhṛtya,",
    "K10samyu_wu:90": " ekānte nyaṣīdad. ekāntaniṣaṇṇo dīrghanakhaḥ parivrājako bhagavantam idam avocat.",
    "K10samyu_wu:91": " 2. sarvaṃ me bho gautama na kṣamati. eṣāpi te,",
    "K10samyu_wu:92": " agnivaiśyāyana dṛṣṭir na kṣamati yeyaṃ dṛṣṭiḥ sarvaṃ me na kṣamati,",
    "K10samyu_wu:93": " eṣāpi me dṛṣṭir na kṣamati,",
    "K10samyu_wu:94": " yeyaṃ me dṛṣṭiḥ sarvaṃ me na kṣamati.",
    "K10samyu_wu:95": " 3. api nu te agnivaiśyāyana,",
    "K10samyu_wu:96": " evaṃ jānata evaṃ paśyato 'syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ,",
    "K10samyu_wu:97": " anyasyāś ca dṛṣṭer apratisandhir anupādānam aprādurbhāvaḥ. api me bho gautama,",
    "K10samyu_wu:98": " evaṃ jānata evaṃ paśyato 'syāś ca dṛṣṭeḥ prahāṇaṃ bhaviṣyati pratiniḥsargo vyantibhāvaḥ,",
    "K10samyu_wu:99": " anyasyāś ca dṛṣṭer apratisandhir anupādānam aprādurbhāvaḥ.",
    "K10samyu_wu:100": " 4. bahujanena te,",
    "K10samyu_wu:101": " agnivaiśyāyana saṃsyadiṣyati,",
    "K10samyu_wu:102": " bahujano 'pi evaṃdṛṣṭir bhavati,",
    "K10samyu_wu:103": " evaṃvādī. tvam api syāt tādṛśa eva ye kecid agnivaiśyāyana śramaṇā vā brāhmaṇā vā",
    "K10samyu_wu:104": " imāṃ ca dṛṣṭiṃ pratiniḥsṛjanty anyāṃ ca dṛṣṭiṃ nopādante. ima ucyante śramaṇā vā",
    "K10samyu_wu:105": " brāhmaṇā vā tanubhyas tanutarā loke.",
    "K10samyu_wu:106": " 5. traya ime, agnivaiśyāyana dṛṣṭisaṃniśrayāḥ. katame trayaḥ. ihāgnivaiśyāyana,",
    "K10samyu_wu:107": " eka evaṃdṛṣṭir bhavati. evaṃvādī. sarvaṃ me kṣamati. punar aparam ihaika evaṃdṛṣṭir bhavati,",
    "K10samyu_wu:108": " evaṃvādī. sarvaṃ me na kṣamati. punar aparam ihaika evaṃdṛṣṭir bhavati,",
    "K10samyu_wu:109": " evaṃvādī. ekatyaṃ me kṣamati. ekatyaṃ me na kṣamati.",
    "K10samyu_wu:110": " 6. tatrāgnivaiśyāyana yeyaṃ dṛṣṭiḥ sarvaṃ me kṣamati. iyaṃ dṛṣṭiḥ saṃrāgāya saṃvartate",
    "K10samyu_wu:111": " nāsaṃrāgāya saṃdveṣāya nāsaṃdveṣāya saṃmohāya nāsaṃmohāya saṃyogāya nāsaṃyogāya saṃkleśāya",
    "K10samyu_wu:112": " na vyavadānāya saṃcayāya nāpacayāya,",
    "K10samyu_wu:113": " abhinandanāyopādānāya,",
    "K10samyu_wu:114": " adhyavasānāya saṃvartate.",
    "K10samyu_wu:115": " 7. yeyaṃ dṛṣṭiḥ sarvaṃ me na kṣamati. iyaṃ dṛṣṭir asaṃrāgāya saṃvartate na saṃrāgāya. asaṃdveṣāya na saṃdveṣāya,",
    "K10samyu_wu:116": " asaṃmohāya na saṃmohāya,",
    "K10samyu_wu:117": " asaṃyogāya na saṃyogāya,",
    "K10samyu_wu:118": " vyavadānāya na saṃkleśāya,",
    "K10samyu_wu:119": " asaṃcayāya na saṃcayāya. anabhinandanāyānupādānāya,",
    "K10samyu_wu:120": " anadhyavasānāya saṃvartate.",
    "K10samyu_wu:121": " 8. tatrāgnivaiśyāyana yeyaṃ dṛṣṭiḥ ekatyaṃ me kṣamati. ekatyaṃ me na kṣamati yat",
    "K10samyu_wu:122": " tāvad asya kṣamati tat saṃrāgāya saṃvartate nāsaṃrāgāya pūrvavad yāvad adhyavasānāya",
    "K10samyu_wu:123": " saṃvartate yad asya na kṣamati tad asaṃrāgāya saṃvartate na saṃrāgāya pūrvavad yāvad",
    "K10samyu_wu:124": " anadhyavasānāya saṃvartate.",
    "K10samyu_wu:125": " 9. tatra śrutavān āryaśrāvaka itaḥ pratisaṃśikṣati. ahaṃ ced evaṃdṛṣṭiḥ syām evaṃvādī sarvaṃ me kṣamati,",
    "K10samyu_wu:126": " dvābhyāṃ me sārdhaṃ syād vigrahaḥ syād vivādaḥ. yaś caivaṃdṛṣṭir evaṃvādī sarvaṃ me na kṣamati. yaś caivaṃdṛṣṭir evaṃvādī,",
    "K10samyu_wu:127": " ekatyaṃ me kṣamati,",
    "K10samyu_wu:128": " ekatyaṃ na me kṣamati,",
    "K10samyu_wu:129": " vigrahe sati vivādo vivāde sati vihiṃsā. iti sa vigrahaṃ ca vivādaṃ ca vhiṃsāñ ca",
    "K10samyu_wu:130": " samanupaśyann imāṃ ca dṛṣṭiṃ pratinisṛjaty anyāṃ ca dṛṣṭiṃ nopādatte. evam asyāś",
    "K10samyu_wu:131": " ca dṛṣṭer prahāṇaṃ bhavati pratiniḥsargo vyantibhāva anyasyāś ca dṛṣṭer apratisandhir",
    "K10samyu_wu:132": " anupādānam aprādurbhāvaḥ.",
    "K10samyu_wu:133": " 10. tatra śrutavān āryaśrāvaka itaḥ pratisaṃśikṣati,",
    "K10samyu_wu:134": " ahaṃ ced evaṃdṛṣṭiḥ syām evaṃvādī sarvaṃ me na kṣamati,",
    "K10samyu_wu:135": " dvābhyāṃ me sārdhaṃ syād vigrahaḥ syād vivādaḥ. yaś caivaṃdṛṣṭir evaṃvādī sarvaṃ",
    "K10samyu_wu:136": " me kṣamati. yaś caivaṃdṛṣṭir evaṃvādī. ekatyaṃ me kṣamati. ekatyaṃ me na kṣamati.",
    "K10samyu_wu:137": " vigrahe sati vivādo vivāde sati vihiṃsā pūrvavad yāvad apratisandhir anupādānam aprādurbhāvaḥ.",
    "K10samyu_wu:138": " 11. tatra śrutavān āryaśrāvaka itaḥ pratisaṃśikṣati,",
    "K10samyu_wu:139": " ahaṃ ced evaṃdṛṣṭiḥ syām evaṃvādī,",
    "K10samyu_wu:140": " ekatyaṃ me kṣamati,",
    "K10samyu_wu:141": " ekatyaṃ me na kamati,",
    "K10samyu_wu:142": " dvābhyāṃ me sārdhaṃ syād vigrahaḥ syād vivādo yaś caivaṃdṛṣṭir evaṃvādī sarvaṃ me",
    "K10samyu_wu:143": " kṣamati yaś caivaṃdṛṣṭir evaṃvādī sarvaṃ me na kṣamati. vigrahe sati vivādaḥ pūrvavad",
    "K10samyu_wu:144": " yāvad apratisandhir anupādānam aprādurbhāvaḥ.",
    "K10samyu_wu:145": " 12. ayaṃ khalv agnivaiśyāyana kāyo rūpī audārikaś cāturmahābhūtika āryaśrāvakeṇa,",
    "K10samyu_wu:146": " abhīkṣaṇam anityānupaśyinā vihartavyam vyayānupaśyinā virāgānupaśyinā nirodhānupaśyinā",
    "K10samyu_wu:147": " pratiniḥsargānupaśyinā vihartavyam. yatrāryaśrāvakasyānityānupaśyino viharato vyayānupaśyino",
    "K10samyu_wu:148": " virāgānupaśyino nirodhānupaśyinaḥ pratiniḥsargānupaśyino viharato yo 'sya bhavati",
    "K10samyu_wu:149": " kāye kāyacchandaḥ kāyasnehaḥ kāyapremā kāyālayaḥ kāyaviṣaktiḥ kāyādhyavasānaṃ tac",
    "K10samyu_wu:150": " cāsya cittaṃ na paryādāya tiṣṭhati.",
    "K10samyu_wu:151": " 13. tisra imā agnivaiśyāyana vedanāḥ. katamās tisraḥ. sukhā vedanā duḥkhā vedanā,",
    "K10samyu_wu:152": " aduḥkhāsukhā vedanā ca. itīmās tisro vedanāḥ kiṃnidānāḥ kiṃsamudayāḥ kiṃjātīyāḥ kiṃprabhavāḥ.",
    "K10samyu_wu:153": " itīmā vedanā sparśanidānāḥ sparśasamudayāḥ sparśajātīyāḥ sparśaprabhavās tasya tasya",
    "K10samyu_wu:154": " sparśasya samudayāt tās tā vedanāḥ samudayanti. tasya tasya sparśasya nirodhāt tās",
    "K10samyu_wu:155": " tā vedanā nirudhyante vyupaśamanti śītībhavanti astaṃgacchanti.",
    "K10samyu_wu:156": " 14. sa yāṃ kāṃcid vedanāṃ vedayati sukhāṃ vā duḥkhāṃ vā,",
    "K10samyu_wu:157": " aduḥkhāsukhāṃ vā tāsāṃ vedanānāṃ samudayaṃ cāstaṃgamaṃ cāsvādaṃ cādīnavaṃ ca niḥsaraṇaṃ",
    "K10samyu_wu:158": " ca yathābhūtaṃ prajānāmīti. sa tāsāṃ vedanānāṃ samudayam cāstaṃgamaṃ cāsvādaṃ cādīnavaṃ",
    "K10samyu_wu:159": " ca niḥsaraṇaṃ ca yathābhūtaṃ prajānaṃ tāsu utpannāsu vedanāsv anityānupaśyī viharati",
    "K10samyu_wu:160": " vyayānupaśyī virāgānupaśyī nirodhānupaśyī pratiniḥsargānupaśyī viharati.",
    "K10samyu_wu:161": " 15. sa kāyaparyantikāṃ vedanāṃ vedayānaḥ kāyaparyantikāṃ vedanāṃ vedayāmīti yathābhūtaṃ",
    "K10samyu_wu:162": " prajānāti. jīvitaparyantikāṃ vedanāṃ vedayāno jīvitaparyantikāṃ vedanāṃ vedayāmīti",
    "K10samyu_wu:163": " yathābhūtaṃ prajānāti. bhedāc ca kāyasyordhvaṃ jīvitaparyādānād ihaivāsya sarvāṇi",
    "K10samyu_wu:164": " vedayitāny apariśeṣaṃ nirudhyante. apariśeṣam adhyastaṃ parikṣayaṃ paryādānaṃ gacchanti.",
    "K10samyu_wu:165": " 16. tasyaivaṃ bhavati sukhām api vedanāṃ vedayāno bhedāt kāyasya bhaviṣyati,",
    "K10samyu_wu:166": " eṣa evānto duḥkhasya. duḥkhām apy aduḥkhāsukhām api vedanāṃ vedayāno bhedāt kāyasya bhaviṣyati,",
    "K10samyu_wu:167": " eṣaivānto duḥkhasya. sa sukhām api vedanāṃ vedayati visaṃyukto vedayati na saṃyuktaḥ.",
    "K10samyu_wu:168": " duḥkhām apy aduḥkhāsukhām api vedanāṃ vedayati visaṃyukto vedayati na saṃyuktaḥ.",
    "K10samyu_wu:169": " kena visaṃyuktaḥ. visaṃyukto rāgeṇa dveṣeṇa mohena visaṃyukto jātijarāvyādhimaraṇaśokaparidevaduḥkhadaurmanasyopāyāsebhyo",
    "K10samyu_wu:170": " visaṃyukto duḥkhād iti vadāmi.",
    "K10samyu_wu:171": " 17. tena khalu samayenāyuṣmāñ chāriputro 'rdhamāsopasaṃpanno bhagavataḥ pṛṣṭhataḥ",
    "K10samyu_wu:172": " sthito 'bhūd vyajanaṃ gṛhītvā bhagavantaṃ vījayan. athāyuṣmataḥ śāriputrasyaitad",
    "K10samyu_wu:173": " abhavat. bhagavāṃs teṣāṃ dharmāṇāṃ prahāṇam eva varṇayati virāgam eva nirodham eva",
    "K10samyu_wu:174": " pratiniḥsargam eva varṇayati. athāyuṣmataḥ śāriputrasyaiṣāṃ dharmāṇām anityatānupaśyinaḥ",
    "K10samyu_wu:175": " viharato vyayānupaśyino virāgānupaśyino nirodhānupaśyinaḥ pratiniḥsargānupaśyino",
    "K10samyu_wu:176": " viharataḥ. anupādāyāsravebhaś cittaṃ vimuktaṃ.",
    "K10samyu_wu:177": " 18. dīrghanakhasya ca parivrājakasya virajo vigatamalaṃ dharmeṣu dharmacakṣur utpannam.",
    "K10samyu_wu:178": " atha dīrghanakhaḥ parivrājako dṛṣṭadharmā prāptadharmā viditadharmā paryavagāḍhadharmā",
    "K10samyu_wu:179": " tīrṇakāṃkṣas tīrṇavicikitso 'parapratyayo 'nanyaneyaḥ śāstuḥ śāsane dharmeṣu vaiśāradyaprāpta",
    "K10samyu_wu:180": " utthāyāsanād ekāṃsam uttarāsaṅgaṃ kṛtvā yena bhagavāṃs tenāñjaliṃ praṇamya bhagavantam idam avocat*.",
    "K10samyu_wu:181": " 19. labheyāhaṃ bhadanta svākhyāte dharmavinaye pravrajyām upasaṃpadaṃ bhikṣubhāvam.",
    "K10samyu_wu:182": " careyam ahaṃ bhagavato 'ntike brahmacaryaṃ. labdhavāṃ dīrghanakhaḥ parivrājakaḥ svākhyāte",
    "K10samyu_wu:183": " dharmavinaye pravrajyām upasaṃpadaṃ bhikṣubhāvam. evaṃ pravrajitaḥ sa āyuṣmāṃ yasyārthe",
    "K10samyu_wu:184": " kulaputrāḥ keśaśmaśrūṇy avatārya kāṣāyāṇi vastrāṇy ācchādya samyag eva śraddhayāgārād",
    "K10samyu_wu:185": " anagārikāṃ pravrajanti. pūrvavad yāvad arhan babhūva suvimuktacittaḥ.",
    "K10samyu_wu:186": " ......... api nu tava jānato .........",
    "K10samyu_wu:187": " ......... yogaḥ śāriputreṇa ........",
    "K10samyu_wu:188": " Bl. 167V1-170V3: Śarabha SĀ(Hos3)",
    "K10samyu_wu:189": " 1. // bhagavān rājagṛhe viharati veṇuvane kalandakanivāpe. tena khalu samayena tasmin",
    "K10samyu_wu:190": " rājagṛhe śarabho nāmaḥ parivrājakaḥ prativasati sumāgadhāyāḥ puṣkaraṇyās tīre. .......",
    "K10samyu_wu:191": " sa evaṃ pariṣadi vācaṃ bhāṣate. ājñāto me śramaṇānāṃ śākyaputrīyāṇāṃ dharmaḥ. ājñāyaivāhaṃ",
    "K10samyu_wu:192": " tasmād dharmavinayād apakrāntaḥ.",
    "K10samyu_wu:193": " 2. atha saṃbahulā bhikṣavaḥ pūrvāhne nivāsya pātracīvaram ādāya rājagṛhaṃ piṇḍāya",
    "K10samyu_wu:194": " prāviśan. aśrauṣuḥ saṃbahulā bhikṣavo rājagṛhaṃ piṇḍāya carantaḥ. asmiṃ rājagṛhe",
    "K10samyu_wu:195": " śarabho nāmaḥ parivrājakaḥ prativasati. sa evaṃ pariṣadi vācaṃ bhāṣate. pūrvavat.",
    "K10samyu_wu:196": " śrutvā ca punar rājagṛhaṃ piṇḍāya caritvā kṛtabhaktakṛtyāḥ paścādbhaktapiṇḍapātaḥ",
    "K10samyu_wu:197": " pratikrāntāḥ pātracīvaraṃ pratiśamya pādau prakṣālya yena bhagavāṃs tenopajagmuḥ.",
    "K10samyu_wu:198": " upetya bhagavatpādau śirasā vanditvā ekānte nyaṣīdan. ekāṃtaniṣaṇṇāḥ saṃbahulā bhikṣavo",
    "K10samyu_wu:199": " bhagavantam idam avocan.",
    "K10samyu_wu:200": " 3. iha vayaṃ bhadanta saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ",
    "K10samyu_wu:201": " piṇḍāya prāviśāma. aśrauṣma vayaṃ saṃbahulā bhikṣavo rājagṛhaṃ piṇḍāya carantaḥ.",
    "K10samyu_wu:202": " asmiṃ rājagṛhe śarabho nāmaḥ parivrājakaḥ prativasati. sa evaṃ pariṣadi vācaṃ bhāṣate.",
    "K10samyu_wu:203": " pūrvavat. sādhu bhagavān yena sumāgadhāyāḥ puṣkaraṇyās tīraṃ tenopasaṃkrameta anukampām",
    "K10samyu_wu:204": " upādāya. adhivāsayati bhagavān saṃbahulānāṃ bhikṣūṇāṃ tūṣṇīṃbhavena.",
    "K10samyu_wu:205": " 4. atha bhagavān sāyāhne pratisaṃlayanād vyutthāya yena śarabhaḥ parivrājakaḥ sumāgadhāyāḥ",
    "K10samyu_wu:206": " puṣkaraṇyās tīre tenopajagāma. adrākṣīc charabhaḥ parivrājako bhagavantaṃ dūrata",
    "K10samyu_wu:207": " eva. dṛṣṭvā ca punar bhagavato 'rthāyāsanaṃ prajñapayaty evaṃ cāha. niṣīdatāṃ bhagavān",
    "K10samyu_wu:208": " prajñapta evāsane. nyaṣīdad bhagavān prajñapta evāsane. niṣadya bhagavāṃ śarabhaṃ",
    "K10samyu_wu:209": " parivrājakam idam avocat.",
    "K10samyu_wu:210": " 5. satyaṃ khalu tvaṃ śarabha,",
    "K10samyu_wu:211": " evaṃ vadasi. ājñāto me śramaṇānāṃ śākyaputrīyāṇāṃ dharmaḥ. ājñāyaivāhaṃ tasmād dharmavinayād apakrānta.",
    "K10samyu_wu:212": " 6. evam uktaḥ śarabhaḥ parivrājakaḥ tūṣṇīm evābhūt. ........ tvaṃ śarabha kim asi",
    "K10samyu_wu:213": " tūṣṇīṃ. sacet te paripūrṇaṃ bhaviṣyati vayam anumodayiṣyāmaḥ. sacet te aparipūrṇaṃ",
    "K10samyu_wu:214": " bhaviṣyati vayaṃ te paripūrṇayiṣyāmaḥ. apīdānīṃ śarabhaḥ parivrājako ..... tūṣṇīm",
    "K10samyu_wu:215": " evābhūt. dvir api trir api śarabhaḥ parivrājakaḥ tūṣṇīm evābhūt.",
    "K10samyu_wu:216": " 7. atha śarabhasya parivrājakasya svakāḥ sabrahmacāriṇaḥ śarabhaṃ parivrājakam idam",
    "K10samyu_wu:217": " avocan. yad eva tvaṃ śramaṇaṃ gautamam upasaṃkramyeyaiva tad eva te śramaṇaḥ gautama",
    "K10samyu_wu:218": " upasaṃkramyaivaṃ vadati vyākuru vyākuru ... sacet te paripūrṇaṃ bhaviṣyati vayam",
    "K10samyu_wu:219": " anumodayiṣyāmaḥ sacet te aparipūrṇaṃ bhaviṣyati vayaṃ te paripūrṇayiṣyāmaḥ. tvaṃ",
    "K10samyu_wu:220": " śarabha kim asi tūṣṇīṃ. ... apīdānīṃ śarabhaḥ parivrājako ... tūṣṇīm evābhūd dvir",
    "K10samyu_wu:221": " api trir api śarabhaḥ parivrājakaḥ tūṣṇīm evābhūt.",
    "K10samyu_wu:222": " 8. atha bhagavān śarabhaṃ parivrājakam idam avocat. yo me saced evaṃ vadet,",
    "K10samyu_wu:223": " na śramaṇasya gautamasya tathāgataḥ samyaksaṃbuddhas. tam ahaṃ sādhu ca suṣṭhu ca samanuyuñjyāṃ samanugāhyāṃ. tasya sādhu ca suṣṭhu ca samanuyuñjyamānasya",
    "K10samyu_wu:224": " anyenānyaṃ pratisareta bahirdhā ... kopaṃ ca doṣaṃ cāpratyayaṃ ca prāduṣkuryāt. ... tūṣṇīṃbhūto vā syān madgubhūtaḥ srastaskandhaḥ,",
    "K10samyu_wu:225": " adhomukho niṣpratibhānaḥ pradhyānaparamaḥ tadyathā tvam etarhi śarabha.",
    "K10samyu_wu:226": " 9. yo me saced evaṃ vadet* na śramaṇasya gautamasya dharmavinayaḥ,",
    "K10samyu_wu:227": " tam ahaṃ sādhu ca suṣṭhu ca samanuyuñjyāṃ samanugāhyāṃ. pūrvavad yāvat tadyathā tvam etarhi śarabha. yo me saced evaṃ vadet,",
    "K10samyu_wu:228": " na śramaṇasya gautamasya śrāvakaḥ supratipannaḥ,",
    "K10samyu_wu:229": " tam ahaṃ sādhu ca suṣṭḥu ca samanuyuñjyāṃ samanugāhyāṃ pūrvavat* yāvat tadyathā tvam etarhi śarabha. ...",
    "K10samyu_wu:230": " 10. atha bhagavān sumāgadhāyāḥ puṣkaraṇyās tīre pariṣadi samyaksiṃhanādaṃ naditvā utthāyāsanāt prakrāntaḥ.",
    "K10samyu_wu:231": " 11. atha śarabhasya parivrājakasya svakāḥ sabrahmacāriṇaḥ śarabhaṃ parivrājakam idam",
    "K10samyu_wu:232": " avocan*. tadyathā śarabha. ṛṣabhaś chinnaviṣāṇaḥ śūnyāyāṃ gośālāyāṃ mahānādaṃ naditavyaṃ manyeta,",
    "K10samyu_wu:233": " evam eva tvam anyatra śramaṇād gautamāt pariṣadi siṃhanādaṃ naditavyaṃ manyase. tadyathā",
    "K10samyu_wu:234": " śarabha bhaḍḍalikā puṃrutakaṃ raviṣyāmīti bhaḍḍalikārutakam eva ravati. ... na bhaḍḍalikāvad",
    "K10samyu_wu:235": " asi .. tvam anyatra śramaṇād gautamāt pariṣadi siṃhanādaṃ naditavyaṃ manyase. tadyathā",
    "K10samyu_wu:236": " śarabha śṛgālo bheraṇḍākāravitakaṃ v. raviṣyāmīti śṛgālaravitakaṃ ravati. evam eva",
    "K10samyu_wu:237": " tvam anyatra śramaṇād gautamāt pariśadi siṃhanādaṃ manyase.",
    "K10samyu_wu:238": " 12. atha śarabhasya parivrājakasya svakāḥ sabrahmacāriṇaḥ ... cotthāyāsanāt prakrāntāḥ. śarabha iti sūtraṃ //",
    "K10samyu_wu:239": " Bl. 170V3-172V2: Pīṭha SĀ(Hos3)",
    "K10samyu_wu:240": " 1. // bhagavān rājagṛhe viharati veṇuvane kalandakanivāpe. tena khalu samayena tasmin",
    "K10samyu_wu:241": " rājagṛhe pīṭho nāmaḥ parivrājakaḥ prativasati sumāgadhāyāḥ puṣkariṇyās –hier immer",
    "K10samyu_wu:242": " puṣkaraṇyās erg.– tīre. sa evaṃ pariṣadi vācaṃ bhāṣate. ... yo me sacet tāṃ gāthāṃ",
    "K10samyu_wu:243": " gītam anugāsyati tasyāham antike brahmacaryaṃ cariṣyāmīti.",
    "K10samyu_wu:244": " 2. atha saṃbahulā bhikṣavaḥ pūrvāhṇe nivāsya pātracīvaram ādāya rājagṛhaṃ piṇḍāya prāviśan. aśrauṣuḥ saṃbahulā bhikṣavo rājagṛhaṃ piṇḍāya carantaḥ,",
    "K10samyu_wu:245": " asmiṃ rājagṛhe sumāgadhāyāḥ puṣkaraṇyās tīre pīṭho nāmaḥ parivrājakaḥ prativasati.",
    "K10samyu_wu:246": " sa evaṃ pariṣadi vācaṃ bhāṣate. pūrvavat. ekānte nyaṣīdan. ekāntaniṣaṇṇāḥ saṃbahulā",
    "K10samyu_wu:247": " bhikṣavo bhagavantam idam avocan*",
    "K10samyu_wu:248": " 3. iha vayaṃ bhadanta pūrvavat. adhivāsayati bhagavān saṃbahulānāṃ bhikṣūṇāṃ tūṣṇīṃbhavena.",
    "K10samyu_wu:249": " 4. atha bhagavān sāyāhne pratisaṃlayanād vyutthāya yena pīṭhaḥ parivrājakaḥ sumāgadhāyāḥ",
    "K10samyu_wu:250": " puṣkaraṇyās tīre tenopajagāma. adrākṣīt pīṭhaḥ parivrājako bhagavantaṃ dūrata eva.",
    "K10samyu_wu:251": " dṛṣṭvā ca punar bhagavato 'rthāyāsanaṃ prajñapayaty evaṃ cāha. niṣīdatāṃ bhagavān",
    "K10samyu_wu:252": " prajñapta evāsane. nyaṣīdad bhagavān prajñapta evāsane. niṣadya bhagavāṃ pīṭhaṃ parivrājakam idam avocat.",
    "K10samyu_wu:253": " 5. satyaṃ khalu tvaṃ pīṭha,",
    "K10samyu_wu:254": " evaṃ vadasi. ... yo me sacet tāṃ gāthāṃ gītam anugāsyati tasyāham antike brahmacaryaṃ cariṣyāmīti. .. ahaṃ tāṃ gāthāṃ gītam anugāsyāmi.",
    "K10samyu_wu:255": " 6. atha pīṭhaḥ parivrājakāḥ pīṭhasyopari pīṭhaṃ ... tasyāṃ velāyāṃ gāthāṃ babhāṣe //",
    "K10samyu_wu:256": " ... na viheṭhayet prāṇinaḥ / kāṃścid vi ....",
    "K10samyu_wu:257": " ... duṣkṛtam* saṃvṛtas triṣu sthāneṣu ...",
    "K10samyu_wu:258": " 7. atha bhagavāṃ cetasā pīṭhasya parivrājakasya cittam ājñāya tasyāṃ velāyāṃ gāthāṃ babhāṣe //",
    "K10samyu_wu:259": " ya + + + + + + + + + + + + + + + / + + + + + + + + + + + + + + + + //",
    "K10samyu_wu:260": " ... mā ca viheṭhaya prāṇinaḥ / kāṃ ...",
    "K10samyu_wu:261": " yasya kāyena vācā ca manasā nāsti duṣkṛtam*",
    "K10samyu_wu:262": " saṃvṛtas triṣu sthāneṣu + + + + + + + + //",
    "K10samyu_wu:263": " 8. atha pīṭhasya parivrājakasya etad abhavad iti me śramaṇo gautamaś cetasā cittam ājānāti. ... yena bhagavāṃs tenāñjaliṃ praṇamya bhagavantam idam avocat.",
    "K10samyu_wu:264": " 9. labheyāhaṃ bho gautama svākhyāte dharmavinaye pravrajyām upasaṃpadaṃ bhikṣubhāvam.",
    "K10samyu_wu:265": " labdhavāṃ te svākhyāte dharmavinaye pravrajyām upasaṃpadaṃ bhikṣubhāvam. evaṃ pravrajitaḥ",
    "K10samyu_wu:266": " sa pīṭhaḥ parivrājakaḥ yasyārthe kulaputrāḥ keśaśmaśrūṇy avatārya kāṣāyāṇi vastrāṇy",
    "K10samyu_wu:267": " ācchādya samyag eva śraddhayāgārād anagārikāṃ pravrajanti. pūrvavad yāvad arhan babhūva",
    "K10samyu_wu:268": " suvimuktacittaḥ. pīṭha iti sūtraṃ //",
    "K10samyu_wu:269": " Bl. 172V2-173R5: Brāhmaṇasatyāni SĀ(Hos3)",
    "K10samyu_wu:270": " 1. // bhagavān rājagṛhe viharati veṇuvane kalandakanivāpe. atha saṃbahulānāṃ brāhmaṇaparivrājakānāṃ",
    "K10samyu_wu:271": " sumāgadhāyāḥ puṣkariṇyās tīre sanniṣaṇṇānāṃ sannipatitānām ayaṃ evaṃrūpo 'bhūd antarākathāsamudāhāra",
    "K10samyu_wu:272": " ity api brāhmaṇasatyāni. ity api brāhmaṇasatyāni.",
    "K10samyu_wu:273": " 2. aśrauṣīd bhagavāṃs teṣāṃ saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās",
    "K10samyu_wu:274": " tīre sanniṣaṇṇānāṃ sannipatitānām ayam evaṃrūpo 'bhūd antarākathāsamudāhāro divāvihāropagato",
    "K10samyu_wu:275": " divyena śrotreṇa viśuddhenātikrāntamānuṣeṇa. śrutvā ca punar yena sumāgadhāyāḥ puṣkariṇyās tīraṃ tenopajagāma.",
    "K10samyu_wu:276": " 3. adrākṣuḥ saṃbahulā brāhmaṇaparivrājakā bhagavantaṃ dūrata eva. dṛṣṭvā ca punar",
    "K10samyu_wu:277": " bhagavato 'rthāyāsanaṃ prajñapayanty evaṃ cāhur. niṣīdataṃ bhagavān prajñapta evāsane.",
    "K10samyu_wu:278": " nyaṣīdad bhagavān prajñapta evāsane. niṣadya bhagavān saṃbahulān brāhmaṇaparivrājakān idam avocat.",
    "K10samyu_wu:279": " 4. kā nu yuṣmākaṃ saṃbahulānāṃ brāhmaṇaparivrājakānāṃ sumāgadhāyāḥ puṣkariṇyās tīre",
    "K10samyu_wu:280": " sanniṣannānāṃ sannipatitānām antarākathā viprakṛtā. kayā cātha kathayaitarhi sanniṣaṇṇāḥ",
    "K10samyu_wu:281": " sannipatitāḥ. ihāsmākaṃ bho gautama saṃbahulānāṃ brāhmaṇaparivrājakānāṃ sumāgadhāyāḥ",
    "K10samyu_wu:282": " puṣkariṇyās tīre sanniṣaṇṇānāṃ sannipatitānām ayam evaṃrūpo 'bhūd antarākathāsamudāhāra",
    "K10samyu_wu:283": " ity api brāhmaṇasatyāni. ity api brāhmaṇasatyāni. iyam asmākaṃ bho gautama saṃbahulānāṃ",
    "K10samyu_wu:284": " brāhmaṇaparivrājakānāṃ sumāgadhāyāḥ puṣkariṇyās tīre sanniṣaṇṇānāṃ sannipatitānām",
    "K10samyu_wu:285": " antarākathā viprakṛtā. tayā ca bho gautama kathayaitarhi sanniṣaṇṇāḥ saṃnipatitāḥ",
    "K10samyu_wu:286": " 5. trīṇi imāni brāhmaṇasatyāni. yāni mayā svayam abhijñāya sākṣīkṛtvopasaṃpadya praveditāni. katamāni trīṇi.",
    "K10samyu_wu:287": " 6. brāhmaṇā evam āhuḥ. sarve prāṇino 'vadhā iti vadamānā brāhmaṇāḥ satyam āhur na",
    "K10samyu_wu:288": " mṛśā. śreyāṃsaḥ sma iti manyante sadṛśā sma iti manyante hīnā sma iti manyante yad",
    "K10samyu_wu:289": " atra satyaṃ tad anabhiniveśya sarvaloke maitrāsahagatena cittena viharanti. idaṃ",
    "K10samyu_wu:290": " prathamaṃ brāhmaṇasatyaṃ yan mayā svayam abhijñāya sākṣīkṛtvopasaṃpadya praveditaṃ.",
    "K10samyu_wu:291": " 7. brāhmaṇā evam āhuḥ. yat kiṃcit samudayadharmaṃ sarvaṃ nirodhadharmakam iti vadamānā",
    "K10samyu_wu:292": " brāhmaṇāḥ satyam āhur na mṛśā. pūrvavad yāvad iti yad atra satyaṃ tad anabhiniviśya",
    "K10samyu_wu:293": " sarvaloke udayavyayānudarśino viharaṃti. idaṃ dvitīyaṃ brāhmaṇasatyaṃ yan mayā svayam",
    "K10samyu_wu:294": " abhijñāya sākṣīkṛtvopasaṃpadya praveditaṃ.",
    "K10samyu_wu:295": " 8. brāhmaṇā evam āhur. na mama kvacana kaścana kiñcanam asti nāsya kvacana kaścana",
    "K10samyu_wu:296": " kiñcanam astīti vadamānā brāhmaṇāḥ satyam āhur na mṛśā. pūrvavad yāvad iti yad atra",
    "K10samyu_wu:297": " satyaṃ tad anabhiniviśya sarvaloke amamāyanto viharaṃti. idaṃ tritīyaṃ brāhmaṇasatyaṃ",
    "K10samyu_wu:298": " yan mayā svayam abhijñāya sākṣīkṛtvopasaṃpadya praveditaṃ."
}