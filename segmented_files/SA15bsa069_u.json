{
  "SA15bsa069_u:0": "Tarkaśāstram /",
  "SA15bsa069_u:1": "atha prathamaṃ prakaraṇam /",
  "SA15bsa069_u:2": "(śāstramāha)",
  "SA15bsa069_u:3": "bhavān manyate 'smadvacanamanyāyyamiti cedbhavato 'pi vacanamanyāyyam /",
  "SA15bsa069_u:4": "yadi bhavadvacanamanyāyyaṃ,",
  "SA15bsa069_u:5": "tadāsmadvacanaṃ nyāyyam /",
  "SA15bsa069_u:6": "yadi [bhavatocyate] bhavadvacanaṃ nyāyyaṃ,",
  "SA15bsa069_u:7": "paramasmadvacanamanyāyyaṃ tanna yuktam /",
  "SA15bsa069_u:8": "kiñca yadanyāyyaṃ tadetatsvato nyāyyaṃ,",
  "SA15bsa069_u:9": "tasmād yadanyāyyaṃ tannāsti /",
  "SA15bsa069_u:10": "yadi svato 'nyāyyaṃ tadetadanyāyyamasaccaiva,",
  "SA15bsa069_u:11": "tasmādahamanyāyya[vādī] iti cedbhavatocyate tadayuktam /",
  "SA15bsa069_u:12": "anyacca / mama vacanamanyāyyamiti cedbhavatocyate,",
  "SA15bsa069_u:13": "tato bhavānajña iti spaṣṭam /",
  "SA15bsa069_u:14": "kuta iti cet /",
  "SA15bsa069_u:15": "yadanyāyyaṃ tannirābhāsam /",
  "SA15bsa069_u:16": "vacanaṃ nyāyābhāvādbhinnamabhinnaṃ vā ? /",
  "SA15bsa069_u:17": "abhinnaṃ cedvacanamapi nāstīti mama vacanamanyāyyamiti bhavatā kathamucyate /",
  "SA15bsa069_u:18": "atha bhinnaṃ,",
  "SA15bsa069_u:19": "tato vacanaṃ nyāyyamiti mama vacanamanyāyyamiti kathaṃ bhavatocyate /",
  "SA15bsa069_u:20": "vacanasvalakṣaṇakhaṇḍanācca /",
  "SA15bsa069_u:21": "bhavatkhaṇḍanavacanamasmadvacanasya samakālīnamasamakālīnaṃ vā?",
  "SA15bsa069_u:22": "samakālīnaṃ cedasmadvacanakhaṇḍane 'samarthaṃ,",
  "SA15bsa069_u:23": "yathā gośṛṅge 'śvakarṇau vā parasparaṃ khaṇḍayituṃ na śaknuvataḥ /",
  "SA15bsa069_u:24": "samakālīnatvāt /",
  "SA15bsa069_u:25": "asamakālīnañced,",
  "SA15bsa069_u:26": "bhavataḥ khaṇḍanaṃ pūrvamasmadvacanaṃ paścāt /",
  "SA15bsa069_u:27": "athāsmadvacanānuccāraṇāt,",
  "SA15bsa069_u:28": "kiṃ bhavatā khaṇḍyate? /",
  "SA15bsa069_u:29": "tasmādbhavataḥ khaṇḍanamasidvam /",
  "SA15bsa069_u:30": "athāsmadvacanaṃ (Tś 4)",
  "SA15bsa069_u:31": "pūrvaṃ, bhavataḥ khaṇḍanaṃ tu paścād,",
  "SA15bsa069_u:32": "evaṃ tarhyasmadvacanasidvatvāt kasya khaṇḍanaṃ bhaviṣyati? /",
  "SA15bsa069_u:33": "samakālīnañcet,",
  "SA15bsa069_u:34": "tato 'smadvacanaṃ bhavataśca khaṇḍanamityetayoretat khaṇḍanametacca khaṇḍanīyamiti viśeṣo na syāt /",
  "SA15bsa069_u:35": "yathā nadīsamudravārisaṃyogakāle viśeṣāsambhavaḥ /",
  "SA15bsa069_u:36": "aparañca / bhavataḥ khaṇḍanaṃ svakhaṇḍanārthamasvakhaṇḍanārthaṃ vā?",
  "SA15bsa069_u:37": "svakhaṇḍanārthañcet,",
  "SA15bsa069_u:38": "tataḥ svataḥ svārthahīnaṃ bhavedasmadvacananu siddham /",
  "SA15bsa069_u:39": "asvakhaṇḍanārthañced, asiddham /",
  "SA15bsa069_u:40": "kuta iti cet,",
  "SA15bsa069_u:41": "svārthataḥ khaṇḍanāsidveḥ /",
  "SA15bsa069_u:42": "siddhañcet,",
  "SA15bsa069_u:43": "svārthahāniḥ parārthasidviśca /",
  "SA15bsa069_u:44": "kiñcāsmadvacanamanyāyyamiti ced,",
  "SA15bsa069_u:45": "vacanameva na bhavet /",
  "SA15bsa069_u:46": "vacanañcennaivānyāyyam /",
  "SA15bsa069_u:47": "anyāyyamiti cet,",
  "SA15bsa069_u:48": "tadvirudvam /",
  "SA15bsa069_u:49": "yathā kumārī putravatīti /",
  "SA15bsa069_u:50": "yato yadi kumārī putravatīti na sampadyate /",
  "SA15bsa069_u:51": "yadi putravatī,",
  "SA15bsa069_u:52": "tarhi naiva kumārī /",
  "SA15bsa069_u:53": "kumārīti putravatīti cobhayaṃ virudvam /",
  "SA15bsa069_u:54": "tasmānmama vacanamanyāyyamiti cedbhavatocyate tadayuktam /",
  "SA15bsa069_u:55": "etatpunaḥ pratyakṣavirudvam /",
  "SA15bsa069_u:56": "bhavānasmākaṃ vacanaṃ śrutvānyāyyaṃ manyate cet,",
  "SA15bsa069_u:57": "tattarhi śrutatvātpratyakṣasiddham /",
  "SA15bsa069_u:58": "pratyakṣaṃ hi balavattaraṃ tasmādbhavadvacanahāniḥ /",
  "SA15bsa069_u:59": "yathā kaścinmanyeta śrotravijñānataḥ śabdasyānupalabdhiratha śrotravijñānataḥ śabdasyopalabdhiḥ pratyakṣasidveti,",
  "SA15bsa069_u:60": "tadā pratyakṣasya balavattaratvāttadvacanahāniḥ /",
  "SA15bsa069_u:61": "anumānaviruddhaṃ caitat /",
  "SA15bsa069_u:62": "mama vacanamanumānenopalabhyate cettato nyāyyamiti spaṣṭam /",
  "SA15bsa069_u:63": "anyāyyaṃ hi vacanaṃ naiva vidyate /",
  "SA15bsa069_u:64": "yadi vacanamasti tadā nyāyyamiti jñāyate /",
  "SA15bsa069_u:65": "yathā kaścinmanyeta śabdo 'nityo hetumattvāt /",
  "SA15bsa069_u:66": "yacca hetumattadanityaṃ, (Tś 5)",
  "SA15bsa069_u:67": "yathā ghaṭaḥ /",
  "SA15bsa069_u:68": "sa hetumattvādanityaḥ /",
  "SA15bsa069_u:69": "yadi hetumāṃstadānityaḥ śabdo,",
  "SA15bsa069_u:70": "yadi nityo naiva hetumān /",
  "SA15bsa069_u:71": "ityanityatānumānasidvā /",
  "SA15bsa069_u:72": "anumānabalānnityatahāniḥ /",
  "SA15bsa069_u:73": "nyāyyamiti,",
  "SA15bsa069_u:74": "yadvacanaṃ tannyāyyam /",
  "SA15bsa069_u:75": "yannyāyyamityanumānasiddhaṃ,",
  "SA15bsa069_u:76": "tadanyāyyamiti pratiṣidvam /",
  "SA15bsa069_u:77": "lokavirudvaṃ caitat /",
  "SA15bsa069_u:78": "yadbhavatoktaṃ mama vacanamanyāyyamiti tallokavirudvam /",
  "SA15bsa069_u:79": "kasmāditi, loke hi caturvidhanyāyasatvāt /",
  "SA15bsa069_u:80": "[tathā hi] hetuphalanyāyaḥ sāpekṣanyāyaḥ sādhananyāyastathatānyāyaśca /",
  "SA15bsa069_u:81": "hetuphalanyāyaḥ /",
  "SA15bsa069_u:82": "yathā bījamaṅkuraśca /",
  "SA15bsa069_u:83": "sāpekṣanyāyaḥ /",
  "SA15bsa069_u:84": "yathā dīrghaṃ hrasvaṃ,",
  "SA15bsa069_u:85": "pitā putraḥ /",
  "SA15bsa069_u:86": "sādhananyāyaḥ /",
  "SA15bsa069_u:87": "yathā pañcāvayavavākyaṃ sādhanārtham /",
  "SA15bsa069_u:88": "tathatānyāyastrividhaḥ /",
  "SA15bsa069_u:89": "yathānātmatathatānityatātathatā nirodhatathatā ca /",
  "SA15bsa069_u:90": "iha loke vacanaṃ phalaṃ,",
  "SA15bsa069_u:91": "nyāyo heturiti /",
  "SA15bsa069_u:92": "iha loke yadā phalaṃ dṛṣṭaṃ tadā sahetukaṃ jñātam /",
  "SA15bsa069_u:93": "yadā vacanamupalabdhaṃ,",
  "SA15bsa069_u:94": "tadā nyāyyaṃ jñātam /",
  "SA15bsa069_u:95": "yanmama vacanamanyāyyamiti bhavatoktaṃ tallokavirudvam /",
  "SA15bsa069_u:96": "anyāyyaṃ vacanamityasya nāstyavakāśaḥ /",
  "SA15bsa069_u:97": "yad bhavatoktaṃ mama vacanamanyahisaṃvāditvāditi tadidamidānīṃ bhavatā sārdhaṃ vicārya nirdhāryate /",
  "SA15bsa069_u:98": "yadi kaścidanyadvadettadā tasya doṣaḥ syat /",
  "SA15bsa069_u:99": "bhidyate bhavataḥ pratijñāsmatpratijñātaḥ /",
  "SA15bsa069_u:100": "atha tadbhavataḥ svoktam /",
  "SA15bsa069_u:101": "tadānyaduktam /",
  "SA15bsa069_u:102": "tasmādbhavāneva doṣamāpadyate /",
  "SA15bsa069_u:103": "yadi bhavadartho 'smaduktādanyastadānyatvadoṣo bhavata eva na tu mama /",
  "SA15bsa069_u:104": "yadi nānyat,",
  "SA15bsa069_u:105": "tarhi matpakṣatulyameva,",
  "SA15bsa069_u:106": "tena nāstyanyatvam /",
  "SA15bsa069_u:107": "athocyate mamānyaditi tanmithyā /",
  "SA15bsa069_u:108": "anyaccānyasmānnānyadityananyatvam /",
  "SA15bsa069_u:109": "(Tś 6) yadyanyadanyasmādanyat,",
  "SA15bsa069_u:110": "tato 'nyanna bhavet /",
  "SA15bsa069_u:111": "yathā manuṣyo goranyo na gaurbhavati,",
  "SA15bsa069_u:112": "yadyanyadanyasmādanyat,",
  "SA15bsa069_u:113": "tadā tadekaṃ bhavet /",
  "SA15bsa069_u:114": "yadyekaṃ tato nānyat,",
  "SA15bsa069_u:115": "tatkimucyate mamānyaditi /",
  "SA15bsa069_u:116": "ataścaitanyāyyamiti /",
  "SA15bsa069_u:117": "ahaṃ nyāyamavalambya bhavatā vivade /",
  "SA15bsa069_u:118": "tasmādanyathāhaṃ vadāmi /",
  "SA15bsa069_u:119": "yadyāvayorbheda eva na syānna tadā bhavatā vivādo 'haṃ tu bhavadarthameva vadāmi /",
  "SA15bsa069_u:120": "sarvamuktamanyaditi ced,",
  "SA15bsa069_u:121": "bhavatāpi kiñciduktamiti bhavānapyanyadvadatīti doṣo bhavata eva /",
  "SA15bsa069_u:122": "yadi bhavato vākyaṃ nānyat,",
  "SA15bsa069_u:123": "tarhi mamāpi vacanaṃ nānyaditi yad bhavatoktamahamanyadvadāmīti tadayuktam /",
  "SA15bsa069_u:124": "atha bhavadvacanaṃ mithyaiva /",
  "SA15bsa069_u:125": "śeṣaṃ pūrvavat /",
  "SA15bsa069_u:126": "yad (bhavato)",
  "SA15bsa069_u:127": "ktaṃ mama vacanamasiddhamiti tadidānīṃ (bhavatā sārdhaṃ)",
  "SA15bsa069_u:128": "vicārya nirdhāryate /",
  "SA15bsa069_u:129": "yadi vacanamasiddhaṃ,",
  "SA15bsa069_u:130": "tadā tadeva vacanamasiddham /",
  "SA15bsa069_u:131": "yadi vacanasyāsiddhatvaṃ,",
  "SA15bsa069_u:132": "tadā vacanameva na prāptam /",
  "SA15bsa069_u:133": "atha vacanaṃ na prāptaṃ,",
  "SA15bsa069_u:134": "kathaṃ bhavatocyate mayā yaduktaṃ tadasiddhamiti /",
  "SA15bsa069_u:135": "atha vacanaṃ prāptaṃ tatsidvameva syāt /",
  "SA15bsa069_u:136": "yadi maduktamasiddhamiti bhavatocyate tadayuktam /",
  "SA15bsa069_u:137": "yadi sarvaṃ vacanamasiddha,",
  "SA15bsa069_u:138": "tarhi bhavaduktaṃ mama khaṇdanamapyasiddham /",
  "SA15bsa069_u:139": "yadi bhavaduktaṃ khaṇḍanamasiddhaṃ na syāt,",
  "SA15bsa069_u:140": "tarhi mama vacanamapi naivāsiddham /",
  "SA15bsa069_u:141": "yadi (bhavato)",
  "SA15bsa069_u:142": "cyate maduktamasiddhaṃ tadayuktam /",
  "SA15bsa069_u:143": "yadasiddhaṃ tatsvata eva siddham /",
  "SA15bsa069_u:144": "tasmānnāstyasiddham /",
  "SA15bsa069_u:145": "yadyasiddha na svataḥ siddhaṃ,",
  "SA15bsa069_u:146": "tadāsiddhaṃ na syāt /",
  "SA15bsa069_u:147": "yadi siddhaṃ,",
  "SA15bsa069_u:148": "nāstyasiddhaṃ,",
  "SA15bsa069_u:149": "tato yad (bhavato)",
  "SA15bsa069_u:150": "ktaṃ maduktamasiddhamiti tanniravakāśam /",
  "SA15bsa069_u:151": "yadi bhavatocyate mama khaṇḍanamananubhāṣaṇameva tadā na mama matasyopalabdhi /",
  "SA15bsa069_u:152": "(Tś 7) atha nopalabhyate mama mataṃ,",
  "SA15bsa069_u:153": "tato mama khaṇḍanaṃ kartuṃ na śakyate /",
  "SA15bsa069_u:154": "tadidānīṃ (bhavatā sārdhaṃ)",
  "SA15bsa069_u:155": "vicārya nirdhāryate /",
  "SA15bsa069_u:156": "yadi bhavān matkhaṇḍanaṃ nānubhāṣate,",
  "SA15bsa069_u:157": "tadā bhavān khaṇḍanaṃ vaktuṃ na śaknoti /",
  "SA15bsa069_u:158": "kiṃ punarmanyate bhavān khaṇḍanamananubhāṣya khaṇḍanaṃ śakyaṃ,",
  "SA15bsa069_u:159": "athavā khaṇḍanamanubhāṣya khaṇḍanaṃ śakyam /",
  "SA15bsa069_u:160": "yadi tāvad (bhavān)",
  "SA15bsa069_u:161": "ananubhāṣya (khaṇḍanaṃ vaktuṃ śaknoti)",
  "SA15bsa069_u:162": ", ahamapyananubhāṣya khaṇḍanaṃ vaktuṃ śaknuyām /",
  "SA15bsa069_u:163": "athavā khaṇḍanamanubhāṣya khaṇḍanaṃ vaktuṃ śakyaṃ,",
  "SA15bsa069_u:164": "tadā sadaiva khaṇḍanānubhāṣaṇam syāt /",
  "SA15bsa069_u:165": "kutaḥ? khaṇḍanātpunaḥ khaṇḍanasyotpannatvāt /",
  "SA15bsa069_u:166": "tadā khaṇḍanānavasthā /",
  "SA15bsa069_u:167": "na ca sa kālo vidyate yatra na khaṇḍanānubhāṣaṇam /",
  "SA15bsa069_u:168": "[ataḥ] yatra khaṇḍanaṃ vaktuṃ śakyate sa kālo nāsti /",
  "SA15bsa069_u:169": "aparañca khaṇḍanamiti khaṇḍanānnāma /",
  "SA15bsa069_u:170": "yadi tatkhaṇḍanānubhāṣaṇānnāma khaṇḍanamiti vaktuṃ śakyate,",
  "SA15bsa069_u:171": "ananubhāṣya tu khaṇḍanamiti vaktuṃ ja śakyate /",
  "SA15bsa069_u:172": "tataḥ pūrvakhaṇḍanasya nāma paścādanubhāṣaṇaṃ prāptam /",
  "SA15bsa069_u:173": "paravartikhaṇḍanaṃ nāma na tāvadanubhāṣaṇaṃ prāpnoti /",
  "SA15bsa069_u:174": "tṛtīyantu dvitīyasya khaṇḍanasya nāmānubhāṣaṇaṃ prāptam /",
  "SA15bsa069_u:175": "caturthaṃ tṛtīyasya khaṇḍanasya nāmānubhāṣaṇaṃ prāptam /",
  "SA15bsa069_u:176": "iti sadānubhāṣaṇādanavasthā /",
  "SA15bsa069_u:177": "ananubhāṣya khaṇḍanaṃ nāma vaktuṃ śakyamiti ced,",
  "SA15bsa069_u:178": "ananubhāṣyāpi tataḥ prathamaṃ khaṇḍanaṃ nāma vaktuṃ śakyam /",
  "SA15bsa069_u:179": "prathamaṃ khaṇḍanam nāmānanubhāṣya khaṇḍanaṃ nāma vaktuṃ śakyamiti cet,",
  "SA15bsa069_u:180": "dvitīyamapi khaṇḍanaṃ nāmānanubhāṣya khaṇḍanaṃ nāma vaktuṃ śakyate /",
  "SA15bsa069_u:181": "dvitīyaṃ khaṇḍanaṃ nāmānanubhāṣya khaṇḍanamiti vaktuṃ śakyata iti cet,",
  "SA15bsa069_u:182": "prathamaṃ khaṇḍanaṃ (Tś 8)",
  "SA15bsa069_u:183": "nāmāpyananubhāṣya khaṇḍanaṃ nāma vaktuṃ śakyeta /",
  "SA15bsa069_u:184": "kintu prathamaṃ khaṇḍanaṃ nāmāvaśyamanubhāṣyam /",
  "SA15bsa069_u:185": "tasmātkhaṇḍanaṃ nāma vaktuṃ śakyate /",
  "SA15bsa069_u:186": "atha dvitīyaṃ khaṇḍanaṃ nāmāpyavaśyamanubhāṣyaṃ,",
  "SA15bsa069_u:187": "tadā khaṇḍanaṃ nāma vaktuaṃ śakyate natvananubhāṣya vaktavyam /",
  "SA15bsa069_u:188": "yadi punaḥ khaṇḍanamananubhāṣya vadet,",
  "SA15bsa069_u:189": "khaṇḍanasya nigrahasthānāpattiḥ /",
  "SA15bsa069_u:190": "yadi bhavān svakhaṇḍanaṃ nānubhāṣate,",
  "SA15bsa069_u:191": "tato bhavaduktakhaṇḍanasya nigrahasthānāpattiḥ /",
  "SA15bsa069_u:192": "yadi bhavān khaṇḍanamananubhāṣya khaṇḍanaṃ vadet,",
  "SA15bsa069_u:193": "khaṇḍanaṃ vadaṃśca nigrahasthāne na patet,",
  "SA15bsa069_u:194": "tadāhamapi khaṇḍanamananubhāṣya khaṇḍanaṃ vadanna nigrāhyaḥ /",
  "SA15bsa069_u:195": "kiñca yadā bhavadvacanaṃ mama[mataṃ] khaṇḍayati,",
  "SA15bsa069_u:196": "tadāhamanubhāṣe /",
  "SA15bsa069_u:197": "yadā tvahaṃ bhavanmataṃ khaṇḍayāmi tadā bhavānapyanubhāṣate /",
  "SA15bsa069_u:198": "atha parasparānubhāṣaṇaṃ,",
  "SA15bsa069_u:199": "na tadā khaṇḍanapratiṣṭhāpanam /",
  "SA15bsa069_u:200": "yadi parasparānubhāṣaṇaṃ,",
  "SA15bsa069_u:201": "tadā samyagarthahāniḥ /",
  "SA15bsa069_u:202": "yathā potāvanyonyasambadvau samudravelāsamaye parasparasaṃgharṣeṇa dolāyamānau /",
  "SA15bsa069_u:203": "aparañca / sarve śabdā yadā mukhānnirgatāstadā naṣṭā eveti kathaṃ madvacanānubhāṣaṇam? /",
  "SA15bsa069_u:204": "atha śabdo vināśadharmā /",
  "SA15bsa069_u:205": "apunarāgamanātpunarbhāṣaṇamaśakyam /",
  "SA15bsa069_u:206": "atha śabdaḥ sthitiśīlastadānubhāṣaṇamaśakyaṃ, nityatvāt /",
  "SA15bsa069_u:207": "naṣṭa iti cen,",
  "SA15bsa069_u:208": "na kiñcidanubhāṣitavyaṃ tadabhāvāt /",
  "SA15bsa069_u:209": "śabdo naṣṭa iti cet,",
  "SA15bsa069_u:210": "tvadanubhāṣaṇāyaitanme vacanamiti yadbhavān bravīti sa kutarka eva /",
  "SA15bsa069_u:211": "yad (bhavato)",
  "SA15bsa069_u:212": "ktaṃ madvacanaṃ pūrva,",
  "SA15bsa069_u:213": "[bhavata] khaṇḍanaṃ tu paścāditi tadidānīṃ (bhavatā sārdhaṃ)",
  "SA15bsa069_u:214": "vicārya nirdhāryate /",
  "SA15bsa069_u:215": "yadi madvacanaṃ pūrvaṃ,",
  "SA15bsa069_u:216": "khaṇḍanantu paścāditi tanyāyyam /",
  "SA15bsa069_u:217": "kuta iti (Tś 9) cen,",
  "SA15bsa069_u:218": "madvacanaṃ pūrvaṃ bhavadvacanaṃ tu paścāditi /",
  "SA15bsa069_u:219": "yadyasmadvacanaṃ paravartivacanaṃ khaṇḍayati,",
  "SA15bsa069_u:220": "tato 'smadartho viśiṣyate bhavadvacanasya tu hāniḥ /",
  "SA15bsa069_u:221": "kiñca yadyucyate bhavatā sarvāṇi vacanāni pūrvavartīni khaṇḍanantu paravartīti,",
  "SA15bsa069_u:222": "tadā bhavānapi pūrvameva vacanaṃ vadatīti paścātkhaṇḍanaṃ bhavet /",
  "SA15bsa069_u:223": "yadi bhavadvacanasya pūrvavartitve 'pi paścātkhaṇḍanaṃ nāsti,",
  "SA15bsa069_u:224": "tarhi madvacanasya pūrvavartitve 'pi,",
  "SA15bsa069_u:225": "paścātkhaṇḍanaṃ na syāt /",
  "SA15bsa069_u:226": "yacca khaṇḍanaṃ pūrvasya paravartīti svabhāvataḥ pūrvasya khaṇḍanaṃ na paścādasti /",
  "SA15bsa069_u:227": "yadi svabhāvata eva pūrvasya khaṇḍanaṃ paścāt syāt,",
  "SA15bsa069_u:228": "tadā pūrvaṃ paścādityubhe na syātām /",
  "SA15bsa069_u:229": "tasmādyadbhavatoktaṃ pūrvasya khaṇḍanaṃ parabhāvīti tadayuktam /",
  "SA15bsa069_u:230": "yadi svabhāvataḥ pūrvasya khaṇḍanaṃ na paścāt /",
  "SA15bsa069_u:231": "hetvabhāvāt /",
  "SA15bsa069_u:232": "tadā pūrvasyāpi khaṇḍanaṃ parabhāvi na bhavet /",
  "SA15bsa069_u:233": "yadbhavatoktaṃ madvacanaṃ pūrvaṃ,",
  "SA15bsa069_u:234": "khaṇḍanaṃ tu parabhāvi tanmithyā /",
  "SA15bsa069_u:235": "yadabhihitaṃ bhavatā,",
  "SA15bsa069_u:236": "mayā hetvantaramuktamiti tadidānīṃ (bhavatā sārdhaṃ)",
  "SA15bsa069_u:237": "vicārya nirdhāryate /",
  "SA15bsa069_u:238": "yadi pūrvahetuṃ parityajya hetvantarapratiṣṭhāpanānnigrahasthānamāpadyate,",
  "SA15bsa069_u:239": "tadā bhavān nigrahasthānamāpannaḥ /",
  "SA15bsa069_u:240": "kathamiti ced,",
  "SA15bsa069_u:241": "bhavatā pūrvahetuṃ parityajya hetvantarapratiṣṭhāpanāt /",
  "SA15bsa069_u:242": "yadi hetvantarapratiṣṭhāpanādbhavato na nigrahasthānatvāpattistadā mamāpi tathā /",
  "SA15bsa069_u:243": "kiñca maduktahetuto bhavaduktahetorbhedaḥ /",
  "SA15bsa069_u:244": "yadyanyaṃ hetuṃ vadāmi tanmama nyāyyam /",
  "SA15bsa069_u:245": "yadyanyaṃ hetuṃ na vadeyaṃ,",
  "SA15bsa069_u:246": "tato bhavaddhetuṃ vadeyam /",
  "SA15bsa069_u:247": "tato na pratipakṣatayā virodho 'pi tvāvayostulyavacanataiva /",
  "SA15bsa069_u:248": "yadi sadṛśa eva heturāvābhyāṃ pratiṣṭhāpitaḥ,",
  "SA15bsa069_u:249": "tadā bhavānasmaddhetuṃ khaṇḍayatīti svahetumeva khaṇḍayati /",
  "SA15bsa069_u:250": "(Tś 10)",
  "SA15bsa069_u:251": "api ca yadi sarvāṇi vacanāni hetvantarāṇi syustadābhavaduktāni vacanānyapi hetvantarāṇi bhaveyuḥ /",
  "SA15bsa069_u:252": "tataśca bhavato nigrahasthānāpattiḥ /",
  "SA15bsa069_u:253": "atha vacanānyuccārayannapi na bhavān nigrāhyastarhi yadbhavatoktaṃ hetuṃ pratiṣṭhāpayannahaṃ nigrāhya iti tadayuktam /",
  "SA15bsa069_u:254": "yadbhavatoktamarthāntaraṃ vadāmīti tadidānīṃ (bhavatā sārdhaṃ)",
  "SA15bsa069_u:255": "vicāryaṃ nirdhāryate /",
  "SA15bsa069_u:256": "anyā me pratijñā,",
  "SA15bsa069_u:257": "anyā ca bhavata iti yattannyāyyameva /",
  "SA15bsa069_u:258": "athāhaṃ bhavataḥ pratipakṣatayā virodhītyarthāntaraṃ bravīmi /",
  "SA15bsa069_u:259": "yadi matamasmadartho bhavadarthādananyastadāsmadartho bhavadarthapratipakṣatayā na virudvo /",
  "SA15bsa069_u:260": "yadi bhavānasmadarthaṃ khaṇḍayati,",
  "SA15bsa069_u:261": "tarhi bhavataḥ svārthasyaiva khaṇḍanaṃ bhavet /",
  "SA15bsa069_u:262": "yadarthāntaraṃ na tatsvayamarthāntarama /",
  "SA15bsa069_u:263": "tasmānnāstyarthāntaram /",
  "SA15bsa069_u:264": "yadi tvarthāntaraṃ svayamevārthāntaraṃ,",
  "SA15bsa069_u:265": "na tadārthāntaram /",
  "SA15bsa069_u:266": "tasmādyadbhavatoktamahamarthāntaraṃ vadāmīti na yuktam /",
  "SA15bsa069_u:267": "aparañca yaduktaṃ sarvaṃ tadarthāntarañcettadā bhavaduktamapyarthāntaraṃ bhavet /",
  "SA15bsa069_u:268": "yadi bhavaduktamarthāntaraṃ na bhavettadā yadbhavatā pratijñātaṃ sarvamarthāntaramiti tadayuktam /",
  "SA15bsa069_u:269": "yad (bhavato)",
  "SA15bsa069_u:270": "ktamahaṃ pūrvacanādananyadvacanaṃ vadāmīti tadidānīṃ (bhavatā sārdhaṃ)",
  "SA15bsa069_u:271": "vicārya nirdhāryate /",
  "SA15bsa069_u:272": "asmatpratijñā bhavatpratijñāyāḥ pratipakṣabhāvena viruddhā /",
  "SA15bsa069_u:273": "yadasmatpratijñā bhavatpratijñāyāḥ pratipakṣabhāvena virudvā,",
  "SA15bsa069_u:274": "tannyāyyam /",
  "SA15bsa069_u:275": "kuta iti cet /",
  "SA15bsa069_u:276": "sarvatrāhaṃ bhavadarthakhaṇḍanārthaṃ vadāmi,",
  "SA15bsa069_u:277": "tasmādasmadvacanamananyat /",
  "SA15bsa069_u:278": "yadi mayārthāntaramuktaṃ,",
  "SA15bsa069_u:279": "tarhi bhavatpratijñāsmadarthādanyā /",
  "SA15bsa069_u:280": "yadyahamarthāntaraṃ vadāmi tadā (Tś 11)",
  "SA15bsa069_u:281": "bhavadarthaṃ vadāmi /",
  "SA15bsa069_u:282": "evantāvannāhaṃ bhavadviruddo /",
  "SA15bsa069_u:283": "tataśca yadi bhavān māṃ khaṇḍayati,",
  "SA15bsa069_u:284": "tarhi svārthasyaiva khaṇḍanam /",
  "SA15bsa069_u:285": "anyacca / yathā mayā pūrvamuktamanityaḥ śabda iti /",
  "SA15bsa069_u:286": "etāni vacanāni vināśasvabhāvāni kṣayasvabhāvāni ca /",
  "SA15bsa069_u:287": "idānīmanyadvacanamuccaryate /",
  "SA15bsa069_u:288": "tataśca yadbhavatoktaṃ bhavān pūrvavacanaṃ vadatīti tanmithyā /",
  "SA15bsa069_u:289": "aparañca / yadbhavatoktaṃ maduktamananyaditi /",
  "SA15bsa069_u:290": "tatra yadyahamanyadvadāmi tadā tadanyayat /",
  "SA15bsa069_u:291": "yadyahamananyadvadāmi tadananyat /",
  "SA15bsa069_u:292": "yadyahaṃ tadvadaṃstanna sādhayituṃ śaknomi,",
  "SA15bsa069_u:293": "tadā yadbhavatoktamananyaditi tadyuktam /",
  "SA15bsa069_u:294": "yacca (bhavato)",
  "SA15bsa069_u:295": "ktaṃ mayā sarvamuktaṃ nānujñāyata iti tadidānīṃ (bhavatā sārdhaṃ)",
  "SA15bsa069_u:296": "vicārya nirdhāryate /",
  "SA15bsa069_u:297": "sarvaṃ nānujñāyata iti yaduktaṃ bhavatā etadvacanaṃ sarvasminnantarbhavati na vā? /",
  "SA15bsa069_u:298": "yadi tāvatsarvasminnantarbhavati tadā bhavān svayaṃ svoktaṃ nānujānāti /",
  "SA15bsa069_u:299": "yadi svayaṃ nānujānātyasmadarthaḥ svata eva siddho bhavedbhavavacanasya tu hāniḥ syāt /",
  "SA15bsa069_u:300": "atha sarvasminnāntarbhavati tadā tasya sarvatvameva na syāt /",
  "SA15bsa069_u:301": "yadi sarvatvameva na bhavet,",
  "SA15bsa069_u:302": "tadā bhavatā yadananujñātaṃ tatsarvam /",
  "SA15bsa069_u:303": "yadi sarvamananujñātaṃ tadāsmadartho bhavatā naivānanujñātaḥ /",
  "SA15bsa069_u:304": "asmadarthaḥ siddho bhavatastu sarvasya pratiṣedhaḥ /",
  "SA15bsa069_u:305": "iti prathamaṃ prakaraṇam /",
  "SA15bsa069_u:306": "(Tś 12)",
  "SA15bsa069_u:307": "atha dvitīyaṃ prakaraṇam /",
  "SA15bsa069_u:308": "(śāstramāha)",
  "SA15bsa069_u:309": "khaṇḍanasya trividhadoṣāpattiḥ /",
  "SA15bsa069_u:310": "viparīnakhaṇḍanamasatkhaṇḍanaṃ viruddhakhaṇḍanañceti /",
  "SA15bsa069_u:311": "yadi khaṇḍanametattrividhadoṣopetaṃ tadā nigrahasthānam /",
  "SA15bsa069_u:312": "[tatra] viparītakhaṇḍanam /",
  "SA15bsa069_u:313": "yadi pratiṣṭhāpitaṃ khaṇḍanaṃ samyagarthena na saṃyuktaṃ syāttadā tadviparītakhaṇḍanamityucyate /",
  "SA15bsa069_u:314": "viparītakhaṇḍanaṃ daśavidham /",
  "SA15bsa069_u:315": "(1)sādharmyakhaṇḍanam (2)",
  "SA15bsa069_u:316": "vaidharmyakhaṇḍanam (3)",
  "SA15bsa069_u:317": "vikalpakhaṇḍanam (4)",
  "SA15bsa069_u:318": "aviśeṣakhaṇḍanam (5)",
  "SA15bsa069_u:319": "prāptyaprāptikhaṇḍanam (6)",
  "SA15bsa069_u:320": "ahetukhaṇḍanam(7)",
  "SA15bsa069_u:321": "upalabdhikhaṇḍanam (8)",
  "SA15bsa069_u:322": "saṃśayakhaṇḍanam (9)",
  "SA15bsa069_u:323": "anuktikhaṇḍanam (10)",
  "SA15bsa069_u:324": "kāryabhedakhaṇḍanam /",
  "SA15bsa069_u:325": "1. [tatra] sādharmyakhaṇḍanam /",
  "SA15bsa069_u:326": "vastusādharmyapratyavasthānaṃ sādharmyakhaṇḍanamityucyate /",
  "SA15bsa069_u:327": "(śāstramāha)",
  "SA15bsa069_u:328": "śabdo 'nityaḥ pratyanotpannatvādyathā ghaṭaḥ prayatnotpannaḥ /",
  "SA15bsa069_u:329": "utpannaśca vinaṣṭaḥ /",
  "SA15bsa069_u:330": "śabdo 'pi tatheti śabdo 'nitya iti sthāpite prativādī prāha /",
  "SA15bsa069_u:331": "yadi ghaṭasādharmyācchabdo 'nityastadākāśasādharmyācchabdo nityaḥ syāt /",
  "SA15bsa069_u:332": "tataścākāśavacchabdo nitya iti /",
  "SA15bsa069_u:333": "[atra] sādharmyamamūrtatvam /",
  "SA15bsa069_u:334": "(śāstraṃ punarāha)",
  "SA15bsa069_u:335": "śabdo 'nityaḥ prayatnotpannatvāt /",
  "SA15bsa069_u:336": "yannityaṃ na tatprayatnenotpannaṃ yathākāśaṃ nityaṃ na prayatnenotpannam /",
  "SA15bsa069_u:337": "śabdastu na tathā /",
  "SA15bsa069_u:338": "tasmācchabdo 'nitya iti sthāpite prativādī prāha /",
  "SA15bsa069_u:339": "yadi (śabdasya)",
  "SA15bsa069_u:340": "nityākāśavaidharmyacchabdo 'nitya iti,",
  "SA15bsa069_u:341": "tadā kiṃ prāptam? /",
  "SA15bsa069_u:342": "yadyākāśasādharmyaṃ (Tś 13)",
  "SA15bsa069_u:343": "tato nitya eva śabda iti /",
  "SA15bsa069_u:344": "sādharmyaṃ cāmūrtatvaṃ tasmānnityaḥ /",
  "SA15bsa069_u:345": "(śāstramāha)",
  "SA15bsa069_u:346": "ete khaṇḍane viparīte 'siddhe ca (khaṇḍane) /",
  "SA15bsa069_u:347": "kuta iti cet /",
  "SA15bsa069_u:348": "aikāntikaikarasadharmasthāpanaṃ hi heturiti manyate /",
  "SA15bsa069_u:349": "sarvadharmāṇāṃ prayatnotpannatvenānityatāvarṇanāt /",
  "SA15bsa069_u:350": "so 'nityatāvarṇakaheturaikāntikaikarasastasmādanityatānapasaraṇīyaiva /",
  "SA15bsa069_u:351": "tatsāmānajātīyaṃ cikhyāpayiṣatayā ghaṭādyudāharaṇamuktam /",
  "SA15bsa069_u:352_0": "prativādī tvanaikāntikaikarasārthapratyavasthānena khaṇḍanaṃ bhāṣate yathā yadi bhavān",
  "SA15bsa069_u:352_1": "sādharmyeṇa śabdasyānityatāṃ sthāpayati tadāhamapi vaidharmyeṇa śabdasya nityatāṃ pratiṣṭhāpayāmi /",
  "SA15bsa069_u:353": "yadi ca bhavadarthaḥ siddho mamāpyarthaḥ siddho bhavediti /",
  "SA15bsa069_u:354": "(śāstramāha)",
  "SA15bsa069_u:355": "bhavataḥ khaṇḍanamayuktam /",
  "SA15bsa069_u:356": "kuta iti cet /",
  "SA15bsa069_u:357": "bhavatprayuktasya hetoranaikāntikanityatvānityatvāvyāptivarṇanāt /",
  "SA15bsa069_u:358": "asmābhistrilakṣaṇo hetuḥ sthāpitaḥ /",
  "SA15bsa069_u:359": "tadyathā pakṣadharmmaḥ sapakṣasatvaṃ vipakṣavyāvṛttiśca /",
  "SA15bsa069_u:360": "tasmādvetusiddhiranapasaraṇīyā /",
  "SA15bsa069_u:361": "bhavaddhetustu na tathā tasmādbhavatkhaṇḍanaṃ viparītam /",
  "SA15bsa069_u:362": "yadi bhavatā pratiṣṭhāpito heturasmaddhetutulyobhavettadā samyakkhaṇḍanaṃ sidhyeta /",
  "SA15bsa069_u:363": "yadyanityatāpratijñā nityatāṃ khaṇḍayati tadā [nityatā-] khaṇḍanasiddhiḥ /",
  "SA15bsa069_u:364": "kuta iti cet /",
  "SA15bsa069_u:365": "nityatāsthāpakahetunānityatāsthāpakahetuḥ khaṇḍyate cet,",
  "SA15bsa069_u:366": "tadānityatāviparyāsadoṣo vyaktīkartuṃ na śakyata iti prasiddham /",
  "SA15bsa069_u:367": "nityatāhetoranaikāntikaikarasatvādanityatāhetoraikāntikaikarasatvācca /",
  "SA15bsa069_u:368": "(Tś 14)",
  "SA15bsa069_u:369": "2. vaidharmyakhaṇḍanam /",
  "SA15bsa069_u:370": "vastuvaidharmyapratyavasthānaṃ vaidharmyakhaṇḍanamityucyate /",
  "SA15bsa069_u:371": "(śāstramāha)",
  "SA15bsa069_u:372": "anityaḥ śabdaḥ /",
  "SA15bsa069_u:373": "kasmāt? kṛtakatvāt /",
  "SA15bsa069_u:374": "yat kṛtakaṃ tadanityam /",
  "SA15bsa069_u:375": "yathākāśaṃ nityamakṛtakatvāt /",
  "SA15bsa069_u:376": "śabdasya tathātvābhāvācchabdo 'nityaḥ /",
  "SA15bsa069_u:377": "prativādī prāha /",
  "SA15bsa069_u:378": "yadi śabdo nityākāśavidharmyādanitya iti,",
  "SA15bsa069_u:379": "tadā kiṃ prāptam /",
  "SA15bsa069_u:380": "yadi ghaṭavaidharmyaṃ śabdasya,",
  "SA15bsa069_u:381": "tadā sa nitya iti /",
  "SA15bsa069_u:382": "tadvaidharmyamamūrtatvam /",
  "SA15bsa069_u:383": "ghaṭo mūrtastasmādghaṭo 'nityaḥ śabdastu nityaḥ /",
  "SA15bsa069_u:384": "(śāstramāha)",
  "SA15bsa069_u:385": "śabdo 'nityaḥ kṛtakatvāt /",
  "SA15bsa069_u:386": "yathā ghaṭo 'nityaḥ kṛtakatvāt,",
  "SA15bsa069_u:387": "tathā śabdo 'pi /",
  "SA15bsa069_u:388": "prativādī prāha /",
  "SA15bsa069_u:389": "yadi ghaṭasādharmyācchabdasyānityatā bhavatā sthāpitā,",
  "SA15bsa069_u:390": "tadā kiṃ prāptam? /",
  "SA15bsa069_u:391": "śabdo nitya eva ghaṭavaidharmyādvaidharmyamamūrtatvam /",
  "SA15bsa069_u:392": "ghaṭastu mūrtaḥ /",
  "SA15bsa069_u:393": "(śāstramāha)",
  "SA15bsa069_u:394": "viparīta ete khaṇḍane /",
  "SA15bsa069_u:395": "kuta iti cet /",
  "SA15bsa069_u:396": "asmatsthāpitānityatāhetoraikāntikaikarasatvāt /",
  "SA15bsa069_u:397": "bhavatpratiṣṭhāpitanityatāhetostvanaikāntikaikarasatvānnityatvānityatvavyāptivarṇanāt /",
  "SA15bsa069_u:398": "tasmādaniścitaheturaikāntikahetuṃ khaṇḍayituṃ na śaknoti /",
  "SA15bsa069_u:399": "yo 'smābhiḥ sthāpito hetuḥ kṛtakatvācchabdo 'nitya iti tasya (hetoḥ)",
  "SA15bsa069_u:400": "pakṣadharmmaḥ sapakṣasattvaṃ vipakṣavyāvṛttiśca /",
  "SA15bsa069_u:401": "trayalakṣaṇasampannatvāt so 'napasaraṇīyaḥ /",
  "SA15bsa069_u:402": "yaḥ punarbhavatpratiṣṭhāpito hetuḥ śabdo nityo 'mūrtatvāditi tasya pakṣadharmaḥ sapakṣe vipakṣe ca vartata ityasiddho hetuḥ /",
  "SA15bsa069_u:403": "3. vikalpakhaṇḍanam /",
  "SA15bsa069_u:404": "sādharmye vaidharmyapratyavasthānaṃ vikalpakhaṇḍanamucyate /",
  "SA15bsa069_u:405": "(Tś 15)",
  "SA15bsa069_u:406": "(śāstramāha)",
  "SA15bsa069_u:407": "śabdo 'nityaḥ pratyatnenotpannatvādghaṭavaditi śabdasyānityatā /",
  "SA15bsa069_u:408": "prativādī prāha /",
  "SA15bsa069_u:409": "bhavāñchabdasya prayatnenotpannatvādghaṭavatsādharmyaṃ sthāpayati /",
  "SA15bsa069_u:410": "asti punastadvaidharmyam /",
  "SA15bsa069_u:411": "pakkatvamapakvatvaṃ,",
  "SA15bsa069_u:412": "cākṣuṣatvamacākṣuṣatvamityādi evaṃ ghaṭaśabdayoḥ pratyekaṃ viśeṣaḥ /",
  "SA15bsa069_u:413": "śabdaḥ prayatnenotpannatvānnityaḥ ghaṭastu prayatnenotpanno 'pyanityaḥ /",
  "SA15bsa069_u:414": "tasmācchabdo nityaḥ /",
  "SA15bsa069_u:415": "viparītametatkhaṇḍanam /",
  "SA15bsa069_u:416": "kuta iti cet /",
  "SA15bsa069_u:417": "asmatsthāpitaheturanityatāvyāvṛtto nityatāvyāvṛttaḥ /",
  "SA15bsa069_u:418": "etaddhetusthāpanamanityatānumānārtham /",
  "SA15bsa069_u:419": "yathāgnyanumānārthaṃ dhūmaḥ prayujyate /",
  "SA15bsa069_u:420": "dhūmo hyagnyavyāvṛttaḥ /",
  "SA15bsa069_u:421": "tasmādasmatsthāpitahetuḥ sidvo 'napasaraṇīyaśca /",
  "SA15bsa069_u:422": "bhavatā śabdasyāpakva iti viśeṣaṇaṃ prayujyate /",
  "SA15bsa069_u:423": "tataśca nitya iti /",
  "SA15bsa069_u:424": "tadecchādveṣaduḥkhasukhavāyvādīnyapakvāni na punaretāni nityāni /",
  "SA15bsa069_u:425": "tasmādapakvatvaṃ nityatāhetutvena na pratiṣṭhāpayitavyam /",
  "SA15bsa069_u:426": "na cācākṣuṣatvamapi nityatāhetutvena pratiṣṭhāpayitavyam /",
  "SA15bsa069_u:427": "kuta iti cet /",
  "SA15bsa069_u:428": "icchadveṣaduḥkhasukhavāyvādīnyacākṣuṣāṇi na punarnityāni /",
  "SA15bsa069_u:429": "bhavaddhetuḥ sapakṣe vipakṣe ca vartate tasmādasādhakaḥ /",
  "SA15bsa069_u:430": "bhavaddheturmama (heto)",
  "SA15bsa069_u:431": "stulyo matpratijñāyāśca khaṇḍanāsamartha iti cet /",
  "SA15bsa069_u:432": "asmatsthāpanaṃ trividhahetusamāśritaṃ tasmādatulyam /",
  "SA15bsa069_u:433": "yadatulyaṃ tulyamiti bhavatoktaṃ tasmādbhavataḥ khaṇḍanaṃ viparītam /",
  "SA15bsa069_u:434": "4. aviśeṣakhaṇḍanam /",
  "SA15bsa069_u:435": "ekasādharmyakhyāpanātsarvasyāviśeṣeṇa pratyavasthānamaviśeṣakhaṇḍanamucyate /",
  "SA15bsa069_u:436": "śabdo 'nityaḥ kāraṇabhedena śabdasya bhedāddīpavat /",
  "SA15bsa069_u:437": "(Tś 16) yadi vartikā mahatī jyotirmahat /",
  "SA15bsa069_u:438": "yadi vartikā kṣudrā jyotirapi kṣudram,",
  "SA15bsa069_u:439": "iti sthāpite /",
  "SA15bsa069_u:440": "prativādī prāha yadi sādharmyādyathā ghaṭādyanityaṃ śabdo 'pi tathā syāttadā sarvasya sarveṇāviśeṣaprasaṅgaḥ /",
  "SA15bsa069_u:441": "kuta iti cet /",
  "SA15bsa069_u:442": "sarvasya sarveṇa sādharmyāt /",
  "SA15bsa069_u:443": "sādharmyaṃ kiṃ punaścet /",
  "SA15bsa069_u:444": "sattaikatvaṃ prameyatvamityetat sādharmyamucyate /",
  "SA15bsa069_u:445": "sadharmāṇyapi sarvāṇi vastūni viśeṣṭavastubhyo bhinnānīti cecchabdo 'pi tathā /",
  "SA15bsa069_u:446": "ghaṭādisadharmāpi śabdo nityo ghaṭastvanityaḥ /",
  "SA15bsa069_u:447": "kuta iti cet /",
  "SA15bsa069_u:448": "sattvādisādharmye 'pi svabhāvaviśeṣasambhavāt /",
  "SA15bsa069_u:449": "yathā dīpaḥ śabdo manuṣyo 'śva ityādi /",
  "SA15bsa069_u:450": "iti sādharmyasamāśritamanumānamasiddham /",
  "SA15bsa069_u:451": "viparītametatkhaṇḍanaṃ kuta iti cet /",
  "SA15bsa069_u:452": "sarveṣāṃ na mayā sattvādisādharmyaṃ pratiṣidvamapi tu teṣāṃ viśeṣa evāvadhāryate /",
  "SA15bsa069_u:453": "sādharmyasampattitraividhyamanityatāṃ sthāpayati /",
  "SA15bsa069_u:454": "taccāsmābhiranityatāsādhanāyocyate na tu sādharmyamātramupādīyate na khalvasti sā kāpi yuktiryā naivaṃ vicāryate /",
  "SA15bsa069_u:455": "kasmāditi cet /",
  "SA15bsa069_u:456": "naikamapi vidyate tādṛśaṃ yadanyavastuno na sadṛśaṃ na ca viśiṣṭaṃ syāt /",
  "SA15bsa069_u:457": "tasmādyadi sādharmyamasti tadā tatsapakṣavarti sarvavipakṣavyāvṛttam /",
  "SA15bsa069_u:458": "yadi tadupādānena hetusthāpanaṃ,",
  "SA15bsa069_u:459": "siddho hetureṣa /",
  "SA15bsa069_u:460": "sādharmyamātreṇa hetupratiṣṭhāpanaṃ tvasiddhaṃ tasmādviparītam /",
  "SA15bsa069_u:461": "punaścānityaḥ śabdaḥ kṛtakatvādghaṭavat /",
  "SA15bsa069_u:462": "tasmācchabdo 'nityaḥ /",
  "SA15bsa069_u:463": "prativādī prāha /",
  "SA15bsa069_u:464": "hetuḥ pratijñā cābhāvānna bhidyete /",
  "SA15bsa069_u:465": "ko nāmārtho hetusamutpādasya /",
  "SA15bsa069_u:466": "hetvasaṃyoge śabdasyānutpāda (Tś 17) iti /",
  "SA15bsa069_u:467": "anutpannatvādabhāva evetyetasyārthaḥ /",
  "SA15bsa069_u:468": "kathaṃ nāma śabdo 'nitya iti /",
  "SA15bsa069_u:469": "anutpannaḥ śabda utpattimupalabhata utpanno vinaśyati /",
  "SA15bsa069_u:470": "vināśāccābhāva evetyetasyārthaḥ /",
  "SA15bsa069_u:471": "iti hetuḥ pratijñā cābhāvavat /",
  "SA15bsa069_u:472": "viparītametatkhaṇḍanam /",
  "SA15bsa069_u:473": "kuta iti cet /",
  "SA15bsa069_u:474": "asmatpratijñāyā abhāvaḥ pradhvaṃsābhāvātmakaḥ /",
  "SA15bsa069_u:475": "asmatsthāpitahetorabhāvaḥ prāgabhāvaḥ /",
  "SA15bsa069_u:476": "prāgabhāvaḥ sarvalokaprasiddhatvātsiddho 'nityatāhetutvena sthāpitaḥ /",
  "SA15bsa069_u:477": "pradhvaṃsābhāvaḥ sāṃkhyādyaprasidvatvādasiddhaḥ /",
  "SA15bsa069_u:478": "artho hi siddhena hetunā sthāpyate /",
  "SA15bsa069_u:479": "yadi siddhā pratijñopādīyate 'siddhastu heturbhavataḥ khaṇḍanasya viparyāso 'dhikataro bhavet /",
  "SA15bsa069_u:480": "sarveṣāṃ vastūnāṃ pūrvamabhūtvā paścādabhāva iti mayoktam /",
  "SA15bsa069_u:481": "tasmācchabdaḥ pūrvamasaṃścet paścādapyasan /",
  "SA15bsa069_u:482": "yadi pūrvamasattvaṃ bhavato 'nanujñātaṃ tadaitadbhavatā cintyatām /",
  "SA15bsa069_u:483": "yadi pūrvaṃ śabdaḥ sanneva na cāsti pratibandhastadā kasmācchrotreṇa nopalabhyate /",
  "SA15bsa069_u:484": "tasmātpūrvamasattvaṃ nāgapadavaditi jñāyate /",
  "SA15bsa069_u:485": "yadi kañcidviśiṣṭabuddhirabhimatamarthaṃ sādhayituṃ na śaknoti,",
  "SA15bsa069_u:486": "iṣṭasādhanaṃ ca na yuktisampannaṃ so 'rtho nirasanīyaḥ /",
  "SA15bsa069_u:487": "5. prāptyaprāptikhaṇḍanam /",
  "SA15bsa069_u:488": "hetuḥ sādhyaṃ prāpnoti na vā? /",
  "SA15bsa069_u:489": "yadi tāvat sādhyaṃ prāpnoti tadāsādhakaḥ /",
  "SA15bsa069_u:490": "atha hetuḥ sādhyaṃ na prāpnoti tadāpyasādhakaḥ /",
  "SA15bsa069_u:491": "etatprāptyaprāptikhaṇḍanamucyate /",
  "SA15bsa069_u:492": "prativādī prāha /",
  "SA15bsa069_u:493": "yadi hetuḥ sādhyaṃ prāpnoti tadā sādhyena saṃsargātsādhyaṃ na sādhayati /",
  "SA15bsa069_u:494": "yathā nadīvāri samudravāripraviṣṭaṃ na punarnadīvāri,",
  "SA15bsa069_u:495": "hetustadvadasādhakaḥ /",
  "SA15bsa069_u:496": "(Tś 18) yadi sādhyamasiddhaṃ,",
  "SA15bsa069_u:497": "tadā heturaprāpakaḥ /",
  "SA15bsa069_u:498": "yadi prāpakastadā kiṃ siddhasyārthasya hetunā /",
  "SA15bsa069_u:499": "tasmāddheturasiddhaḥ /",
  "SA15bsa069_u:500": "atha na prāpnoti tadā so 'nyavastuvadasādhakaṃ,",
  "SA15bsa069_u:501": "tasmaddheturasiddhaḥ /",
  "SA15bsa069_u:502": "yadi heturaprāpakastadāsamarthaḥ /",
  "SA15bsa069_u:503": "yathāgniraprāpya dahanāsamartho 'siścāprāpya chedanāsamarthaḥ /",
  "SA15bsa069_u:504": "viparītametatkhaṇḍanaṃ /",
  "SA15bsa069_u:505": "dvividho hetuḥ /",
  "SA15bsa069_u:506": "utpattiheturvyañjanahetuśca /",
  "SA15bsa069_u:507": "yadi bhavataḥ khaṇḍanamutpattihetusamāśritaṃ tadā siddhaṃ khaṇḍanam /",
  "SA15bsa069_u:508": "yadi vyañjanahetusamāśritaṃ tadā viparītam /",
  "SA15bsa069_u:509": "kasmāditi cet /",
  "SA15bsa069_u:510": "uktaṃ mayā yaddhetuḥ sādhyaṃ notpādayatyapi tu parapratipādanārthaṃ sādhyaṃ vyanaktyavyāvṛttatvāt /",
  "SA15bsa069_u:511": "sādhyasattve 'pi sādhyasya yathārthajñānaṃ na jāyate /",
  "SA15bsa069_u:512": "kuta iti cet /",
  "SA15bsa069_u:513": "mohāt /",
  "SA15bsa069_u:514": "tasmād vyañjanaheturityucyate /",
  "SA15bsa069_u:515": "yathā rūpasattve 'pi pradīpaprayojanaṃ tadvyañjanārthaṃ na tu tadutpattyartham /",
  "SA15bsa069_u:516": "tasmādvyañjanahetāvutpattikhaṇḍanaṃ viparītakhaṇḍanam /",
  "SA15bsa069_u:517": "6. ahetukhaṇḍanaṃ /",
  "SA15bsa069_u:518": "traikālye hetorasambhava ityahetukhaṇḍanamucyate /",
  "SA15bsa069_u:519": "prativādī prāha /",
  "SA15bsa069_u:520": "kiṃ hetuḥ sādhyātpūrvaṃ paścādyugapadvā /",
  "SA15bsa069_u:521": "yadi tāvaddhetuḥ prāk sādhyañca paścāttadāsati sādhye,",
  "SA15bsa069_u:522": "hetuḥ kasya sādhakaḥ? /",
  "SA15bsa069_u:523": "atha paścāt,",
  "SA15bsa069_u:524": "sādhyañca prāk,",
  "SA15bsa069_u:525": "tadā siddhe sādhye kiṃ hetunā? /",
  "SA15bsa069_u:526": "atha yugapattadāhetuḥ /",
  "SA15bsa069_u:527": "yathā yugapatsadbhāvāṅgoḥ śṛṅge dakṣiṇaṃ vāmaṃ vā parasparotpādake ityayuktam /",
  "SA15bsa069_u:528": "tasmādyaugapadyañcettadā hetutvāsambhavaḥ /",
  "SA15bsa069_u:529": "viparītametatkhaṇḍanam /",
  "SA15bsa069_u:530": "kuta iti cet /",
  "SA15bsa069_u:531": "yatpūrvaṃ samutpannaṃ (Tś 19)",
  "SA15bsa069_u:532": "tadeva hetunā vyajyate yathā dīpaḥ vidyamānānyeva vastūni vyanakti na tvavidyamānāni vastūnyutpādayati /",
  "SA15bsa069_u:533": "bhavān punarutpattihetunā me vyañjakahetuṃ khaṇḍayati tasmādviparītametatkhaṇḍanaṃ,",
  "SA15bsa069_u:534": "na tu siddham /",
  "SA15bsa069_u:535": "atha manyase yadyeṣa heturvyañjakaheturbhavati jñānābhāve sa kasya hetuḥ /",
  "SA15bsa069_u:536": "tasmād vyañjakaheturasiddha iti kṛte khaṇḍane,",
  "SA15bsa069_u:537": "tadā prāptikriyāsambhave heturnāma nopapadyate kriyāsadbhāve tu heturnāmopapadyate /",
  "SA15bsa069_u:538": "yadā vyañjanakriyā tadaiva heturnāmopapadyate /",
  "SA15bsa069_u:539": "taduktaṃ bhavati pūrvaṃ heturnāma nopapadyate paścāttu heturnāmopapadyate /",
  "SA15bsa069_u:540": "yaccābhihitaṃ hetuḥ prāk kriyā tu paścāditi tadadoṣam /",
  "SA15bsa069_u:541": "athaivaṃ sati,",
  "SA15bsa069_u:542": "kriyāyā hetuto 'nutpattiriti cedetat khaṇḍanamasiddham /",
  "SA15bsa069_u:543": "kasmāditi cet /",
  "SA15bsa069_u:544": "etatprāgeva [sad] vastu paścāddheturnāmopapadyate /",
  "SA15bsa069_u:545": "vastuni vinaṣṭe paścāt kriyotpattiriti cet,",
  "SA15bsa069_u:546": "tadaitatkhaṇḍanaṃ sidhyati na tvevamucyate,",
  "SA15bsa069_u:547": "pūrvaṃ bhāve 'pi [hetoriti] nāmānupapattiḥ paścāttu nāmopapattiḥ /",
  "SA15bsa069_u:548": "tasmātphalasya hetuta utpattiḥ /",
  "SA15bsa069_u:549": "7. upalabdhikhaṇḍanam /",
  "SA15bsa069_u:550": "viśiṣṭahetunānityatāvarṇanādeṣo 'heturiti upalabdhikhaṇḍanamucyate /",
  "SA15bsa069_u:551": "prativādī prāha /",
  "SA15bsa069_u:552": "yadi prayatna[ānantarīyaka]tvācchabdo 'nityastadā yatra prayatno na vidyate tatra nityatāprasaṅgaḥ /",
  "SA15bsa069_u:553": "yathā vidyudvāyvādīnyaprayatna [ānantarīyaka]āṇyanityeṣu cāntarbhūtāni tasmādanityatve sādhye na prayatnamātraṃ samāśrayaṇīyaṃ prayatnasyāsādhanatvāt /",
  "SA15bsa069_u:554": "sādhanañcedyatra yatra prayatno nāsti tatra tatra nityatāyāḥ sambhavaḥ /",
  "SA15bsa069_u:555": "yathāgniṃ vinā na dhūmasthitiḥ /",
  "SA15bsa069_u:556": "dhūmo 'gneḥ saddheturdhūmāgnyoravyatirekāt /",
  "SA15bsa069_u:557": "(Tś 20) prayatnastu na tathā,",
  "SA15bsa069_u:558": "tasmādasiddho hetuḥ /",
  "SA15bsa069_u:559": "kiñca prayatno nānityatāsthāpanāsamarthaḥ /",
  "SA15bsa069_u:560": "kuta iti cet /",
  "SA15bsa069_u:561": "vyāptyabhāvāt /",
  "SA15bsa069_u:562": "vyāptisambhave hyanityatāsthāpanopapattiḥ /",
  "SA15bsa069_u:563": "vyāptyasambhave tvanityatāsthāpanānupapattiḥ /",
  "SA15bsa069_u:564": "yathā kasyacitpratijñā syāt sarve taravo divyacetanā iti /",
  "SA15bsa069_u:565": "kasmāditi cet /",
  "SA15bsa069_u:566": "tarūṇāṃ nidrāsambhavācchirīṣavat /",
  "SA15bsa069_u:567": "tatrāha khaṇḍayitā /",
  "SA15bsa069_u:568": "tarūṇāṃ divyacetanāsiddhā /",
  "SA15bsa069_u:569": "kasmāt? hetorvyāptyabhāvāt /",
  "SA15bsa069_u:570": "śirīṣa eva svapiti na tvapare taravaḥ /",
  "SA15bsa069_u:571": "sa svapno na sarvāṃstarūn vyāpnoti tasmātsarveṣāṃ tarūṇāṃ divyacetanatvapratiṣṭhāpane svapno 'samarthaḥ /",
  "SA15bsa069_u:572": "prayatno 'pi tathā sarveṣāmanityānāmavyāpakatvādanityatāsthāpane 'samarthaḥ //",
  "SA15bsa069_u:573": "viparītametatkhaṇḍanam /",
  "SA15bsa069_u:574": "mayaivaṃ noktam /",
  "SA15bsa069_u:575": "naitaducyate mayā yatprayatnaḥ sarvānityatākhyāpane samartho heturanye tu hetavo 'samarthāḥ /",
  "SA15bsa069_u:576": "yadyanyo 'nityatākhyāpane samartho heturvidyate tadāhaṃ sukhī /",
  "SA15bsa069_u:577": "asmadarthasiddheḥ /",
  "SA15bsa069_u:578": "asmatsthāpito hetuḥ khyāpanasamarthaḥ,",
  "SA15bsa069_u:579": "anyo 'pi hetuḥ khyāpanasamarthaḥ /",
  "SA15bsa069_u:580": "tasmātpratijñā siddhā /",
  "SA15bsa069_u:581": "yathā dhūmenāgniranumitaḥ /",
  "SA15bsa069_u:582": "yadi kaścidvadetprabhayāgnirapi siddho 'smadarthe 'pi tathāsambhavaḥ /",
  "SA15bsa069_u:583": "prayatnotpattiranityatākhyāpanasamarthā /",
  "SA15bsa069_u:584": "yadyanye 'pi hetavo 'nityatākhyāpanasamarthā,",
  "SA15bsa069_u:585": "anityatāpi siddhā /",
  "SA15bsa069_u:586": "tasmādviparītaṃ khaṇḍanaṃ bhavataḥ /",
  "SA15bsa069_u:587": "asmanmatākhaṇḍanāt /",
  "SA15bsa069_u:588": "yadyahaṃ bravīmi yadyadanityaṃ tattatsarvaṃ prayatnasamutpannamiti tadā prayatnotpattihetoravyāpitvādasiddhatvamiti bhavatā khaṇḍanaṃ vaktavyam /",
  "SA15bsa069_u:589": "tadaitacca khaṇḍanaṃ viśiṣyate /",
  "SA15bsa069_u:590": "yadāhaṃ bravīmi śabdābikamanityaṃ prayatnasamutpannatvāttadā yatsarvamanityaṃ (Tś 21)",
  "SA15bsa069_u:591": "tatprayatnasamutpannamiti nocyate /",
  "SA15bsa069_u:592": "tasmādviparītaṃ khaṇḍanaṃ bhavataḥ /",
  "SA15bsa069_u:593": "8. saṃśayakhaṇḍanam /",
  "SA15bsa069_u:594": "vipakṣasādharmyātsaṃśayavādena khaṇḍanam /",
  "SA15bsa069_u:595": "anityaḥ śabdaḥ prayatnasamutpannatvāt /",
  "SA15bsa069_u:596": "yadyatprayatnasamutpannaṃ tattadanityaṃ ghaṭavat /",
  "SA15bsa069_u:597": "iti sthāpite prativādī prāha /",
  "SA15bsa069_u:598": "yatsamutpannaṃ tatprayatena vyaktaṃ yathā mūlakīlakodakaṃ prayatnena vyaktaṃ na tu prayatnena samutpannam /",
  "SA15bsa069_u:599": "śabdo 'pi tathā /",
  "SA15bsa069_u:600": "tasmātprayatnadvārā hetusthāpanamaniyatamanutpanna utpanne ca bhāvāt /",
  "SA15bsa069_u:601": "tasmāt taṃ hetumāśritya śabde saṃśayotpattiḥ /",
  "SA15bsa069_u:602": "kathaṃ ca śabdo 'vadhāryate?",
  "SA15bsa069_u:603": "kiṃ ghatavadasamutpannaḥ samutpadyate mūlakīlodakavatsamutpanno vā vyajyate?",
  "SA15bsa069_u:604": "tasmadanaikāntikatā /",
  "SA15bsa069_u:605": "tasmādutpattihetoḥ saṃśayotpādakatvādasādhakatvamiti jñeyam /",
  "SA15bsa069_u:606": "kasmāt /",
  "SA15bsa069_u:607": "utpādakatvād vyaktīkaraṇācca /",
  "SA15bsa069_u:608": "viparītametatkhaṇḍanam /",
  "SA15bsa069_u:609": "kuta iti cet /",
  "SA15bsa069_u:610": "noktamasmābhiryacchabdaḥ prayatnena vyaktaḥ /",
  "SA15bsa069_u:611": "api tu yataḥ prayatnena samutpannastasmācchabdo 'nitya iti /",
  "SA15bsa069_u:612": "punarbhavatā kiṃ khaṇḍyate /",
  "SA15bsa069_u:613": "yadi (bhavato)",
  "SA15bsa069_u:614": "cyate prayatnakāryaṃ dvividhamutpattirabhivyaktiśca /",
  "SA15bsa069_u:615": "utpattirghaṭādivadabhivyaktirmūlakīlo dakādivat /",
  "SA15bsa069_u:616": "śabdo 'pi prayatnakāryaḥ /",
  "SA15bsa069_u:617": "tasmāttasmin nityatānityatāsaṃśayotpattiriti /",
  "SA15bsa069_u:618": "tadayuktam /",
  "SA15bsa069_u:619": "kuta iti cet /",
  "SA15bsa069_u:620": "mūlakīlodakāderaprayatnakāryatvāt /",
  "SA15bsa069_u:621": "mūlakīlodakābhivyaktiḥ prayatnakāryyeti cet /",
  "SA15bsa069_u:622": "etadasmanmataṃ na khaṇḍayati /",
  "SA15bsa069_u:623": "abhivyaktiranutpannā prayatnenotpatti labhate /",
  "SA15bsa069_u:624": "tasmātprayatnakāryamekavidhaṃ sadaivanityatvāditi bhavatkhaṇḍanamayuktam /",
  "SA15bsa069_u:625": "(Tś 22) atha manyase yatprayatna-[kāryaṃ] taddvidham /",
  "SA15bsa069_u:626": "anityaṃ nityañca /",
  "SA15bsa069_u:627": "ghaṭotpattiranityā ghaṭadhvaṃso nityaḥ /",
  "SA15bsa069_u:628": "śabdo 'pi tatheti /",
  "SA15bsa069_u:629": "eṣa saṃśayo 'yuktaḥ /",
  "SA15bsa069_u:630": "kasmāt? asiddhatvāt /",
  "SA15bsa069_u:631": "yadi bhavato ghaṭadhvaṃsasya dhvaṃse sadbhāvastataḥ sadbhāvāddhvaṃsābhāvaḥ syāt /",
  "SA15bsa069_u:632": "yadi dhvaṃse 'bhāvastadā dhvaṃso 'bhāva eva /",
  "SA15bsa069_u:633": "kuta iti cet /",
  "SA15bsa069_u:634": "bhāvābhāvāt /",
  "SA15bsa069_u:635": "andhakāravat /",
  "SA15bsa069_u:636": "andhakāre jyotiṣo 'bhāvaḥ tasmādandhakāraḥ /",
  "SA15bsa069_u:637": "dhvaṃso 'pi tathā /",
  "SA15bsa069_u:638": "dhvaṃse bhāvābhāvaḥ tasmāddhvaṃsabhāva iti cet /",
  "SA15bsa069_u:639": "tadayuktaṃ khapuṣpabandhyāputraśaśaviṣāṇeṣu bhāvābhāvātteṣāmapi sadbhāvaprasaṅgaḥ /",
  "SA15bsa069_u:640": "yadi khapuṣpādīnāṃ sadbhāvo bhavatā nānujñāyate,",
  "SA15bsa069_u:641": "tadā ghaṭadhvaṃsasyāpi tathātvam /",
  "SA15bsa069_u:642": "tasmātsadbhāva iti na vaktavyam /",
  "SA15bsa069_u:643": "tasmātprayatnakāryamekavidhaṃ sadaivānityatvāt /",
  "SA15bsa069_u:644": "tasmādayukto bhavataḥ saṃśayaḥ /",
  "SA15bsa069_u:645": "apratipattiścedbhavataḥ pratipādanārthamahaṃ vyañjanahetuṃ vadāmi /",
  "SA15bsa069_u:646": "anityaḥ śabdaḥ /",
  "SA15bsa069_u:647": "kasmāt /",
  "SA15bsa069_u:648": "prāgvyavadhānābhāvātprayatnenotpattiniṣpattiḥ /",
  "SA15bsa069_u:649": "tasmādanityaḥ śabdo ghaṭavaditi jñātam /",
  "SA15bsa069_u:650": "yatprayatnenopalabhyate yacca prayatnena kriyate tadubhayaṃ bhinnamiti bhavatā pratiṣṭhāpitam /",
  "SA15bsa069_u:651": "tadayuktam /",
  "SA15bsa069_u:652": "ko 'yamartho yatprayatnenopalabhyate tadanityamiti /",
  "SA15bsa069_u:653": "kasmāt /",
  "SA15bsa069_u:654": "yasmādanutpannaṃ samutpadyate samutpannañca vinaśyati /",
  "SA15bsa069_u:655": "tasmānmūlakīlodakādestathāpyanityatāsambhavaḥ /",
  "SA15bsa069_u:656": "yaccocyate yadabhivyaktaṃ nityamiti tasya kiṃ prayojanam /",
  "SA15bsa069_u:657": "9. anuktikhaṇḍanam /",
  "SA15bsa069_u:658": "pūrvamanuktatvādanityatābhāva etadanuktikhaṇḍanam /",
  "SA15bsa069_u:659": "pratijñā pūrvavat /",
  "SA15bsa069_u:660": "prativādī prāha /",
  "SA15bsa069_u:661": "prayatna iti vacanaṃ śabdasyānityatāheturiti cettadā kiṃ prāpyate? (Tś 23)",
  "SA15bsa069_u:662": "prayatna ityanukte tadā śabdo nityaḥ /",
  "SA15bsa069_u:663": "etadeva prāpyate,",
  "SA15bsa069_u:664": "pūrvakāle nitye sati kathamadhunānityaḥ syāt /",
  "SA15bsa069_u:665": "viparītametatkhaṇḍanam /",
  "SA15bsa069_u:666": "kasmāt /",
  "SA15bsa069_u:667": "asmābhiḥ sthāpito heturabhivyaktyartho notpattyartho na vā vināśārthaḥ /",
  "SA15bsa069_u:668": "yadyasmatsthāpitasya hetorvināśaḥ syāttadā bhavatkhaṇḍanaṃ viśiṣyeta /",
  "SA15bsa069_u:669": "yadā heturmayānuktastadā śabdasyānityatānabhivyakteti cedbhavatkhaṇḍanam /",
  "SA15bsa069_u:670": "etatkhaṇḍanābhāsa eva /",
  "SA15bsa069_u:671": "yadi vināśahetunā mām khaṇḍayati bhavān tadviparītakhaṇḍanaṃ syāt /",
  "SA15bsa069_u:672": "10. kāryabhedakhaṇḍanam- kāryyabhedād ghaṭavatacchabda iti na vaktavyam /",
  "SA15bsa069_u:673": "etat kāryabhedakhaṇḍanamucyate /",
  "SA15bsa069_u:674": "anityaḥ śabdaḥ kṛtakatvād ghaṭavaditi sthāpite prativādī prāha ghaṭaśabdayoḥ kāryabhedaḥ /",
  "SA15bsa069_u:675": "kāryabhedāt tulyānityatānupapattiḥ /",
  "SA15bsa069_u:676": "viparītametatkhaṇdanam /",
  "SA15bsa069_u:677": "kasmāt? /",
  "SA15bsa069_u:678": "anitya śabdo ghaṭasamānakāryatvāditi noktaṃ mayā /",
  "SA15bsa069_u:679": "api tu sarvāṇi vastūni tulyena nyāyena kṛtakatvād anityānītyevamuktam /",
  "SA15bsa069_u:680": "na tu samānakāryāpekṣatvād ghaṭavacchabdo 'nitya iti /",
  "SA15bsa069_u:681": "dhūmo bhinno 'pyagnivyañjakaḥ /",
  "SA15bsa069_u:682": "ghaṭo 'pi tathā śabdasyanityatāvyañjakaḥ /",
  "SA15bsa069_u:683": "anyacca paraṇoktaṃ kāryaviśeṣakhaṇḍanam /",
  "SA15bsa069_u:684": "anyadasti yenocyate nityaḥ śabda ākāśasamāśritatvāt /",
  "SA15bsa069_u:685": "ākāśo nityaḥ /",
  "SA15bsa069_u:686": "yatkiñcidākāśasamāśritaṃ tannityam /",
  "SA15bsa069_u:687": "yathā paramāṇoḥ pārimāṇḍalyam /",
  "SA15bsa069_u:688": "paramāṇurnityaḥ pārimāṇḍalyañca paramāṇusamāśritaṃ,",
  "SA15bsa069_u:689": "tasmātpārimāṇḍalyaṃ nityam /",
  "SA15bsa069_u:690": "śabdo 'pi tadvadākāśasamāśritatvānnityaḥ /",
  "SA15bsa069_u:691": "anyacca /",
  "SA15bsa069_u:692": "nityaḥ śabdaḥ /",
  "SA15bsa069_u:693": "kasmāt /",
  "SA15bsa069_u:694": "śrāvaṇatvāt /",
  "SA15bsa069_u:695": "yathā śabdatvaṃ (Tś 24)",
  "SA15bsa069_u:696": "śravaṇagrāhyaṃ nityañca,",
  "SA15bsa069_u:697": "tathā śabdo 'pi tasmānnityaḥ /",
  "SA15bsa069_u:698": "etatpratijñāntaram /",
  "SA15bsa069_u:699": "vaiśeṣika āha /",
  "SA15bsa069_u:700": "yadi nityaṃ hetunā sthāpyate,",
  "SA15bsa069_u:701": "tato hetukriyatvādanityam /",
  "SA15bsa069_u:702": "tasmācchabdo 'nityaḥ /",
  "SA15bsa069_u:703": "viparītametatkhaṇḍanam /",
  "SA15bsa069_u:704": "kasmāt? na mayoktaṃ hetunā nityatotpanneti,",
  "SA15bsa069_u:705": "api tu heturanityatāṃ vyanakti /",
  "SA15bsa069_u:706": "parasyājñānātparasya pratipādanārthamasmatsthāpitaheturvyañjanaheturna tvutpattihetuḥ /",
  "SA15bsa069_u:707": "bhavatkhaṇḍanamutpattihetoreva /",
  "SA15bsa069_u:708": "tasmādviparītam /",
  "SA15bsa069_u:709": "kiñca pratijñākhaṇḍane bhavadukte na mayānujñāte /",
  "SA15bsa069_u:710": "kuta iti cet /",
  "SA15bsa069_u:711": "nāsmābhiranityateṣṭā pratītā vā /",
  "SA15bsa069_u:712": "tasmādukto mayaiṣo 'rthaḥ /",
  "SA15bsa069_u:713": "etaddaśavidhaṃ viparītakhaṇḍanamucyate /",
  "SA15bsa069_u:714": "viparyayeṇa taddoṣasthāpanāt /",
  "SA15bsa069_u:715": "yadi khaṇḍanaṃ tattulyaṃ bhavettadā viparītakhaṇḍanāpattiḥ /",
  "SA15bsa069_u:716": "aparamasatkhaṇḍanam /",
  "SA15bsa069_u:717": "mithyāvacanādasat /",
  "SA15bsa069_u:718": "mithyāvacanaṃ tvayathārthamanarthakañca /",
  "SA15bsa069_u:719": "etaducyate 'satkhaṇḍanam /",
  "SA15bsa069_u:720": "asatkhaṇḍanaṃ trividhamavarṇya(vyañjaka)",
  "SA15bsa069_u:721": "khaṇḍanamarthāpatti(vyañjaka)",
  "SA15bsa069_u:722": "khaṇḍanaṃ, pratidṛṣṭa(ārthavyañjaka)",
  "SA15bsa069_u:723": "khaṇḍanañca /",
  "SA15bsa069_u:724": "1. avarṇya(vyañjaka)khaṇḍanam /",
  "SA15bsa069_u:725": "pratyakṣaviṣaye yaddhetvanveṣaṇaṃ tadavarṇyakhaṇḍanamucyate /",
  "SA15bsa069_u:726": "anityaḥ śabdaḥ /",
  "SA15bsa069_u:727": "kuta iti cet /",
  "SA15bsa069_u:728": "kṛtrimatvādghaṭavaditi sthāpite prativādī prāha /",
  "SA15bsa069_u:729": "asmābhirdṛṣṭaṃ yadghaṭaḥ kṛtrimaḥ /",
  "SA15bsa069_u:730": "kena hetunā tadanityatānumīyate /",
  "SA15bsa069_u:731": "yadi hetuṃ vinā (Tś 25)",
  "SA15bsa069_u:732": "ghaṭasya nityatā sthāpitā śabdo 'pi nityetāhetumantareṇa nityo bhavet /",
  "SA15bsa069_u:733": "asattatkhaṇḍanam /",
  "SA15bsa069_u:734": "kasmāt? /",
  "SA15bsa069_u:735": "yat[pūrvameva]pratītaṃ na tasya hetunā sādhanam /",
  "SA15bsa069_u:736": "yadi pratīyate yadvaṭaḥ sahetuko 'nityaśceti kimanityatāhetvanmveṣaṇena /",
  "SA15bsa069_u:737": "tasmādasadetatkhaṇḍanam /",
  "SA15bsa069_u:738": "2. arthāpatti(vyañjaka)khaṇḍanam /",
  "SA15bsa069_u:739": "vipakṣe 'rthāpattiretadarthāpattikhaṇḍanam /",
  "SA15bsa069_u:740": "ātmā na vidyate /",
  "SA15bsa069_u:741": "kuta iti cet /",
  "SA15bsa069_u:742": "anabhivyaktatvādvandhyāputravaditi sthāpite prativādī prāha /",
  "SA15bsa069_u:743": "tadetadarthādāpattiryadyabhivyaktaṃ sadanabhivyaktaṃ tvasaditi /",
  "SA15bsa069_u:744": "athābhivyaktaṃ kadācitsatkadācidasa /",
  "SA15bsa069_u:745": "anabhivyaktaṃ tadvat /",
  "SA15bsa069_u:746": "alātacakramarīcigandharvanagaravat /",
  "SA15bsa069_u:747": "tadabhivyaktam /",
  "SA15bsa069_u:748": "tatsadbhāvasthāpanaṃ tvaśakyam /",
  "SA15bsa069_u:749": "yadyabhivyaktasya sadbhāvasthāpanamaśakyaṃ tadānabhivyaktasyāsadbhāvapratiṣṭhāpanaṃ [sutarāma] śakyam /",
  "SA15bsa069_u:750": "asattatkhaṇḍanam /",
  "SA15bsa069_u:751": "ko 'sau nyāyo yenaitadarthādāpattirbhavet /",
  "SA15bsa069_u:752": "yadanabhivyaktaṃ tadatyantamasaditi naitadarthādāpadyate /",
  "SA15bsa069_u:753": "abhivyaktaṃ dvividhamanarthāpattirarthāpattiśca /",
  "SA15bsa069_u:754": "yadi vṛṣṭirbhavati tadā meghenāpi bhavitavyam /",
  "SA15bsa069_u:755": "meghe satyapi tu kadācidṛṣṭirbhavati kadācinna bhavatītyanaikāntikatā /",
  "SA15bsa069_u:756": "dhūmenāgneranumānam /",
  "SA15bsa069_u:757": "nātrārthādāpattiḥ /",
  "SA15bsa069_u:758": "dhūme dṛṣṭe satyagniranumīyate dhūme tvasati agnerabhāvaḥ /",
  "SA15bsa069_u:759": "anarthāpattiriyam /",
  "SA15bsa069_u:760": "kasmāditi cet /",
  "SA15bsa069_u:761": "taptāyaḥpiṇḍe lohitāṅgāre ca dhūmābhāve 'pya 'gneḥ sadbhāvaḥ /",
  "SA15bsa069_u:762": "tasmādabhivyakteṣvarthāpattikhaṇḍanamabhūtam /",
  "SA15bsa069_u:763": "anyacca / rūpamevālātacakramarīcigandharvanagarāṇīti pratibhātīndriyabhramāccittaviparyāsena /",
  "SA15bsa069_u:764": "tacca vartamāna eva (Tś 26)",
  "SA15bsa069_u:765": "sadanāgate tvasat /",
  "SA15bsa069_u:766": "rūpamātramindriyabhramāccittaviparyāsena kadācit sad[vastīva] prakāśate /",
  "SA15bsa069_u:767": "yaduktaṃ bhavatābhivyaktasya sattvamanaikāntikaṃ tadayuktam /",
  "SA15bsa069_u:768": "kiñca bandhyāputradṛṣṭāntenāyamevārtho mayā niścīyate /",
  "SA15bsa069_u:769": "yadabhivyaktisthānānna prabhraṃśate tadvastvabhāva eva /",
  "SA15bsa069_u:770": "bandhyāutravat /",
  "SA15bsa069_u:771": "yaccānabhivyaktisthānātprabhraṃśate naiṣo me dṛṣṭāntaḥ /",
  "SA15bsa069_u:772": "aṇvākāśādiṣu tu kadācidabhivyaktiḥ kadācidanabhivyaktiḥ /",
  "SA15bsa069_u:773": "bhavadarthāpattiḥ prati mayārthāpattiruktā /",
  "SA15bsa069_u:774": "yadabhivyaktisthānādekāntena prabhraṃśate tadvastu sadeva /",
  "SA15bsa069_u:775": "alātacakrādiṣu cakramevānaikāntikam /",
  "SA15bsa069_u:776": "tacca cakrasyānaikāntikatā yat pravartanakāle sat,",
  "SA15bsa069_u:777": "sthitikāle cāsat /",
  "SA15bsa069_u:778": "tasmāt neyamarthāpattiḥ /",
  "SA15bsa069_u:779": "anarthāpattāvarthāpattikhaṇḍanaṃ cedetat khaṇḍanamasat /",
  "SA15bsa069_u:780": "punaranyathāpyarthāpattikhaṇḍanaṃ vadanti /",
  "SA15bsa069_u:781": "yadi ghaṭasādharmyādanityaḥ śabda ityarthādāpannaṃ tadāsādharmyānnityaḥ /",
  "SA15bsa069_u:782": "asādharmyaṃ yacchabdaḥ śravaṇagrāhyo 'mūrtaśca ghaṭastu cakṣurgrāhyo mūrtaśca /",
  "SA15bsa069_u:783": "asādharmyācchabdo nityaḥ /",
  "SA15bsa069_u:784": "evaṃvidhakhaṇḍanaṃ sādharmyakhaṇḍanato 'rthāpattikhaṇḍanāviśeṣānna mayānujñātam /",
  "SA15bsa069_u:785": "3. pratidṛṣṭāntakhaṇḍanam /",
  "SA15bsa069_u:786": "pratidṛṣṭāntabalāt sādhanam /",
  "SA15bsa069_u:787": "etaducyate pratidṛṣṭānta (vyañjaka) khaṇḍanam /",
  "SA15bsa069_u:788": "anityaḥ śabdo 'nityaghaṭasādharmyāditi cet /",
  "SA15bsa069_u:789": "tadāhamapi tasya nityatāṃ vyaktīkaromi /",
  "SA15bsa069_u:790": "yathā nityākāśasādharmyānnityaḥ śabdaḥ /",
  "SA15bsa069_u:791": "yadi nityatāsādharmyānnityatāprāptistadānityatāsādharmyātkathamanityatā /",
  "SA15bsa069_u:792": "asattatkhaṇḍanam /",
  "SA15bsa069_u:793": "kuta iti cet /",
  "SA15bsa069_u:794": "abhāvamātra vastvākāśamucyate /",
  "SA15bsa069_u:795": "(Tś 27) yadi sato nityavaṃ siddhastadā dṛṣṭāntaḥ sada khaṇḍanam /",
  "SA15bsa069_u:796": "kintvatrāmato nityatā /",
  "SA15bsa069_u:797": "ākāśamasadvastvera naitannityamanityaṃ vā vaktuṃ śakyate /",
  "SA15bsa069_u:798": "asiddho dṛṣṭānta etasya khaṇḍanasya /",
  "SA15bsa069_u:799": "adṛṣṭānte dṛṣṭāntatākalpanāt /",
  "SA15bsa069_u:800": "tasmādasadetatkhaṇḍanam /",
  "SA15bsa069_u:801": "yadi kaścinmanyate sadvastvevākāśo nityaśca /",
  "SA15bsa069_u:802": "etadviparītakhaṇḍanaṃ natu satkhaṇḍanam /",
  "SA15bsa069_u:803": "kasmāt? /",
  "SA15bsa069_u:804": "amūrtatvasyanaikāntikatvāt /",
  "SA15bsa069_u:805": "ākāśo 'mūrto nityaśca cittasukhaduḥkhecchādikantvamūrtamanityam /",
  "SA15bsa069_u:806": "amūrtaḥ śabdaḥ kimākāśavannityo bhaveccittasukhādivadanityo vā /",
  "SA15bsa069_u:807": "amūrtatvamanaikāntikatvādasiddho hetuḥ /",
  "SA15bsa069_u:808": "tasmādviparītametkhaṇḍanam /",
  "SA15bsa069_u:809": "aparaṃ ca sahetukatvācchabdo 'nityaḥ /",
  "SA15bsa069_u:810": "vastu sahetukañcet tadānityamiti jñeyaṃ ghaṭādivaditi sthāpite /",
  "SA15bsa069_u:811": "prativādī prāha /",
  "SA15bsa069_u:812": "asminnarthe saṃśayaḥ /",
  "SA15bsa069_u:813": "kasmāditi cet /",
  "SA15bsa069_u:814": "ghaṭotpādaḥ sahetuko 'nityaḥ /",
  "SA15bsa069_u:815": "ghaṭadhvaṃsastu sahetuko nityaḥ /",
  "SA15bsa069_u:816": "śabdasya sahetukatvācchabde saṃśayotpattiḥ /",
  "SA15bsa069_u:817": "sahetukaghaṭotpādavadanityaḥ sahetukaghaṭadhvaṃsavannityo vā /",
  "SA15bsa069_u:818": "asadetkhaṇḍanam /",
  "SA15bsa069_u:819": "kasmāt? yadyasaddravyaṃ nityamucyate daṇḍāghātavinaṣṭavastūnāmapi nityatāpattiḥ /",
  "SA15bsa069_u:820": "kiñca śabdo 'nityaḥ /",
  "SA15bsa069_u:821": "kutaḥ aindriyakatvāt /",
  "SA15bsa069_u:822": "ghaṭādivaditi sthāpite /",
  "SA15bsa069_u:823": "prativādī prāha /",
  "SA15bsa069_u:824": "atrāpi saṃśayasambhavaḥ /",
  "SA15bsa069_u:825": "yadyaindriyakaḥ sāmānyavattadā nityatāpattiḥ /",
  "SA15bsa069_u:826": "yadi śabda aindriyakastadā sāmānyavannityaḥ /",
  "SA15bsa069_u:827": "yadi sāmānyavanna nityo bhavet,",
  "SA15bsa069_u:828": "tadā ghaṭadṛṣṭāntenānityo na bhavet /",
  "SA15bsa069_u:829": "asadetatkhaṇḍanam /",
  "SA15bsa069_u:830": "kasmāt /",
  "SA15bsa069_u:831": "yadi gavādisāmānyaṃ gavādivyatiriktaṃ syāttadā pṛthaktvena grāhyaṃ draṣṭavyañca (Tś 28)",
  "SA15bsa069_u:832": "sāmānyantu gavādivyatiriktaṃ pṛthaktvena gṛhyate na ca dṛśyate /",
  "SA15bsa069_u:833": "tasmādanityamiti jñeyam /",
  "SA15bsa069_u:834": "anyacca / ātmā na vidyate /",
  "SA15bsa069_u:835": "kuta iti cet /",
  "SA15bsa069_u:836": "anabhivyaktatvāt /",
  "SA15bsa069_u:837": "sarpaśravaṇavat /",
  "SA15bsa069_u:838": "iti sthāpite prativādī prāha /",
  "SA15bsa069_u:839": "samudrabinduparimāṇaṃ himālayagurutvañca madeva kintvanabhivyakte /",
  "SA15bsa069_u:840": "ātmano 'pi tathātvasambhavaḥ /",
  "SA15bsa069_u:841": "sanneva kintvanabhivyaktaḥ /",
  "SA15bsa069_u:842": "tasmādanabhivyaktiheturnātmābhāvaṃ sthāpayituṃ samarthaḥ /",
  "SA15bsa069_u:843": "saṅkhyāparimāṇasya sañcitādapṛthaktvam /",
  "SA15bsa069_u:844": "tatparimeyasañcitamanukrameṇeyaditīyaditi ca pradarśyate /",
  "SA15bsa069_u:845": "tatsaṅkhyāparimāṇaṃ smṛtidhāraṇārthaṃ,",
  "SA15bsa069_u:846": "ekaṃ,",
  "SA15bsa069_u:847": "daśa,",
  "SA15bsa069_u:848": "sahasraṃ niyutamityādyucyate /",
  "SA15bsa069_u:849": "samudrabinduparimāṇasya himālayagurutvasya cāpṛthaktvena satvābhāvāt /",
  "SA15bsa069_u:850": "yadyaparakhaṇḍanaṃ tatkhaṇḍanasadṛśaṃ taddoṣasthāpanādasatkhaṇḍanamityucyate /",
  "SA15bsa069_u:851": "viruddhakhaṇḍanam /",
  "SA15bsa069_u:852": "arthavisaṃvādakaṃ viruddhamityucyate,",
  "SA15bsa069_u:853": "yathā prabhāndhakārau sthitigatī visaṃvādake /",
  "SA15bsa069_u:854": "tadviruddhakhaṇḍanamityucyate /",
  "SA15bsa069_u:855": "viruddhakhaṇḍanaṃ trividham /",
  "SA15bsa069_u:856": "anutpattikhaṇḍanaṃ,",
  "SA15bsa069_u:857": "nityatākhaṇḍanaṃ,",
  "SA15bsa069_u:858": "svārthaviruddhakhaṇḍanañca /",
  "SA15bsa069_u:859": "1. athānutpattikhaṇḍanam /",
  "SA15bsa069_u:860": "prāgutpatteḥ prayatnanirapekṣatvānnitya ityanutpattikhaṇḍanam /",
  "SA15bsa069_u:861": "prativādī prāha /",
  "SA15bsa069_u:862": "yadyanityaḥ śabdaḥ prayatna[ānantarīyaka]tvāttadā prāgutpatteraprayatna[ānantarīyaka]tvānnityaḥ /",
  "SA15bsa069_u:863": "viruddhaṃ tatkhaṇḍanam /",
  "SA15bsa069_u:864": "kuta iti cet /",
  "SA15bsa069_u:865": "utpatteḥ pūrvaṃ śabdo 'sanneva /",
  "SA15bsa069_u:866": "asaṃścet, kathaṃ nityaḥ /",
  "SA15bsa069_u:867": "yadi kaścidvadedvandhyāputraḥ (Tś 29)",
  "SA15bsa069_u:868": "kṛṣṇo bandhyāputraḥ śveta iti tadapi siddham bhavet /",
  "SA15bsa069_u:869": "yadyasannityatānupapattiḥ /",
  "SA15bsa069_u:870": "yadi nityo 'sattānupapattiḥ /",
  "SA15bsa069_u:871": "asannityamiti svato viruddham /",
  "SA15bsa069_u:872": "etadasatkhaṇḍaneṣvarthāpattisamam /",
  "SA15bsa069_u:873": "kasmāt /",
  "SA15bsa069_u:874": "asatkhaṇḍanāt /",
  "SA15bsa069_u:875": "śabdo 'nityaḥ prayatna[ānantarīyakatvā]diti sthāpita etadarthādāpadyate /",
  "SA15bsa069_u:876": "aprayatna[ānantarīya]katvānnitya iti tadasat /",
  "SA15bsa069_u:877": "kutaḥ /",
  "SA15bsa069_u:878": "prayatna[ānantarīya] kaṃ trividham,",
  "SA15bsa069_u:879": "nityamanityamasacca /",
  "SA15bsa069_u:880": "nityamākāśavat /",
  "SA15bsa069_u:881": "anityaṃ vidyudādivat /",
  "SA15bsa069_u:882": "asadākāśakusumāditiva /",
  "SA15bsa069_u:883": "etatritayamaprayatna[ānantarīya] kaṃ bhavatā tvekena prakāreṇa nityamiti manyate /",
  "SA15bsa069_u:884": "tasmādasat /",
  "SA15bsa069_u:885": "2. nityatākhaṇḍanam /",
  "SA15bsa069_u:886": "nityamanityabhāvānnityaḥ śabdaḥ /",
  "SA15bsa069_u:887": "etannityatākhaṇḍanamucyate /",
  "SA15bsa069_u:888": "prativādī prāha /",
  "SA15bsa069_u:889": "anitye nityamanityatā,",
  "SA15bsa069_u:890": "sarvadharmāṇāṃ svabhāvānirāsāt /",
  "SA15bsa069_u:891": "anitye nityamanityatvabhāvānnityatā siddhā /",
  "SA15bsa069_u:892": "viruddhametat /",
  "SA15bsa069_u:893": "kasmāt /",
  "SA15bsa069_u:894": "yadyanityaṃ nityatālābhaḥ katham /",
  "SA15bsa069_u:895": "yadi kaścidvadedandhakāre prabhāstīti tadvacanamapi siddhaṃ bhavet /",
  "SA15bsa069_u:896": "tannaiveti cettato bhavatkhaṇḍanamapi viruddhamasacca /",
  "SA15bsa069_u:897": "kasmāditi cet /",
  "SA15bsa069_u:898": "anityateti pṛthagdharmo 'nityena na sambaddhaḥ yo nityo mantavyaḥ /",
  "SA15bsa069_u:899": "anityatā naiva pṛthagbhāvaḥ /",
  "SA15bsa069_u:900": "yadyanutpannaṃ vastūtpattiṃ labhata utpannantu vinaśyati tato 'nityamityucyate /",
  "SA15bsa069_u:901": "anityamasaditi cedyadanityena nityaṃ śthāpitaṃ tasyāpyasattāprasaṅgaḥ /",
  "SA15bsa069_u:902": "3. svārthaviruddham /",
  "SA15bsa069_u:903": "yadi parārthasvaṇḍane svārthahānistadā tatsvārthaviruddhakhaṇḍanamucyate /",
  "SA15bsa069_u:904": "(Tś 30)",
  "SA15bsa069_u:905": "anityaḥ śabdaḥ kṛtakatvādaṅkurādivaditi sthāpite /",
  "SA15bsa069_u:906": "prativādī prāha /",
  "SA15bsa069_u:907": "yadi heturanityatāṃ prāpnoti tadānityatātulyaḥ /",
  "SA15bsa069_u:908": "yadyanityatāṃ na prāpnoti tadānityatāsādhanāsamarthaḥ /",
  "SA15bsa069_u:909": "tasmādasiddho heturiti /",
  "SA15bsa069_u:910": "yadi tāvattava khaṇḍanaṃ matpratijñāṃ prāpnoti,",
  "SA15bsa069_u:911": "matpratijñātulyatve 'smadarthakhaṇḍanāsamartham /",
  "SA15bsa069_u:912": "atha na matpratijñāṃ prāpnoti tathāpyasmadarthakhaṇḍanāsamartham /",
  "SA15bsa069_u:913": "tasmādbhavatkhaṇḍane bhavadarthahāniḥ /",
  "SA15bsa069_u:914": "prativādī punarāha /",
  "SA15bsa069_u:915": "yadi hetuḥ pūrvaṃ pratijñā tu paścāt,",
  "SA15bsa069_u:916": "tadā pratijñābhāve sa kasya hetuḥ /",
  "SA15bsa069_u:917": "atha pratijñā pūrvaṃ hetustu paścāttadā,",
  "SA15bsa069_u:918": "siddhāyāṃ pratijñāyāṃ kiṃ hetunetyeṣo 'pyasiddho hetuḥ /",
  "SA15bsa069_u:919": "yadi bhavatkhaṇḍanaṃ pūrvamasmatpratijñā tu paścādasmadarthābhāve kiṃ bhavatā khaṇḍyate /",
  "SA15bsa069_u:920": "yadyasmatpratijñā pūrvaṃ bhavatkhaṇḍanaṃ tu paścāttadāsmatpratijñāyāṃ sthāpitāyāṃ kiṃ bhavatkhaṇḍanena /",
  "SA15bsa069_u:921": "bhavānasmatkhaṇḍanānujñānādasmatkhaṇḍanopādānena mā khaṇḍayatīti cettadayuktam /",
  "SA15bsa069_u:922": "kasmāditi cet /",
  "SA15bsa069_u:923": "mayā prakaṭitaṃ yadbhavatkhaṇḍanaṃ bhavadarthameva pratiṣedhati na tu bhavatkhaṇḍanamavalambyāsmadartho pratiṣṭhāpitaḥ /",
  "SA15bsa069_u:924": "aparakhaṇḍane tatkhaṇḍanatulye sati taddoṣapratiṣṭhāpanaṃ viruddhakhaṇḍanamucyate /",
  "SA15bsa069_u:925": "samyakkhaṇḍanaṃ pañcavidham /",
  "SA15bsa069_u:926": "iṣṭārthadūṣaṇam,",
  "SA15bsa069_u:927": "aniṣṭārthavyaktiḥ,",
  "SA15bsa069_u:928": "prasaṅgavyaktiḥ,",
  "SA15bsa069_u:929": "viṣamārthavyaktiḥ,",
  "SA15bsa069_u:930": "marvānyāyasiddhilābhavyaktiḥ /",
  "SA15bsa069_u:931": "prativādī prāha /",
  "SA15bsa069_u:932": "astyātmā saṃghātasya parārthatvāt /",
  "SA15bsa069_u:933": "(Tś 31) yathā śayanāsanādisaṃghātaḥ parārthaḥ /",
  "SA15bsa069_u:934": "cakṣurādīndriyasaṃghāto 'pi parārthaḥ /",
  "SA15bsa069_u:935": "parastvātmā /",
  "SA15bsa069_u:936": "tasmādastyātmeti jñātam /",
  "SA15bsa069_u:937": "nāstyātmā / kuta iti cet /",
  "SA15bsa069_u:938": "ekāntānabhivyaktatvāt /",
  "SA15bsa069_u:939": "yadekāntānabhivyaktaṃ tadasadeva /",
  "SA15bsa069_u:940": "yathānīśvarapuruṣasya dvitīyo mūrdhā /",
  "SA15bsa069_u:941": "dvitīyo mūrdhā rūpagandhādimūrdhākārato na pṛthak mantavyaḥ /",
  "SA15bsa069_u:942": "tasmādasan /",
  "SA15bsa069_u:943": "ātmano 'pi tathātvasambhavaḥ /",
  "SA15bsa069_u:944": "cakṣurādīndriyeṣu na hi sa pṛthagabhivyaktaḥ /",
  "SA15bsa069_u:945": "tasmādasan /",
  "SA15bsa069_u:946": "astyātmeti cettadayuktam /",
  "SA15bsa069_u:947": "tadiṣṭadūṣaṇamucyate /",
  "SA15bsa069_u:948": "yadi punarbhavān vadati yadātmalakṣaṇamaviśeṣyaṃ,",
  "SA15bsa069_u:949": "sa tu sanniti tadā dvitīyo mūrdhaviśeṣyo 'pi sanneva bhavet /",
  "SA15bsa069_u:950": "dvitīyo mūrdhā sanniti bhavatā cenna pratipādyate tadātmanyapi tathā pratipattavyam /",
  "SA15bsa069_u:951": "iyamucyate 'niṣṭārthavyaktiḥ /",
  "SA15bsa069_u:952": "yadi bhavanmate ubhau tulyamevāviśeṣyau /",
  "SA15bsa069_u:953": "nyāyāsamāśrayāccātmā sanna punardvitīyo mūrdhā /",
  "SA15bsa069_u:954": "tadāhamapi nyāyāsamaśrayātsanneva dvitīyo mūrdhā na tvātmeti cedvadeyameṣo 'rthaḥ sidvo bhavet /",
  "SA15bsa069_u:955": "athāsmadartho na siddho bhavadartho 'pi na sidva ityucyate prasaṅgavyaktiḥ /",
  "SA15bsa069_u:956": "anyacca / ātmā dvitīya iva mūrdhāviśeṣyaḥ na tvasanniti cettadā vaiṣamyadoṣo bhavanmūrdhyāpatet /",
  "SA15bsa069_u:957": "yadi kaścidvadedvandhyāputraḥ sālaṅkāro bandhyāputro niralaṅkāra iti tadapi siddhaṃ bhavet /",
  "SA15bsa069_u:958": "yadi kaścidevaṃ vadettadā vaiṣamyadoṣāpattiḥ /",
  "SA15bsa069_u:959": "bhavato 'pi tathātvasambhavaḥ /",
  "SA15bsa069_u:960": "iyaṃ vaiṣamyadoṣavyaktiḥ /",
  "SA15bsa069_u:961": "athocyate nyāyāsamāśrayānniyatamevāstyātmā,",
  "SA15bsa069_u:962": "nyāyāsamāśrayānniyatameva nāsti dvitīyo mūrdheti siddhaṃ ca tadvacanamiti tadā (Tś 32)",
  "SA15bsa069_u:963": "mūrkhabālānyāyavacanānyapi sidhyeyuryathākāśo dṛśyaḥ,",
  "SA15bsa069_u:964": "śītolo 'gniḥ,",
  "SA15bsa069_u:965": "grāhyoḥ vāyurityādi mūrkhavacanāninyāyāsamāśritānyapi bhavatsādhyavat siddhāni bhaveyuḥ /",
  "SA15bsa069_u:966": "asiddhāni cedbhavadartho 'pyevaṃ syāt /",
  "SA15bsa069_u:967": "iyamucyate sarvānyāyasiddhilābhavyaktiḥ //",
  "SA15bsa069_u:968": "iti dvitīyaṃ prakaraṇam /",
  "SA15bsa069_u:969": "(Tś 33)",
  "SA15bsa069_u:970": "atha tṛtīyaṃ prakaraṇam /",
  "SA15bsa069_u:971": "dvāviṃśatividhā nigrahasthānāpattiḥ /",
  "SA15bsa069_u:972": "1 pratijñāhāniḥ,",
  "SA15bsa069_u:973": "2 pratijñāntaram,",
  "SA15bsa069_u:974": "3 pratijñāvirodha,",
  "SA15bsa069_u:975": "4 pratijñāsaṃnyāsaḥ,",
  "SA15bsa069_u:976": "5 hetvantaram,",
  "SA15bsa069_u:977": "6 arthāntaram,",
  "SA15bsa069_u:978": "7 nirarthakam,",
  "SA15bsa069_u:979": "8 avijñātārtham,",
  "SA15bsa069_u:980": "9 apārthakam,",
  "SA15bsa069_u:981": "10 aprāptakālaṃ,",
  "SA15bsa069_u:982": "11 nyūnam,",
  "SA15bsa069_u:983": "12 adhikam,",
  "SA15bsa069_u:984": "13 punaruktam,",
  "SA15bsa069_u:985": "14 ananubhāṣaṇam,",
  "SA15bsa069_u:986": "15 ajñānam,",
  "SA15bsa069_u:987": "16 apratibhā,",
  "SA15bsa069_u:988": "17 vikṣepaḥ (vyājairdūṣaṇaparihāraḥ)",
  "SA15bsa069_u:989": "18 matānujñā (paradūṣaṇānujñā)",
  "SA15bsa069_u:990": ", 19 paryanuyojyopekṣaṇam (nigrahasthānaprāptasya nigrahasthānāpattyupekṣaṇam)",
  "SA15bsa069_u:991": ", 20 niranuyojyānuyogaḥ (asthāne nigrahasthānābhiyogaḥ)",
  "SA15bsa069_u:992": ", 21 apasiddhāntaḥ,",
  "SA15bsa069_u:993": "22 hetvābhāsāśceti dvāviṃśatibidhāni nigrahasthānāni /",
  "SA15bsa069_u:994": "yadi kasyacinnigrahasthānāpattirbhavet,",
  "SA15bsa069_u:995": "na punastena saha vādaḥ kartavyaḥ /",
  "SA15bsa069_u:996": "1. pratijñāhāniḥ /",
  "SA15bsa069_u:997": "svapratijñāyāṃ pratipakṣābhyanujñeti pratijñāhāniḥ /",
  "SA15bsa069_u:998": "nityaḥ śabdaḥ /",
  "SA15bsa069_u:999": "kasmāt /",
  "SA15bsa069_u:1000": "amūrtatvāt /",
  "SA15bsa069_u:1001": "ākāśavat /",
  "SA15bsa069_u:1002": "iti sthāpite 'paraḥ prāha /",
  "SA15bsa069_u:1003": "śabda ākāśasādharmyannitya iti cettato yadi vaidharmyaṃ syāt,",
  "SA15bsa069_u:1004": "tadānityaḥ /",
  "SA15bsa069_u:1005": "vaidharmyañca śabdasya sahetukatvamākāśasya tvahetukatvamiti /",
  "SA15bsa069_u:1006": "śabda aindriyaka ākāśastvanaindriyakaḥ /",
  "SA15bsa069_u:1007": "tasmācchabdo 'nitya iti pratyavasthita idamāha /",
  "SA15bsa069_u:1008": "sādharmyaṃ vaidharmyaṃ vā na mayā samālocyate /",
  "SA15bsa069_u:1009": "nityasādharmyaṃ tu mayoktam /",
  "SA15bsa069_u:1010": "yadi nityasadharmā tadā nitya iti /",
  "SA15bsa069_u:1011": "(Tś 34)",
  "SA15bsa069_u:1012": "atrāparaḥ / nityasādharmyamanaikāntikam /",
  "SA15bsa069_u:1013": "amūrtānyanityānyapi bastūni vidyante /",
  "SA15bsa069_u:1014": "yathā sukhaduḥkhādīni /",
  "SA15bsa069_u:1015": "tasmādasiddho hetuḥ /",
  "SA15bsa069_u:1016": "vaidharmyaṃ tu sarvamanityaṃ nityavyatiriktamiti niścitaṃ vyanakti /",
  "SA15bsa069_u:1017": "tasmādanityatāsādhane samarthamityukte brūyāt /",
  "SA15bsa069_u:1018": "anityaṃ sahetukam /",
  "SA15bsa069_u:1019": "nityaṃ tvahetukamiti mayāpi pratipāditam /",
  "SA15bsa069_u:1020": "iti pratijñāhāninigrahasthānāpattiḥ /",
  "SA15bsa069_u:1021": "2. pratijñāntaram /",
  "SA15bsa069_u:1022": "pratijñātārthapratiṣedhe pareṇa kṛte dharmāntaravikalpādarthanirdeśaḥ pratijñāntaramucyate /",
  "SA15bsa069_u:1023": "nityaḥ śabdaḥ /",
  "SA15bsa069_u:1024": "kasmāt /",
  "SA15bsa069_u:1025": "asparśatvāt /",
  "SA15bsa069_u:1026": "ākāśavaditi sthāpite aparaḥ prāha /",
  "SA15bsa069_u:1027": "asparśatvahetunā nityaḥ śabda iti bhavatā sthāpitam /",
  "SA15bsa069_u:1028": "asparśatvahetuścānaikāntikaḥ /",
  "SA15bsa069_u:1029": "cittecchakrodhādyasparśamapyanityam /",
  "SA15bsa069_u:1030": "śabdo 'pyasparśastasmādanaikāntikatā /",
  "SA15bsa069_u:1031": "ākāśādivannityaścittādivadanityo vetyasparśatvamanaikāntikameva /",
  "SA15bsa069_u:1032": "tasmādbhavaddheturasiddhaḥ /",
  "SA15bsa069_u:1033": "yadi heturasiddhastadā pratijñāpyasiddheti prasiddhamiti pratyavasthita idamāha /",
  "SA15bsa069_u:1034": "śabdo nityatā ceti na mama pratijñā /",
  "SA15bsa069_u:1035": "api tu nityatā śabdena saṃbaddhā,",
  "SA15bsa069_u:1036": "śabdaśca nityatathā sambaddha ityasmatpratijñā /",
  "SA15bsa069_u:1037": "yo mayā nirdiṣṭaḥ śabdaḥ sa rūpādiniṣedhārthaḥ /",
  "SA15bsa069_u:1038": "yā ca mayā nirdiṣṭā nityatā,",
  "SA15bsa069_u:1039": "sā nityatāniṣedhārthā /",
  "SA15bsa069_u:1040": "nityatā śabdānna vyatiricyate rūpādibhyastu vyatiricyate /",
  "SA15bsa069_u:1041": "śabdo nityatāyā na vyatiricyate śrotragrāhyādikāttu vyatiricyate /",
  "SA15bsa069_u:1042": "yadyasmānna vyatiricyate,",
  "SA15bsa069_u:1043": "tattena sambaddham,",
  "SA15bsa069_u:1044": "eṣāsmatpratijñā /",
  "SA15bsa069_u:1045": "mayā na śabdo na ca nityatā sthāpyate /",
  "SA15bsa069_u:1046": "bhavān punaḥ śabdañca nityatāñca khaṇḍayati (Tś 35)",
  "SA15bsa069_u:1047": "na tu mama pratijñāṃ khaṇḍayati /",
  "SA15bsa069_u:1048": "iyamucyate pratijñāntarānagrahasthānāpattiḥ /",
  "SA15bsa069_u:1049": "3. pratijñāvirodhaḥ /",
  "SA15bsa069_u:1050": "hetupratijñayorvirodhaḥ pratijñāvirodha ityucyate /",
  "SA15bsa069_u:1051": "prativādī prāha /",
  "SA15bsa069_u:1052": "nityaḥ śabdaḥ /",
  "SA15bsa069_u:1053": "kasmāt /",
  "SA15bsa069_u:1054": "sarvasyānityatvāt /",
  "SA15bsa069_u:1055": "ākāśavat /",
  "SA15bsa069_u:1056": "iti sthāpite 'paraḥ prāha bhavatoktaṃ sarvamanityaṃ tasmānnityaḥ śabda iti /",
  "SA15bsa069_u:1057": "atha śabdaḥ sarvasminnantarbhavati na vā /",
  "SA15bsa069_u:1058": "sarvasminnantarbhavati cet /",
  "SA15bsa069_u:1059": "sarvasyānityatvācchabdo 'pyanityaḥ /",
  "SA15bsa069_u:1060": "sarvasminnāntarbhavati cettadā sarvamityasiddham /",
  "SA15bsa069_u:1061": "kuta iti cet /",
  "SA15bsa069_u:1062": "śabdasyāsaṅgrahāt /",
  "SA15bsa069_u:1063": "hetuvacane pratijñāhāniḥ /",
  "SA15bsa069_u:1064": "pratijñāvacane ca hetuhāniḥ /",
  "SA15bsa069_u:1065": "tasmādbhavato 'rtho 'siddhaḥ /",
  "SA15bsa069_u:1066": "iyaṃ pratijñāvirodhanigrahasthānāpattirucyate /",
  "SA15bsa069_u:1067": "4. pratijñāsaṃnyāsaḥ /",
  "SA15bsa069_u:1068": "pareṇa svapratijñāpratiṣedhe kṛte saṃnyāso 'samarthaneti pratijñāsaṃnyāsaḥ /",
  "SA15bsa069_u:1069": "nityaḥ śabdaḥ /",
  "SA15bsa069_u:1070": "kutaḥ /",
  "SA15bsa069_u:1071": "aindriyakatvāt /",
  "SA15bsa069_u:1072": "yathā sāmānyamaindriyakaṃ nityañca /",
  "SA15bsa069_u:1073": "śabdo 'pyaindriyakatvānnityaḥ /",
  "SA15bsa069_u:1074": "iti sthāpite 'paraḥ prāha nityaḥ śabda aindriyakatvāditi bhavatoktam /",
  "SA15bsa069_u:1075": "atha yadaindriyakaṃ tadanityalakṣaṇākrāntaṃ ghaṭādivat /",
  "SA15bsa069_u:1076": "ghaṭo hyaindriyakatvādanityaḥ /",
  "SA15bsa069_u:1077": "tasmācchabdopyanitya iti /",
  "SA15bsa069_u:1078": "yadbhavatoktaṃ sāmānyavannityamiti tadayuktam /",
  "SA15bsa069_u:1079": "tathā hi gavādisāmānyaṃ gavāderabhinnaṃ bhinnaṃ vā /",
  "SA15bsa069_u:1080": "abhinnañced,",
  "SA15bsa069_u:1081": "gaureva san sāmānyaṃ tvasat /",
  "SA15bsa069_u:1082": "bhinnañced,",
  "SA15bsa069_u:1083": "gorvyatiriktaṃ sāmānyaṃ prakāśeta na tu gorvyatiriktaṃ sāmānyaṃ prakāśate tasmāddṛṣṭānto na nityatāsādhakaḥ /",
  "SA15bsa069_u:1084": "pratijñā cāsiddhā /",
  "SA15bsa069_u:1085": "(Tś 36) iti dūṣaṇe kṛte prativādī prāha kenaitatsthāpitam /",
  "SA15bsa069_u:1086": "iyaṃ pratijñāsannyāsanigrahasthānāpattirityucyate /",
  "SA15bsa069_u:1087": "5. hetvantaram /",
  "SA15bsa069_u:1088": "aviśeṣahetau sthāpite paścāddhetvantaroktiriti hetvantaram /",
  "SA15bsa069_u:1089": "nityaḥ śabdaḥ /",
  "SA15bsa069_u:1090": "kasmāt /",
  "SA15bsa069_u:1091": "dviranabhivyaktatvāt /",
  "SA15bsa069_u:1092": "yannityaṃ tatsarvaṃ sakṛdabhivyaktamākāśavat /",
  "SA15bsa069_u:1093": "śabdasyāpi tathātvam /",
  "SA15bsa069_u:1094": "iti sthāpite 'paraḥ prāha /",
  "SA15bsa069_u:1095": "nityaḥ śabdo dviranabhivyaktatvāt /",
  "SA15bsa069_u:1096": "ākāśavaditi na tveṣa heturyuktaḥ /",
  "SA15bsa069_u:1097": "kuta iti ceddviranabhivyaktasya nityatānaikāntikatvāt /",
  "SA15bsa069_u:1098": "yathā vāyoḥ sparśasya ca sakṛdevābhivaktavāpi vāyuranityaḥ /",
  "SA15bsa069_u:1099": "śabdo 'pi tatheti pratyavasthita idamāha /",
  "SA15bsa069_u:1100": "śabdo vāyuvilakṣaṇaḥ /",
  "SA15bsa069_u:1101": "vāyurhi tvagindriyagrāhyaḥ /",
  "SA15bsa069_u:1102": "śabdastu śravaṇagrāhyaḥ /",
  "SA15bsa069_u:1103": "tasmācchabdo vāyuvilakṣaṇa iti /",
  "SA15bsa069_u:1104": "atrāparaḥ prāha /",
  "SA15bsa069_u:1105": "pūrvamuktaṃ bhavatā śabdo nityo dviranabhivyaktatvādityadhunā tūcyate śabdo vāyuvilakṣaṇaḥ pṛthagindriyagrāhyatvāditi prathamahetutyāgena bhavata hetvantaraṃ pratiṣṭhāpitam /",
  "SA15bsa069_u:1106": "tasmādbhavato heturasiddhaḥ /",
  "SA15bsa069_u:1107": "iyaṃ hetvantaranigrahasthānāpattirucyate /",
  "SA15bsa069_u:1108": "6. arthāntaram /",
  "SA15bsa069_u:1109": "prakṛtārthāpratisambaddhārthābhidhānamarthāntaram /",
  "SA15bsa069_u:1110": "nityaḥ śabdaḥ /",
  "SA15bsa069_u:1111": "kasmāt /",
  "SA15bsa069_u:1112": "rūpādipañcaskandhā daśahetupratyayāḥ /",
  "SA15bsa069_u:1113": "etaducyate arthāntaram /",
  "SA15bsa069_u:1114": "7. nirarthakam /",
  "SA15bsa069_u:1115": "yadā vāda iṣṭastadā mantrabhāṣaṇamiti nirarthakiam /",
  "SA15bsa069_u:1116": "(Tś 37)",
  "SA15bsa069_u:1117": "8. avijñātārtham /",
  "SA15bsa069_u:1118": "pariṣatprativādibhyāṃ trirabhihitamapyavijñātamityavijñātārtham /",
  "SA15bsa069_u:1119": "yadi kaściddharmaṃ vakti pariṣattu prativādī ca jijñāsāvapi trirabhihitaṃ jñātumasamarthau /",
  "SA15bsa069_u:1120": "yathā (kaścidvaded)",
  "SA15bsa069_u:1121": "aṇuramūrtaḥ sukhotpādakaḥ duḥkhotpādako 'prāpto sāpakarṣotkarṣaḥ samito 'sannyāso na vināśaḥ /",
  "SA15bsa069_u:1122": "śabdo nityaḥ kasmāt /",
  "SA15bsa069_u:1123": "anityasya nityatvāt /",
  "SA15bsa069_u:1124": "iyamavijñātārthanigrahasthānāpattirucyate /",
  "SA15bsa069_u:1125": "9. apārthakam /",
  "SA15bsa069_u:1126": "paurvāparyyāsambandho 'pārthakam /",
  "SA15bsa069_u:1127": "yathā kaścidvadet /",
  "SA15bsa069_u:1128": "daśavidhaṃ phalaṃ trividhaḥ kaṃbala ekavidhaṃ pānabhojanametadapārthakamucyate /",
  "SA15bsa069_u:1129": "10. aprāptakālam /",
  "SA15bsa069_u:1130": "pratijñāyāṃ duṣṭāyāṃ paścāddhetusthāpanamaprāptakālam /",
  "SA15bsa069_u:1131": "nityaḥ śabdaḥ /",
  "SA15bsa069_u:1132": "yathā pārimāṇḍalyāśrayasya paramāṇornityatvātpārimāṇḍalyaṃ nityaṃ śabdasyāpi tathātvasambhava iti kṛte 'paraḥ prāha /",
  "SA15bsa069_u:1133": "bhavatā nityatāsthāpane heturnoktaḥ,",
  "SA15bsa069_u:1134": "pañcāvayavanyūnavacanasthāpanādbhavadartho 'siddha iti dūṣita idaṃ prāha /",
  "SA15bsa069_u:1135": "asti me heturnāmnā tu noktaḥ /",
  "SA15bsa069_u:1136": "ko 'yaṃ heturiti cet /",
  "SA15bsa069_u:1137": "nityākāśāśrayatvamiti /",
  "SA15bsa069_u:1138": "atrāparaḥ / yathā gṛhe dagdhe tatparitrāṇāyodakānveṣaṇaṃ tathānavasare 'rtharakṣaṇāya hetusthāpanam /",
  "SA15bsa069_u:1139": "etadaprāptakālamucyate /",
  "SA15bsa069_u:1140": "11. nyūnam / pañcāvayavā anyatamena hīnā iti nyūnam /",
  "SA15bsa069_u:1141": "pratijñā heturudāharaṇamupanayanaṃ nigamanamiti pañcāvayavāḥ /",
  "SA15bsa069_u:1142": "(Tś 38)",
  "SA15bsa069_u:1143": "yathā (kaścidvadatya)",
  "SA15bsa069_u:1144": "nityaḥ śabda ityayaṃ prathamo 'vayavaḥ /",
  "SA15bsa069_u:1145": "kṛtakatvāditi dvitīyo 'vayavaḥ /",
  "SA15bsa069_u:1146": "yadvastu kṛtakaṃ tadanityaṃ yathā ghaṭaḥ kṛtako 'nityaśceti tṛtīyo 'vayavaḥ /",
  "SA15bsa069_u:1147": "śabdo 'pi tatheti caturtho 'vayavaḥ /",
  "SA15bsa069_u:1148": "tasmācchabdo 'nitya iti pañcamo 'vayavaḥ /",
  "SA15bsa069_u:1149": "pañcāvayavānāmanyatamena nyūnatā nyūnanigrahasthānāpattirityucyate /",
  "SA15bsa069_u:1150": "12. adhikam / bahuhetūdāharaṇoktiradhikam /",
  "SA15bsa069_u:1151": "yathā (kaścidvade)",
  "SA15bsa069_u:1152": "cchabdo 'nityaḥ /",
  "SA15bsa069_u:1153": "kasmāt? /",
  "SA15bsa069_u:1154": "prayatnānantarīyakatvādamūrtatvādaindriyakatvādutpādavināśābhyāṃ vācyatvāccaitaddhetubāhulyamityucyate /",
  "SA15bsa069_u:1155": "api ca śabdo 'nityaḥ kṛtakatvād ghaṭavatpaṭavatgṛhavatkarmmavat /",
  "SA15bsa069_u:1156": "etaddṛṣṭāntabāhulyamityucyate /",
  "SA15bsa069_u:1157": "vādī prāha / bhavatā hetūdāharaṇabahulyamuktam /",
  "SA15bsa069_u:1158": "yadyeko hetuḥ sādhanāsamarthastadā kathamekahetuprayogaḥ /",
  "SA15bsa069_u:1159": "atha sādhanasamarthastadā kiṃ hetubāhulyena udāharaṇabahulye 'pi tathātvasambhavaḥ /",
  "SA15bsa069_u:1160": "tadbāhulyokteraprayojanatvāt /",
  "SA15bsa069_u:1161": "13. punaruktam /",
  "SA15bsa069_u:1162": "punaruktaṃ trividhaṃ,",
  "SA15bsa069_u:1163": "śabdapunaruktaṃ,",
  "SA15bsa069_u:1164": "artha punaruktaṃ,",
  "SA15bsa069_u:1165": "arthāpattipunaruktañca /",
  "SA15bsa069_u:1166": "śabdapunaruktaṃ yathā (kaścidvade)",
  "SA15bsa069_u:1167": "cchakraḥ śakraḥ /",
  "SA15bsa069_u:1168": "arthapunaruktaṃ yathā (kaścidvadet)",
  "SA15bsa069_u:1169": "cakṣurakṣi /",
  "SA15bsa069_u:1170": "arthāpattipunaruktaṃ yathā (kaścidvadet)",
  "SA15bsa069_u:1171": "satyaṃ saṃsāro duḥkhaṃ satyaṃ nirvāṇaṃ sukham /",
  "SA15bsa069_u:1172": "prathamameva vacanaṃ vaktavyaṃ dvitīyaṃ tvaprayojanam /",
  "SA15bsa069_u:1173": "kasmāt /",
  "SA15bsa069_u:1174": "pūrvavacanasya spaṣṭārthatvāt /",
  "SA15bsa069_u:1175": "pūrvavacanasyārtha spaṣṭaśced,",
  "SA15bsa069_u:1176": "dvitīyavacanena kiṃ spaṣṭaṃ bhavet /",
  "SA15bsa069_u:1177": "yadi na kiñcit prakaṭayitavyaṃ tadā tadaprayojanam /",
  "SA15bsa069_u:1178": "etatpunaruktamityucyate /",
  "SA15bsa069_u:1179": "14. ananubhāṣaṇam /",
  "SA15bsa069_u:1180": "pariṣadā vijñātāyāḥ pratijñāyāstrirabhihitāyā (Tś 39)",
  "SA15bsa069_u:1181": "api yadi kaścitpratyuccāraṇāsamarthastadānanubhāṣaṇam /",
  "SA15bsa069_u:1182": "15. ajñānam / pariṣadā vijñātāyā api pratijñāyāḥ kenacidavijñānamajñānamucyate /",
  "SA15bsa069_u:1183": "16. apratibhā / yadi parasya pratijñāṃ nyāyavadīkṣate dūṣaṇe cāsamarthastadāpratibhā /",
  "SA15bsa069_u:1184": "apare tu vadanti /",
  "SA15bsa069_u:1185": "ajñāne 'pratibhāyāñcobhayatrānigrahasthānāpattiḥ /",
  "SA15bsa069_u:1186": "kasmāt? /",
  "SA15bsa069_u:1187": "yadi kaścidarthaṃ na vijānāti dūṣaṇe cāsamarthastena saha vādo na kartavya iti /",
  "SA15bsa069_u:1188": "ete tvatimande nigrahasthāne /",
  "SA15bsa069_u:1189": "anyeṣu nigrahasthāneṣu,",
  "SA15bsa069_u:1190": "sadoṣasya vacanasya vividhenopāyenoddharaṇaṃ śakyam /",
  "SA15bsa069_u:1191": "atra tūbhayatra na kaścidupāya uddharaṇasamarthaḥ /",
  "SA15bsa069_u:1192": "eṣa manuṣyaḥ pūrvaṃ pāṇḍityagauravaṃ sthāpayati,",
  "SA15bsa069_u:1193": "paścāttu pāṇḍityaṃ prakaṭayitumaśaktaḥ /",
  "SA15bsa069_u:1194": "17. vikṣepaḥ / svapratijñāyā doṣaṃ jñātvā vyājaiḥ parihāraḥ kāryāntarakathanam /",
  "SA15bsa069_u:1195": "yathāhaṃ svayaṃ rogī,",
  "SA15bsa069_u:1196": "ahaṃ paraṃ roginaṃ draṣṭumicchāmi /",
  "SA15bsa069_u:1197": "tadā tu yadi nāpakrāmati paradūṣaṇanirākaraṇaṃ na kalpayati /",
  "SA15bsa069_u:1198": "kasmāt /",
  "SA15bsa069_u:1199": "bandhusnehāpagamabhayāt /",
  "SA15bsa069_u:1200": "iti vikṣepanigrahasthānāpattirucyate /",
  "SA15bsa069_u:1201": "18. matānujñā / paradūṣaṇe svapakṣadoṣābhyupagama iti matānujñā /",
  "SA15bsa069_u:1202": "yadi kaścit pareṇa dūṣaṇe kṛte,",
  "SA15bsa069_u:1203": "svapakṣadoṣamanujānāti,",
  "SA15bsa069_u:1204": "yathā mama doṣa evaṃ bhavato 'pītyabhyupagacchan /",
  "SA15bsa069_u:1205": "iyaṃ matānujñocyate /",
  "SA15bsa069_u:1206": "19. paryanuyojyopekṣaṇam /",
  "SA15bsa069_u:1207": "yadi kaścinnigrahasthānaṃ prāpnuyāt,",
  "SA15bsa069_u:1208": "tasya nigrahāpattyanudbhāvanaṃ taddūṣaṇecchayā tu (Tś 40)",
  "SA15bsa069_u:1209": "dūṣaṇasthāpanam /",
  "SA15bsa069_u:1210": "tadarthe ca hīne kiṃ prayojanaṃ dūṣaṇena /",
  "SA15bsa069_u:1211": "asiddhametaddūṣaṇam /",
  "SA15bsa069_u:1212": "etaducyate paryanuyojyopekṣaṇam /",
  "SA15bsa069_u:1213": "20. niranuyojyānuyogaḥ /",
  "SA15bsa069_u:1214": "kasyacidanigrāhyatve 'pi nigrahasthānābhiyogo niranuyojyānuyogaḥ /",
  "SA15bsa069_u:1215": "anyacca /",
  "SA15bsa069_u:1216": "prativādini svapratijñāhānyāpanne svapakṣabhinnārthopādānenāsthāne paranigrahasthānadyotanam /",
  "SA15bsa069_u:1217": "ayamapi niranuyojyānuyogaḥ /",
  "SA15bsa069_u:1218": "21. apasiddhāntaḥ /",
  "SA15bsa069_u:1219": "pūrvaṃ caturvidhe siddhānte svayamaṅgīkṛte 'pi paścāccedyathāsiddhāntaṃ na brūyādayamapasiddhāntaḥ /",
  "SA15bsa069_u:1220": "22. hetvābhāsāḥ /",
  "SA15bsa069_u:1221": "yathā pūrvamuktāstrividhāḥ /",
  "SA15bsa069_u:1222": "asiddho 'neikāntiko viruddhaśceti hetvābhāsāḥ /",
  "SA15bsa069_u:1223": "asiddhaḥ / yathā kaścit sthāpayedaśva āgacchati /",
  "SA15bsa069_u:1224": "kasmāt /",
  "SA15bsa069_u:1225": "śṛṅgadarśanāt /",
  "SA15bsa069_u:1226": "aśvo 'śṛṅga iti śṛṅgaheturasiddho 'śvāgamanasthāpanāsamarthaḥ /",
  "SA15bsa069_u:1227": "anaikāntikaḥ /",
  "SA15bsa069_u:1228": "yathā kaścit sthāpayetgaurāgacchati /",
  "SA15bsa069_u:1229": "kasmāt /",
  "SA15bsa069_u:1230": "śṛṅgadarśanāt /",
  "SA15bsa069_u:1231": "yaḥ saśṛṅga sa gaurityanaikāntikaḥ chāgarurvādīnāṃ saśṛṅgatvāt /",
  "SA15bsa069_u:1232": "śṛṅgaheturanaikāntikaḥ /",
  "SA15bsa069_u:1233": "tasmādgavāgamanasthāpanāsamarthaḥ /",
  "SA15bsa069_u:1234": "viruddhaḥ / yathā kaścit sthāpayetprabhāte rātriḥ /",
  "SA15bsa069_u:1235": "kasmāt /",
  "SA15bsa069_u:1236": "aruṇodayāt /",
  "SA15bsa069_u:1237": "aruṇodayo rātryā viruddhaḥ /",
  "SA15bsa069_u:1238": "aruṇodayahetū rātristhāpanāsamarthaḥ /",
  "SA15bsa069_u:1239": "yadi kenacideṣa hetuḥ prayujyate tadā hetvābhāsanigrahasthānāpattiḥ /",
  "SA15bsa069_u:1240": "iti tṛtīyaṃ prakaraṇam /",
  "SA15bsa069_u:1241": "samāptaścāyaṃ grantha /"
}