{
    "GK19anvallcu:0": " oṃ namo vighnavināyakāya |",
    "GK19anvallcu:1": " praṇamāmi jagatsṛṣṭisthitisaṃhārakāraṇam /",
    "GK19anvallcu:2": " viśveśvaraṃ viśvadharaṃ viśvaṃ ca viśvahetukam // Valc_1.1 //",
    "GK19anvallcu:3": " jagadvījaṃ satyarūpaṃ sarvasākṣiṇamavyayam /",
    "GK19anvallcu:4": " sarvvajñaṃ sarvabhūtasthaṃ sarvaśaktidharaṃ vibhum // Valc_1.2 //",
    "GK19anvallcu:5": " brāhmaṇebhyo namaskṛtya navadvīpanṛpājñayā /",
    "GK19anvallcu:6": " brāhmaṇānāṃ samutpattitadbhedādisamanvitam /",
    "GK19anvallcu:7": " rāḍhīyānāṃ varendrāṇāṃ gotragāñīsamanvitam /",
    "GK19anvallcu:8": " vallālacaritākhyaṃ tadrājacaritamucyate // Valc_1.3 //",
    "GK19anvallcu:9": " sisṛkṣorbrahmaṇo jātaḥ pulaho vāmakarṇataḥ /",
    "GK19anvallcu:10": " aṅgirā nāsikārandhradajāyata mukhādruciḥ // Valc_1.4 //",
    "GK19anvallcu:11": " marīciḥ skandhadeśācca pracetā adharoṣṭhataḥ /",
    "GK19anvallcu:12": " ekādaśa caiva rudrā lalāṭāt krodhasambhavāḥ // Valc_1.5 //",
    "GK19anvallcu:13": " pulahasya suto vātsyaḥ śāṇḍilyaśca ruceḥ sutaḥ /",
    "GK19anvallcu:14": " bṛhaspaterāṅgiraso bharadvājaḥ sutaḥ smṛtaḥ // Valc_1.6 //",
    "GK19anvallcu:15": " marīcermanaso jātaḥ kaśyapaśca prajāpatiḥ /",
    "GK19anvallcu:16": " pracetasopi manaso gautamo bhagavānṛṣiḥ // Valc_1.7 //",
    "GK19anvallcu:17": " sāvarṇirgautamājjajñe munipravara eva saḥ /",
    "GK19anvallcu:18": " babhūvuḥ pañcagotrāṇi caiteṣāṃ pravarā bhave // Valc_1.8 //",
    "GK19anvallcu:19": " babhūvurbrahmaṇo vaktrādanyā brāhmaṇajātayaḥ /",
    "GK19anvallcu:20": " tāḥ sthitāḥ deśabhedena gotraśūnyāśca bhūpate // Valc_1.9 //",
    "GK19anvallcu:21": " adityāṃ dvādaśādityān janayāmāsa kaśyapaḥ /",
    "GK19anvallcu:22": " atrernetramalāccandraḥ kṣīrode ca babhūva ha // Valc_1.10 //",
    "GK19anvallcu:23": " candrādityamanūnāñca pravarāḥ kṣatriyāḥ smṛtāḥ /",
    "GK19anvallcu:24": " brahmaṇo vāhudeśāccaivānyāḥ kṣatriyajātayaḥ /",
    "GK19anvallcu:25": " ūrudeśācca vaiśyāśca pādataḥ śūdrajātayaḥ // Valc_1.11 //",
    "GK19anvallcu:26": " janmanā jāyate śūdraḥ saṃskārairdvija ucyate /",
    "GK19anvallcu:27": " vedapāṭhādbhavedvipro brāhmaṇo brahmavidyayā // Valc_1.12 //",
    "GK19anvallcu:28": " sārasvatāḥ kānyakubjā gauḍā maithilakolkalāḥ /",
    "GK19anvallcu:29": " pañcagauḍāḥ samākṣyātāḥ vindhyasyottaravāsinaḥ // Valc_1.13 //",
    "GK19anvallcu:30": " karṇāṭāścaiva tailaṅgāḥ gurjjarā rāṣṭravāsinaḥ /",
    "GK19anvallcu:31": " andhrāśca draviḍāḥ pañca vindhyadakṣiṇavāsinaḥ // Valc_1.14 //",
    "GK19anvallcu:32": " sarvve dvijāḥ kānyakujāḥ māthuraṃ māgadhaṃ vinā /",
    "GK19anvallcu:33": " māgadho brahmaṇā parvvūṃ kalpito dvija eva ca /",
    "GK19anvallcu:34": " varāhasya ca gharmmeṇa māthuro jāyate tathā // Valc_1.15 /",
    "GK19anvallcu:35": " vedavāṇāṅkaśaki tu gauḍe viprāḥ samāgatāḥ /",
    "GK19anvallcu:36": " hayayānaṃ samāruhya sarvaśāstraviśāradāḥ // Valc_1.16 //",
    "GK19anvallcu:37": " medhātithiḥ kṣitīśaśca vītarāgasuṣeṇakau /",
    "GK19anvallcu:38": " saubhariratnagarbhau ca tathā vipraḥ sudhānidhiḥ // Valc_1.17 //",
    "GK19anvallcu:39": " tairūḍhā nṛpatervvākyāt sapta saptaśatātmajāḥ /",
    "GK19anvallcu:40": " taddevavaśato jātāstāsu sapta sutā varāḥ /",
    "GK19anvallcu:41": " varandaraṃ gatāḥ pañca kaniṣṭho rāḍhasaṃsthitau // Valc_1.18 //",
    "GK19anvallcu:42": " nṛpendrenādiśūreṇa cānītaṃ viprapañcakam /",
    "GK19anvallcu:43": " pañcagotrānvitaṃ teṣāṃ nāma gotrañca kathyate // Valc_1.19 //",
    "GK19anvallcu:44": " śrīharṣasya bharadvājo dakṣasya kāśyapaḥ smṛtaḥ /",
    "GK19anvallcu:45": " vedagarbhasya sāvarṇo vātsyaśca chāndaḍasya ca /",
    "GK19anvallcu:46": " śāṇḍilyagotraḥ kathito bhaṭṭanārāyaṇasya ca // Valc_1.20 //",
    "GK19anvallcu:47": " bhaṭṭataḥ ṣoḍaśodbhūtā dakṣataścāpi ṣoḍaśa /",
    "GK19anvallcu:48": " catvāraḥ śrīharṣajātā bharadvājakulodvahāḥ /",
    "GK19anvallcu:49": " dvādaśa vedagarbhācca tathaikādatha chāndaḍāt // Valc_1.21 //",
    "GK19anvallcu:50": " kecidviprā āgatāśca vaidikā vedapāragāḥ /",
    "GK19anvallcu:51": " pāścātyā dākṣiṇātyāśca śeṣoktā drāviḍāḥ smṛtāḥ // Valc_1.22 //",
    "GK19anvallcu:52": " ballālaviṣaye nūnaṃ kulīmā devatāḥ svayam /",
    "GK19anvallcu:53": " śrotriyā meravo jñeyā ghaṭakāḥ stutipāṭhakāḥ // Valc_1.23 //",
    "GK19anvallcu:54": " ācāro vinayo vidyā pratiṣṭhā tīrthadarśanam /",
    "GK19anvallcu:55": " niṣṭhāvṛttistapodānaṃ navadhā kulalakṣaṇam // Valc_1.24 //",
    "GK19anvallcu:56": " kāmamāmaraṇāt tiṣṭhet gṛhe kanyarttumatyapi /",
    "GK19anvallcu:57": " na caivaināṃ prayacchettu kulahīnāya karhicit // Valc_1.25 //",
    "GK19anvallcu:58": " ekāṃ śākhāṃ sakalpāṃ vā ṣaḍbhiraṅgairadhītya ca /",
    "GK19anvallcu:59": " ṣaṭkarmmanirato vipraḥ śrotriyo nāma dharmmavit // Valc_1.26 //",
    "GK19anvallcu:60": " guṇānusārato'kāri kulīnaścaiva maulikaḥ /",
    "GK19anvallcu:61": " vaṃśajaśca purā rājñā vallālena suniścitam // Valc_1.27 //",
    "GK19anvallcu:62": " iti vallālacarite varṇānāmutpattikathanam |",
    "GK19anvallcu:63": " atha pratigrāhi-saṃjñā-kāraṇa-kathanama |",
    "GK19anvallcu:64": " dhenuṃ svarṇamayīṃ yajñe viprebhyaḥ pradadau nṛpaḥ /",
    "GK19anvallcu:65": " dhenostasyāḥ svarṇamayyāśchedane patito'bhavat // Valc_1.28 //",
    "GK19anvallcu:66": " tato nirvvāsito rājñā kaścana svarṇakārakaḥ /",
    "GK19anvallcu:67": " viprāḥ pratigrahājjātāḥ sarvvadharmmabahiṣkṛtāḥ // Valc_1.29 //",
    "GK19anvallcu:68": " iti pratigrāhikāraṇam |",
    "GK19anvallcu:69": " atha pratigrāhi-saṃjñakānāṃ sagrāmi-nāmāni |",
    "GK19anvallcu:70": " śaṅkare pītamuṇḍī ca gaḍopi ca divākaraḥ /",
    "GK19anvallcu:71": " guḍo dāḍakanāmā ca dokaḍiścaiva pippalī // Valc_1.30 //",
    "GK19anvallcu:72": " vandyo mārttaṇḍanāmā ca brāhmaṇo nāma nāmataḥ /",
    "GK19anvallcu:73": " āyāniśca gaṇāyiśca hāḍo gopī ca vandyajāḥ // Valc_1.31 //",
    "GK19anvallcu:74": " māṣo dokaḍināmā ca rāyo ca madhusūdanaḥ /",
    "GK19anvallcu:75": " kuśiko yavanāmā ca haḍo nārāyaṇo 'pi ca // Valc_1.32 //",
    "GK19anvallcu:76": " mahintā dividho nāma dāvāriścaiva keśavaḥ /",
    "GK19anvallcu:77": " caṭṭaḥ śakunināmā ca tailavāṭīrnayārikaḥ // Valc_1.33 //",
    "GK19anvallcu:78": " kundo viśveśvaro nāma vandyajo viṭhusaṃjñakaḥ /",
    "GK19anvallcu:79": " ghoṣajau bhrātarāvetau madanaviśvarūpakau // Valc_1.34 //",
    "GK19anvallcu:80": " gāṅgulirhāsyanāmā ca pūtirgautamasaṃjñakaḥ /",
    "GK19anvallcu:81": " parāśarākhyaḥ śimlī ca śaṅkaro ḍiṇḍisaṃjñakaḥ // Valc_1.35 /",
    "GK19anvallcu:82": " amī viprakulodbhatūā godānaṃ jagṛhurdvijāḥ /",
    "GK19anvallcu:83": " teṣāṃ sambandhamātreṇa paṅke gauriva sīdati // Valc_1.36 //",
    "GK19anvallcu:84": " sambandhe bhojane caiva dāne yajñe tathaiva ca /",
    "GK19anvallcu:85": " vidvadbhiḥ śrāddhakāle ca varjjyā ete punaḥ punaḥ // Valc_1.37 //",
    "GK19anvallcu:86": " iti pratigrāhiṇāṃ nāmādayaḥ |",
    "GK19anvallcu:87": " atha pratigrāhisutānāṃ vivāhakathanam |",
    "GK19anvallcu:88": " gaṇakanyā vaśiṣṭhena ṭoṭena śakuneḥ sutāḥ /",
    "GK19anvallcu:89": " hāḍkanyā dāyikena kubero hāsyajāpatiḥ // Valc_1.38 //",
    "GK19anvallcu:90": " cakrapāṇināpi kanyā gṛhītā dhanalobhataḥ /",
    "GK19anvallcu:91": " viṭhusutāpatirbhūtvā caṭṭajaḥ kulabhūṣaṇaḥ /",
    "GK19anvallcu:92": " pratigrāhisutodvāhāt ṣaḍete vaṃśajāḥ smṛtāḥ // Valc_1.39 //",
    "GK19anvallcu:93": " śrotriyāya sutāṃ dattvā kulīno vaṃśajaḥ punaḥ // Valc_1.40 //",
    "GK19anvallcu:94": " grāmaṃ labdhvā ca vallālāt kauṇḍilyastatpracāritaḥ /",
    "GK19anvallcu:95": " yavagrāmī kaḍāro ca kauṇḍilyo vaiduḍīstathā // Valc_1.41 //",
    "GK19anvallcu:96": " iti pratigrāhisutānāṃ vivāhakathanam |",
    "GK19anvallcu:97": " atha pañcagotrīyānāṃ sagrāmi-nāmādi-kathanam |",
    "GK19anvallcu:98": " atha śāṇḍilyagotrasya bhaṭṭanārāyaṇasya vaṃśadharāṇāṃ gāṁināmāni |",
    "GK19anvallcu:99": " ādau vandyo varāhaḥ syāt rāmo gaḍgaḍistathā /",
    "GK19anvallcu:100": " nṛpaḥ syāt keśaraścaiva nānaḥ kusumakaulikaḥ // Valc_1.42 //",
    "GK19anvallcu:101": " vāṭuḥ syāt pārihālosau kulabhirguināmakaḥ /",
    "GK19anvallcu:102": " gaṇo ghoṣalitāṃ prāptaḥ seyuḥ śāṇḍīśvarīstathā // Valc_1.43 //",
    "GK19anvallcu:103": " vuḍomāścarakaścaiva, vaṭavyālo vikarttanaḥ /",
    "GK19anvallcu:104": " vasurāyistathā nīlaḥ kaḍyālo madhusūdanaḥ // Valc_1.44 //",
    "GK19anvallcu:105": " kuśī ca koyanāmā ca kulisā caiva vāsukaḥ /",
    "GK19anvallcu:106": " ākāśo mādhavo dīrghagrāmī caiva mahāmatiḥ // Valc_1.45 //",
    "GK19anvallcu:107": " ete ṣoḍaśa śāṇḍilyāḥ kathitā rājapūjitāḥ /",
    "GK19anvallcu:108": " tataḥ kāśyapa-gotrīya-dakṣa-vaṃśaśca kathyate // Valc_1.46 //",
    "GK19anvallcu:109": " atha kāśyapagotrasya dakṣasya vaṃśadharāṇāṃ gāṁināmāni |",
    "GK19anvallcu:110": " dhīro 'bhavat guḍīgrāmī nīraḥ syādāmarūlikaḥ /",
    "GK19anvallcu:111": " bhūriṣṭālaḥ śubhaścaiva śambhuḥ syāttailavāṭikaḥ // Valc_1.47 //",
    "GK19anvallcu:112": " kautukaḥ pītamuṇḍī syāt caṭṭagrāmī sulocanaḥ /",
    "GK19anvallcu:113": " palaśāyī pālunāmā haḍḥkāko matastathā // Valc_1.48 //",
    "GK19anvallcu:114": " poḍāriḥ kṛṣṇasaṃjño 'sau pāladhī rāmanāmakaḥ /",
    "GK19anvallcu:115": " jananāmā koyāriḥ syāt parkkaṭirvanamālikaḥ // Valc_1.49 //",
    "GK19anvallcu:116": " simalāyī śrīhariḥ syāt jaṭaḥ pūṣalikastathā /",
    "GK19anvallcu:117": " bhaṭṭagrāmī śaśidharo mūlagrāmī ca keśavaḥ /",
    "GK19anvallcu:118": " ete ṣoḍaśa bhūdevāḥ jñeyāḥ kāśyapasaṃjñakāḥ // Valc_1.50 //",
    "GK19anvallcu:119": " atha bharadvājagotrasya śrīharṣasya vaṃśadharāṇām gāṁināmāni |",
    "GK19anvallcu:120": " dhāṁdunāmā mukhaiṭiḥ syāt janaḥ syāddīnasāyikaḥ /",
    "GK19anvallcu:121": " nānaḥ sāhariko jñeyo rāyī ca rāmanāmakaḥ // Valc_1.51 //",
    "GK19anvallcu:122": " śrīharṣasya sutā ete bharadvājakulodbhavāḥ /",
    "GK19anvallcu:123": " sarvvadeśeṣu viditamagravartacatuṣṭayam // Valc_1.52 //",
    "GK19anvallcu:124": " atha sāvarṇagotrasya vedagarbhasya vaṃśadharāṇāṃ gāṁināmāni |",
    "GK19anvallcu:125": " gāṅgulī halanāmā ca kundo rājyadharastathā /",
    "GK19anvallcu:126": " vaśiṣṭhaḥ siddhalo jñeyo dāyī ca madano bhavat // Valc_1.53 //",
    "GK19anvallcu:127": " viśvarūpastathā nandī vāligrāmī kumārakaḥ /",
    "GK19anvallcu:128": " yogī siyāriko jñeyaḥ puṃsiko rāmanāmakaḥ // Valc_1.54 //",
    "GK19anvallcu:129": " dakṣaḥ sākaṭasaṃjño 'sau pārī ca madhusūdanaḥ /",
    "GK19anvallcu:130": " ghaṇṭāgrāmī mādhavaśca nāyārī ca guṇākaraḥ /",
    "GK19anvallcu:131": " ete putrā mahāprājñāḥ sāvarṇā dvādaśa smṛtāḥ // Valc_1.55 //",
    "GK19anvallcu:132": " atha vātsyagotrasya chāndaḍsya vaṃśadharāṇāṃ gāṁināmāni |",
    "GK19anvallcu:133": " ravirmahintā surabhiśca ghoṣaḥ kaviḥ pṛthivyāṃ khalu śimbalālaḥ /",
    "GK19anvallcu:134": " mahāyaśā vāpulikaśca piplī dhīraśca pūtirnanu śaṅkarākhyaḥ // Valc_1.56 //",
    "GK19anvallcu:135": " viśvambharo 'bhūt khalu pūrbbagrāmī vātsyāśca tādarthanivāsadeśāḥ",
    "GK19anvallcu:136": " śrīśrīdharobhūt khalu kāñjivillī nārāyaṇo nāma ca kāñjiyārī /",
    "GK19anvallcu:137": " cautkhaṇḍiko nāma guṇākaraḥ syāt mano dīghālo bhuvi rudratulyaḥ //",
    "GK19anvallcu:138": " atha gauṇakulīnānāmullekhanam |",
    "GK19anvallcu:139": " dīrghāṅgī pāriḥ kulabhī poḍārī rāiḥ keśarī /",
    "GK19anvallcu:140": " ghaṇṭā ḍiṇḍiḥ pītamuṇḍīr mahintā guḍpippalī /",
    "GK19anvallcu:141": " haḍśca gaḍgaḍiścaiva ime gauṇāḥ prakīrttitāḥ /",
    "GK19anvallcu:142": " ataḥparaṃ viśeṣaṃ yadatraiva varṇyate mayā // Valc_1.58 //",
    "GK19anvallcu:143": " ekadā rājavallālaḥ kaulinya-sthāpanāya ca /",
    "GK19anvallcu:144": " āmantrayāmāsa viprān sabhārohaṇa-karmmaṇi // Valc_1.59 //",
    "GK19anvallcu:145": " nityakarmmāṇi niṣpādya tatastanniścite 'hani /",
    "GK19anvallcu:146": " āyayurbrāhmaṇāḥ sarvve sabhāyāṃ nṛpasannidhau // Valc_1.60 //",
    "GK19anvallcu:147": " kecit praharamadhye ca sārddhapraharamadhyataḥ /",
    "GK19anvallcu:148": " sārddhadviprahare ke vā yayurnṛpatisannidhim // Valc_1.61 //",
    "GK19anvallcu:149": " tatastu matimān rājā vivicya dvija-ceṣṭitān /",
    "GK19anvallcu:150": " kaulīnyādiyathāyogyaṃ tebhyastatra dadau mudā // Valc_1.62 //",
    "GK19anvallcu:151": " sārddhadvipraharātīte sabhāyāmāgatāstu ye /",
    "GK19anvallcu:152": " te samparṇūdharmma-niṣṭhāḥ kaulīnyaṃ lebhire dvijāḥ // Valc_1.63 //",
    "GK19anvallcu:153": " ye sārddhaprahare prāptāḥ śrotriyāste prakīrttitāḥ /",
    "GK19anvallcu:154": " babhūrgauṇakulīnāste yāmāntaragatāstu ye // Valc_1.64 //",
    "GK19anvallcu:155": " kālenādiśrotriyeṣu viśuddheṣu niveśitāḥ /",
    "GK19anvallcu:156": " āsan gauṇāśca vikhyātāḥ kaṣṭaśrotriyasaṃjñayā // Valc_1.65 //",
    "GK19anvallcu:157": " yathā gauṇāstathā kaṣṭā heyā eva samaṃ sadā /",
    "GK19anvallcu:158": " iti rāḍhīyaviprāṇāṃ kathitaḥ kulaniścayaḥ // Valc_1.66 //",
    "GK19anvallcu:159": " iti rāḍhīyaviprāṇām kaulīnyādiprāptikathanam /",
    "GK19anvallcu:160": " atha varendravaṃśakathanam /",
    "GK19anvallcu:161": " kāśyape 'ṣṭādaśa jñeyāḥ śāṇḍilyeṣu caturdaśa /",
    "GK19anvallcu:162": " caturvviṃśatirvātsyānām bharadvāje tathāvidhaḥ // Valc_1.67 //",
    "GK19anvallcu:163": " sāvarṇe viṃśatirjñeyāḥ kathitāḥ pañcagotrakāḥ /",
    "GK19anvallcu:164": " teṣāṃ grāmī savistāraṃ kathyate ca yathākramam // Valc_1.68 //",
    "GK19anvallcu:165": " atha kāśyapagotrasya kṛpānidhervaṃśadharāṇām gāṁināmāni /",
    "GK19anvallcu:166": " karañjo bhāduḍī maitro bālayaṣṭikakeralau /",
    "GK19anvallcu:167": " madhugrāmī balīhārī moyālī bījakuñjakaḥ // Valc_1.69 //",
    "GK19anvallcu:168": " koṭiḥ sarvvagrāmakoṭiḥ pareśaścaiva dhosakaḥ /",
    "GK19anvallcu:169": " bhadrayāmī cāśrukoṭiḥ śaragrāmī ca viśrutaḥ /",
    "GK19anvallcu:170": " velagrāmī camagrāmau vaṃśajāśca kṛpānidheḥ // Valc_1.70 //",
    "GK19anvallcu:171": " atha śāṇḍilyagotrasya dāmodarasya vaṃśadharāṇāṃ gāṁināmāni /",
    "GK19anvallcu:172": " rudravāgcī sādhuvāgcī lāhiḍī campaṭistathā /",
    "GK19anvallcu:173": " nandanāvāṭī kālindī caṭṭagrāmī ca pūṣaṇaḥ // Valc_1.71 //",
    "GK19anvallcu:174": " śiharirviśī matsyāśī veluḍīścampasaṃjñakaḥ /",
    "GK19anvallcu:175": " suvarṇatoṭaḥ śāṇḍilyodāmodarasya vaṃśajāḥ // Valc_1.72 //",
    "GK19anvallcu:176": " atha vātsyagotrasya dharādharasya vaṃśadharāṇāṃ gāṁināmāni /",
    "GK19anvallcu:177": " saṃyāminī bhīmakālī bhaṭṭaśālī ca kuḍmuḍiḥ // Valc_1.73 //",
    "GK19anvallcu:178": " bhāḍiyālaḥ kāmakālī vātsyagrāmī ca lakṣakaḥ /",
    "GK19anvallcu:179": " voḍgrāmī jāmarūkhī kālīgrāmī kalīharaḥ // Valc_1.74 //",
    "GK19anvallcu:180": " śītalī dhosalī caiva tāluḍī kukkuṭī tathā /",
    "GK19anvallcu:181": " nidrālī cākṣuṣagrāmī deuli siharī tathā // Valc_1.75 //",
    "GK19anvallcu:182": " prauṇḍrīkākṣiḥ śrutavaṭī caturāndī tathā smṛtaḥ /",
    "GK19anvallcu:183": " kālindī vātsyagotrasya dharādharasya vaṃśajāḥ // Valc_1.76 //",
    "GK19anvallcu:184": " atha bharadvājagotrasya gautamasya vaṃśadharāṇāṃ gāṁināmāni /",
    "GK19anvallcu:185": " bhādaḍo lāḍḍela-jhāmā jhāmālī jhampaṭī ca vā /",
    "GK19anvallcu:186": " urttivāhī ugrarekhī ākhu-ratnābalī khaniḥ // Valc_1.70 //",
    "GK19anvallcu:187": " gosvāśirāthaḥ pisvīni ceṅgā cākhuri pippalī /",
    "GK19anvallcu:188": " viśālā kāñcanagrāmī asṛk śākoṭakastathā // Valc_1.78 //",
    "GK19anvallcu:189": " kṣetragrāmī rājagrāmī nandīgrāmī ca jadhyalaḥ /",
    "GK19anvallcu:190": " puktirvṛhatī gotreṣu bharadvājeṣu gotamāt // Valc_1.79 //",
    "GK19anvallcu:191": " atha sāvarṇagotrasya parāśarasya vaṃśadharāṇāṃ gāṁināmāni /",
    "GK19anvallcu:192": " siṃhaḍālaka unduḍī śṛṅgī pākaḍī ledhuḍī /",
    "GK19anvallcu:193": " dhundhuḍī tātoyā setuḥ kapālī lomapeṭarau // Valc_1.80 //",
    "GK19anvallcu:194": " pañcavaṭī khaṇḍavaṭī nikaḍiśca samudrakaḥ /",
    "GK19anvallcu:195": " puṇḍariko yaśogrāmī ketugrāmī ca viśrutaḥ // Valc_1.81 //",
    "GK19anvallcu:196": " puṣpapo bhāduṣī caiva varendrā gāṁisaṃjñakāḥ /",
    "GK19anvallcu:197": " munikalpā amī jātā sāvarṇeṣu parāśarāt // Valc_1.82 //",
    "GK19anvallcu:198": " atha vaidikānāṃ kaulinyādivihīnatvakāraṇam |",
    "GK19anvallcu:199": " vaidikā brāhmaṇā āsan vaṇijāṃ pakṣapātiṇaḥ /",
    "GK19anvallcu:200": " tatastānsadasi krodhānnājuhāva mahīpatiḥ // Valc_1.83 //",
    "GK19anvallcu:201": " nākāṅkṣannabhihāraṃ te rājadattaṃ tapodhanāḥ /",
    "GK19anvallcu:202": " brāhmaṇāḥ brahmavidvāṃso vaidikā iti kecana // Valc_1.84 //",
    "GK19anvallcu:203": " iti vaidikānāṃ kaulīnyādirāhityakathanam /",
    "GK19anvallcu:204": " atha kānyakubjāgata-kāyasyānāṃ nāmagotrāṇi /",
    "GK19anvallcu:205": " kāśyape gotre sañjāto dakṣanāmā mahāmatiḥ /",
    "GK19anvallcu:206": " tasya dāso gautamasya gotre daśaratho vasuḥ // Valc_1.85 //",
    "GK19anvallcu:207": " śāṇḍilyagotre saṃbhūte bhaṭṭanārāyaṇaḥ kvatī /",
    "GK19anvallcu:208": " tasya saukālino dāso ghoṣajo makarandakaḥ // Valc_1.86 //",
    "GK19anvallcu:209": " bharadvājeṣu vikhyātaḥ śrīharṣo munisattamaḥ /",
    "GK19anvallcu:210": " dāsastasya virāṭākhyaḥ guhakaḥ kāśyapaḥ smṛtaḥ // Valc_1.87 //",
    "GK19anvallcu:211": " sāvarṇagotro nirdiṣṭo vedagarbhastapodhanaḥ /",
    "GK19anvallcu:212": " tasya dāso mitravaṃśo viśvāmitrasya gotrakaḥ /",
    "GK19anvallcu:213": " kālidāsa iti khyātaḥ śūdravaṃśasamudbhavaḥ // Valc_1.88 //",
    "GK19anvallcu:214": " vātsyagotreṣu sambhūtaḥ chāndaḍ iti saṃjñitaḥ /",
    "GK19anvallcu:215": " maudgalyagotrakodattaḥ puruṣottamasaṃjñakaḥ /",
    "GK19anvallcu:216": " eteṣāṃ rakṣaṇārthāya svāgato gauḍhmaṇḍalam // Valc_1.89 //",
    "GK19anvallcu:217": " ye ghoṣavasumitrāstu kulīnāḥ sarvva eva te /",
    "GK19anvallcu:218": " deva-dattau senasiṃghau pālitaśca karo guhaḥ /",
    "GK19anvallcu:219": " dāsaśca madhyamā aṣṭau dvisaptatirgharāstataḥ // Valc_1.90 //",
    "GK19anvallcu:220": " aśīti rmaulikā rājavallālasena-sammatāḥ /",
    "GK19anvallcu:221": " dvisaptatirgharā ye te kāyastheṣvadhamāḥ smṛtāḥ // Valc_1.91 //",
    "GK19anvallcu:222": " atha guṇavatkāyasthapraśaṃsā /",
    "GK19anvallcu:223": " śūdrāstu ye dānaparā bhavanti vratānvitā vipraparāyaṇāśca /",
    "GK19anvallcu:224": " annaṃ hi teṣāṃ satataṃ subhojyaṃ bhavet dvijair dṛṣṭam idaṃ purātanaiḥ //",
    "GK19anvallcu:225": " ityānandabhaṭṭaprokte vallālacarite pūrvvakhaṇḍaṃ sampūrṇam |",
    "GK19anvallcu:226": " vallālacaritam uttarakhaṇḍam atha prathamo 'dhyāyaḥ |",
    "GK19anvallcu:227": " vallālacaritaṃ pūrbbakhaṇḍīyaṃ kathitaṃ mayā /",
    "GK19anvallcu:228": " śrūyatāmuttare khaṇḍe vistarāt kathyate 'dhunā // Valc_2,1.1 //",
    "GK19anvallcu:229": " senavaṃśadharo rājā vallālo nāma viśrutaḥ /",
    "GK19anvallcu:230": " puremāmabhunak pṛthvīṃ prabhāvākṣataśāsanaḥ // Valc_2,1.2 //",
    "GK19anvallcu:231": " prabhuśca yauvanastho 'pi tasminnāsīdvivekatā /",
    "GK19anvallcu:232": " nāhāri brāhmaṇī kanyā kadācidapi bhūbhṛtā // Valc_2,1.3",
    "GK19anvallcu:233": " kāmācāro 'pi dṛpto 'pi sa priyaṅkarakiṅkaraḥ /",
    "GK19anvallcu:234": " kadācicca parastrīṇāṃ jāratvaṃ nākaronnṛpaḥ // Valc_2,1.4 //",
    "GK19anvallcu:235": " asevi cāṇḍālakanyā rājñā dvādaśavārṣikī /",
    "GK19anvallcu:236": " naṭīkanyā ca siddhyarthaṃ pāṣaṇḍamatavarttinā // Valc_2,1.5 //",
    "GK19anvallcu:237": " yāvannāsīt bhaṭṭapādairupadiṣṭo mahīpatiḥ /",
    "GK19anvallcu:238": " tāvat sa kṛtavān karmma tattat sajjanagarhitam // Valc_2,1.6 //",
    "GK19anvallcu:239": " bhaṭṭānuvratinā tena tato vimalabuddhinā /",
    "GK19anvallcu:240": " kiṃ kiṃ nānuṣṭhitaṃ karmma brāhmaṇānāṃ priyaṅkaram // Valc_2,1.7 //",
    "GK19anvallcu:241": " vaṅgavāgadaḍivārendrarāḍhābhūrmithilāpi ca /",
    "GK19anvallcu:242": " tasyāsīdvipulaṃ rāṣṭrametadviṣayapañcakam // Valc_2,1.8 //",
    "GK19anvallcu:243": " vasatisma nṛpaḥ śrīmān purā gauḍe purottame /",
    "GK19anvallcu:244": " kadācidvā yathākāmaṃ nagare vikrame pure // Valc_2,1.9 //",
    "GK19anvallcu:245": " svarṇagrāme kadācidvā prāsāde sumanohare /",
    "GK19anvallcu:246": " ramamānaḥ saha śrībhirdivīva tridiveśvaraḥ // Valc_2,1.10 //",
    "GK19anvallcu:247": " vaihārikāsu vidyāsu vājipṛṣṭhe ca paṇḍitaḥ /",
    "GK19anvallcu:248": " śastrāsteṣu paraṃ dakṣo dāne karṇa ivāparaḥ // Valc_2,1.11 //",
    "GK19anvallcu:249": " ityānandabhaṭṭaprokte vallālacarite vallālaparicayo nāma prathamo 'dhyāyaḥ",
    "GK19anvallcu:250": " atha dvitīyo 'dhyāyaḥ |",
    "GK19anvallcu:251": " purodantapurādhīśaṃ jigīṣuravanīpatiḥ /",
    "GK19anvallcu:252": " vittāḍhyādvallabhānandāgniṣkakoṭiṃ gṛhītavān // Valc_2,2.1 //",
    "GK19anvallcu:253": " vāraṃ vāraṃ jito rājā yato maṇipurāhave /",
    "GK19anvallcu:254": " tato 'bhiyānaṃ ghoraṃ sa karttumāsītsamudyataḥ // Valc_2,2.2 //",
    "GK19anvallcu:255": " vallabhe 'dātukāme 'pi dṛṣṭvā saṃvidvyatikramam /",
    "GK19anvallcu:256": " preṣayāmāsa dūtaṃ sa vaṇijāya mahātmane // Valc_2,2.3 //",
    "GK19anvallcu:257": " sa dūtaḥ saṅkakoṭasthaṃ vallabhaṃ samupāgataḥ /",
    "GK19anvallcu:258": " vijñāpayāmāsa tadā vallālanṛpaśāsanam // Valc_2,2.4 //",
    "GK19anvallcu:259": " vallāla uvāca:",
    "GK19anvallcu:260": " yathāsmābhi rhi karttavyaṃ saṃyānaṃ prati kīkaṭam /",
    "GK19anvallcu:261": " vidhāya sumahodyogaṃ ṣaḍṅgabalasaṃyutaiḥ // Valc_2,2.5 //",
    "GK19anvallcu:262": " tato vallabhacandraḥ sa gṛhṇan prāṇityalekhanam /",
    "GK19anvallcu:263": " preṣayan tu sārddhakoṭiṃ suvarṇamiti māciram // Valc_2,2.6 //",
    "GK19anvallcu:264": " vallabha uvāca:",
    "GK19anvallcu:265": " amitavyayinā rājñā kālikā pātitā sakṛt /",
    "GK19anvallcu:266": " kiṃ brūmo nṛpatiṃ naivaṃ mayā dṛṣṭaḥ satāṃ vidhiḥ // Valc_2,2.7 //",
    "GK19anvallcu:267": " kasmādvā samarodyogaḥ labdhasya paripālanam /",
    "GK19anvallcu:268": " rāṣṭrasyaivocitaṃ karttuṃ yuddhametadakāraṇam // Valc_2,2.8 //",
    "GK19anvallcu:269": " tyajyatām grāṁvārabuddhiḥ prajānāṃ hitakāmyayā /",
    "GK19anvallcu:270": " prajākṣayakaraṃ yuddhamadharmmyaṃ nirayapradam // Valc_2,2.9 //",
    "GK19anvallcu:271": " yadṛcchācāro nṛpatī rājadharmmaṃ na paśyati /",
    "GK19anvallcu:272": " arakṣaṇe mahaddoṣaḥ kiṃ guṇo rāṣṭravarddhanaiḥ // Valc_2,2.10 //",
    "GK19anvallcu:273": " kṣetriyaṃ bhagavadbhaktamathavā muṣalaṃ dhanuḥ /",
    "GK19anvallcu:274": " na ko 'pi puruṣaḥ karttuṃ kadācidbhavati prabhuḥ // Valc_2,2.11 //",
    "GK19anvallcu:275": " arakṣitvā prajā rājā kevalaṃ valimādadat /",
    "GK19anvallcu:276": " ayaśo mahadāpnoti nirayañcaiva gacchati // Valc_2,2.12 //",
    "GK19anvallcu:277": " ityāhuḥ kośātakinaḥ kiṃ rājanayacarccayā /",
    "GK19anvallcu:278": " rājanīti rhi vijñeyaṃ śatrūṇāṃ parimardanam // Valc_2,2.13 //",
    "GK19anvallcu:279": " athavā vigrahairyasmāt pīḍyante 'smadvidhā janāḥ /",
    "GK19anvallcu:280": " ulapā iva sāmānyā bravīmi tena hetunā // Valc_2,2.14 //",
    "GK19anvallcu:281": " yadi syānnṛpati rddadyāt karādānasamanvitam /",
    "GK19anvallcu:282": " ādhitve harikelīyaṃ ṛṇaṃ dātuṃ tadotsahe // Valc_2,2.15 //",
    "GK19anvallcu:283": " tasya tadbhāṣitaṃ sarvvaṃ sa dūtaḥ śrāntavāhanaḥ /",
    "GK19anvallcu:284": " vikramaṃ puramāgatya vallālāya nyavedayat // Valc_2,2.16 //",
    "GK19anvallcu:285": " etacchrutvātha sandeśaṃ vallālaḥ pṛthivīpatiḥ /",
    "GK19anvallcu:286": " manyunā sa prajajvāla kuṭaṅko vahninā yathā // Valc_2,2.17 //",
    "GK19anvallcu:287": " tadāsya kopatāmrāsyāt susrāva svedaśambaram /",
    "GK19anvallcu:288": " agnisaṃyogataḥ svinnadahyamānendhanād yathā // Valc_2,2.18 //",
    "GK19anvallcu:289": " vallabhe jrātasaṃroṣo nirddoṣeṣu vaṇikṣvapi /",
    "GK19anvallcu:290": " kruddho bhūtvā sa vallālaḥ cakāra kadanaṃ bhṛśam // Valc_2,2.19 //",
    "GK19anvallcu:291": " śulkādānamiṣeṇāpi jahāra vaṇijāṃ balāt /",
    "GK19anvallcu:292": " vyavahāre dhṛtaṃ vastu keṣāñcit krośatāmapi // Valc_2,2.20 //",
    "GK19anvallcu:293": " asavarṇāvivāhastu niṣiddhopi kalau yuge /",
    "GK19anvallcu:294": " govindāḍhyasya kanyāṃ sa jahāra vaṇijo balāt // Valc_2,2.21 //",
    "GK19anvallcu:295": " naharddevo 'pi sauvarṇādanudarśaṃ cakāra ha /",
    "GK19anvallcu:296": " kulavṛddhaiḥ sahāgatya nāpi pratyagrahīcca tam // Valc_2,2.22 //",
    "GK19anvallcu:297": " tataḥ sa mantrayan rājā gūḍhṃ cāṭuviṭaiḥ saha /",
    "GK19anvallcu:298": " pīḍayāmāsa vaṇijo dūtañcedamuvāca ha // Valc_2,2.22 //",
    "GK19anvallcu:299": " vallāla uvāca:",
    "GK19anvallcu:300": " suvarṇā vaṇijo rāṣṭre duḥśīlā dhanagarvvitāḥ /",
    "GK19anvallcu:301": " brāhmaṇān te tūlayanti brahmakṣatrañca māmapi // Valc_2,2.23 //",
    "GK19anvallcu:302": " vallabhānandanāmā ca vaṇiggaṇamahattaraḥ /",
    "GK19anvallcu:303": " aśiṣṭaḥ kulajanmanyo dāmbhikaśca viśeṣataḥ // Valc_2,2.24 //",
    "GK19anvallcu:304": " ityādīn suvahūn doṣānāropya paṇyajīviṣu /",
    "GK19anvallcu:305": " vallabhāya saṅkakoṭe rājā dūtaṃ vyasarjayat // Valc_2,2.25 //",
    "GK19anvallcu:306": " āsedhaṃ vipulaṃ cakre bhayaṃ maitraṃ ca darśayan /",
    "GK19anvallcu:307": " yena kena prakāreṇa taṃ vaśīkaraṇecchayā // Valc_2,2.26 //",
    "GK19anvallcu:308": " tadādade dviguṇitamanyāyena karaṃ bharam /",
    "GK19anvallcu:309": " māddādāvāharacchulkamasakṛcchaulkikacchalāt // Valc_2,2.27 //",
    "GK19anvallcu:310": " ityānandabhaṭṭaprokte vallālacarite vaṇigāvarṣaṇaṃ nāma dvitīyo 'dhyāyaḥ /",
    "GK19anvallcu:311": " atha tṛtīyo 'dhyāyaḥ /",
    "GK19anvallcu:312": " ekadāruhya javanamaśvaṃ rājā yadṛcchayā /",
    "GK19anvallcu:313": " prayayau dhavaleśvaryyāstīn rucirakānanam // Valc_2,3.1 //",
    "GK19anvallcu:314": " upakūleṣu ramyeṣu vaneṣu saikateṣu ca /",
    "GK19anvallcu:315": " bhramamāṇo dadarśāsau nadītīravicāriṇīm // Valc_2,3.2 //",
    "GK19anvallcu:316": " varttulau sphuṭakeśorau dṛḍhāvaviralau kucau /",
    "GK19anvallcu:317": " lajjayā vasanāntena chādayantīṃ sulocanām // Valc_2,3.3 //",
    "GK19anvallcu:318": " sukeśāṃ śuddhadaśanāṃ bālāṃ sarasijānanām /",
    "GK19anvallcu:319": " tanvaṅgīṃ sukomalāṅgīṃ sunāsāṃ mṛduhāsinīm // Valc_2,3.4 //",
    "GK19anvallcu:320": " vṛhannitambavimbāḍhyāṃ sukapolāṃ manoharām /",
    "GK19anvallcu:321": " sa hitāmekayā sakhyā sthalajāmiva padminīm // Valc_2,3.5 //",
    "GK19anvallcu:322": " tasyāḥ paramakāminyāḥ lalitādvadanāmbujāt /",
    "GK19anvallcu:323": " apivallāvaṇyarasaṃ rājño nayanaṣaṭpadaḥ // Valc_2,3.6 //",
    "GK19anvallcu:324": " unmādanakaṭākṣeṇa vividdhāṅgo mahīpatiḥ /",
    "GK19anvallcu:325": " tāṃ vilokya yayau tūrṇaṃ manmathasya vidheyatām // Valc_2,3.7 //",
    "GK19anvallcu:326": " upaprayāya suśroṇiṃ sa tāṃ padmanibhekṣaṇām /",
    "GK19anvallcu:327": " paśyanneva nirnimeṣaṃ tiṣṭhantīṃ vākyamabravīt // Valc_2,3.8 //",
    "GK19anvallcu:328": " rājovāca:",
    "GK19anvallcu:329": " netreṇa nīlakamalaṃ kamalaṃ mukhena kundena dantamadhareṇa supakvavimbam /",
    "GK19anvallcu:330": " gātreṇa campakadalaṃ paribhūya bhāsi kā tvaṃ sarittaṭavane vanadevateva // Valc_2,3.9 //",
    "GK19anvallcu:331": " sāmantasaṅghaparisevitapādapadmo vaidhavyakāraṇavidhiḥ parasundarīṇām /",
    "GK19anvallcu:332": " vallālasenanṛpatistava kundadanti yāto vidheyaviṣayaḥ kuru netrapātam // Valc_2,3.10 //",
    "GK19anvallcu:333": " tacchrutvā jātarāgā sā bhāvamāvṛṇvatī tadā /",
    "GK19anvallcu:334": " kiñcidavāṅmukhī prāha nṛpatiṃ mṛdususvanā // Valc_2,3.11 //",
    "GK19anvallcu:335": " kanyovāca:",
    "GK19anvallcu:336": " ācakṣva maivamavanīśvara māṃ kumārīm /",
    "GK19anvallcu:337": " vaṃśaḥ kva te vidhubhavaḥ kvaca sambhavo me // Valc_2,3.12 //",
    "GK19anvallcu:338": " carmmārakoritanayā viditāsmi loke /",
    "GK19anvallcu:339": " nāhaṃ tvayā hyakulajā pariṇetumarhā // Valc_2,3.13 //",
    "GK19anvallcu:340": " rājovāca:",
    "GK19anvallcu:341": " kiṃ vyāmohayase bāle korikanyetivādinī /",
    "GK19anvallcu:342": " carmmāryyā īdṛśaṃ rūpaṃ kiṃ syāt bhuvanamohanam // Valc_2,3.14 //",
    "GK19anvallcu:343": " carmmārasya nāsi kanyā pālakaḥ sa tu kevalam /",
    "GK19anvallcu:344": " rājakanyāsi bhadre tvaṃ dhruvameva na saṃśayaḥ // Valc_2,3.15 //",
    "GK19anvallcu:345": " ko vā kāpuruṣo loke bhavedīdṛk varānane /",
    "GK19anvallcu:346": " yastvāṃ nidhimiva prāpyāmūlyaṃ karagataṃ tyajet // Valc_2,3.16 //",
    "GK19anvallcu:347": " kulajākulajā vāsi tvameva hṛdayapriyā /",
    "GK19anvallcu:348": " āyāhi tvaṃ mayā sārddhaṃ tvāṃ nayāmi nijaṃ puram // Valc_2,3.17 //",
    "GK19anvallcu:349": " tacchratvā vacanaṃ tasya rājñaḥ sācīkṛtekṣaṇā /",
    "GK19anvallcu:350": " sā sakhīṃ nodayāmāsa vaktuṃ tatrocitaṃ tadā // Valc_2,3.18 //",
    "GK19anvallcu:351": " sakhyuvāca:",
    "GK19anvallcu:352": " yadyasyāḥ pāṇiṃ vidhinā grahītuṃ kṛtaniścayaḥ /",
    "GK19anvallcu:353": " tadaināṃ naya te sārddhameṣātmānaṃ dadāti te // Valc_2,3.19 //",
    "GK19anvallcu:354": " rājovāca:",
    "GK19anvallcu:355": " gāndharveṇa vidhānena iyaṃ prāptā svayaṃvarā /",
    "GK19anvallcu:356": " patitvena bhavāmyasyā iyaṃ me jīviteśvarī // Valc_2,3.20 //",
    "GK19anvallcu:357": " ityuktvā korikanyāṃ sa punareva jagāda tām /",
    "GK19anvallcu:358": " sumukhīṃ paramānandasandohavikacānanaḥ // Valc_2,3.21 //",
    "GK19anvallcu:359": " rājovāca:",
    "GK19anvallcu:360": " cala mama sākaṃ bhava mama bhāryyā svārohedaṃ varayānam /",
    "GK19anvallcu:361": " avarodhe svāminī ca bhava mama caivāntaḥpurāṇām // Valc_2,3.22 //",
    "GK19anvallcu:362": " ityuktvā smayamānastvāṃ vepamānāṃ samagrahīt /",
    "GK19anvallcu:363": " sasakhīṃ yāpya yānena nināya vikramaṃ puram // Valc_2,3.23 //",
    "GK19anvallcu:364": " tatastāmanavadyāṅgīṃ svasya gehe nyaveśayan bubhuje kāmato rājā rājakṛtye hatādaraḥ // Valc_2,3.24",
    "GK19anvallcu:365": " atyantaṃ lālitā sātu rājñā carmmāradārikā /",
    "GK19anvallcu:366": " siṣeve 'varodhamadhye calaccāmaramārutam // Valc_2,3.25 //",
    "GK19anvallcu:367": " śuddhāntagatayā sārddhaṃ viharan sa tayā sukham /",
    "GK19anvallcu:368": " nṛpatirbubudhe naiva kālātikramaṇaṃ mahat // Valc_2,3.26 //",
    "GK19anvallcu:369": " ityānandabhaṭṭaprokte vallālacarite sundarīsamāgamo nāma tṛtīyo 'dhyāyaḥ /",
    "GK19anvallcu:370": " caturtho 'dhyāyaḥ",
    "GK19anvallcu:371": " tataḥ kālena kiyatā krīḍāratnasamutsukaḥ /",
    "GK19anvallcu:372": " ekadāntaḥpuraṃ rājā viveśa rajanīmukhe // Valc_2,4.1 //",
    "GK19anvallcu:373": " praviśya śayanāgāraṃ dayitāṃ bhūmiśāyinīm /",
    "GK19anvallcu:374": " dadṛśe sukumārāṅgīṃ kṛttamūlalatāmiva // Valc_2,4.2 //",
    "GK19anvallcu:375": " vāsasā mukhamācchādya rudatīṃ kamalekṣaṇām /",
    "GK19anvallcu:376": " aduḥkhārhāṃ priyatarāmātmano jīvitādapi // Valc_2,4.3 //",
    "GK19anvallcu:377": " tāṃ dṛṣṭvā malinākārāṃ luṭhantīṃ dharaṇītale /",
    "GK19anvallcu:378": " jughūrṇa mastakaṃ tasya netrābhyāṃ dadṛśe tamaḥ // Valc_2,4.4 //",
    "GK19anvallcu:379": " vismayāno narapatistasyā nayanajaṃ jalaṃ /",
    "GK19anvallcu:380": " parimṛjyākulībhūtaḥ sabhayaṃ vākyamabravīt // Valc_2,4.5 //",
    "GK19anvallcu:381": " rājovāca:",
    "GK19anvallcu:382": " kiṃnvidaṃ mṛgaśāvākṣi netrābhyāṃ sravate jalam /",
    "GK19anvallcu:383": " avāṅmukhī kimarthaṃ tvaṃ bhūmāveva viluṇṭhase // Valc_2,4.6 //",
    "GK19anvallcu:384": " natvahaṃ vipriyaṃ kiñcidakārṣaṃ tava bhāmini /",
    "GK19anvallcu:385": " krandanena duḥkhayase kathaṃ māṃ tanumadhyame // Valc_2,4.7 //",
    "GK19anvallcu:386": " kathaṃ kausumbhavasanaṃ sauvarṇambā śucismite /",
    "GK19anvallcu:387": " nānugṛhṇāsi suśroṇi maṇivījapayodhare // Valc_2,4.8 //",
    "GK19anvallcu:388": " dhammillaracanā subhru mallīdāmnā sugandhinā /",
    "GK19anvallcu:389": " kucayoścandralekheva patrāṅkā ca na kāritā // Valc_2,4.9 //",
    "GK19anvallcu:390": " purānitambasaṃsargāt yatte sārasanottamam /",
    "GK19anvallcu:391": " śobhitaṃ nādhunā bhūmau patitaṃ tadvirājate // Valc_2,4.10 //",
    "GK19anvallcu:392": " maktāvalī bhrājate na cyutā tava kucadvayāt /",
    "GK19anvallcu:393": " graiveyakaṃ cyutaṃ kaṇṭhādanābharaṇatāṃ gatam // Valc_2,4.11 //",
    "GK19anvallcu:394": " pūrṇimākaumudīkāntinirjjitasmitaśobhinā /",
    "GK19anvallcu:395": " kiṃ no vadasi vaktena kuśeśayasugandhinā // Valc_2,4.12 //",
    "GK19anvallcu:396": " sarvvathāmbujapatrākṣi tavāsmi vacanaṅkaraḥ /",
    "GK19anvallcu:397": " pratīkṣante tavādeśaṃ majjanāśca sadā priye // Valc_2,4.13 //",
    "GK19anvallcu:398": " kathaṃ nādiśase prāgvat smitapūrvvābhibhāṣiṇi /",
    "GK19anvallcu:399": " prapannaṃ prapade prāptaṃ dāsaṃ himakarānane // Valc_2,4.14 //",
    "GK19anvallcu:400": " tvattvaḥ priyatarā nānyā varttate mama sundari /",
    "GK19anvallcu:401": " tvaṃ hi me jīvanaṃ prāṇāḥ tvaṃ hi me paramā gatiḥ // Valc_2,4.15 //",
    "GK19anvallcu:402": " śravaṇāmṛtavākyena māṃ jīvaya suhāsini /",
    "GK19anvallcu:403": " kāyasthañcāpyakāyasthaṃ sphurantamapi māṃ mṛtam // Valc_2,4.16 //",
    "GK19anvallcu:404": " dāsye pratyayakāriṇyāḥ koṭiṃ pratyayakāriṇi /",
    "GK19anvallcu:405": " ratnālaṅkārabhāraṃ vā yatte manasi varttate // Valc_2,4.17 //",
    "GK19anvallcu:406": " apyahaṃ lakṣmaṇaṃ jahyām tvatpriyārthaṃ varānane /",
    "GK19anvallcu:407": " gāṅgeyaṃ sāgaraṃ bāle praviśeyam hutāśanam // Valc_2,4.18 //",
    "GK19anvallcu:408": " kimābhīlakāraṇaṃ te jīviteśvari kathyatām /",
    "GK19anvallcu:409": " tatpriyaṃ prākariṣyāmi śape te lalitāṅghriṇā // Valc_2,4.19 //",
    "GK19anvallcu:410": " nirīkṣase kiṃ na subhru preṣya māṃ tava sundari /",
    "GK19anvallcu:411": " kenāvamānitāsi tvamagnau kaḥ śalabhāyate // Valc_2,4.20 //",
    "GK19anvallcu:412": " anāṭyaḥ ko bhavedāḍhyaḥ āḍhyo yāyādanāṭyatām /",
    "GK19anvallcu:413": " ko vaddho mucyatāmadya ko 'vadhyo vā nihanyatām // Valc_2,4.21 //",
    "GK19anvallcu:414": " śrutvaivaṃ bhāṣitaṃ tasya kāmasya vaśavarttinaḥ /",
    "GK19anvallcu:415": " sābhimānavatī rājñaḥ sthitā natamukhī tadā // Valc_2,4.22 //",
    "GK19anvallcu:416": " vyāvṛttavadanaṃ rāmā kiñcit sācīkṛtekṣaraṇā /",
    "GK19anvallcu:417": " sakṛdvilokya nṛpatiṃ tasthau natamukhī punaḥ // Valc_2,4.23 //",
    "GK19anvallcu:418": " śvāsakampadṛḍhorojā sphuradvimbādharā tataḥ /",
    "GK19anvallcu:419": " parimṛjyāñcalenāsraṃ babhāṣe gadgadasvanā // Valc_2,4.24 //",
    "GK19anvallcu:420": " padmākṣyuvāca:",
    "GK19anvallcu:421": " yadi te matpriyaṃ kāryyaṃ māṃ preṣaya piturgṛham /",
    "GK19anvallcu:422": " duḥkhārhāṃ duḥkhinīṃ nātha kānanāntaracāriṇīm // Valc_2,4.25 //",
    "GK19anvallcu:423": " bhoginīṃ kṛpāṇāṃ māṃ mannāmadheyañca vismara /",
    "GK19anvallcu:424": " rājyaṃ bhuṅkṣva mahārāja māṃ vihāya sukhaṃ sadā // Valc_2,4.26 //",
    "GK19anvallcu:425": " prāptosi sumahaddukhaṃ nṛpate mama kāraṇāt /",
    "GK19anvallcu:426": " deśadeśāntare kānta maddhaitostvaṃ kalaṅkabhāk // Valc_2,4.27 //",
    "GK19anvallcu:427": " rājñāṃ vā rājaputrāṇāṃ prājñānāmabhijanmanām /",
    "GK19anvallcu:428": " purā nājñāsiṣaṃ nātha prakṛtiṃ vanacāriṇī // Valc_2,4.28 //",
    "GK19anvallcu:429": " adya lokacaritrāṇāṃ jātābhijñāvanīpate /",
    "GK19anvallcu:430": " jīveyaṃ yadi paśyeyaṃ tadā kiṃ kiṃ na kilbiṣam // Valc_2,4.29 //",
    "GK19anvallcu:431": " dhanādau nahi me kāryyaṃ kimalaṅkaraṇādinā /",
    "GK19anvallcu:432": " patitvā dhavaleśvaryyāṃ nimajjeyamahaṃ dhruvam // Valc_2,4.30 //",
    "GK19anvallcu:433": " evaṃ vilapamānāṃ tāṃ vallālaḥ kṣauṇipālakaḥ /",
    "GK19anvallcu:434": " praveśayan vakṣasīva tāṃ punarvākyamabravīt // Valc_2,4.31 //",
    "GK19anvallcu:435": " rājovāca:",
    "GK19anvallcu:436": " śiro me ghūrṇate jāye vadanañca viśuṣyati /",
    "GK19anvallcu:437": " kimu tatkāraṇaṃ yasmāt tvamevaṃ bhṛśamākulā // Valc_2,4.32 //",
    "GK19anvallcu:438": " tvaṃ hi me jīvanaṃ patni tvaṃ hi me paramaṃ tapaḥ /",
    "GK19anvallcu:439": " tvameva me rājadharmmaḥ prāṇānāmīśvarī ca me // Valc_2,4.33 //",
    "GK19anvallcu:440": " tvayā hīnaṃ na kāṅkṣeyaṃ kāñcīśatvamapi priye /",
    "GK19anvallcu:441": " tvayā saha viśālākṣi vane vāso varaṃ mama // Valc_2,4.34 //",
    "GK19anvallcu:442": " prāṇā api mayā śakyāstyaktuṃ na tvāṃ kadācana /",
    "GK19anvallcu:443": " śaknuyāmasitāpāṅgi kalaṅkeṣu ca kā kathā // Valc_2,4.35 //",
    "GK19anvallcu:444": " pādānataṃ mahādevi kiṃ nānukampase patim /",
    "GK19anvallcu:445": " prāṇairmmama śāpitāsi vada trailokyasundari // Valc_2,4.36 //",
    "GK19anvallcu:446": " tvameva mahiṣī rājñi bharttāhaṃ te mahāguruḥ /",
    "GK19anvallcu:447": " ācakṣa hṛdgataṃ bhāvameṣohaṃ vihitāñjaliḥ // Valc_2,4.37 //",
    "GK19anvallcu:448": " patāmi tvatpadau mūrddhnā kasmānna dayase patim /",
    "GK19anvallcu:449": " bhaktamanyāsvanāsaktaṃ prasīdāmbajalocane // Valc_2,4.38 //",
    "GK19anvallcu:450": " evaṃ tadā vyāharantaṃ rājānamutpalekṣaṇā /",
    "GK19anvallcu:451": " uvāca dāruṇaṃ vākyamucchasantī muhurmuhuḥ // Valc_2,4.39 //",
    "GK19anvallcu:452": " rājñyuvāca:",
    "GK19anvallcu:453": " avaktavyamapi svāmin tvāṃ vadāmi śṛṇa prabho /",
    "GK19anvallcu:454": " ākarṇya ca prāṇanātha yatkarttavyaṃ tadācara // Valc_2,4.40 //",
    "GK19anvallcu:455": " bharttā hi rakṣakaḥ strīṇāṃ yuvatīnāṃ viśeṣataḥ /",
    "GK19anvallcu:456": " bharttāraṃ yadi no vacmi kaṃ vadāmi sayauvanā // Valc_2,4.41 //",
    "GK19anvallcu:457": " bharttā gatirhi nārīnāṃ bharttā paramadevatā /",
    "GK19anvallcu:458": " brāhmaṇasya mukhāt pitrālaye deva mayā śrutam // Valc_2,4.42 //",
    "GK19anvallcu:459": " pātivratyaṃ paro dharmmaḥ śrayate yoṣitāmiti /",
    "GK19anvallcu:460": " nāhamatyācarāmi tvāṃ manasāpi kadācana // Valc_2,4.43 //",
    "GK19anvallcu:461": " nāhaṃ prākṛtanārīva patibhaktivivarjjitā /",
    "GK19anvallcu:462": " hṛtpadmāsanamāsthāpya sadā tvāṃ pūjayāmyaham // Valc_2,4.44 //",
    "GK19anvallcu:463": " yenāhaṃ satataṃ pūjyā praṇipātena bhaktitaḥ /",
    "GK19anvallcu:464": " tenāhaṃ nīcavṛttena vimārgeṇāvamānitā // Valc_2,4.45 //",
    "GK19anvallcu:465": " dhik taṃ sa kilviṣācāraḥ kāmāndho vyatthitendriyaḥ /",
    "GK19anvallcu:466": " mātaraṃ yaḥ kāmayate durātmā māṃ pativratām // Valc_2,4.46 //",
    "GK19anvallcu:467": " adya sāhaṃ gatā nātha pāyukṣālanamandiram /",
    "GK19anvallcu:468": " ekākinīmasau dṛṣṭvā smayannanusasāra mām // Valc_2,4.47 //",
    "GK19anvallcu:469": " bhītayā yanmayāhūtā sakhī tatra drutaṃ gatā /",
    "GK19anvallcu:470": " tato duṣṭātmanā nātha na tena malinīkṛtā // Valc_2,4.48 //",
    "GK19anvallcu:471": " dharmeṇa rakṣitā sāhaṃ tvām vadāmi yathāyatham /",
    "GK19anvallcu:472": " kampante mama gātrāṇi smṛtvā tasya kuceṣṭitam // Valc_2,4.49 //",
    "GK19anvallcu:473": " bhītāsmi kutsitācārāt tasmādahamarakṣitā /",
    "GK19anvallcu:474": " vipatsye nirṇāyakeva camūrāyodhanaṃ gatā // Valc_2,4.50 //",
    "GK19anvallcu:475": " ityuktvā dāruṇaṃ vākyaṃ krūrā vallālavallabhā /",
    "GK19anvallcu:476": " virarāmotsṛjantyasraṃ tadā vallabhavakṣasi // Valc_2,4.51 //",
    "GK19anvallcu:477": " tacchrutvā vacanaṃ rājā priyāsyakamalacyutam /",
    "GK19anvallcu:478": " kopenāsau prajajvāla dāveneva dharādharaḥ // Valc_2,4.52 //",
    "GK19anvallcu:479": " tadā kruddhasya mlecchāsyasadṛśāsyamahīkṣitaḥ /",
    "GK19anvallcu:480": " sphurat sarvvāṅgasya netrayugalaṃ lohitāyate // Valc_2,4.53 //",
    "GK19anvallcu:481": " tāṃ vāraṇavallabhoru vallālo vallabhāṃ tataḥ /",
    "GK19anvallcu:482": " putre daṇḍaṃ pratijñāya sāntvayāmāsa viklavām // Valc_2,4.54 //",
    "GK19anvallcu:483": " putraduśceṣṭitaṃ dhyāyan talpe kopākulo nṛpaḥ /",
    "GK19anvallcu:484": " jāgradeva yāminīṃ tāṃ kathañcidatyavāhayat // Valc_2,4.55 //",
    "GK19anvallcu:485": " ityānandabhaṭṭaprokte vallālacarite dayitāprasādhanaṃ nāma caturtho 'dhyāyaḥ /",
    "GK19anvallcu:486": " atha pañcamo 'dhyāyaḥ",
    "GK19anvallcu:487": " utthāyāharmmukhe rājā krodhamāhārayan bhṛśam /",
    "GK19anvallcu:488": " ghātukānādiśaddhantumupāṃśu tanayaṃ priyam // Valc_2,5.1 //",
    "GK19anvallcu:489": " śrutvā svasya badhādeśaṃ tapasvī lakṣmaṇamastataḥ /",
    "GK19anvallcu:490": " vyākulo mantrayāmāsa kāntayā saha nirjjane // Valc_2,5.2 //",
    "GK19anvallcu:491": " rajanyāṃ gāhamānāyāmāmantrya rahasi priyām /",
    "GK19anvallcu:492": " guptāṃ taraṇimāruhya palāyata mahābhayāt // Valc_2,5.3 //",
    "GK19anvallcu:493": " prabhātāyāṃ vibhāvaryyāṃ jñātvā tasya palāyanam /",
    "GK19anvallcu:494": " durgāvāḍīṃ yayau rājā cintājṛmbhavilocanaḥ // Valc_2,5.4 //",
    "GK19anvallcu:495": " praviśan mandiraṃ tatra bhittikāyāṃ mahīpatiḥ /",
    "GK19anvallcu:496": " svasnuṣālikhitaṃ ślokaṃ dṛṣṭvemamapaṭhat svayam // Valc_2,5.5 //",
    "GK19anvallcu:497": " patatyavirataṃ vāri nṛtyanti śikhino mudā /",
    "GK19anvallcu:498": " adya kāntaḥ kṛtānto vā duḥkhasyāntaṃ kariṣyati // Valc_2,5.6 //",
    "GK19anvallcu:499": " ślokametaṃ vācayitvā vallālo dharaṇīpatiḥ /",
    "GK19anvallcu:500": " putrasnehacalaccittaḥ kaivarttānājuhāva ha // Valc_2,5.7 //",
    "GK19anvallcu:501": " tān prāptānabravīdrājā haṃho naukarmmajīvinaḥ /",
    "GK19anvallcu:502": " matpriyaṃ yadi karttavyaṃ śrayatāṃ vacanaṃ mama // Valc_2,5.8 //",
    "GK19anvallcu:503": " ito 'pakrāntastanayo lakṣmaṇaḥ krodhalakṣaṇaḥ /",
    "GK19anvallcu:504": " yuṣmabhyamīpsitaṃ dadyāmanviṣyānayatāñjasā // Valc_2,5.9 //",
    "GK19anvallcu:505": " nāvikā ūcuḥ:",
    "GK19anvallcu:506": " bhūdhare kandare durge kāntāre salileśvare /",
    "GK19anvallcu:507": " pātāle vānayiṣyāmastiṣṭhantamapi mācirāt // Valc_2,5.10 //",
    "GK19anvallcu:508": " ityuktvā cābhivādyātha rājānaṃ nāvikā mudā /",
    "GK19anvallcu:509": " ānetuṃ lakṣmaṇaṃ jagmuḥ kṛtvā kolāhalaṃ bhṛśam // Valc_2,5.11 //",
    "GK19anvallcu:510": " aritrāṇāṃ dvisaptatyā vāhayantastarīṃ drutam /",
    "GK19anvallcu:511": " āninyurlakṣmaṇaṃ dvābhyāmahobhyāṃ jālajīvinaḥ // Valc_2,5.12 //",
    "GK19anvallcu:512": " tatastebhyo dadau rājā santoṣavimalānanaḥ /",
    "GK19anvallcu:513": " dhanaratnavastrabhārān hālikyañcopajīvanam // Valc_2,5.13 //",
    "GK19anvallcu:514": " ityānandabhaṭṭaprokte vallālacarite lakṣmaṇānayanaṃ nāma pañcamo 'dhyāyaḥ",
    "GK19anvallcu:515": " atha ṣaṣṭhodhyāyaḥ athāsti śaivaiḥ sakalaiśca śāktaiḥ sauraistathā vaiṣṇavagāṇapatyaiḥ /",
    "GK19anvallcu:516": " upāsikopāsakadaṇḍibhiśca vandyaḥ sadā bhikṣukabhikṣuṇībhiḥ // Valc_2,6.1",
    "GK19anvallcu:517": " vipraiśca kṣetraiḥ varigajaiśca śūdraiḥ sannyāsibhi rmānuṣamānuṣībhiḥ /",
    "GK19anvallcu:518": " sarvvaiśca pūjyo varadaḥ prasiddha u mādhavograḥ kila devadevaḥ //",
    "GK19anvallcu:519": " athānādimahāliṅgaṃ pūrvvasmin gauḍmaṇḍale /",
    "GK19anvallcu:520": " gatāḥ sma pūjituṃ devaṃ mānavā ugramādhavam // Valc_2,6.3 /",
    "GK19anvallcu:521": " brāhmaṇāḥ kṣatriyāḥ sarvve vaiśyāśca manujādayaḥ /",
    "GK19anvallcu:522": " satśūdrādyāśca śūdrāśca mahāsthānamupāgatāḥ // Valc_2,6.4",
    "GK19anvallcu:523": " kecit puṣpāṇi saṃgṛhya dhūpadīpānathāpare /",
    "GK19anvallcu:524": " kecit gandhañca naivedyān kecit vyajanacāmarān // Valc_2,6.5 //",
    "GK19anvallcu:525": " kecicchatrāṇi ratnāni dāmnaśca vasanāni ca /",
    "GK19anvallcu:526": " ityādīni samāgṛhya te dravyāṇi samāgatāḥ // Valc_2,6.6 //",
    "GK19anvallcu:527": " ṣaḍārttavaiḥ prasūnaiśca karavīrādibhirjanāḥ /",
    "GK19anvallcu:528": " svabhuvaṃ pūjayāmāsa rdhūpaiśca candanādibhiḥ // Valc_2,6.7 //",
    "GK19anvallcu:529": " vāribhistīrthajaiḥ svacchaiḥ kuṅkumaiḥ saha rañjitaiḥ /",
    "GK19anvallcu:530": " śaṅkaraṃ snāpayāmāsuḥ śītalaiśca sugandhibhiḥ // Valc_2,6.8 //",
    "GK19anvallcu:531": " dadu rghṛtapradīpān ca tailadīpānathāpare /",
    "GK19anvallcu:532": " kṣīrārghañca dadustatra pādyañcāmalavāribhiḥ // Valc_2,6.9 //",
    "GK19anvallcu:533": " gopāyasai rgoghṛtaiśca madhukuṅkumakarpūraiḥ /",
    "GK19anvallcu:534": " pañcāmṛtaiḥ keśaraiśca guḍaiśca śarkarairapi // Valc_2,6.10 //",
    "GK19anvallcu:535": " candanaśca sugandhaśca pañcagandhai rmudāpare /",
    "GK19anvallcu:536": " śaṅkaraṃ lepayāmāsu rmānavā bhaktitatparāḥ // Valc_2,6.11 //",
    "GK19anvallcu:537": " śālyannamodanairyuktaṃ paramānnaṃ dadu rmudā /",
    "GK19anvallcu:538": " laḍḍukāñca piṣṭakāñca naivedyān vividhānapi // Valc_2,6.12 //",
    "GK19anvallcu:539": " patākān sthāpayāmāsuścalaccīnāṃśukān tathā /",
    "GK19anvallcu:540": " nanṛtuśca jaguḥ kecit kecit ghaṇṭāmavīvadan // Valc_2,6.13 //",
    "GK19anvallcu:541": " suvarṇaṃ rajataṃ tāmraṃ daduḥ kecit svayambhuve /",
    "GK19anvallcu:542": " daduśca pañcaratnāni saha lājākṣatai rnarāḥ // Valc_2,6.14 //",
    "GK19anvallcu:543": " karoddharttanatāmbalamukhavāsān dadustathā /",
    "GK19anvallcu:544": " devasyārūrupan mūrddhni durvvāpuṣpākṣatāni ca // Valc_2,6.15 //",
    "GK19anvallcu:545": " evaṃ pañcopacāreṇa mānavā bhūsurādayaḥ /",
    "GK19anvallcu:546": " śivamīju rjapañcakruḥ pracakruśca pradakṣiṇām // Valc_2,6.16 //",
    "GK19anvallcu:547": " nṛtyai rgītai rmahotsāhaiḥ vādyaiśca madhurasvanaiḥ /",
    "GK19anvallcu:548": " hāṃ huṅkāraiḥ samullāsairvāhayannugramādhavam // Valc_2,6.17 //",
    "GK19anvallcu:549": " kecitpañcāṅgayuktena sāṣṭāṅgena tathāpare /",
    "GK19anvallcu:550": " praṇemuścārpayāmāsuḥ stotrañca madhurasvanaiḥ // Valc_2,6.18 //",
    "GK19anvallcu:551": " bhallakai rjhallarībhiśca mṛdaṅgairmarddalaistathā /",
    "GK19anvallcu:552": " muralībhiśca tantrībhiḥ kecidījuḥ svayambhuvam // Valc_2,6.19 //",
    "GK19anvallcu:553": " jayamaṅgalagāthābhirdhāraṇībhiśca gītibhiḥ /",
    "GK19anvallcu:554": " śaṅkaraṃ bhikṣubhikṣuṇyarījurgānaiśca bhāṣajaiḥ // Valc_2,6.20 //",
    "GK19anvallcu:555": " susvarai rvedapāṭhaiśca viprā vedavidāṃ varāḥ /",
    "GK19anvallcu:556": " kṣatriyā svarṇaratnādichatrakaiśca mahottamaiḥ // Valc_2,6.21 //",
    "GK19anvallcu:557": " vaṇikāścūḍāmaṇibhiḥ sauvarṇai rbilvapatrakaiḥ /",
    "GK19anvallcu:558": " śūdrāśca pūjayāmāsu rvividhaiśca kriyāphalaiḥ // Valc_2,6.22 //",
    "GK19anvallcu:559": " athānye āgatā ye ca jātayo rajakādayaḥ /",
    "GK19anvallcu:560": " te sarvve dūrataḥ sthitvā praṇemuśca punaḥ punaḥ // Valc_2,6.23 //",
    "GK19anvallcu:561": " ityānandabhaṭṭaprokte vallālacarite ugramādhavapūjanaṃ nāma ṣaṣṭhodhyāyaḥ /",
    "GK19anvallcu:562": " atha saptamā 'dhyāyaḥ",
    "GK19anvallcu:563": " kasmiṃścit kāle padmākṣī vallāladayitā purā /",
    "GK19anvallcu:564": " śaṅkaraṃ pūjituṃ tatra mahāsthānamupāgatā // Valc_2,7.1 //",
    "GK19anvallcu:565": " gṛhītvā bahudravyāṇi haimāni rājatāni ca /",
    "GK19anvallcu:566": " ātapatrañca devasya devyāśca karṇapālikām // Valc_2,7.2 //",
    "GK19anvallcu:567": " prālambikāñca kaṭakaṃ kirīṭaṃ kaṇṭhabhūṣaṇam /",
    "GK19anvallcu:568": " aṅgadaṃ kaṅkaṇaṃ sāraśanañca nūpurādikam // Valc_2,7.3 //",
    "GK19anvallcu:569": " vastrāṇi ca mahārhāṇi patākāśca dhvajāni ca /",
    "GK19anvallcu:570": " yajñasūtrāṇi gandhāni nānopakaraṇāni ca // Valc_2,7.4 //",
    "GK19anvallcu:571": " arcayāmāsa devaṃ sā devīṃ ca sa purohitaḥ /",
    "GK19anvallcu:572": " naivedye stairalaṅkāraicchatreṇa ca paraṃ mudā // Valc_2,7.5 //",
    "GK19anvallcu:573": " pūjayitvā gatā devī sāruhya hayanaṃ varam /",
    "GK19anvallcu:574": " purohitaḥ sthitastatra dravyāṇāmaṃśakāṅkṣayā // Valc_2,7.6 //",
    "GK19anvallcu:575": " sa mahāntam dharmmagiriṃ valadeva uvāca ha /",
    "GK19anvallcu:576": " bhadanta dehi me bhāgam matprāpyamacireṇa bhoḥ // Valc_2,7.7 //",
    "GK19anvallcu:577": " tacchratvā tadvacaḥ sthānādhipaḥ sa pratyuvāca tam /",
    "GK19anvallcu:578": " adadāma na kasmaicit bhāgameva kadācana // Valc_2,7.8 //",
    "GK19anvallcu:579": " ato na dadyāṃ bhavate gaccha gaccha gṛhaṃ vraja /",
    "GK19anvallcu:580": " itthaṃ tābhyāmabhūttatra vākpāruṣyaṃ kiyatkṣaṇam // Valc_2,7.9 //",
    "GK19anvallcu:581": " valadevastataḥ kraddho devaleśaṃ śaśāpa ha /",
    "GK19anvallcu:582": " nipatadhvamare mūḍha na te bhadraṃ bhaviṣyati // Valc_2,7.10 //",
    "GK19anvallcu:583": " śrutvā taddevaleśastvaṃ krodhamlecchānanānanaḥ /",
    "GK19anvallcu:584": " valadevaṃ gaṇḍadeśe capeṭena vyatītaḍat // Valc_2,7.11 //",
    "GK19anvallcu:585": " ādiśat vyāyatān śiṣyān eṣopasāryyatāmiti /",
    "GK19anvallcu:586": " tataste puruṣāścakruḥ gurorājñāprapālanam /",
    "GK19anvallcu:587": " valadevastato 'gacchadrudannṛpatisannidhim // Valc_2,7.12 //",
    "GK19anvallcu:588": " ādyopāntaṃ yathāvṛttaṃ nṛpe sarvvamacīkathat /",
    "GK19anvallcu:589": " pārṣadyā brāhmaṇāścāpi cakrustasya samarthanam // Valc_2,7.13 //",
    "GK19anvallcu:590": " valadevasya vākyasya procuśca daṇḍyatāṃ gireḥ /",
    "GK19anvallcu:591": " evaṃ vijñāya rājāsāvapamānaṃ purodhasaḥ /",
    "GK19anvallcu:592": " manyunā sa prajajvāla vahninā paṭalaṃ yathā // Valc_2,7.14 //",
    "GK19anvallcu:593": " nirvvāsyatāṃ dharmmagirī rāṣṭrānme svagaṇaiḥ saha /",
    "GK19anvallcu:594": " iti rājā rudranāgamanvaśāt daṇḍanāyakam // Valc_2,7.15 //",
    "GK19anvallcu:595": " nidhirguṇānāṃ svajanaikabandhuḥ satyaṃ vidhāturdvijavaryyavākyam /",
    "GK19anvallcu:596": " cakāra rāṣṭrāt sa vahiṣkṛtaṃ taṃ gaṇena sārddhaṃ kila rājasiṃhaḥ //",
    "GK19anvallcu:597": " ityānandabhaṭṭaprokte vallālacarite devalānāṃ nirvvāsanaṃ nāma saptamo",
    "GK19anvallcu:598": " 'dhyāyaḥ /",
    "GK19anvallcu:599": " atha aṣṭamo 'dhyāyaḥ",
    "GK19anvallcu:600": " oṁ namaḥ śivāya |",
    "GK19anvallcu:601": " nārāyaṇaṃ namaskṛtya narañcaiva narottamam /",
    "GK19anvallcu:602": " devīṃ svarasvatīṃ vyāsaṃ tatojayamudīrayet // Valc_2,8.1 //",
    "GK19anvallcu:603": " oṁ namo bhagavate vāsudevāya |",
    "GK19anvallcu:604": " namo 'stu siṃhagiraye prabhave 'dbhutaśaktaye /",
    "GK19anvallcu:605": " vallālabhūpati rninye mārge yena sanātane // Valc_2,8.2 //",
    "GK19anvallcu:606": " atha śrīvallālasenaḥ purā gauḍe purottame /",
    "GK19anvallcu:607": " nānāratnajvalatśobhāsabhāyāṃ sukhamāsata // Valc_2,8.3 //",
    "GK19anvallcu:608": " nīlakuñcitakeśāntavyālolacūrṇakuntalāḥ /",
    "GK19anvallcu:609": " sabhājanākṣibhramaraiḥ pīyamānamukhāmbujāḥ // Valc_2,8.4 //",
    "GK19anvallcu:610": " kañcukitastanābhogāḥ kvanadvalayakaṅkaṇāḥ /",
    "GK19anvallcu:611": " suvastrāścārusarvvāṅgyaḥ āraktadaśanacchadāḥ // Valc_2,8.5 //",
    "GK19anvallcu:612": " āviṣkurvvadvāhumūlā nṛtyaddhastā iva striyaḥ /",
    "GK19anvallcu:613": " sevayanti nṛpaṃ tatra calaccāmaramārutaiḥ // Valc_2,8.6 //",
    "GK19anvallcu:614": " rājanyā rājaputrāśca vāvadūkaviṭādayaḥ /",
    "GK19anvallcu:615": " upāsate sma vallālaṃ brāhmaṇāśca mahaujasaḥ // Valc_2,8.7 //",
    "GK19anvallcu:616": " gītai rhallīṣai rlāsyaiśca naṭyo hariṇalocanāḥ /",
    "GK19anvallcu:617": " bhrukuṃśāśca vādyavido vādyaiścaramayanti tam // Valc_2,8.8 //",
    "GK19anvallcu:618": " kadācidvedavedāṅgopaniṣaddharmmaśāstravit /",
    "GK19anvallcu:619": " itihāsapurāṇānāṃ vettā lokanamaskṛtaḥ // Valc_2,8.9 //",
    "GK19anvallcu:620": " medhāvī nayavān vāgmī mahārājagururmuniḥ /",
    "GK19anvallcu:621": " yogīśvaro mahāprājñaḥ sarvvaśāstraviśāradaḥ // Valc_2,8.10 //",
    "GK19anvallcu:622": " bhaṭṭaḥ siṃhagiri rnāma śiṣyaiḥ parivṛtastadā /",
    "GK19anvallcu:623": " udbhāsayan diśaḥ sarvvāḥ śriyā paramayā jvalan // Valc_2,8.11 //",
    "GK19anvallcu:624": " sabhāsthaṃ rājavallālaṃ draṣṭukāmo manojavaḥ /",
    "GK19anvallcu:625": " vadarikāśramoddeśaṃ bhraman tāmagamat sabhāṃ // Valc_2,8.12 //",
    "GK19anvallcu:626": " jayāśīrbhi rvarddhayantaṃ vilokya nṛpati rmunim /",
    "GK19anvallcu:627": " pratyutpatyāsanāt tūrṇaṃ babande caraṇau muneḥ // Valc_2,8.13 //",
    "GK19anvallcu:628": " dattvāsanaṃ tatastasmai bhaktyā prītyā ca pārthivaḥ /",
    "GK19anvallcu:629": " dhanaiḥ ratnai ryathākāmaiḥ pūjayāmāsa yatnataḥ // Valc_2,8.14 //",
    "GK19anvallcu:630": " vallālenārccito rājñā muniḥ prītamanāstadā /",
    "GK19anvallcu:631": " anāmayañcāvyayañya paryyapṛcchajjaneśvaram // Valc_2,8.15 //",
    "GK19anvallcu:632": " valadevaṃ samāgamya sasmito munisattamaḥ /",
    "GK19anvallcu:633": " pratipūjya yathānyāyaṃ papraccha kuśalaṃ tadā // Valc_2,8.16 //",
    "GK19anvallcu:634": " sa hṛṣṭamānaso rājā bhaṭṭasiṃhagiriṃ munim /",
    "GK19anvallcu:635": " uvāca paramaprītastāpasaṃ dyotitaprabham // Valc_2,8.17 //",
    "GK19anvallcu:636": " adya me saphalaṃ janma mahadgṛñca pavitritam /",
    "GK19anvallcu:637": " bhavadabhyāgamenaiva suprabhātā vibhāvarī // Valc_2,8.18 //",
    "GK19anvallcu:638": " tato viśrāntamālakṣya taṃ muniṃ saṃśitavratam /",
    "GK19anvallcu:639": " sukhāsīnamupāsīna uvāca bhuvaneśvaraḥ // Valc_2,8.19 //",
    "GK19anvallcu:640": " rājovāca:",
    "GK19anvallcu:641": " bhagavan sarvvaśāstrajñaḥ sarvajñaḥ sarvatattvavit /",
    "GK19anvallcu:642": " bhavato 'viditaṃ kiñcinnāstīti kṛpayā vada // Valc_2,8.20 //",
    "GK19anvallcu:643": " caturvvarṇasamutpattiṃ gotravaṃśādikaṃ śubham /",
    "GK19anvallcu:644": " varṇānāṃ śaṅkarotpattiṃ kathayasva ca me mune // Valc_2,8.21 //",
    "GK19anvallcu:645": " iti rājño vacaḥ śrutvā santoṣaviśadānanaḥ /",
    "GK19anvallcu:646": " pratyuvāca mahātejā stato nārāyaṇātmajaḥ // Valc_2,8.22 //",
    "GK19anvallcu:647": " siṃhagiriruvāca:",
    "GK19anvallcu:648": " śuśrūṣubhyo yathā rājan rājarṣibhyastaponidhiḥ /",
    "GK19anvallcu:649": " kṛṣṇadvaipāyaragaḥ prāha tathādya kathayāmi te // Valc_2,8.23 //",
    "GK19anvallcu:650": " vadarikāśrame puṇye devadāruvanālaye /",
    "GK19anvallcu:651": " nānāpakṣimṛgākīrṇe śāntikāntiniketane // Valc_2,8.24 //",
    "GK19anvallcu:652": " hutahavyaṃ trikālajñaṃ maharṣiṃ cirajīvinam /",
    "GK19anvallcu:653": " vyāsaṃ rājarṣayaḥ susthaṃ praṇipatyopatasthire // Valc_2,8.25 //",
    "GK19anvallcu:654": " rājarṣaya ūcuḥ:",
    "GK19anvallcu:655": " gatāḥ sma naimiṣāraṇyaṃ purīṃ vārāṇasīmapi /",
    "GK19anvallcu:656": " bhavān na ca śuko dṛṣṭaḥ sauti vāṃ śaunakādayaḥ // Valc_2,8.26 //",
    "GK19anvallcu:657": " diṣṭyā dṛṣṭo 'si bhagavaṃ ścireṇādya girāviha /",
    "GK19anvallcu:658": " suciraṃ mārgamāṇānāṃ kṛṣṇo bhaktimatāmiva // Valc_2,8.27 //",
    "GK19anvallcu:659": " vibhājitastvayā vedaḥ purā satyavatīsuta /",
    "GK19anvallcu:660": " itihāsapurāṇāni kathitānyanukampayā // Valc_2,8.28 //",
    "GK19anvallcu:661": " kathitaṃ dharmmaśāstrañca kaliḥ samprati varttate /",
    "GK19anvallcu:662": " kṛṣṇo 'pi palitaiḥ keśaiḥ śuklatāṃ gatavānasi // Valc_2,8.29 //",
    "GK19anvallcu:663": " atodya kathaya brahman svayameva mahāmune /",
    "GK19anvallcu:664": " purāṇaṃ dharmmatatvajña hyanugrāhyā vayaṃ tava // Valc_2,8.30 //",
    "GK19anvallcu:665": " bhavantaṃ nahi tyakṣyāmaḥ purāṇakathanaṃ vinā /",
    "GK19anvallcu:666": " baddho 'sti padayo rbhaktidāmabhi stvavaśo bhavān // Valc_2,8.31 //",
    "GK19anvallcu:667": " iti teṣāṃ vacaḥ śrutvā sa kiñcit prahasanniva /",
    "GK19anvallcu:668": " uvāca vāgvidāṃ śreṣṭhaḥ śrūyatāṃ kathayāmi vaḥ // Valc_2,8.32 //",
    "GK19anvallcu:669": " iti vallālacarite vyāsapurāṇe aṣṭamo 'dhyāyaḥ /",
    "GK19anvallcu:670": " atha navamā 'dhyāyaḥ",
    "GK19anvallcu:671": " vyāsa uvāca:",
    "GK19anvallcu:672": " sahasraśīrṣā puruṣaḥ sahasrākṣaḥ sahasrapāt /",
    "GK19anvallcu:673": " sa bhūmiṃ viśvato vṛttvā atyatiṣṭhadaśāṅgulam // Valc_2,9.1 //",
    "GK19anvallcu:674": " tasmādvirāḍajāyata virājo 'dhipūruṣaḥ /",
    "GK19anvallcu:675": " tato 'bhidhyāyato rudro lalāṭācca vyajāyata // Valc_2,9.2 //",
    "GK19anvallcu:676": " candramā manaso jātaścakṣoḥ sūryyo 'jāyata /",
    "GK19anvallcu:677": " mukhādindraśca agniśca prāṇādvāyurajāyata // Valc_2,9.3 //",
    "GK19anvallcu:678": " marīcimatryaṅgirasaṃ pulastyaṃ pulahaṃ kratum /",
    "GK19anvallcu:679": " vaśiṣṭhañca mahātejāḥ so 'sṛjatsapta mānasān // Valc_2,9.4 //",
    "GK19anvallcu:680": " lokānāntu vivṛddhyarthaṃ mukhavāhūrupādataḥ /",
    "GK19anvallcu:681": " brāhmaṇaṃ kṣatriyaṃ vaiśyaṃ śūdrañca niravarttayat // Valc_2,9.5 //",
    "GK19anvallcu:682": " sṛjyamāmāḥ prajā naiva vivarddhante yadā yadā /",
    "GK19anvallcu:683": " dvidhā kṛtvātmano dehamarddhena puruṣo 'bhavat /",
    "GK19anvallcu:684": " arddhena nārī tasyāṃ sa sasṛje vividhāḥ prajāḥ // Valc_2,9.6 //",
    "GK19anvallcu:685": " divañca pṛthivīñcaiva mahimnā vyāpya tiṣṭhataḥ /",
    "GK19anvallcu:686": " pitḥṇāntu gaṇāḥ sapta purāṇe kathitā mayā // Valc_2,9.7 //",
    "GK19anvallcu:687": " vairājā agniṣvāttāśca tathā varhiṣadaḥ smṛtāḥ /",
    "GK19anvallcu:688": " sukālāśca haviṣmanta susvadhāścava somapāḥ // Valc_2,9.8 //",
    "GK19anvallcu:689": " eṣāmādyāstrayo bhūpāḥ pitaro 'mūrttayaḥ smṛtāḥ /",
    "GK19anvallcu:690": " sakālādyāśca catvāraḥ saptaivaite gaṇāḥ smṛtāḥ // Valc_2,9.9 //",
    "GK19anvallcu:691": " virāṭsutāḥ somasadaḥ agniṣvāttā marīcijāḥ /",
    "GK19anvallcu:692": " paulastyāśca barhiṣadaḥ sukālāśca vaśiṣṭhajāḥ /",
    "GK19anvallcu:693": " susvadhāḥ pulahājjātāḥ somapāstu kaveḥ sutāḥ // Valc_2,9.10 //",
    "GK19anvallcu:694": " sukālāñca haviṣyantān susvadhāñcaiva somapān /",
    "GK19anvallcu:695": " brahmakṣatriyaviṭśūdrā bhāvayanti phalārthinaḥ // Valc_2,9.11 //",
    "GK19anvallcu:696": " yatra te tu gaṇā mukhyāḥ pitḥṇāṃ parikīrttitāḥ /",
    "GK19anvallcu:697": " teṣāmapi ha vijñeyaṃ putrapautramanantakam // Valc_2,9.12 //",
    "GK19anvallcu:698": " viśvo viśvabhugārādhyo dharmmo dhanyaḥ śubhānanaḥ /",
    "GK19anvallcu:699": " bhūtido bhūtikṛdbhatiḥ pitḥṇāñca gaṇā nava // Valc_2,9.13 //",
    "GK19anvallcu:700": " kalyāṇa kalyatākarttā kalyaḥ kalyatarāśrayaḥ /",
    "GK19anvallcu:701": " kalyatāheturanaghaḥ ṣaḍime ca gaṇāḥ smṛtāḥ // Valc_2,9.14 //",
    "GK19anvallcu:702": " varo vareṇyo varadaḥ puṣṭidastuṣṭidastathā /",
    "GK19anvallcu:703": " viśvapātā tathā dhātā saptaivaite tathā gaṇāḥ // Valc_2,9.15 //",
    "GK19anvallcu:704": " mahān mahātmā mahito mahimāvān mahābalaḥ /",
    "GK19anvallcu:705": " gaṇāḥ pañca tathaivaite pitḥṇāṃ pāpanāśanāḥ // Valc_2,9.16 //",
    "GK19anvallcu:706": " sukhado dhanadaścānyo dharmmado nyaśca bhūtidaḥ /",
    "GK19anvallcu:707": " pitḥṇāṃ kathyate caitat tathā gaṇacatuṣṭayam // Valc_2,9.17 //",
    "GK19anvallcu:708": " iti vallālacarite vyāsapurāṇe sṛṣṭivisṛṣṭikathanaṃ nāma navamo 'dhyāyaḥ /",
    "GK19anvallcu:709": " atha daśamā 'dhyāyaḥ",
    "GK19anvallcu:710": " vyāsa uvāca:",
    "GK19anvallcu:711": " virājamasṛjatkālaḥ so 'sṛjat puruṣaṃ virāṭ /",
    "GK19anvallcu:712": " puruṣaṃ taṃ manuṃ viddhi virāja ūrusambhavam // Valc_2,10.1 //",
    "GK19anvallcu:713": " sa sṛṣṭvā tu prajāstveva āpavaḥ sa prajāpatiḥ /",
    "GK19anvallcu:714": " labdhavān puruṣaḥ patnīm śatarūpāmayonijām // Valc_2,10.2 //",
    "GK19anvallcu:715": " vairājāt puruṣāt vīraṃ śatarūpā vyajāyata /",
    "GK19anvallcu:716": " priyavratottānapādau vīrāt kāmyā vyajāyata // Valc_2,10.3 //",
    "GK19anvallcu:717": " kāmyā nāma mahābhāgā kardamasya prajāpateḥ /",
    "GK19anvallcu:718": " kanyā putrāśca catvāraḥ samrāṭ kukṣi rvirāṭ prabhuḥ // Valc_2,10.4 //",
    "GK19anvallcu:719": " priyavrataṃ samāsādya patiṃ sā janayat sutān /",
    "GK19anvallcu:720": " uttānapādaṃ jagrāha puttramatriḥ prajāpatiḥ // Valc_2,10.5 //",
    "GK19anvallcu:721": " uttānapādāccaturaḥ sunṛtā suṣuve sutān /",
    "GK19anvallcu:722": " dharmmasya kanyā suśroṇī sunṛtā nāma viśrutā // Valc_2,10.6 //",
    "GK19anvallcu:723": " utpannā vājimedhena dhruvasya jananī śubhā /",
    "GK19anvallcu:724": " dhruvañca kīrttimantañca āyuṣmantaṃ vasuntathā /",
    "GK19anvallcu:725": " uttānapādo 'janayat sunṛtāyāṃ prajāpatiḥ // Valc_2,10.7 //",
    "GK19anvallcu:726": " saptarṣīṇāṃ puraḥsthānaṃ dhruvaśca tapasāptavān /",
    "GK19anvallcu:727": " tasmāt śliṣṭiñca bhavyañca dhruvācchambhurvyajāyata // Valc_2,10.8 //",
    "GK19anvallcu:728": " śliṣṭerādhatta succhāyā pañcaputrānakalmaṣān /",
    "GK19anvallcu:729": " ripuṃ ripuñjayaṃ ripraṃ vṛkalaṃ vṛkatejasam // Valc_2,10.9 //",
    "GK19anvallcu:730": " riporādhatta vṛhatī cākṣuṣaṃ sarvvatejasam /",
    "GK19anvallcu:731": " ajījanat puṣkariṇyāṃ vīraṇyāṃ cākṣuṣo manum // Valc_2,10.10 //",
    "GK19anvallcu:732": " prajāpetarātmajāyāmaraṇyasya mahātmanaḥ /",
    "GK19anvallcu:733": " manorajāyanta daśa naḍvalāyāṃ mahaujasaḥ // Valc_2,10.11 //",
    "GK19anvallcu:734": " kanyāyāṃ mānavaśreṣṭhā vairājasya prajāpateḥ /",
    "GK19anvallcu:735": " ūruḥ puruḥ śatadyumnastapasvī satyavāk kaviḥ // Valc_2,10.12 //",
    "GK19anvallcu:736": " agniṣṭuratirātraśca sudyumnaścetyamī nava /",
    "GK19anvallcu:737": " abhimanyuśca daśamo naḍvalāyāṃ mahaujasaḥ // Valc_2,10.13 //",
    "GK19anvallcu:738": " ūrorajanayat putrān ṣaḍāgneyī mahāprabhān /",
    "GK19anvallcu:739": " aṅgaṃ sumanasaṃ svātiṃ kratumaṅgirasaṃ gayam // Valc_2,10.14 //",
    "GK19anvallcu:740": " aṅgāt sunīthakanyāyāṃ veṇa eko vyajāyata /",
    "GK19anvallcu:741": " veṇasya mathite pāṇau sambabhūva pṛthurnṛpaḥ // Valc_2,10.15 //",
    "GK19anvallcu:742": " pṛthu rvaiṇyastadā cemāṃ rarakṣa kṣatrapūrvvajaḥ /",
    "GK19anvallcu:743": " rājasūyābhiṣiktānāmādyaḥ sa pṛthivīpatiḥ // Valc_2,10.16 //",
    "GK19anvallcu:744": " tasmāccaiva samutpannau nipuṇau sutamāgadhau /",
    "GK19anvallcu:745": " pṛthoḥ putrau tu dharmmajñau jajñāte 'ntarddhipālinau // Valc_2,10.17 //",
    "GK19anvallcu:746": " śikhaṇḍinī havirdhānamantarddhāmādvyajāyata /",
    "GK19anvallcu:747": " havirdhānāt ṣaḍāgneyī dhīṣaṇā janayat sutān // Valc_2,10.18 //",
    "GK19anvallcu:748": " prācīnavarhiṣaṃ śukraṃ gayaṃ kṛṣṇaṃ vrajājinau /",
    "GK19anvallcu:749": " prācīnavarhirbhagavān mahānāsīt prajāpatiḥ // Valc_2,10.19 //",
    "GK19anvallcu:750": " samudratanayāyāntu kṛtadāro 'bhavat prabhuḥ /",
    "GK19anvallcu:751": " suvarṇādhatta sāmudrī daśa prācīnavarhiṣaḥ // Valc_2,10.20 //",
    "GK19anvallcu:752": " sarvve pracetaso nāma dhanurvedasya pāragāḥ /",
    "GK19anvallcu:753": " prajāpatitvaṃ samprāpya tuṣṭāḥ prācīnavarhiṣaḥ // Valc_2,10.21 //",
    "GK19anvallcu:754": " bhū khaṃ vyāptaṃ hi tarubhistāṃstarūnadahaṃśca te /",
    "GK19anvallcu:755": " drumakṣayamatho buddhvā kiñcicchiṣṭeṣu śākhiṣu /",
    "GK19anvallcu:756": " upagamyābravīdetān rājā somaḥ prajāpatīn // Valc_2,10.22 //",
    "GK19anvallcu:757": " kopaṃ yacchata dāsyanti kanyāṃ vo māriṣāṃ varām /",
    "GK19anvallcu:758": " tapasvino muneḥ kaṇḍoḥ pramlocāyāṃ mamaiva ca // Valc_2,10.23 //",
    "GK19anvallcu:759": " bhaviṣyaṃ jānatā sṛṣṭā bhāryyā vo 'stu kulaṅkarī /",
    "GK19anvallcu:760": " asyāmutpatsyate dakṣaḥ prajāḥ saṃvarddhayiṣyati // Valc_2,10.24 //",
    "GK19anvallcu:761": " pracetasastāṃ jagṛha daṃkṣo 'syāñca tato 'bhavat /",
    "GK19anvallcu:762": " daśabhyastu pracetobhyo māriṣāyāṃ prajāpatiḥ // Valc_2,10.25 //",
    "GK19anvallcu:763": " dakṣo jajñe mahātejāḥ somasyāṃśena bhūmipāḥ putrānutpādayāmāsa śataśo 'tha",
    "GK19anvallcu:764": " sahasraśaḥ /",
    "GK19anvallcu:765": " haryyaśya nāma dakṣasya sahasrāṇi ca pañca ca putrāṇāṃ vedituṃ pṛthvyāḥ pramāṇaṃ hi gatādiśaḥ tato 'nyaputrasāhasraṃ teṣāmanveṣaṇe gatam /",
    "GK19anvallcu:766": " adyāpi na nivarttante samudrebhya ivāpagāḥ // Valc_2,10.27 //",
    "GK19anvallcu:767": " iti vallālacarite vyāsapurāṇe svāyambhuvavaṃśakathanaṃ nāma daśamo",
    "GK19anvallcu:768": " 'dhyāyaḥ /",
    "GK19anvallcu:769": " ekādaśo 'dhyāyaḥ",
    "GK19anvallcu:770": " siṃhagiriruvāca:",
    "GK19anvallcu:771": " brahmaṇo mānasādatriḥ somastatputratāṃ gataḥ /",
    "GK19anvallcu:772": " tasya vaṃśaṃ pravakṣyāmi yatra jāto 'si pārthiva // Valc_2,11.1 //",
    "GK19anvallcu:773": " vyāsa uvāca:",
    "GK19anvallcu:774": " kṛtvā somo rājasūyaṃ trailokyaṃ dakṣiṇāṃ dadau /",
    "GK19anvallcu:775": " sadasyebhyaśca mukhyebhyo brahmarṣiḥ parantapāḥ // Valc_2,11.2 //",
    "GK19anvallcu:776": " samāptevabhṛthe somaṃ tadrūpālokanepsavaḥ /",
    "GK19anvallcu:777": " kāmavāṇābhitaptāṅgyo navadevyaḥ siṣevire // Valc_2,11.3 //",
    "GK19anvallcu:778": " śinīvālī karddamañca haviṣmantaṃ kratuḥ svayam /",
    "GK19anvallcu:779": " dyutirvibhāvasuṃ tyaktvā puṣṭirdhātāramavyayam // Valc_2,11.4 //",
    "GK19anvallcu:780": " prabhā prabhākaraṃ tyaktvā vasurmārīcikāśyapam /",
    "GK19anvallcu:781": " kīrttirjayantaṃ bharttāraṃ nandīṃ tyaktvā patiṃ dhṛtiḥ /",
    "GK19anvallcu:782": " lakṣmīnārāyaṇaṃ tyaktvā somamevābhajat tadā // Valc_2,11.5 //",
    "GK19anvallcu:783": " somo 'pi kāmayāmāsa svakīyā iva tāstadā /",
    "GK19anvallcu:784": " vṛhaspateḥ sa vai bhāryyāṃ tārāṃ nāma yaśasvinīm // Valc_2,11.6 //",
    "GK19anvallcu:785": " jahāra tarasā somo hyavamatyāṅgiraḥ sutam /",
    "GK19anvallcu:786": " sa yācyamāno devaiśca somo devarṣirbhiḥ saha // Valc_2,11.7 //",
    "GK19anvallcu:787": " āṅgirase tadā tasmai tārāṃ naiva vyavasarjjayat /",
    "GK19anvallcu:788": " sa saṃrabdhastatastasmin devācāryo vṛhaspatiḥ // Valc_2,11.8 //",
    "GK19anvallcu:789": " uśanāstasya jagrāha pārṣṇimāṅgirasastadā /",
    "GK19anvallcu:790": " sa hi śiṣyo mahātejāḥ pituḥ pūrvvo vṛhaspateḥ // Valc_2,11.9 //",
    "GK19anvallcu:791": " tena snehena bhagavān rudrastasya vṛhaspateḥ /",
    "GK19anvallcu:792": " pārṣṇigrāho 'bhavaddevaḥ pragṛhmāyagavaṃ dhanuḥ // Valc_2,11.10 //",
    "GK19anvallcu:793": " tena brahmaśiro nāma paramāstraṃ mahātmanā /",
    "GK19anvallcu:794": " uddiśya daityānutsṛṣṭaṃ yenaiṣāṃ nāśitaṃ yaśaḥ // Valc_2,11.11 /",
    "GK19anvallcu:795": " tatra yuddhamabhūdghoraṃ prakhyātaṃ tārakāmayam /",
    "GK19anvallcu:796": " devānāṃ dānavānāñca lokakṣayakaraṃ mahat // Valc_2,11.12 //",
    "GK19anvallcu:797": " tatra śiṣṭāstu ye devāḥ tuṣitāścaiva pārthivāḥ /",
    "GK19anvallcu:798": " brahmāṇaṃ śaraṇaṃ jagmurādidevaṃ sanātanam // Valc_2,11.13 //",
    "GK19anvallcu:799": " brahmā nivāryośanasaṃ tārāmāṅgirase dadau /",
    "GK19anvallcu:800": " tāmantaḥprasavāṃ dṛṣṭvā garbhaṃ tyajābravīdguruḥ // Valc_2,11.14 //",
    "GK19anvallcu:801": " garbhastyaktaḥ pradīpto 'tha prāhāhaṃ somasambhavaḥ /",
    "GK19anvallcu:802": " evaṃ somādvudhaḥ putraḥ putrastasya purūravāḥ // Valc_2,11.15 //",
    "GK19anvallcu:803": " urvvaśyāṃ jajñire yasya putrāḥ sapta mahātmanaḥ /",
    "GK19anvallcu:804": " gandharvyāṃ sumahātmānaḥ āyurdhīmānamāvasuḥ // Valc_2,11.15 //",
    "GK19anvallcu:805": " viśvāyuścaiva dharmmātmā śrutāyuśca tathāparaḥ /",
    "GK19anvallcu:806": " dṛḍhāyuśca vanāyuśca śatāyuścorvvaśīsutāḥ // Valc_2,11.16 //",
    "GK19anvallcu:807": " svarbhānutanayāyāṃ tu prabhāyāṃ jajñire purā /",
    "GK19anvallcu:808": " siṃhagiriruvāca:",
    "GK19anvallcu:809": " teṣāṃ vaṃśeṣu vallāla mahātmāno mahaujasaḥ /",
    "GK19anvallcu:810": " brāhmaṇāḥ kṣatriyā vaiśyāḥ śūdrā jātāḥ sahasraśaḥ // Valc_2,11.17 //",
    "GK19anvallcu:811": " vyāsa uvāca:",
    "GK19anvallcu:812": " āyuṣaḥ nahuṣaḥ putro vṛddhaśarmmā tataḥ param /",
    "GK19anvallcu:813": " rambho rajiranenāśca rajeḥ putraśataṃ hyabhūt // Valc_2,11.18 //",
    "GK19anvallcu:814": " rājeyamiti vikhyātaṃ viṣṇudattavaro rajiḥ /",
    "GK19anvallcu:815": " yuddhe devāsure daityānabadhīt surayācitaḥ // Valc_2,11.19 //",
    "GK19anvallcu:816": " utpannā pitṛkanyāyāṃ virajāyāṃ mahaujasaḥ /",
    "GK19anvallcu:817": " nahuṣasya sutāḥ sapta ṣaḍindropamatejasaḥ // Valc_2,11.20 //",
    "GK19anvallcu:818": " yatiryayātiḥ saṃyāti rāyātiḥ pāñciko bhavaḥ /",
    "GK19anvallcu:819": " suyātiḥ ṣaṣṭasteṣāṃ vai yayātiḥ pārthivo 'bhavat // Valc_2,11.21 //",
    "GK19anvallcu:820": " yatistu mokṣamāsthāya brahmabhūto 'bhavanmuniḥ /",
    "GK19anvallcu:821": " teṣāṃ yayātiḥ pañcānāṃ vijitya vasudhāmimām /",
    "GK19anvallcu:822": " devayānīmuśanasaḥ sutāṃ bhāryyāmavāpa saḥ // Valc_2,11.22 //",
    "GK19anvallcu:823": " śarmmiṣṭhāmāsurīṃ caiva tanayāṃ vṛṣaparvvaṇaḥ /",
    "GK19anvallcu:824": " yaduñca turvvasuñcaiva devayānī vyajāyata /",
    "GK19anvallcu:825": " duhyuṃ cānuṃ puruñcaiva śarmmiṣṭhā vārṣaparvvaṇī // Valc_2,11.23 //",
    "GK19anvallcu:826": " yaduḥ puruścābhavatāṃ teṣāṃ vaṃśavivarddhanau /",
    "GK19anvallcu:827": " śṛṇutātha yadostasya vaṃśamadbhutapauruṣam // Valc_2,11.24 //",
    "GK19anvallcu:828": " babhūvustu yadoḥ putrāḥ pañca devasutopamāḥ /",
    "GK19anvallcu:829": " sahasradaḥ payodaśca kroṣṭā nīlo 'ñjikastathā // Valc_2,11.25 //",
    "GK19anvallcu:830": " sahasradasya dāyādāstrayaḥ paramadhārmmikāḥ /",
    "GK19anvallcu:831": " haihayaśca hayaścaiva rājā veṇuhayastathā // Valc_2,11.26 //",
    "GK19anvallcu:832": " haihayasyābhavatpatnī dharmmanetra iti śrutaḥ /",
    "GK19anvallcu:833": " dharmmanetrasya kārttastu sāhañjastasya cātmajaḥ /",
    "GK19anvallcu:834": " sāhañjanī nāma purī tena rājñā niveśitā // Valc_2,11.27 //",
    "GK19anvallcu:835": " sāhañjasya tu dāyādo mahiṣmānnāma pārthivaḥ /",
    "GK19anvallcu:836": " māhīṣmatī nāma purī tena rājñā niveśitā // Valc_2,11.28 //",
    "GK19anvallcu:837": " āsīnmahiṣmataḥ putro bhadraśreṇyaḥ pratāpavān /",
    "GK19anvallcu:838": " vārāṇasyadhipo rājā purāṇe parikīrttitaḥ // Valc_2,11.29 //",
    "GK19anvallcu:839": " bhadraśreṇyasya dāyādo durdamo nāma viśrutaḥ /",
    "GK19anvallcu:840": " durdamasya suto rājā kaṇako nāma viśrutaḥ // Valc_2,11.30 //",
    "GK19anvallcu:841": " kaṇakāt kṛtavīryyastu kṛtāgniḥ karavīrakaḥ /",
    "GK19anvallcu:842": " kṛtaujāśca caturtho 'bhūt kṛtavīryyādathārjjunaḥ // Valc_2,11.31 //",
    "GK19anvallcu:843": " yaḥ sa bāhusahasreṇa saptadvīpeśvaro bhavat /",
    "GK19anvallcu:844": " jigāya pṛthivīmeko rathenādityavarccasā // Valc_2,11.32 //",
    "GK19anvallcu:845": " laṅkeśaṃ mohayitvā tu sabalaṃ rāvaṇaṃ balāt /",
    "GK19anvallcu:846": " asau baddhvā dhanurjyābhi rutsiktaṃ pañcabhiḥ śaraiḥ // Valc_2,11.33 //",
    "GK19anvallcu:847": " nirjjityaiva samānīya māhiṣmatyāṃ babandha tam /",
    "GK19anvallcu:848": " tasya bāhusahasrantu yudhyato bhuvaneśvarāḥ /",
    "GK19anvallcu:849": " yogādyogeśvarasyaiva prādurbhavati māyayā // Valc_2,11.34 //",
    "GK19anvallcu:850": " aho vata mṛdhe vīryyaṃ bhārgavo 'sya yadācchinat /",
    "GK19anvallcu:851": " rājño bāhusahasrantu haimatālavanaṃ yathā // Valc_2,11.35 //",
    "GK19anvallcu:852": " jāmadagnāttadā rāmāt bāhujān kṣatriyān ghnataḥ /",
    "GK19anvallcu:853": " kārttavīryyasya mahiṣī palāyata sudāruṇāt // Valc_2,11.36 //",
    "GK19anvallcu:854": " antarvvatnī tu sā devī suṣuve kauśikāśrame /",
    "GK19anvallcu:855": " putraṃ subhaumanāmānam bālārkamiva sundaram // Valc_2,11.37 //",
    "GK19anvallcu:856": " sa mātrā varddhitaḥ kāle putraḥ sarasijānanaḥ /",
    "GK19anvallcu:857": " kauśikāt pratijagrāha dhanurvedaṃ mahābhujaḥ // Valc_2,11.38 //",
    "GK19anvallcu:858": " brāhmaṇaṃ pitṛhantāraṃ śrutvā mātṛmukhādyuvā /",
    "GK19anvallcu:859": " jagāma brāhmaṇān hantuṃ dikṣu krodhāruṇekṣaṇaḥ // Valc_2,11.39 //",
    "GK19anvallcu:860": " ekaviṃśativārān sa mahīmabrāhmaṇāmimām /",
    "GK19anvallcu:861": " cakārāto na vidyante brāhmaṇā mukhajāḥ kalau // Valc_2,11.40 //",
    "GK19anvallcu:862": " śavarān kaḍhukaivarttān vilokya bhārgavastataḥ /",
    "GK19anvallcu:863": " abrāhmaṇye tadā deśe teṣāṃ sūtramakalpayat // Valc_2,11.41 //",
    "GK19anvallcu:864": " tuṣyanti bhūṣaṇairnāryyo gāvaḥ svacchandacārataḥ /",
    "GK19anvallcu:865": " kuñjarāḥ pāṃśuvarṣeṇa kiṃ tvete paranindayā // Valc_2,11.42 //",
    "GK19anvallcu:866": " jāmadagnyaṃ tato yuddhe jaghānārjjunanandanaḥ /",
    "GK19anvallcu:867": " evaṃ sa brāhmaṇān jitvā subhīmo 'bhūjjayadhvajaḥ // Valc_2,11.43 //",
    "GK19anvallcu:868": " tato viprāḥ sutārthinyaḥ kṣatriyānupatasthire /",
    "GK19anvallcu:869": " jātayo jajñire tāsu kadambapallavādayaḥ // Valc_2,11.44 //",
    "GK19anvallcu:870": " brahmahatyā pāpaviddho nirvṛtiṃ so 'labhannṛpaḥ /",
    "GK19anvallcu:871": " ayaṣṭa vājimedhena yajñaṃ pāpavināśanam // Valc_2,11.45 //",
    "GK19anvallcu:872": " tasya yayoḥ pratikṛtiradyāpyasti śilāmayī /",
    "GK19anvallcu:873": " māhiṣmatīpure ramye narmmadātaṭinītaṭe // Valc_2,11.46 //",
    "GK19anvallcu:874": " kārttavīryyasya tu śataṃ putrāṇām pañca vai parāḥ /",
    "GK19anvallcu:875": " śūrasenaśca śūraśca dhṛṣṭoktaḥ kṛṣṇa eva ca /",
    "GK19anvallcu:876": " jayadhvaja iti khyātaḥ subhaumaśca mahāvalaḥ // Valc_2,11.47 //",
    "GK19anvallcu:877": " jayadhvajāt tālajaṅghaḥ tālajaṅghāt śataṃ sutāḥ /",
    "GK19anvallcu:878": " tālajaṅghā iti khyātāḥ śūrā uttamapauruṣāḥ // Valc_2,11.48 //",
    "GK19anvallcu:879": " teṣāṃ kule 'tivimale hehayānāṃ mahātmanām /",
    "GK19anvallcu:880": " vītihotrāḥ svayaṃ jātāḥ bhojāścāvantayaḥ smṛtāḥ // Valc_2,11.59 //",
    "GK19anvallcu:881": " tauṇḍikeyāśca vikhyātāstālajaṅghāstathaiva ca /",
    "GK19anvallcu:882": " bharatāśca sujātāśca purāṇe kathitā mayā // Valc_2,11.50 //",
    "GK19anvallcu:883": " vṛṣaprabhṛtayo vīrāḥ yādavāḥ puṇyakarmmiṇaḥ /",
    "GK19anvallcu:884": " vṛṣo vaṃśadharastatra tasya putro 'bhavanmadhuḥ // Valc_2,11.51 //",
    "GK19anvallcu:885": " madhoḥ putraśataṃ tvāsīt vṛṣaṇastasya vaṃśakṛt /",
    "GK19anvallcu:886": " vṛṣaṇāt vṛṣṇayaḥ sarvve madhostu mādhavāḥ smṛtāḥ // Valc_2,11.52 //",
    "GK19anvallcu:887": " yādavāśca yadorjātā vahutvānnānukīrttyate /",
    "GK19anvallcu:888": " turvvasoryavanā jātā bhojā druhyoḥ sutāḥ smṛtāḥ /",
    "GK19anvallcu:889": " anormlecchajātayastu purostu pauravāḥ smṛtāḥ // Valc_2,11.53 //",
    "GK19anvallcu:890": " iti vallālacarite vyāsapurāṇe somavaṃśavarṇanaṃ nāma ekādaśo 'dhyāyaḥ /",
    "GK19anvallcu:891": " atha dvādaśo 'dhyāyaḥ |",
    "GK19anvallcu:892": " siṃhagiriruvāca:",
    "GK19anvallcu:893": " śṛṇu rājan vyāsaproktaṃ vaṃśamuttamapauruṣam /",
    "GK19anvallcu:894": " vistareṇānupūrvvyā ca yatra jāto 'si pārthiva // Valc_2,12.1 //",
    "GK19anvallcu:895": " vyāsa uvāca:",
    "GK19anvallcu:896": " puroḥ putro mahāvīryyo rājāsījjanamejayaḥ /",
    "GK19anvallcu:897": " pracinvāṃstu sutastasya yaḥ prācīmajayaddiśam // Valc_2,12.2 //",
    "GK19anvallcu:898": " pracinvataḥ pravīro 'bhut manasyustasya cātmajaḥ /",
    "GK19anvallcu:899": " rājā cābhayado nāma manasyorabhavat sutaḥ // Valc_2,12.3 //",
    "GK19anvallcu:900": " tathaivābhayadasyāsīt sudhanvā nāma pārthivaḥ /",
    "GK19anvallcu:901": " sudhanvano vahugavaḥ sampātistasya cātmajaḥ // Valc_2,12.4 //",
    "GK19anvallcu:902": " sampātestu rahampātī raudrāśvastasya vai sutaḥ /",
    "GK19anvallcu:903": " raudrāśvasya ghṛtācyāṃ vai daśāpsarasi sūnavaḥ // Valc_2,12.5 //",
    "GK19anvallcu:904": " ṛceyuḥ prathamasteṣāṃ kṛkaneyu rdvitīyakaḥ /",
    "GK19anvallcu:905": " kakṣeyuḥ sthaṇḍileyuśca sannateyurmahāmatiḥ // Valc_2,12.6 //",
    "GK19anvallcu:906": " daśārṇeyurjaleyuśca sthaleyuśca mahābalaḥ /",
    "GK19anvallcu:907": " balanityo baleyuśca rodrāśvasūnavo daśa // Valc_2,12.7 //",
    "GK19anvallcu:908": " kakṣeyostanayāstvāsan traya eva mahāvalāḥ /",
    "GK19anvallcu:909": " sabhānaraścākṣuṣaśca paramanthustathaiva ca // Valc_2,12.8 //",
    "GK19anvallcu:910": " sabhānarasya puttrastu vidvān kālānalo nṛpaḥ /",
    "GK19anvallcu:911": " kālānalasya dharmmajñaḥ sṛñjayo nāma vai sutaḥ // Valc_2,12.9 //",
    "GK19anvallcu:912": " sṛñjayasyābhavat putro vīro rājā purañjayaḥ /",
    "GK19anvallcu:913": " purañjayātmajaḥ śrīmān rājābhūjjanamejayaḥ // Valc_2,12.10 //",
    "GK19anvallcu:914": " mahāśālastu rājarṣirjanamejayadehajaḥ /",
    "GK19anvallcu:915": " deveṣu sa parijñātaḥ pratiṣṭhitayaśā bhuvi // Valc_2,12.11 //",
    "GK19anvallcu:916": " mahāmanā nāma suto mahāśālasya dhārmmikaḥ /",
    "GK19anvallcu:917": " jajñe vīraḥ śūragaṇaiḥ pūjitaḥ sa mahāmanāḥ // Valc_2,12.12 //",
    "GK19anvallcu:918": " mahāmanāstu putrau dvau janayāmāsa sattamaḥ /",
    "GK19anvallcu:919": " uśīnarañca dharmmajñaṃ titikṣuñca mahābalam // Valc_2,12.13 //",
    "GK19anvallcu:920": " uśīnarasya patnyastu pañcarājarṣivaṃśajāḥ /",
    "GK19anvallcu:921": " mṛgā kṛmirnavā darvvā pañcamī ca dṛṣadvatī // Valc_2,12.14 //",
    "GK19anvallcu:922": " uśīnarasya putrāstu pañca tāsu kulodvahāḥ /",
    "GK19anvallcu:923": " tapasā caiva mahatā jātā vṛddhasya cātmajāḥ // Valc_2,12.15 //",
    "GK19anvallcu:924": " nṛgāyāntu nṛgaḥ putraḥ kṛmyāṃ kṛmirajāyata /",
    "GK19anvallcu:925": " navāyāstu navaḥ putro darvvāyāḥ suvrato 'bhavat // Valc_2,12.16 //",
    "GK19anvallcu:926": " dṛṣadvatyāstu saṃjajñe śivirauśīnaro nṛpaḥ /",
    "GK19anvallcu:927": " śivestu śivayaḥ khyātāḥ yaudheyāstu mṛgasya ha // Valc_2,12.17 //",
    "GK19anvallcu:928": " navasya navarāṣṭrantu kṛmestu kṛmilā purī /",
    "GK19anvallcu:929": " suvratasya tathāmbaṣṭhāḥ śiviputrān nibodhata // Valc_2,12.18 //",
    "GK19anvallcu:930": " śivestu śivayaḥ putrāścatvāro lokaviśrutāḥ /",
    "GK19anvallcu:931": " vṛṣadarbhaḥ suvīraśca kaikeyo madrakastathā // Valc_2,12.19 //",
    "GK19anvallcu:932": " teṣāṃ janapadāḥ sphītāḥ kaikeyā madrakāstathā /",
    "GK19anvallcu:933": " vṛṣadarbhāḥ suvīrāśca titikṣoḥ śṛṇuta prajāḥ // Valc_2,12.20 //",
    "GK19anvallcu:934": " taitikṣavo bhavadrājā pūrvasyāṃ diśi pārthivāḥ /",
    "GK19anvallcu:935": " uṣadratho mahāsatvaḥ pheṇastasya suto 'bhavat // Valc_2,12.21 //",
    "GK19anvallcu:936": " pheṇātta sutapā jajñe sutaḥ sutapaso valiḥ /",
    "GK19anvallcu:937": " jāto mānuṣayaunau sa nṛpatiḥ kāñcaneṣudhiḥ // Valc_2,12.22 //",
    "GK19anvallcu:938": " mahāyogī sa tu balirbabhūva nṛpatiḥ purā /",
    "GK19anvallcu:939": " putrānutpādayāmāsa pañca vaṃśakarān bhuvi // Valc_2,12.23 //",
    "GK19anvallcu:940": " aṅgaḥ prathamato jajñe vaṅgaḥ suhmastathaiva ca /",
    "GK19anvallcu:941": " puṇḍraḥ kaliṅgaśca tathā bāleyaṃ kṣatramucyate // Valc_2,12.24 //",
    "GK19anvallcu:942": " bāleyā brāhmaṇāścaiva tasya vaṃśakarā bhuvi /",
    "GK19anvallcu:943": " balestu brahmaṇā datto varaḥ prītena dhīmatā // Valc_2,12.25 //",
    "GK19anvallcu:944": " mahāyogitvamāyuśca kalpasya parimāṇataḥ /",
    "GK19anvallcu:945": " saṃgrāme cāpyajeyatvaṃ dharmme caiva pradhānatā /",
    "GK19anvallcu:946": " trailokyadarśanañcāpi prādhānyaṃ prasave tathā // Valc_2,12.26 //",
    "GK19anvallcu:947": " bale cāpratimatvaṃ vai dharmmatattvābhidarśanam /",
    "GK19anvallcu:948": " caturo niyatān varṇān tvañca sthāpayiteti ha // Valc_2,12.27 //",
    "GK19anvallcu:949": " ityukte vibhunā rājā baliḥ śāntiṃ parāṃ yayau /",
    "GK19anvallcu:950": " balistānabhiṣicyeha pañcaputrānakalmaṣān // Valc_2,12.28 /",
    "GK19anvallcu:951": " kṛtārtho yogayuktātmā yogamāśritya sa prabhuḥ /",
    "GK19anvallcu:952": " adhṛṣyaḥ sarvvabhūtānām kālāpekṣī carannṛṣiḥ // Valc_2,12.29 //",
    "GK19anvallcu:953": " kālena mahatā dhīraḥ svañca sthānamupāgamat /",
    "GK19anvallcu:954": " teṣāṃ janapadāḥ pañca aṅgā vaṅgā sasuhmakā // Valc_2,12.30 //",
    "GK19anvallcu:955": " kaliṅgāḥ puṇḍrakāścaiva tvaṅgasya śṛṇuta prajāḥ /",
    "GK19anvallcu:956": " aṅgaputro mahānāsīt rājendro dadhivāhanaḥ // Valc_2,12.31 //",
    "GK19anvallcu:957": " dadhivāhanaputrastu rājā diviratho 'bhavat /",
    "GK19anvallcu:958": " vidvān dharmmaratho nāma tasya citrarathaḥ sutaḥ // Valc_2,12.32 //",
    "GK19anvallcu:959": " tena dharmmarathenātha tadā viṣṇupade girau /",
    "GK19anvallcu:960": " yajatā saha śakreṇa somaḥ pīto mahātmanā // Valc_2,12.33 //",
    "GK19anvallcu:961": " atha citrarathasyāpi putro daśaratho 'bhavat /",
    "GK19anvallcu:962": " lomapāda iti khyāto yasya śāntā sutābhavat // Valc_2,12.34 //",
    "GK19anvallcu:963": " tasya dāśarathirvīraḥ caturaṅgo mahāyaśāḥ /",
    "GK19anvallcu:964": " ṛṣvaśṛṅgaprasādena jajñe kulavivarddhanaḥ // Valc_2,12.35 //",
    "GK19anvallcu:965": " caturaṅgasya putrastu pṛthulākṣa iti śrutaḥ /",
    "GK19anvallcu:966": " pṛthulākṣasuto rājā campo nāma mahāyaśāḥ // Valc_2,12.36 //",
    "GK19anvallcu:967": " campasya tu purī campā yā mālinyabhavatpurā /",
    "GK19anvallcu:968": " pūrṇabhadraprasādena haryyakṣosya suto 'bhavat // Valc_2,12.37 //",
    "GK19anvallcu:969": " tato vaibhāṇḍakistasya vāraṇaṃ śatruvāraṇam /",
    "GK19anvallcu:970": " bhuvyavatārayāmāsa mantrairvāhanamuttamam // Valc_2,12.38 //",
    "GK19anvallcu:971": " haryyakṣasya tu dāyādo rājā bhadrarathaḥ smṛtaḥ /",
    "GK19anvallcu:972": " putro bhadrarathasyāsīt vṛhatkarmmā prajeśvaraḥ // Valc_2,12.39 //",
    "GK19anvallcu:973": " vṛhadarbhaḥ sutastasya yasmāt yajñe vṛhanmanāḥ /",
    "GK19anvallcu:974": " vṛhanmanāstu rājendro janayāmāsa vai sutam // Valc_2,12.40 //",
    "GK19anvallcu:975": " nāmnā jayadrathaṃ vīraṃ yasmāddṛḍharatho nṛpaḥ /",
    "GK19anvallcu:976": " āsīt dṛḍharathasyāpi viśvajit kulanandanaḥ // Valc_2,12.41 //",
    "GK19anvallcu:977": " dāyādastasya karṇastu vikarṇastasya cātmajaḥ /",
    "GK19anvallcu:978": " tasya putraśatantvāsīdaṅgānāṃ kulavardhanam // Valc_2,12.42 //",
    "GK19anvallcu:979": " vṛhadarbhasuto yastu rājā nāmnā vṛhanmanāḥ /",
    "GK19anvallcu:980": " tasya patnīdvayaṃ cāsīt vainateyasute śubhe // Valc_2,12.43 //",
    "GK19anvallcu:981": " yaśodevī ca satyā ca tābhyāṃ vaṃśastu vidyate /",
    "GK19anvallcu:982": " jayadrathastu rājendro yaśodevyāṃ vyajāyata // Valc_2,12.44 //",
    "GK19anvallcu:983": " satyāyāṃ vijayo nāma brahmakṣatrottaraḥ smṛtaḥ /",
    "GK19anvallcu:984": " vijayasya dhṛtiḥ putrastasya putro dhṛtavrataḥ // Valc_2,12.45 //",
    "GK19anvallcu:985": " dhṛtavratasya putrastu satyakarmmā mahāyaśāḥ /",
    "GK19anvallcu:986": " tasya putrastvadhirathaḥ suta ityaparābhidhaḥ // Valc_2,12.46 //",
    "GK19anvallcu:987": " yaḥ karṇaṃ pratijagrāha tena karṇastu sūtajaḥ /",
    "GK19anvallcu:988": " karṇasya vṛṣasenastu pṛthusenastadātmajaḥ // Valc_2,12.47 //",
    "GK19anvallcu:989": " pṛthusenānvaye vīro vīraseno bhaviṣyati /",
    "GK19anvallcu:990": " gauḍabrāhmaṇakanyāṃ yaḥ somaṭāmudvahiṣyati // Valc_2,12.48 //",
    "GK19anvallcu:991": " tadanvavāyajanmāno rājāno 'mitapauruṣāḥ /",
    "GK19anvallcu:992": " saptadvīpapatīn vīrāḥ kariṣyanti vaśānugān // Valc_2,12.49 //",
    "GK19anvallcu:993": " tadvaṃśe sāmantaseno bhūtvā pālayitā valī /",
    "GK19anvallcu:994": " āvindhyādāsetubandhāddharitrīṃ sāgarāmbarām // Valc_2,12.50 //",
    "GK19anvallcu:995": " siṃhagiriruvāca:",
    "GK19anvallcu:996": " tasmāddhemantaseno 'bhūdrājan tava pitāmahaḥ /",
    "GK19anvallcu:997": " dhāma dhāmnāṃ mahimnāñca dviṣadbalahutāśanaḥ // Valc_2,12.51 //",
    "GK19anvallcu:998": " tasmādvijayaseno 'bhūccoḍagaṅgasakho nṛpaḥ /",
    "GK19anvallcu:999": " yo 'jayat pṛthivīṃ kṛtsnāṃ catuḥsāgaramekhalām // Valc_2,12.52 //",
    "GK19anvallcu:1000": " tasya putro 'si vallāla sārvvabhaumamahīkṣitaḥ /",
    "GK19anvallcu:1001": " pratyarthi-pṛthivīpālā yasya te śaraṇaṃ gatāḥ // Valc_2,12.53 //",
    "GK19anvallcu:1002": " brahmakṣatrasya yo yonirvvaṃśaḥ kṣatriyapūrvvajaḥ /",
    "GK19anvallcu:1003": " senavaṃśastatojātaḥ yasmiñjāto 'pi pāṇḍava // Valc_2,12.54 //",
    "GK19anvallcu:1004": " dveṣṭi yaḥ pāṇḍavaṃ mūḍho durbuddhiśca vinindati /",
    "GK19anvallcu:1005": " sa viṣṭhāyāṃ kṛmirbhūtvā pacyeta narake ciram // Valc_2,12.55 //",
    "GK19anvallcu:1006": " sa vallabhānandacandraścandramāyutavallabhaḥ /",
    "GK19anvallcu:1007": " tasyedānīṃ mahārāja kāryyaṃ bhavati śāsanam // Valc_2,12.56 //",
    "GK19anvallcu:1008": " tasyāsti kanyakāratnaṃ rūpeṇānupamaṃ bhuvi /",
    "GK19anvallcu:1009": " suprabhāmiva nābhāgastāṃ kanyāṃ hara paurava // Valc_2,12.57 //",
    "GK19anvallcu:1010": " uccandre sā yāti vālā gaurīṃ snātuṃ yadā yadā /",
    "GK19anvallcu:1011": " tadā tadā tvarayati draṣṭuṃ tāmaruṇo 'ruṇam // Valc_2,12.58 //",
    "GK19anvallcu:1012": " daṇḍadvayāvaśeṣāyāṃ rajanyāmaruṇodayam /",
    "GK19anvallcu:1013": " vilokya ghariyāreṣu viśvasanti na naigamāḥ // Valc_2,12.59 //",
    "GK19anvallcu:1014": " iti vallālacarite vyāsapurāṇe puruvaṃśakīrttanaṃ nāma dvādaśo 'dhyāyaḥ |",
    "GK19anvallcu:1015": " atha trayodaśo 'dhyāyaḥ |",
    "GK19anvallcu:1016": " vyāsa uvāca:",
    "GK19anvallcu:1017": " vedaḥ smṛtiḥ sadācāraḥ svasya ca priyamātmanaḥ /",
    "GK19anvallcu:1018": " samyaksaṃkalpajaḥ kāmo dharmmamūlamidaṃ smṛtam // Valc_2,13.1 //",
    "GK19anvallcu:1019": " adhyāpanañcādhyayanaṃ yajanaṃ yājanaṃ tathā /",
    "GK19anvallcu:1020": " dānaṃ pratigrahaṃ karmma brāhmaṇānāmudāhṛtam // Valc_2,13.2 //",
    "GK19anvallcu:1021": " śrūtismṛtī ca viprāṇāṃ cakṣuṣī devanirmmite /",
    "GK19anvallcu:1022": " kāṇastatraikayā hīnaḥ dvābhyāmandhaḥ prakīrttitaḥ // Valc_2,13.3 //",
    "GK19anvallcu:1023": " vaivāhikegnau kurvvīta gṛhyakarmma yathāvidhi /",
    "GK19anvallcu:1024": " pañcayajñavidhānañca paktiñcānvahikīṃ gṛhī // Valc_2,13.4 //",
    "GK19anvallcu:1025": " adhyāpanaṃ brahmayajñaḥ pitṛyajñastu tarpaṇam /",
    "GK19anvallcu:1026": " homo daivo balibhoto nṛyajño 'tithipūjanam // Valc_2,13.5 //",
    "GK19anvallcu:1027": " devatātithibhṛtyānāṃ pitḥṇāmātmanaśca yaḥ /",
    "GK19anvallcu:1028": " na nirvvapati pañcānāmucchvasanna sa jīvati // Valc_2,13.6 //",
    "GK19anvallcu:1029": " ekarātraṃ vasan vipraḥ kṣatriyaścātithiḥ smṛtaḥ /",
    "GK19anvallcu:1030": " anityā hi sthiti ryasmāttasmādatithirucyate // Valc_2,13.7 //",
    "GK19anvallcu:1031": " vaiśyaśūdrāvapi prāptau kuṭumbe 'tithidharmmiṇau /",
    "GK19anvallcu:1032": " bhojayet sahabhṛtyai stāvānṛśaṃsyaṃ pradarśayan // Valc_2,13.8 //",
    "GK19anvallcu:1033": " svadāranirato nityaṃ paradāravivarjjitaḥ /",
    "GK19anvallcu:1034": " kṛtahomastu bhuñjīta sāyaṃprātarudāradhīḥ // Valc_2,13.9 //",
    "GK19anvallcu:1035": " sarvvataḥ pratigṛhṇīyādavṛttyā karṣito dvijaḥ /",
    "GK19anvallcu:1036": " na bhaveddoṣabhāk tena jvalanārkasamo hi saḥ // Valc_2,13.10 //",
    "GK19anvallcu:1037": " bhūtānāṃ rakṣaṇaṃ dānamijyādhyayanameva ca /",
    "GK19anvallcu:1038": " śivārcanaṃ kṣatriyāṇāṃ tathā nārāyaṇārccanam // Valc_2,13.11 //",
    "GK19anvallcu:1039": " nityodyukto dasyuvadhe raṇe kuryyāt parākramam /",
    "GK19anvallcu:1040": " nāsya kṛtyatamaṃ kiñcit rājño dasyuvinigrahāt // Valc_2,13.12 //",
    "GK19anvallcu:1041": " cāṭabhāṭataskarebhyo mahāsāhasikādibhiḥ /",
    "GK19anvallcu:1042": " pīḍyamānāḥ prajā rakṣet kāyasthaiśca viśeṣataḥ // Valc_2,13.13 //",
    "GK19anvallcu:1043": " sammānadānasatkāraiḥ vaidikān vāsayet sadā /",
    "GK19anvallcu:1044": " rājanyo dharmmakṛtyañca kuryyādeva prayatnataḥ // Valc_2,13.14 //",
    "GK19anvallcu:1045": " paṇḍitaṃ nītiśāstrajñaṃ nityañca pratipālayet /",
    "GK19anvallcu:1046": " niyojayet sabhāmadhye nityaṃ sadbhiśca saṃyutaḥ // Valc_2,13.15 //",
    "GK19anvallcu:1047": " saṃviśet tūryyaghoṣeṇa pratibudhyettathaiva ca /",
    "GK19anvallcu:1048": " śāstrāṇi cintayedbuddhyā sarvvakarttavyatāṃ tathā // Valc_2,13.16 //",
    "GK19anvallcu:1049": " dṛṣṭvā jyotirvvido vaidyān dadyāt gāṃ kāñcanaṃ mahīm /",
    "GK19anvallcu:1050": " niveśikāni ca tathā śrotriyāṇāṃ gṛhāni ca // Valc_2,13.17 //",
    "GK19anvallcu:1051": " ya eva dharmmo nṛpateḥ svarāṣṭrapratipālane /",
    "GK19anvallcu:1052": " tameva kṛtsnamāpnoti pararāṣṭraṃ vaśaṃ nayan // Valc_2,13.18 //",
    "GK19anvallcu:1053": " devabrāhmaṇabhaktaśca pitṛkāryyaparāyaṇaḥ /",
    "GK19anvallcu:1054": " svabhāryyānirato nityaṃ ṣaḍbhāgārhaḥ sadā nṛpaḥ // Valc_2,13.19 //",
    "GK19anvallcu:1055": " ekāṃśena balaṃ dhāryyaṃ dānamaṃśadvayena ca /",
    "GK19anvallcu:1056": " ekāṃśena prakṛtaya ekāṃśenādhikāriṇaḥ // Valc_2,13.20 //",
    "GK19anvallcu:1057": " ekāṃśenātmabhogaśca kuṭumbādiprapālanam /",
    "GK19anvallcu:1058": " āyasyaivaṃ ṣaḍavibhāgai rvyayaṃ kuryyānmahīpatiḥ // Valc_2,13.21 //",
    "GK19anvallcu:1059": " sandhyāmupāsya kurute gītaṃ vādyaṃ manoharam /",
    "GK19anvallcu:1060": " nṛtyagītaiśca jagdhīṃ vā strībhirniśi sukhāvahām // Valc_2,13.22 //",
    "GK19anvallcu:1061": " gorakṣāṃ kṛṣivāṇijyaṃ kuryyādvaiśyo yathāvidhi /",
    "GK19anvallcu:1062": " dānaṃ deyaṃ yathāśaktyā brāhmaṇānāñca bhojanam // Valc_2,13.23 //",
    "GK19anvallcu:1063": " dambhamohavinirmmuktastathā vāganasūyakaḥ /",
    "GK19anvallcu:1064": " svadāranirato dāntaḥ paradāravivarjjitaḥ // Valc_2,13.24 //",
    "GK19anvallcu:1065": " dhanairviprān bhojayitvā yajñakāle tu yājakān /",
    "GK19anvallcu:1066": " aprabhutvañca vartteta dharmmeṣvādehapātanāt // Valc_2,13.25 //",
    "GK19anvallcu:1067": " yajñādhyayanadānāni kuryyānnityamatandritaḥ /",
    "GK19anvallcu:1068": " pitṛkāryyaparaścaiva viṣṇuśivārccanāparaḥ // Valc_2,13.26 //",
    "GK19anvallcu:1069": " varṇatrayasya śuśrūṣāṃ kuryyācchūdraḥ prayatnataḥ /",
    "GK19anvallcu:1070": " dāsavadbrāhmaṇānāṃ ca viśeṣeṇa samācaret // Valc_2,13.27 //",
    "GK19anvallcu:1071": " ayācitapradātā syāt kṛṣiṃ vṛttyarthamāśrayet /",
    "GK19anvallcu:1072": " śuddhā tu vṛttistasyaiva kāru-cāraṇa-karmma ca // Valc_2,13.28 //",
    "GK19anvallcu:1073": " pākayajñavidhānena yajeddevānatandritaḥ /",
    "GK19anvallcu:1074": " tasya tu dvijaśuśrūṣā paro dharmmaḥ prakīrttitaḥ // Valc_2,13.29 //",
    "GK19anvallcu:1075": " dhāraṇaṃ jīrṇavastrasya viprasyocchiṣṭabhojanam /",
    "GK19anvallcu:1076": " svadāreṣu ratiścaiva paradāravivarjanam // Valc_2,13.30 //",
    "GK19anvallcu:1077": " lavaṇaṃ madhutailaṃ ca dadhi takraṃ ghṛtaṃ payaḥ /",
    "GK19anvallcu:1078": " na duṣyecchūdrajātīnāṃ kuryyāt sarvvasya vikrayam // Valc_2,13.31 //",
    "GK19anvallcu:1079": " kriyābhedaistu sarvveṣāṃ bhṛtivṛttiraninditā /",
    "GK19anvallcu:1080": " sīrabhedaiḥ kṛṣiḥ proktā manvādyairbrāhmaṇādiṣu // Valc_2,13.32 //",
    "GK19anvallcu:1081": " brāhmaṇaiḥ ṣoḍaśagabaṃ caturūnaṃ tathāparaiḥ /",
    "GK19anvallcu:1082": " dvigavaṃ vāntyajaiḥ sīraṃ dṛṣṭvā bhūmārddavaṃ tathā // Valc_2,13.33 //",
    "GK19anvallcu:1083": " bhūmiṃ bhitvauṣadhiṃ chitvā hatvā kīṭapipīlikām /",
    "GK19anvallcu:1084": " punanti khalu yajñena karṣakā devapūjanāt // Valc_2,13.34 //",
    "GK19anvallcu:1085": " vaidikaiḥ karmmabhiḥ puṇyairniṣekādirdvijanmanām /",
    "GK19anvallcu:1086": " kāryyaḥ śarīrasaṃskāraḥ pāvanaḥ pretya ceha ca // Valc_2,13.35 //",
    "GK19anvallcu:1087": " garbhādhānamṛtau puṃsaḥ savanaṃ spandanāt purā /",
    "GK19anvallcu:1088": " turyye 'ṣṭame vā sīmanto janane jātakarmma ca // Valc_2,13.36 //",
    "GK19anvallcu:1089": " niṣkramastṛtīyamāsi nāma vyuṣṭe śatāhani /",
    "GK19anvallcu:1090": " ṣaṣṭhe 'nnaprāśanaṃ cūḍā janyabde vā yathākulam // Valc_2,13.37 //",
    "GK19anvallcu:1091": " karṇavedho vratādeśo vedārambhaḥ kriyāvidhiḥ /",
    "GK19anvallcu:1092": " keśāntaḥ snānamudvāho vivāhāgniparigrahaḥ // Valc_2,13.38 //",
    "GK19anvallcu:1093": " tretāgnisaṃgrahaśceti saṃskārāḥ ṣoḍaśa smṛtāḥ /",
    "GK19anvallcu:1094": " navaitāḥ karṇavedhāntāḥ mantravarjjaṃ kriyā striyāḥ // Valc_2,13.39 //",
    "GK19anvallcu:1095": " vipro garbhāṣṭame varṣe kṣatra ekādaśe tathā /",
    "GK19anvallcu:1096": " dvādaśe vaiśyajātistu vratopanayamarhati // Valc_2,13.40 //",
    "GK19anvallcu:1097": " tasya prāptavratasyāyaṃ kālaḥ syādviguṇādhikaḥ /",
    "GK19anvallcu:1098": " vedavratacyuto vrātyaḥ sa vrātyastomamarhati // Valc_2,13.41 //",
    "GK19anvallcu:1099": " brāhmo daivastathaivārṣaḥ prājāpatyastathāsuraḥ /",
    "GK19anvallcu:1100": " gāndharbbo rākṣasaścaiva paiśācaścāṣṭamo 'dhamaḥ // Valc_2,13.42 //",
    "GK19anvallcu:1101": " ete dharmmāstu catvāraḥ pūrvvaṃ vipre prakīrttitāḥ /",
    "GK19anvallcu:1102": " gāndharbbo rākṣasaścaiva kṣatriyasya praśasyate // Valc_2,13.43 //",
    "GK19anvallcu:1103": " aprārthitaḥ prayatnena brāhmastu parikīrttitaḥ /",
    "GK19anvallcu:1104": " prārthitārthapradānena prājāpatyaḥ prakīrttitaḥ // Valc_2,13.44 //",
    "GK19anvallcu:1105": " āsuro draviṇādānāt gāndharbbaḥ samayānmithaḥ /",
    "GK19anvallcu:1106": " rākṣaso yuddhaharaṇāt paiśācaḥ kanyakācchalāt // Valc_2,13.45 //",
    "GK19anvallcu:1107": " tisrastu bhāryyāḥ kṣatrasya bhāryaikā brāhmaṇasya tu /",
    "GK19anvallcu:1108": " ekaiva bhāryyā vaiśyasya śūdrasya ca vidhīyate // Valc_2,13.46 //",
    "GK19anvallcu:1109": " kṣatriyā vaiśyā śūdrā ca kṣatriyasya prakīrttitā /",
    "GK19anvallcu:1110": " ekaiva bhāryyā viprasya brāhmaṇī tu vidhīyate // Valc_2,13.47 //",
    "GK19anvallcu:1111": " vaiśyaiva bhāryyā vaiśyasya śūdrā śūdrasya kīrttitā /",
    "GK19anvallcu:1112": " brāhmaṇo nodvahet kanyāmasavarṇāṃ kadācana // Valc_2,13.48 //",
    "GK19anvallcu:1113": " brāhmaṇādvaiśyakanyāyāmambaṣṭho yo vyajāyata /",
    "GK19anvallcu:1114": " sa tu śūdratvamāpanno vivahenna tato viśām // Valc_2,13.49 //",
    "GK19anvallcu:1115": " śūdrābhāryyasya pātityaṃ rājanyasya yaducyate /",
    "GK19anvallcu:1116": " naitanmama mataṃ jñeyaṃ sā tenonnīyate yataḥ // Valc_2,13.50 //",
    "GK19anvallcu:1117": " patet vipraśca vaiśyaśca śūdrāṃ kanyāmudāvahan /",
    "GK19anvallcu:1118": " pātityaṃ nāsti kṣatrasya śadrūdāropasaṃgrahāt // Valc_2,13.51 //",
    "GK19anvallcu:1119": " viprakanyāvivāho 'pi kṛto rājarṣibhiḥ purā /",
    "GK19anvallcu:1120": " tejīyasāṃ na doṣāya vahneḥ sarvvabhujo yathā // Valc_2,13.52 //",
    "GK19anvallcu:1121": " rājā no nāvamantavyo nṛbuddhyā manurabravīt /",
    "GK19anvallcu:1122": " mahatī devatā hyeṣā nararūpeṇa tiṣṭhati // Valc_2,13.53 //",
    "GK19anvallcu:1123": " anuṣṭhitantu yaddevairmunibhiryadanuṣṭhitam /",
    "GK19anvallcu:1124": " nānuṣṭheyaṃ manuṣyaistaduktaṃ karmma samācaret // Valc_2,13.54 //",
    "GK19anvallcu:1125": " ūḍhāyāṃ hi savarṇāyāmaviprāṃ kāmamudvahet /",
    "GK19anvallcu:1126": " tasyāmutpāditaḥ putro na savarṇāt prahīyate // Valc_2,13.55 //",
    "GK19anvallcu:1127": " kṣatrājjātaḥ kṣatriyāyāṃ kṣatriyaḥ syāt na saṃśayaḥ /",
    "GK19anvallcu:1128": " vaiśyāyāṃ ca tathaiva syāt śadrāyāmapi caiva hi // Valc_2,13.56 //",
    "GK19anvallcu:1129": " yāvanna vindate jāyāṃ tāvadarddho bhavetpumān /",
    "GK19anvallcu:1130": " nārddhaṃ prajāyate sarvvaṃ prajāyete iti śrutiḥ // Valc_2,13.57 //",
    "GK19anvallcu:1131": " sakāmāyāntu kanyāyāṃ saṅgame nāstyatikramaḥ /",
    "GK19anvallcu:1132": " kintvalaṃkṛtya satkṛtya sa evaināṃ samudvahet // Valc_2,13.58 //",
    "GK19anvallcu:1133": " savarṇāmudvahet bhāryyāṃ prathamaṃ dharmmasiddhaye /",
    "GK19anvallcu:1134": " tatohyapratilomena yathākāmaṃ vahennṛpaḥ // Valc_2,13.59 //",
    "GK19anvallcu:1135": " viṣādyathāmṛtaṃ grāhyamamedhyāt kāñcanaṃ yathā /",
    "GK19anvallcu:1136": " nīcādyathottamā vidyā strīratnaṃ duṣkulāttathā // Valc_2,13.60 //",
    "GK19anvallcu:1137": " striyoratnānyatho vidyā dharmmaḥ śaucaṃ subhāṣitam /",
    "GK19anvallcu:1138": " vividhāni ca śilpāni samādeyāni sarvvataḥ // Valc_2,13.61 //",
    "GK19anvallcu:1139": " yatra nāryyastu pūjyante ramante tatra devatāḥ /",
    "GK19anvallcu:1140": " yatraitāstu na pūjyante sarvvāstatrāphalāḥ kriyāḥ // Valc_2,13.62 //",
    "GK19anvallcu:1141": " prajanārthaṃ mahābhāgā pūjārhā gṛhadīptayaḥ /",
    "GK19anvallcu:1142": " striyaḥ śriyaśca geheṣu na viśeṣo 'sti kaścana // Valc_2,13.63 //",
    "GK19anvallcu:1143": " utpādanamapatyasya jātasya paripālanam /",
    "GK19anvallcu:1144": " pratyahaṃ lokayātrāyāḥ pratyakṣaṃ strī nibandhanam // Valc_2,13.64 //",
    "GK19anvallcu:1145": " apatyaṃ dārakarmmāṇi śuśraṣā ratiruttamā /",
    "GK19anvallcu:1146": " dārādhīnastathā svargaḥ pitḥṇāmātmanaśca vai // Valc_2,13.65 //",
    "GK19anvallcu:1147": " iti vallālacarite vyāsapurāṇe varṇadharmmādikīrttanaṃ nāma trayodaśo",
    "GK19anvallcu:1148": " 'dhyāyaḥ /",
    "GK19anvallcu:1149": " atha caturdaśo 'dhyāyaḥ",
    "GK19anvallcu:1150": " vyāsa uvāca:",
    "GK19anvallcu:1151": " śastā strī cārusarvvāṅgī mattamātaṅgagāminī /",
    "GK19anvallcu:1152": " gurūrujaghanā yā ca kṛṣṇasāramṛgekṣaṇā // Valc_2,14.1 //",
    "GK19anvallcu:1153": " sunīlakeśī tanvaṅgī vilomāṅgī manoharā /",
    "GK19anvallcu:1154": " samabhūmispṛśau pādau saṃhatau ca tathā stanau // Valc_2,14.2 //",
    "GK19anvallcu:1155": " nābhiḥ pradakṣiṇāvarttā guhyamaśvatthapatravat /",
    "GK19anvallcu:1156": " gulphau nigūḍhau madhyena nābhiraṅguṣṭhamānikā // Valc_2,14.3",
    "GK19anvallcu:1157": " gaṇḍairmadhūkapuṣpābhairna śirālā na lomaśā /",
    "GK19anvallcu:1158": " na saṃhatabhrūkuṭilā patiprāṇā patipriyā // Valc_2,14.4 //",
    "GK19anvallcu:1159": " bālā khelanakaiḥ kāle dattairdivyaphalāśanaiḥ modate yuvatī vastrālaṅkārāliṅganādibhiḥ // hṛṣyenmadhyavayāḥ prauḍhā ratakrīḍāsu kauśalaiḥ /",
    "GK19anvallcu:1160": " vṛddhā tu madhurālāpai rgauraveṇa ca yujyate // Valc_2,14.6 //",
    "GK19anvallcu:1161": " ṣoḍaśābdā bhavedbālā triṃśatādbhūtayauvanā /",
    "GK19anvallcu:1162": " pañca pañcāśatā prauḍhā vṛddhā strī tadanantaram // Valc_2,14.7 //",
    "GK19anvallcu:1163": " kāmādhīnā eva nāryyastadarthaṃ ratnasaṃgrahaḥ /",
    "GK19anvallcu:1164": " sevyāstā nātisevyāśca bhūbhujā viṣayaiṣiṇā // Valc_2,14.8 /",
    "GK19anvallcu:1165": " striyāṃ ṣoḍaśavarṣāyāṃ caturvviṃśatihāyanaḥ /",
    "GK19anvallcu:1166": " buddhimānudyamaṃ kuryyādviśiṣṭasukhakāṅkṣayā // Valc_2,14.9 //",
    "GK19anvallcu:1167": " tathā pūrṇāṅgavīryyau tau puttraṃ janayataḥ param /",
    "GK19anvallcu:1168": " sarvvendriyasamāyuktaṃ balavantaṃ śatāyuṣam // Valc_2,14.10 //",
    "GK19anvallcu:1169": " nidāghaśaradorbbalā hitā viṣayiṇī matā /",
    "GK19anvallcu:1170": " taruṇī śītasamaye madhyā varṣāvasantayoḥ // Valc_2,14.11 //",
    "GK19anvallcu:1171": " nityaṃ bālā sevyamānā nityaṃ varddhayate balam /",
    "GK19anvallcu:1172": " yuvatī hrāsayecchaktiṃ madhyodbhāvayate jarām // Valc_2,14.12 //",
    "GK19anvallcu:1173": " sadyo māṃsaṃ ca śālyannaṃ bālāstrīsevanaṃ ghṛtam /",
    "GK19anvallcu:1174": " kṣīramuṣṇodake snānaṃ sadyaḥ prāṇakarāṇi ṣaṭ // Valc_2,14.13 //",
    "GK19anvallcu:1175": " seveta kāmataḥ kāmī balāt vājīkṛto hime /",
    "GK19anvallcu:1176": " prakāmaṃ tu niṣeveta surataṃ śiśirāgame // Valc_2,14.14 //",
    "GK19anvallcu:1177": " śīte rātrau dine grīṣme vasante ca divāniśi /",
    "GK19anvallcu:1178": " varṣāyāmambudadhvāne kāle śaradi sasmaraḥ // Valc_2,14.15 //",
    "GK19anvallcu:1179": " abhikāmaḥ samullāsya pūrvvamāliṅganādibhiḥ /",
    "GK19anvallcu:1180": " sameyāt pramadāṃ yuktyā vājīkaraṇavṛṃhitaḥ // Valc_2,14.16 //",
    "GK19anvallcu:1181": " nityamuṣṇāmbhasā snānaṃ payaḥpānaṃ navā striyaḥ /",
    "GK19anvallcu:1182": " rājānaḥ pathyametadvaḥ susnigdhamalpabhojanam // Valc_2,14.17 //",
    "GK19anvallcu:1183": " kapitthacūrṇayogena tathā dadhnā sṛjā tathā /",
    "GK19anvallcu:1184": " ghṛtaṃ sugandhi bhavati dugdhaiḥ kṣiptaistathā yavaiḥ // Valc_2,14.18 //",
    "GK19anvallcu:1185": " bhojyasya kalpanaivaṃ syādgandhamuktiḥ pradarśyate /",
    "GK19anvallcu:1186": " śaucamācamanaṃ samyak tathaiva ca virecanam // Valc_2,14.19 //",
    "GK19anvallcu:1187": " bhāvanā caiva pākaśca bodhanaṃ dhūpanaṃ tathā /",
    "GK19anvallcu:1188": " vāsanañcaiva nirddiṣṭaṃ karmmāṣṭakamidaṃ smṛtam // Valc_2,14.20 //",
    "GK19anvallcu:1189": " kapitthavilvajambvāmra-karavīraka pallavaiḥ /",
    "GK19anvallcu:1190": " kṛtvodakantu yaddravyaṃ śocitaṃ śaucanantu tat // Valc_2,14.21 //",
    "GK19anvallcu:1191": " teṣāmabhāve śaucantu mṛgadarpāmbhasā bhavet /",
    "GK19anvallcu:1192": " nakhaṃ kuṣṭhaṃ ghanaṃ māṃsaṃ spṛkkā śaileyajaṃ jalam // Valc_2,14.22 //",
    "GK19anvallcu:1193": " tathaiva kuṅkumaṃ lākṣā candanāgurunīradam /",
    "GK19anvallcu:1194": " saralaṃ devakāṣṭhañca karparaṃ kāntayā saha // Valc_2,14.23 //",
    "GK19anvallcu:1195": " bālā kundurakaścaiva gugguluḥ śrīnivāsakaḥ /",
    "GK19anvallcu:1196": " saha sarjjarasenaiva dhūpadravyaikaviṃśatiḥ // Valc_2,14.24 //",
    "GK19anvallcu:1197": " dhūpadravyagaṇādasmādekaviṃśādyathecchayā /",
    "GK19anvallcu:1198": " dve dve dravye samādāya sarjjabhāgairniyojayet // Valc_2,14.25 //",
    "GK19anvallcu:1199": " nakhapiṇyākamalayaiḥ saṃyojya madhunā tathā /",
    "GK19anvallcu:1200": " dhūpayogā bhavantīha yathāvat svecchayā kṛtāḥ // Valc_2,14.26 //",
    "GK19anvallcu:1201": " tvacaṃ nāḍīṃ phalaṃ tailaṃ kuṅkumaṃ granthiparṇakam /",
    "GK19anvallcu:1202": " śaileyaṃ tagaraṃ kāntām colakarpūrameva ca // Valc_2,14.27 //",
    "GK19anvallcu:1203": " māsīṃ murāñca kuṣṭhañca snānadravyāṇi nirdiśet /",
    "GK19anvallcu:1204": " etabhyastu samādāya dravyatrayamathecchayā /",
    "GK19anvallcu:1205": " mṛgadarpayutaṃ snānaṃ kāryyaṃ kandarpavarddhanam // Valc_2,14.28 //",
    "GK19anvallcu:1206": " tvaṅmurānaladaistulyairvāsakārddhasamāyutaiḥ /",
    "GK19anvallcu:1207": " snānamutpalagandhi syāt satailaṃ kuṅkumāyate // Valc_2,14.29 //",
    "GK19anvallcu:1208": " jātipuṣpasugandhi syāt tagarārddhena yojitam /",
    "GK19anvallcu:1209": " sadvāsakaṃ syādvakulaistulyagandhi manoharam // Valc_2,14.30 //",
    "GK19anvallcu:1210": " mañjiṣṭhā tagaraṃ colaṃ tvacaṃ vyāghranakhaṃ nakham /",
    "GK19anvallcu:1211": " gandhapatrañca vinyasya gandhatailaṃ bhavecchubham // Valc_2,14.31 //",
    "GK19anvallcu:1212": " mallībhirgandhitāt tailaṃ tilāt syāt pramadāpriyam /",
    "GK19anvallcu:1213": " tailaṃ nipīḍitaṃ ghānau tilaiḥ puṣpādhivāsitaiḥ /",
    "GK19anvallcu:1214": " vāsanāt puṣpasadṛśaṃ gandhena tu bhaveddhruvam // Valc_2,14.32 //",
    "GK19anvallcu:1215": " elā-lavaṅga-kakkola-jātīphala-niśākarāḥ /",
    "GK19anvallcu:1216": " jātipatrikayā sārddhaṃ svatantrā mukhavāsakāḥ // Valc_2,14.33 //",
    "GK19anvallcu:1217": " karpūraṃ kuṅkumaṃ kāntā mṛgadarpaṃ hareṇukam /",
    "GK19anvallcu:1218": " kakkolailālavaṅgañca jātī kośakameva ca // Valc_2,14.34 //",
    "GK19anvallcu:1219": " tvakpatraṃ truṭimustau ca latāṃ kasturikaṃ tathā /",
    "GK19anvallcu:1220": " kaṇṭakāni lavaṅgasya phalapatre ca jātitaḥ // Valc_2,14.35 //",
    "GK19anvallcu:1221": " kuṭakañca phalaṃ gṛhya kārṣikāṇyupakalpayet /",
    "GK19anvallcu:1222": " taccūrṇe khadiraṃ sāraṃ dadyātturyyantu vāsitam // Valc_2,14.36 //",
    "GK19anvallcu:1223": " sahakārarasenāsmāt karttavyā guṭikāḥ śubhāḥ /",
    "GK19anvallcu:1224": " mukhe nyastā sugandhāstā mukharogavināśakāḥ // Valc_2,14.37 //",
    "GK19anvallcu:1225": " pūgaṃ prakṣālitaṃ samyak pañcapallavavāriṇā /",
    "GK19anvallcu:1226": " śaktyā tu guṭikā dravyairvāsitaṃ mukhavāsakam // Valc_2,14.38 //",
    "GK19anvallcu:1227": " kaṭukaṃ daṇḍakāṣṭhañca gomūtravāsitaṃ tryaham /",
    "GK19anvallcu:1228": " kṛtañca pūgavat samyak mukhasaugandhikārakam // Valc_2,14.39 //",
    "GK19anvallcu:1229": " tvakpathyayoḥ samāvaṃśau śaśibhāgārddhasaṃyutau /",
    "GK19anvallcu:1230": " nāgavallīsamo bhāti mukhavāso manoharaḥ // Valc_2,14.40 //",
    "GK19anvallcu:1231": " evaṃ kuryyāt sadā strīṇāṃ rakṣaṇaṃ pṛthivīpatiḥ /",
    "GK19anvallcu:1232": " na cāsāṃ viśvasejjātu putramāturvviśeṣataḥ // Valc_2,14.41 //",
    "GK19anvallcu:1233": " iti vallālacarite vyāsapurāṇe strīlakṣaṇādikīrttanaṃ nāma caturdaśo",
    "GK19anvallcu:1234": " 'dhyāyaḥ /",
    "GK19anvallcu:1235": " atha pañcadaśo 'dhyāyaḥ",
    "GK19anvallcu:1236": " vyāsa uvāca:",
    "GK19anvallcu:1237": " tapaḥ paraṃ kṛtayuge tretāyāṃ jñānamucyate /",
    "GK19anvallcu:1238": " dvāpare yajñamevāhurdānamekaṃ kalauyuge // Valc_2,15.1 //",
    "GK19anvallcu:1239": " dānadharmmāt paro dharmmo bhūtānāṃ neha vidyate /",
    "GK19anvallcu:1240": " svargāyurbhūtikāmena deyaṃ pāpopaśāntaye // Valc_2,15.2 //",
    "GK19anvallcu:1241": " na dānādadhikaṃ kiñciddṛśyate bhuvanatraye /",
    "GK19anvallcu:1242": " dānena prāpyate svargaḥ śrī dānenaiva labhyate // Valc_2,15.3 //",
    "GK19anvallcu:1243": " dānena śatruñjayati vyādhirdānena naśyati /",
    "GK19anvallcu:1244": " dānena labhyate vidyā dānena yuvatījanaḥ // Valc_2,15.4 //",
    "GK19anvallcu:1245": " dānena bhogānāpnoti dānenāyuśca vindati /",
    "GK19anvallcu:1246": " dharmmārthakāmamokṣāṇāṃ sādhanaṃ paramaṃ smṛtam // Valc_2,15.5 //",
    "GK19anvallcu:1247": " dadyāt pūrvvamukho dānaṃ ghṇīyāduttarāmukhaḥ /",
    "GK19anvallcu:1248": " āyurvvivarddhate dāturgṛhītuḥ kṣīyate na tat // Valc_2,15.6 //",
    "GK19anvallcu:1249": " mātuḥ śataguṇaṃ dānaṃ sahasraṃ piturucyate /",
    "GK19anvallcu:1250": " anantaṃ duhiturdānaṃ sodarye dattamakṣayam // Valc_2,15.7 //",
    "GK19anvallcu:1251": " amanuṣye samaṃ dānaṃ pāpe jñeyaṃ mahāphalam /",
    "GK19anvallcu:1252": " varṇasaṅkare dviguṇaṃ śūdre dānaṃ caturguṇam // Valc_2,15.8 //",
    "GK19anvallcu:1253": " vaiśye cāṣṭaguṇaṃ kṣatre ṣoḍaśatvaṃ dvijabruve /",
    "GK19anvallcu:1254": " vedādhyāye śataguṇamanantaṃ vedabodhake // Valc_2,15.9 //",
    "GK19anvallcu:1255": " gurau purohitādau ca dānamakṣayamucyate /",
    "GK19anvallcu:1256": " śrīvihīneṣu yaddattantadanantañca yajvani // Valc_2,15.10 //",
    "GK19anvallcu:1257": " abhayaṃ sarvadaivatyaṃ bhūmi rvai viṣṇudevatā /",
    "GK19anvallcu:1258": " kanyā dāsāstathā dāsī prājāpatyāḥ prakīrttitāḥ // Valc_2,15.11 /",
    "GK19anvallcu:1259": " prājāpatyo gajaḥ proktasturago yamadaivataḥ /",
    "GK19anvallcu:1260": " tathā caikaśaphāḥ sarvve yāmyaśca mahiṣastathā // Valc_2,15.12 //",
    "GK19anvallcu:1261": " uṣṭraśca nairṛto dhenū raudrīchāgonalastathā /",
    "GK19anvallcu:1262": " āpyo meṣo hariḥ kroḍaḥ āraṇyāḥ paśavo nilāḥ // Valc_2,15.13 //",
    "GK19anvallcu:1263": " jalāśayaṃ vāruṇaṃ syāt vāridhānī ghaṭādayaḥ /",
    "GK19anvallcu:1264": " samudrajāni ratnāni hemalauhāni cānalaḥ // Valc_2,15.14 //",
    "GK19anvallcu:1265": " prājāpatyāni śasyāni pakvānnamapi pārthivāḥ /",
    "GK19anvallcu:1266": " gāndharbba gandhamityāhu rvastraṃ vārhaspataṃ smṛtam // Valc_2,15.15 //",
    "GK19anvallcu:1267": " vāyavyāḥ pakṣiṇaḥ sarvve vidyā brāhmī tathāṅgakam /",
    "GK19anvallcu:1268": " sārasvataṃ pustakādi viśvakarmmā tu śilpake // Valc_2,15.16 //",
    "GK19anvallcu:1269": " vanaspatirdrumādīnāṃ dravyadevā harestanuḥ /",
    "GK19anvallcu:1270": " chatraṃ kṛṣṇājinaṃ śayyā ratha āsanameva ca // Valc_2,15.17 //",
    "GK19anvallcu:1271": " upānahau tathā yānamaṣṭāvāṅgira īritam /",
    "GK19anvallcu:1272": " rathopakaraṇaṃ śastraṃ dhvajādyaṃ sarvvadaivatam // Valc_2,15.18 //",
    "GK19anvallcu:1273": " gṛhañca sarvvadaivatyaṃ sarvveṣāṃ viṣṇudevatā /",
    "GK19anvallcu:1274": " śivo vā na tato dravyaṃ vyatiriktaṃ yato 'sti hi // Valc_2,15.19 /",
    "GK19anvallcu:1275": " śṛṇatāhaṃ pravakṣyāmi mahādānāni ṣoḍaśa // Valc_2,15.20 //",
    "GK19anvallcu:1276": " tulāpuruṣa ādyantu hiraṇyagarbhadānakam /",
    "GK19anvallcu:1277": " brahmāṇḍaṃ kalpavṛkṣaśca gosahasrañca pañcamam // Valc_2,15.21 //",
    "GK19anvallcu:1278": " hiraṇyakāmadhenuśca hiraṇyāśvaśca saptamam /",
    "GK19anvallcu:1279": " hiraṇyāśvarathastadvaddhemahastirathastathā // Valc_2,15.22 //",
    "GK19anvallcu:1280": " pañcalāṅgalakaṃ tadvaddharādānaṃ mahāphalam /",
    "GK19anvallcu:1281": " dvādaśaṃ viṣnucakrañca tataḥ kalpalatātmakam // Valc_2,15.23 //",
    "GK19anvallcu:1282": " saptasāgaradānañca ratradhenustathaiva ca /",
    "GK19anvallcu:1283": " mahābhūtaghaṭastadvat dānaṃ śubhadine 'rpayet // Valc_2,15.24 //",
    "GK19anvallcu:1284": " maṇḍape maṇḍale dānaṃ devān prācyārpayeddvije /",
    "GK19anvallcu:1285": " dravyasya nāma gṛhṇīyāt dadāni ca tathā vadet // Valc_2,15.25 //",
    "GK19anvallcu:1286": " toyaṃ dadyāttato haste dāne vidhirayaṃ smṛtaḥ /",
    "GK19anvallcu:1287": " manasā pātramuddiśya jalaṃ bhūmau vinikṣapet // Valc_2,15.26 //",
    "GK19anvallcu:1288": " vidyate sāgarasyānto dānasyānto na vidyate // Valc_2,15.27 //",
    "GK19anvallcu:1289": " yathānāma sagotrāya pravarāyāmukāya ca /",
    "GK19anvallcu:1290": " vedavedāṅgayuktāya pātrāya sumahātmane // Valc_2,15.28 //",
    "GK19anvallcu:1291": " mātāpitrorātmanaśca puṇyayaśobhivṛddhaye /",
    "GK19anvallcu:1292": " sarvvapāpopaśāntyarthaṃ svargārthaṃ bhuktimuktaye // Valc_2,15.29 //",
    "GK19anvallcu:1293": " yathānāma mahādravyaṃ viṣṇurudrādidaivatam /",
    "GK19anvallcu:1294": " etattubhyaṃ sampradade prīyatāṃ me hariḥ śivaḥ // Valc_2,15.30 //",
    "GK19anvallcu:1295": " etaddānapratiṣṭhārthaṃ suvarṇaṃ dakṣiṇāṃ dade /",
    "GK19anvallcu:1296": " anena dānavākyena sarvvadānāni vai dadet // Valc_2,15.31 //",
    "GK19anvallcu:1297": " suvarṇe dīyamāne tu rajataṃ dakṣiṇeṣyate /",
    "GK19anvallcu:1298": " anyeṣāmapi dānānāṃ suvarṇaṃ dakṣiṇā smṛtā // Valc_2,15.32 //",
    "GK19anvallcu:1299": " suvarṇaṃ rajataṃ tāmraṃ taṇḍulaṃ dhānyameva ca /",
    "GK19anvallcu:1300": " nityaśrāddhaṃ devapūjā sarvvametadadakṣiṇam // Valc_2,15.33 //",
    "GK19anvallcu:1301": " rajataṃ dakṣiṇā pitrye dharmmakāmārthasādhanam /",
    "GK19anvallcu:1302": " suvarṇaṃ rajataṃ tāmraṃ maṇimuktāvasūni ca // Valc_2,15.34 //",
    "GK19anvallcu:1303": " sarvvametat mahāprājñe dadāti vasudhāṃ dadat /",
    "GK19anvallcu:1304": " pitḥśca pitṛlokasthāndevasthāne ca devatā // Valc_2,15.35 //",
    "GK19anvallcu:1305": " santarpayati śāntātmā yo dadāti vasundharām /",
    "GK19anvallcu:1306": " kharvvaṭaṃ kheṭakaṃ vāpi grāmaṃ vā śasyaśālinam // Valc_2,15.36 //",
    "GK19anvallcu:1307": " nivarttanaśataṃ vāpi tadarddhaṃ vā gṛhādikam /",
    "GK19anvallcu:1308": " apyāḍhāvāpamātraṃ vā dattvorvvīṃ phalabhāk bhavet // Valc_2,15.37 //",
    "GK19anvallcu:1309": " ikṣubhiḥ santatāṃ bhūmiṃ yavagodhamaśālinīm /",
    "GK19anvallcu:1310": " dadāti vedaviduṣe sa na bhūyobhijāyate // Valc_2,15.38 //",
    "GK19anvallcu:1311": " phālakṛṣṭāṃ mahīṃ dattvā savṛkṣāṃ śasyaśālinīm /",
    "GK19anvallcu:1312": " yāvat sūryyakarālokāstāvat svarge mahīyate // Valc_2,15.39 //",
    "GK19anvallcu:1313": " viprāya dadyācca guṇānvitāya tapobhiyuktāya jitendriyāya /",
    "GK19anvallcu:1314": " yāvanmahī tiṣṭhati sāgarāntā tāvat phalaṃ tasya bhavedanantam // Valc_2,15.40 //",
    "GK19anvallcu:1315": " yathā vījāni rohanti prakīrṇāni mahītale /",
    "GK19anvallcu:1316": " evaṃ kāmāḥ prarohanti bhūmidānasamārjitāḥ // Valc_2,15.41 //",
    "GK19anvallcu:1317": " yathāpsu patitaḥ sadyastailavinduḥ prasarpati /",
    "GK19anvallcu:1318": " evaṃ bhūmikṛtaṃ dānaṃ śasye śakṣye prarohati // Valc_2,15.42 //",
    "GK19anvallcu:1319": " annadāḥ sukhino nityaṃ vastradaścaiva rūpavān /",
    "GK19anvallcu:1320": " sa naraḥ sarvvado bhūpā yo dadāti vasundharām // Valc_2,15.43 //",
    "GK19anvallcu:1321": " yathā gaurbharate vatsaṃ kṣīramutsṛjya kṣīriṇī /",
    "GK19anvallcu:1322": " evaṃ dattā mahīpālā bhūmirbharati bhūmidam // Valc_2,15.44 //",
    "GK19anvallcu:1323": " ādityo varuṇo viṣṇurbrahmā somo hutāśanaḥ /",
    "GK19anvallcu:1324": " śūlapāṇiśca bhagavānabhinandati bhūmidam // Valc_2,15.45 //",
    "GK19anvallcu:1325": " āsphoṭayanti pitaro varṇayanti pitāmahāḥ /",
    "GK19anvallcu:1326": " bhūmidātā kule jātaḥ sa nastrātā bhaviṣyati // Valc_2,15.46 //",
    "GK19anvallcu:1327": " bahubhirvasudhā dattā rājabhiḥ sagarādibhiḥ /",
    "GK19anvallcu:1328": " yasya yasya yadā bhūmistasya tasya tadā phalam // Valc_2,15.47 //",
    "GK19anvallcu:1329": " bhūmiṃ yaḥ pratigṛhṇāti yaśca bhūmiṃ prayacchati /",
    "GK19anvallcu:1330": " ubhau tau puṇyakarmmāṇau niyatau svargagāmiṇau // Valc_2,15.48 //",
    "GK19anvallcu:1331": " dadyādbhūmiṃ nibandhaṃ vā kṛtvā lekhyañca kārayet /",
    "GK19anvallcu:1332": " āgāmibhadranṛpatiparijñānāya pārthivaḥ // Valc_2,15.49 //",
    "GK19anvallcu:1333": " paṭe vā tāmrapaṭṭe vā svamudroparicihnitam /",
    "GK19anvallcu:1334": " abhilekhyātmano vaṃśānātmānañca mahīpatiḥ // Valc_2,15.50 //",
    "GK19anvallcu:1335": " pratigrahaparicchedadānācchedopavarṇanam /",
    "GK19anvallcu:1336": " svahastakālasampannaṃ śāsanaṃ kārayet sthiram // Valc_2,15.51 //",
    "GK19anvallcu:1337": " suvarṇadānaṃ godānaṃ bhūmidānañca pārthivāḥ /",
    "GK19anvallcu:1338": " etat prayacchamānastu sarvvapāpaiḥ pramucyate // Valc_2,15.52 //",
    "GK19anvallcu:1339": " agnerapatyaṃ prathamaṃ suvarṇam bhūrvaiṣṇavī sūryasutāśca gāvaḥ /",
    "GK19anvallcu:1340": " yaḥ kāñcanaṃ gāñca mahīñca dadyāt dattāstrayastena bhavanti lokāḥ // Valc_2,15.53 //",
    "GK19anvallcu:1341": " yastaṭākaṃ navaṃ kuryyāt purāṇaṃ vāpi khānayet /",
    "GK19anvallcu:1342": " sa sarvvaṃ kulamuddhṛtya svarge loke mahīyate // Valc_2,15.54 //",
    "GK19anvallcu:1343": " kṛtvāpi pāpakarmmāṇi yo dadyādannamarthine /",
    "GK19anvallcu:1344": " brāhmaṇāya viśeṣeṇa sa pāpena na lipyate // Valc_2,15.55 //",
    "GK19anvallcu:1345": " trisaptakulamuddhṛtya kanyādo brahmalokabhāk /",
    "GK19anvallcu:1346": " devālayañca pratimāṃ kārayan sarvamāpnuyāt // Valc_2,15.56 //",
    "GK19anvallcu:1347": " dāsīdastu dvijendrebhyo hyapsarolokamāpnuyāt /",
    "GK19anvallcu:1348": " tasya śiśnendriyaṃ bhūpā nāgnirdahati karhicit // Valc_2,15.57 //",
    "GK19anvallcu:1349": " siṃhagiriruvāca:",
    "GK19anvallcu:1350": " svālaṅkṛtā vasanabhūṣaṇagandhapuṣpaiḥ kaiśoryyarūpakamanīyavapuḥsubhogyāḥ",
    "GK19anvallcu:1351": " dāsīḥ pradāya bahuśo dvijasattamebhyaḥ śrīlādiśūranṛpatīramate 'psarobhiḥ",
    "GK19anvallcu:1352": " iti vallālacarite vyāsapurāṇe dānamāhātmādikīrttanaṃ nāma pañcadaśo",
    "GK19anvallcu:1353": " 'dhyāyaḥ /",
    "GK19anvallcu:1354": " atha ṣoḍaśo 'dhyāyaḥ",
    "GK19anvallcu:1355": " vyāsa uvāca:",
    "GK19anvallcu:1356": " upādhyāyaḥ pitā jyeṣṭhabhrātā caiva mahīpatiḥ /",
    "GK19anvallcu:1357": " mātulaḥ śvaśurastrātā mātāmahapitāmahau // Valc_2,16.1 //",
    "GK19anvallcu:1358": " bandhurjyeṣṭhaḥ pitṛvyaśca puṃsyete guravaḥ smṛtāḥ /",
    "GK19anvallcu:1359": " mātā mātāmahī caiva pitṛmātṛṣvasādayaḥ // Valc_2,16.2 //",
    "GK19anvallcu:1360": " śvaśrūḥ pitāmahī jyeṣṭhā dhātrī ca guravaḥ striyaḥ /",
    "GK19anvallcu:1361": " ityukto guruvargo 'yaṃ mātṛtaḥ pitṛto nṛpāḥ /",
    "GK19anvallcu:1362": " anuvarttanameteṣāṃ manovākkāyakarmmabhiḥ // Valc_2,16.3 //",
    "GK19anvallcu:1363": " guruṃ dṛṣṭvā samuttiṣṭhedabhivādya kṛtāñjaliḥ /",
    "GK19anvallcu:1364": " naitairupaviśet sārddhaṃ vivadet nātmakāraṇāt // Valc_2,16.4 //",
    "GK19anvallcu:1365": " jīvitārthamapi dveṣāt gurubhirnaiva bhāṣaṇam /",
    "GK19anvallcu:1366": " udito 'pi guṇairanyai rguruddheṣī patatyadhaḥ // Valc_2,16.5 //",
    "GK19anvallcu:1367": " gurūṇāñcaiva sarvveṣāṃ pūjyāḥ pañca prayatnataḥ /",
    "GK19anvallcu:1368": " teṣāmādyāstrayaḥ śreṣṭhāsteṣu mātā garīyasī // Valc_2,16.6 //",
    "GK19anvallcu:1369": " yo bhāvayati yā sūte yena vidyopadiśyate /",
    "GK19anvallcu:1370": " jyeṣṭhabhrātā ca bharttā ca pañcaite guravaḥ smṛtāḥ // Valc_2,16.7 //",
    "GK19anvallcu:1371": " ātmanaḥ sarvvayatnena prāṇatyāgena vā punaḥ /",
    "GK19anvallcu:1372": " pūjanīyā viśeṣeṇa pañcaite bhūtimicchatā /",
    "GK19anvallcu:1373": " nāsti pitṛsamo devo nāsti mātṛsamo guruḥ // Valc_2,16.8 //",
    "GK19anvallcu:1374": " tayornityaṃ priyaṃ kuryyāt karmmaṇā manasā girā /",
    "GK19anvallcu:1375": " na tābhyāmananujñāto dharmmamanyaṃ samāśrayet // Valc_2,16.9 //",
    "GK19anvallcu:1376": " gururagnirdvijātīnāṃ varṇānāṃ brāhmaṇo guruḥ /",
    "GK19anvallcu:1377": " patireko guruḥ strīṇāṃ sarvvatrābhyāgato guruḥ // Valc_2,16.10 //",
    "GK19anvallcu:1378": " brāhmaṇaṃ praṇamed yastu viṣṇubuddhyā narottamaḥ /",
    "GK19anvallcu:1379": " āyuḥ putraśca kīrttiśca sampattistasya varddhate // Valc_2,16.11 //",
    "GK19anvallcu:1380": " duḥśīlo 'pi dvijaḥ pūjyo na śūdro vijetendriyaḥ /",
    "GK19anvallcu:1381": " viprā hi kṣatriyātmāno nāvajñeyāḥ kadācana // Valc_2,16.12 //",
    "GK19anvallcu:1382": " dharmmaśāstrarathārūḍhā vedakhaḍgadharā dvijāḥ /",
    "GK19anvallcu:1383": " krīḍārthamapi yadbrūyuḥ sa dharmmaḥ paramaḥ smṛtaḥ // Valc_2,16.13 //",
    "GK19anvallcu:1384": " iti vallālacarite vyāsapurāṇe guruvargakīrttanaṃ nāma ṣoḍaśo 'dhyāyaḥ /",
    "GK19anvallcu:1385": " atha saptadaśo 'dhyāyaḥ",
    "GK19anvallcu:1386": " vyāsa uvāca:",
    "GK19anvallcu:1387": " mānavyaśca kāśyapaśca kāṅkāyana-rahūgaṇau /",
    "GK19anvallcu:1388": " bharadvājo gautamaśca kalviṣaśca sukālinaḥ // Valc_2,17.1 //",
    "GK19anvallcu:1389": " ārṣṭiṣeṇo 'gniveśaśca kṛṣṇaciyavaśiṣṭhakau /",
    "GK19anvallcu:1390": " viśvāmitro gālavaśca candrātreyaśca kauśikaḥ // Valc_2,17.2 //",
    "GK19anvallcu:1391": " ghṛtakauśika-maudgalyau lābhāyana-parāśarau /",
    "GK19anvallcu:1392": " saupāyanātrikuhalāḥ vāsukī rohitastathā // Valc_2,17.3 //",
    "GK19anvallcu:1393": " vārdhyaśvo vaiyāghrapadyo darbhaḥśālāvataḥ kapiḥ /",
    "GK19anvallcu:1394": " jamadagniḥ kāñcanaśca kātyāyana-vṛhaspatī // Valc_2,17.4 //",
    "GK19anvallcu:1395": " viśuvṛddhaśca sāṅkṛtyo gargaḥ kauṇḍinya-baṃpulau /",
    "GK19anvallcu:1396": " sāvarṇāṅgirasau maunaḥ kauśyo yaugana-jaiminī // Valc_2,17.5 //",
    "GK19anvallcu:1397": " śaktriḥ kātyāyano vātsyo logākṣiḥ śunakastathā /",
    "GK19anvallcu:1398": " agastiḥ somarājaśca sandāno mādhavo bhṛguḥ // Valc_2,17.6 //",
    "GK19anvallcu:1399": " maitrāyaṇiśca śāṇḍilya upamanyurdhanañjayaḥ /",
    "GK19anvallcu:1400": " madhukulyo hāritaśca vidalo gobhilastathā // Valc_2,17.7 //",
    "GK19anvallcu:1401": " kāskāyanaśca yāskaśca vārṣṇeyo brahmakṣatrakaḥ /",
    "GK19anvallcu:1402": " yuvanāśvaśca vaiṇyaśca jātūkarṇo 'ghamarṣaṇaḥ // Valc_2,17.8 //",
    "GK19anvallcu:1403": " ambarīṣa idhmavāho lauhitya indrakauśikaḥ /",
    "GK19anvallcu:1404": " ajaśca nidhruvo rebha ṛṣayo gotrakārakāḥ // Valc_2,17.9 //",
    "GK19anvallcu:1405": " iti vallālacarite vyāsapurāṇe gotrakīrttanaṃ nāma saptadaśo 'dhyāyaḥ /",
    "GK19anvallcu:1406": " athāṣṭādaśo 'dhyāyaḥ",
    "GK19anvallcu:1407": " rājarṣaya ūcuḥ:",
    "GK19anvallcu:1408": " brāhmaṇānāṃ kṣatriyāṇāṃ vaiśyāmāñcāntyajanmanām /",
    "GK19anvallcu:1409": " bhedān brūhi mahāprājña śrotuṃ kautuhalaṃ param // Valc_2,18.1 //",
    "GK19anvallcu:1410": " vyāsa uvāca:",
    "GK19anvallcu:1411": " sārasvatāḥ kānyakubjāḥ gauḍā maithilakotkalāḥ /",
    "GK19anvallcu:1412": " pañca gauḍā iti khyātā vindhyasyottaravāsinaḥ // Valc_2,18.2 //",
    "GK19anvallcu:1413": " karṇāṭāścaiva tailaṅgā gurjjarā rāṣṭravāsinaḥ /",
    "GK19anvallcu:1414": " andhrāśca drāviḍāḥ pañca vindhyadakṣiṇavāsinaḥ // Valc_2,18.3 //",
    "GK19anvallcu:1415": " magāstu brāhmaṇāḥ pūrvvaṃ niḥsṛtāḥ sūryamaṇḍalāt /",
    "GK19anvallcu:1416": " jvaladarkapratīkāśāḥ śākadvīpamavātaran // Valc_2,18.4 //",
    "GK19anvallcu:1417": " iti brahmavargāḥ /",
    "GK19anvallcu:1418": " pāṇḍavāḥ pauravā baudhāḥ sahasrārjjunahaihayāḥ /",
    "GK19anvallcu:1419": " candrātreya-kalacuri-raṭṭa-yādava-tomarāḥ // Valc_2,18.5 //",
    "GK19anvallcu:1420": " kauśikāḥ kaukurāḥ kuśyā ete saumyāḥ prakīrttitāḥ /",
    "GK19anvallcu:1421": " aikṣvākavo nikumbhāśca mauryyāśca sāgarāstathā // Valc_2,18.6 //",
    "GK19anvallcu:1422": " tathā kacchapaghātāśca rāghavā gobhilāstathā /",
    "GK19anvallcu:1423": " tathā gāhaḍavālāśca ete saurāḥ prakīrttitāḥ // Valc_2,18.7 //",
    "GK19anvallcu:1424": " cāhamānāśca mallāśca chindāścāpotkaṭāstathā /",
    "GK19anvallcu:1425": " caulūkyāśca silārāśca hūnāśca brahmavāhujāḥ // Valc_2,18.8 //",
    "GK19anvallcu:1426": " agnikuṇḍasamutpannāḥ paramārā mahābalāḥ /",
    "GK19anvallcu:1427": " śālukikāḥ sendrakāśca kādraveyā iti smṛtāḥ // Valc_2,18.9 //",
    "GK19anvallcu:1428": " veṇādvaiṇyaḥ pṛthu rjātaḥ pṛṣvīhārāstato 'bhavan /",
    "GK19anvallcu:1429": " vainateyāstu tārkṣyā vai pālāstu kṣatriyādhamāḥ // Valc_2,18.10 //",
    "GK19anvallcu:1430": " iti kṣatriyavargāḥ /",
    "GK19anvallcu:1431": " upakeśāśva prākvāṭā rohitāśca mahotsavāḥ /",
    "GK19anvallcu:1432": " māhiṣmatyāśca vaiśālyāḥ kauśāmbyāḥ śrāvakāstathā // Valc_2,18.11 //",
    "GK19anvallcu:1433": " āyodhyikāśca vaṇijo gurjjarā bhuvi viśrutāḥ /",
    "GK19anvallcu:1434": " ujānikāśca dhaninaḥ suvarṇā vaṇijādhamāḥ // Valc_2,18.12 //",
    "GK19anvallcu:1435": " jejātutīyā vaṇijaścandraraśmisamudbhavāḥ // Valc_2,18.13 //",
    "GK19anvallcu:1436": " iti vaiśvavargāḥ |",
    "GK19anvallcu:1437": " iti vallālacarite vyāsapurāṇe traivarṇikavargakīrttanaṃ nāmāṣṭādaśo 'dhyāyaḥ /",
    "GK19anvallcu:1438": " athonaviṃśo 'dhyāyaḥ",
    "GK19anvallcu:1439": " vyāsa uvāca:",
    "GK19anvallcu:1440": " satśūdraścaiva śūdraśca śūdrastu dvividho mataḥ /",
    "GK19anvallcu:1441": " ādyo vipraviśoḥ śūdryāṃ dvitīyaḥ pādajaḥ smṛtaḥ // Valc_2,19.1 //",
    "GK19anvallcu:1442": " brāhmaṇāt kṣattrakanyāyāṃ maulo nāma prajāyate /",
    "GK19anvallcu:1443": " brāhmaṇāt vaiśyakanyāyāmambaṣṭhastanayaḥ smṛtaḥ // Valc_2,19.2 //",
    "GK19anvallcu:1444": " ambaṣṭhādvaiśyakanyāyāṃ vaidyo nāma prajāyate /",
    "GK19anvallcu:1445": " śūdrāyāṃ karaṇo vaiśyāt karaṇyāñca tataḥ punaḥ /",
    "GK19anvallcu:1446": " sthitaḥ karaṇakāyeṣu tataḥ kāyasya ucyate /",
    "GK19anvallcu:1447": " pādajāḥ santi kāyasthāstathaivāmbaṣṭhajā api /",
    "GK19anvallcu:1448": " ye tu kirātakāyasthā te sarvve ninditāḥ smṛtā // Valc_2,19.3 //",
    "GK19anvallcu:1449": " nigamaśca gandhikaśca vaiśyavaṃśasamudbhavau /",
    "GK19anvallcu:1450": " śanaiḥ śūdratvamāpannau kriyālopādihetunā // Valc_2,19.4 //",
    "GK19anvallcu:1451": " ratnakārāḥ svarṇakārā rūpyakāralipīkarau /",
    "GK19anvallcu:1452": " tāmrakārā lohakārāḥ śaṅkhakārāśca tantriṇaḥ // Valc_2,19.5 //",
    "GK19anvallcu:1453": " taṇḍulino vyañjaninaḥ satśūdrāśca prakīrttitāḥ /",
    "GK19anvallcu:1454": " vaiśyādrāmakavaidehau brāhmaṇīkṣatriyāsutau // Valc_2,19.6 //",
    "GK19anvallcu:1455": " rāmakāt kṣatrakanyāyāmugro nāma prajāyate /",
    "GK19anvallcu:1456": " brāhmaṇādugrakanyāyāmāvṛto nāma jāyate // Valc_2,19.7 //",
    "GK19anvallcu:1457": " ābhīraḥ śūdraḥ śūdrāyāṃ brātyakṣatraviśorapi /",
    "GK19anvallcu:1458": " vaiśyādvaidehakanyāyāṃ kāṃsakāraḥ prajāyate // Valc_2,19.8 //",
    "GK19anvallcu:1459": " vaiśyādambaṣṭhakanyāyāṃ gopagopālakau sutau /",
    "GK19anvallcu:1460": " jajñe vaidehakanyāyāṃ leṣakārastu rāmakāt // Valc_2,19.9 //",
    "GK19anvallcu:1461": " vaiśyāyāṃ jāyate śūdrāt tailakāra iti smṛtaḥ /",
    "GK19anvallcu:1462": " ambaṣṭhāyāṃ svarṇakārāt śauciko nāma jāyate // Valc_2,19.10 //",
    "GK19anvallcu:1463": " viśaḥ kuvindakanyāyāṃ kṛṣiko nāma jāyate /",
    "GK19anvallcu:1464": " kṛṣikātgopakanyāyāṃ tāmboliriti naḥśrutam // Valc_2,19.11 //",
    "GK19anvallcu:1465": " vaṇijaḥ śūdrakanyāyāṃ kanduko nāma jāyate /",
    "GK19anvallcu:1466": " kandukādviprakanyāyāṃ kalupālo vyajāyata // Valc_2,19.12 //",
    "GK19anvallcu:1467": " śūdrādāyogavo vaiṇaścāṇḍālaścādhamo nṛṇām /",
    "GK19anvallcu:1468": " vaiśyarājanyaviprāsu jāyante varṇasaṅkarāḥ // Valc_2,19.13 //",
    "GK19anvallcu:1469": " kadācidvījamāhātmāt kṣetramāhātmataḥ kvacit /",
    "GK19anvallcu:1470": " nīcottamatvaṃ bhavati śreṣṭhatvaṃ kṣetravījataḥ // Valc_2,19.14 //",
    "GK19anvallcu:1471": " [[verse number jumps from \"14\" to \"16\"]]",
    "GK19anvallcu:1472": " kadācidānulomyena jātirmātṛsamā smṛtā /",
    "GK19anvallcu:1473": " karmmaṇottamanīcatvaṃ kālataśca bhavedguṇaiḥ // Valc_2,19.16 //",
    "GK19anvallcu:1474": " jāto nāryyāmanāryyāyāmāryyādāryyobhavedguṇaiḥ /",
    "GK19anvallcu:1475": " anāryyājjāta āryyāyāmanāyya iti niścayaḥ // Valc_2,19.17 //",
    "GK19anvallcu:1476": " ambaṣṭhāyāntu kṛṣikādvyajāyanta kuṭumbinaḥ /",
    "GK19anvallcu:1477": " kuṭumbinaśca gopālyāṃ kumbhakāro vyajāyata // Valc_2,19.18 //",
    "GK19anvallcu:1478": " karaṇyāṃ lohakārāttu varddhaki rnāma jāyate /",
    "GK19anvallcu:1479": " varddhakestāmrakāriṇyāṃ vāraki rnāma jāyate // Valc_2,19.19 //",
    "GK19anvallcu:1480": " kumbhakāreṇa śūdrāyāṃ janitaḥ palagaṇḍakaḥ /",
    "GK19anvallcu:1481": " śūdrāt kumbhakāranāryyāṃ mālākāraḥ prajāyate // Valc_2,19.20 //",
    "GK19anvallcu:1482": " krayakrītāsu kanyāsu bhavanti dāsajātayaḥ /",
    "GK19anvallcu:1483": " brāhmaṇācchūdrakanyāyāṃ nāpito nāma jāyate // Valc_2,19.21 //",
    "GK19anvallcu:1484": " ajāyanta ca kṣetreṣu hatānāṃ mukhajanmanām /",
    "GK19anvallcu:1485": " śūdraviṭ kṣatraiścaṇḍālāḥ kirātābharajātayaḥ // Valc_2,19.22 //",
    "GK19anvallcu:1486": " kirātāvellohakāriṇyāṃ karmmāraḥ śastravikrayī /",
    "GK19anvallcu:1487": " tāmrakuṭyāṃ tantuvāyāt paṭṭakāraḥ prajāyate // Valc_2,19.23 //",
    "GK19anvallcu:1488": " śūdrādāyogavaṃ vaiśyā janayāmāsa vai sutam /",
    "GK19anvallcu:1489": " kalupālāt kuvindāyāṃ śauṇḍikonāma jāyate // Valc_2,19.24 //",
    "GK19anvallcu:1490": " raṅgājīvastu śauṇḍikyāṃ suto varddhakisambhavaḥ /",
    "GK19anvallcu:1491": " saṅkarāṇāntu sāṅkaryyāsāṅkaryyācca punaḥ punaḥ // Valc_2,19.25 //",
    "GK19anvallcu:1492": " jātyānantyantu saṃprāptaṃ sarvvaṃ vaktuṃ na śakyate /",
    "GK19anvallcu:1493": " pauṇḍrāḥ suhmāśca palhāśca pulindāśca kinārayaḥ // Valc_2,19.26 //",
    "GK19anvallcu:1494": " kolā bhūṣārā varaṭāsturkānāḥ śavarāḥ śakāḥ /",
    "GK19anvallcu:1495": " pāradā daradā vyādhā niṣādāḥ pukkaśā amī // Valc_2,19.27 //",
    "GK19anvallcu:1496": " mlecchavācaścāryyavāco dasyavaḥ ṣoḍaśa smṛtāḥ // Valc_2,19.28 //",
    "GK19anvallcu:1497": " rajakaścarmmakāraśca naṭo varuḍ eva ca /",
    "GK19anvallcu:1498": " kaivarttamedabhillāśca saptaite cāntyajāḥ smṛtāḥ // Valc_2,19.29 //",
    "GK19anvallcu:1499": " antyajānāṃ gṛhe toyaṃ bhāṇḍe paryyuṣitantu yat /",
    "GK19anvallcu:1500": " prāyaścittaṃ yadā pītaṃ tadaiva hi samācaret // Valc_2,19.30 //",
    "GK19anvallcu:1501": " iti vallālacarite śūdravargakathanaṃ nāma ūnaviṃśo 'dhyāyaḥ /",
    "GK19anvallcu:1502": " atha viṃśo 'dhyāyaḥ",
    "GK19anvallcu:1503": " vyāsa uvāca:",
    "GK19anvallcu:1504": " ataḥparaṃ rudragītā kathyate manujeśvarāḥ /",
    "GK19anvallcu:1505": " śṛṇatāvahitā bhūtvā imāṃ gītāṃ sanātanīm // Valc_2,20.1 //",
    "GK19anvallcu:1506": " namaste manyave rudra utota iṣave namaḥ /",
    "GK19anvallcu:1507": " namāmi tava vāhubhyāṃ giriśanta girīśvara // Valc_2,20.2 //",
    "GK19anvallcu:1508": " rudraste 'pāpakāśinyā śivayā ghorarūpayā /",
    "GK19anvallcu:1509": " tanvāno 'bhi cākaśīhi sukhaṃ śantamayā śiva // Valc_2,20.3 //",
    "GK19anvallcu:1510": " yāmiṣumastave haste giriśanta vibharṣi ca /",
    "GK19anvallcu:1511": " tāṃ giritra kuru śivāṃ mā hiṃsīḥ puruṣaṃ jagat // Valc_2,20.4 //",
    "GK19anvallcu:1512": " śivena vacasācchatvā vadāmo giriśa prabho /",
    "GK19anvallcu:1513": " yathā yakṣmaṃ sumanaso jagatsarvvamidaṃ bhavet // Valc_2,20.5 //",
    "GK19anvallcu:1514": " adhyavocadadhivaktā prathamo devyako bhiṣak /",
    "GK19anvallcu:1515": " ahīṃśca jambhayan sarvvān yātudhānīḥ parāsuva // Valc_2,20.6 //",
    "GK19anvallcu:1516": " asau yastāmra āditya uta vabhrūḥ sumaṅgalaḥ /",
    "GK19anvallcu:1517": " ye cainaṃ rudrā abhito dikṣveṣāṃ heḍaīmahe // Valc_2,20.7 //",
    "GK19anvallcu:1518": " asāvavasarpati yo nīlagrīvo vilohitaḥ /",
    "GK19anvallcu:1519": " gopāḥstriyo 'pyadṛśran yaṃ sa dṛṣṭomṛḍayāti naḥ // Valc_2,20.8 //",
    "GK19anvallcu:1520": " namo 'stu nīlagrīvāya sahasrākṣāya mīḍhuṣe /",
    "GK19anvallcu:1521": " santyatho ye 'sya satvā nastebhyo 'hamakaraṃ namaḥ // Valc_2,20.9 //",
    "GK19anvallcu:1522": " dhanvanastvaṃ pramuñcārtnyo rubhayorjyāmumādhava /",
    "GK19anvallcu:1523": " yāśca te hasta iṣavo bhagavan tāḥ parā vapa /",
    "GK19anvallcu:1524": " kaparddino dhanurdivyaṃ viśalyo vāṇavānuta /",
    "GK19anvallcu:1525": " aneśanniṣavaścāsya cābhurastu niṣaṅgadhīḥ // Valc_2,20.10 //",
    "GK19anvallcu:1526": " yā mīḍhuṣṭama te hetirhaste pravidyate dhanuḥ /",
    "GK19anvallcu:1527": " ayakṣan yā tathāsmān tvaṃ viśvataḥ paripālaya // Valc_2,20.11 //",
    "GK19anvallcu:1528": " asmān te dhanvano hetiḥ parivṛṇaktu viśvataḥ /",
    "GK19anvallcu:1529": " atho yaśceṣudhī rudra asmadāre nidhehi tam // Valc_2,20.12 //",
    "GK19anvallcu:1530": " avatatya dhanuḥ śalyamukhāni viniśīryya ca /",
    "GK19anvallcu:1531": " śateṣudhe sahasrākṣa śivo naḥ sumanā bhava // Valc_2,20.13 //",
    "GK19anvallcu:1532": " āyudhāya namaste 'stu dhṛṣṇave 'nātatāya ca /",
    "GK19anvallcu:1533": " ubhābhyāmuta vāhubhyāṃ namaste 'stu ca dhanvane // Valc_2,20.14 //",
    "GK19anvallcu:1534": " mā no mahānta muta mā no arbhakam mā na ukṣantamutamā na ukṣitam /",
    "GK19anvallcu:1535": " mā no vadhīḥ pitarammota mātaram mā naḥ priyāstanvo rudra rīriṣaḥ // Valc_2,20.15 //",
    "GK19anvallcu:1536": " mānastoke ca tanaye gavāśveṣu ca rīriṣaḥ /",
    "GK19anvallcu:1537": " āyūṃṣi bhāmino vīrān māvadhīstvāṃ havāmahe // Valc_2,20.16 //",
    "GK19anvallcu:1538": " senānye diśām pataye namo hiraṇyavāhave /",
    "GK19anvallcu:1539": " vṛkṣebhyo harikeśebhyaḥ paśūnāmyataye namaḥ // Valc_2,20.17 //",
    "GK19anvallcu:1540": " śaṣyiñjāya tviṣīmate pathīnāmpataye namaḥ /",
    "GK19anvallcu:1541": " sūtriṇe harikeśāya puṣṭānāmpataye namaḥ // Valc_2,20.18 //",
    "GK19anvallcu:1542": " vabhluśāya namo vyādhine 'nnānāmpataye namaḥ /",
    "GK19anvallcu:1543": " bhavasya hetyai jagatām pataye ca namo namaḥ // Valc_2,20.19 //",
    "GK19anvallcu:1544": " rudrāyātatāyine ca kṣetrāṇāmpataye namaḥ /",
    "GK19anvallcu:1545": " namostvahantre sūtāya vanānāmpataye namaḥ // Valc_2,20.20 //",
    "GK19anvallcu:1546": " rohitāya sthapataye vṛkṣāṇampataye namaḥ /",
    "GK19anvallcu:1547": " bhuvantaye namastasmai varivasyakṛtāya ca // Valc_2,20.21 //",
    "GK19anvallcu:1548": " mantriṇe vai vāṇijāya kakṣāṇāmpataye namaḥ /",
    "GK19anvallcu:1549": " ghoṣāyoccaiḥ krandayate pattīnāmpataye namaḥ // Valc_2,20.22 //",
    "GK19anvallcu:1550": " dhāvate kṛtsnavītāya satvānāmpataye namaḥ /",
    "GK19anvallcu:1551": " namo 'stu sahamānāya namo nivyādhine namaḥ // Valc_2,20.23 //",
    "GK19anvallcu:1552": " āvyādhinīnāmpataye kakubhāya niṣaṅgiṇe /",
    "GK19anvallcu:1553": " nicerave namastubhyaṃ stenānāmpataye namaḥ // Valc_2,20.24 //",
    "GK19anvallcu:1554": " namo 'raṇyānāmpataye namaḥ paricarāya ca /",
    "GK19anvallcu:1555": " stāyūnāmpataye tubhyaṃ vañcate parivañcate // Valc_2,20.25 //",
    "GK19anvallcu:1556": " praṇamāmīṣudhimate namastubhyaṃ niṣaṅgiṇe /",
    "GK19anvallcu:1557": " taskarāṇānte pataye namāmi ca punaḥ punaḥ // Valc_2,20.26 //",
    "GK19anvallcu:1558": " sṛkāyibhyo jighāṃsadbhyo muṣṇatāmpataye namaḥ /",
    "GK19anvallcu:1559": " asimadbhyo vikṛntānām pataye te namonamaḥ // Valc_2,20.27 //",
    "GK19anvallcu:1560": " naktañcarebhyo rudrebhyo dhāvadbhyaśca namonamaḥ /",
    "GK19anvallcu:1561": " uṣṇīṣiṇe kuluñcānāmpataye te namonamaḥ // Valc_2,20.28 //",
    "GK19anvallcu:1562": " dhanvāyibhya iṣumadbhyo namo giricarāya te /",
    "GK19anvallcu:1563": " ātanvābhyo vaśca pratidadhānebhyo namonamaḥ // Valc_2,20.29 //",
    "GK19anvallcu:1564": " āyacchadbhyo namo 'syadbhyo visṛjadbhyo namo namaḥ /",
    "GK19anvallcu:1565": " vidhyadbhyaśca svapadbhyaśca jāgradbhyaśca namonamaḥ // Valc_2,20.30 //",
    "GK19anvallcu:1566": " śayānebhya āsīnebhyastiṣṭhadbhyo vo namo namaḥ /",
    "GK19anvallcu:1567": " namaḥ sabhāpatibhyo vaḥ sabhābhyaśca namonamaḥ // Valc_2,20.31 //",
    "GK19anvallcu:1568": " aśvebhyo 'śvapatibhyaścāvyādhinībhyo namonamaḥ /",
    "GK19anvallcu:1569": " vividhyantībhyaśca namaḥ ugaṇābhyo namonamaḥ // Valc_2,20.32 //",
    "GK19anvallcu:1570": " tṛṃhatībhyo gaṇebhyaśca vrātebhyaśca namonamaḥ /",
    "GK19anvallcu:1571": " namo gaṇapati-vrātapatibhyaśca namonamaḥ // Valc_2,20.33 //",
    "GK19anvallcu:1572": " gṛtsapatibhyo gṛtsebhyo virūpebhyo namonamaḥ /",
    "GK19anvallcu:1573": " viśvarūpebhyaśca namaḥ senābhyaśca namonamaḥ // Valc_2,20.34 //",
    "GK19anvallcu:1574": " senānībhyo rathibhyo vo arathebhyo namonamaḥ /",
    "GK19anvallcu:1575": " kṣattṛbhyaḥ saṃgrahītṛbhyo mahadbhyaśca namonamaḥ // Valc_2,20.35 //",
    "GK19anvallcu:1576": " arbhakebhyastakṣakebhyo rathakṛdbhyo namonamaḥ /",
    "GK19anvallcu:1577": " karmmārebhyaḥ kulālebhyo niṣādebhyo namonamaḥ // Valc_2,20.36 //",
    "GK19anvallcu:1578": " puñjiṣṭhebhyaḥ śvanibhyaśca mṛgayubhyaśca vo namaḥ /",
    "GK19anvallcu:1579": " śvabhyaśca śvapatibhyaśca rudrāya ca bhavāya ca // Valc_2,20.37 //",
    "GK19anvallcu:1580": " nīlagrīvāya sarvvāya paśūnāmpataye namaḥ /",
    "GK19anvallcu:1581": " namaste śitikaṇṭhāya namastestu kaparddine // Valc_2,20.38 //",
    "GK19anvallcu:1582": " sahasrākṣāya ca vyaptakeśāya śatadhanvane /",
    "GK19anvallcu:1583": " giriśāya namastubhyaṃ śipiviṣṭāya te namaḥ // Valc_2,20.39 //",
    "GK19anvallcu:1584": " mīḍhuṣṭamāyeṣumate hrasvāya vāmanāya ca /",
    "GK19anvallcu:1585": " vṛhate ca varṣīyase vṛddhāya savṛdhe namaḥ // Valc_2,20.40 //",
    "GK19anvallcu:1586": " prathamāya namo 'grāya āśave cājirāya ca /",
    "GK19anvallcu:1587": " namaḥ śīghrāya śībhyāya ūrmmāyāvasvanāya ca // Valc_2,20.41 //",
    "GK19anvallcu:1588": " nādeyāya namastubhyaṃ dvīpyāya ca namonamaḥ /",
    "GK19anvallcu:1589": " jyeṣṭhāya ca kaniṣṭhāya pūrvvajāya namonamaḥ // Valc_2,20.42 //",
    "GK19anvallcu:1590": " madhyamāyāpagalbhāya vudhnyāyāparajāya ca /",
    "GK19anvallcu:1591": " jaghanyāya ca somyāya pratisaryyāya te namaḥ // Valc_2,20.47 //",
    "GK19anvallcu:1592": " namo yāmyāya kṣemyāya ślokyāya ca namonamaḥ /",
    "GK19anvallcu:1593": " urvaryyāyāvasānyāya khalyāya ca namastu te // Valc_2,20.44 //",
    "GK19anvallcu:1594": " namo vandyāya kakṣyāya śravāya ca namonamaḥ /",
    "GK19anvallcu:1595": " pratiśravāya ca namaḥ āśuṣeṇāya te namaḥ // Valc_2,20.45 //",
    "GK19anvallcu:1596": " āśurathāya ca namaḥ śūrāya cāvabhedine /",
    "GK19anvallcu:1597": " vilmine ca kavacine varmmiṇe ca varūthine // Valc_2,20.46 //",
    "GK19anvallcu:1598": " śrutāya śrutasenāya dundubhyāya namonamaḥ /",
    "GK19anvallcu:1599": " ahanyāya dhṛṣṇave ca pramṛṣāya namonamaḥ // Valc_2,20.47 //",
    "GK19anvallcu:1600": " tīkṣṇoṣave cāyudhine svāyudhāya sudhanvane /",
    "GK19anvallcu:1601": " namaḥ satyāya pathyāya kāṭyāya ca namonamaḥ // Valc_2,20.48 //",
    "GK19anvallcu:1602": " nīpyāya ca namastubhyaṃ kulyāya ca namonamaḥ /",
    "GK19anvallcu:1603": " sarasyāya nādeyāya vaiśantāya namonamaḥ // Valc_2,20.49 //",
    "GK19anvallcu:1604": " avaṭyāya ca kupyāya vīghrāya ca namonamaḥ /",
    "GK19anvallcu:1605": " ātapyāya ca medhyāya vidyutyāya namonamaḥ // Valc_2,20.50 //",
    "GK19anvallcu:1606": " avarṣyāya ca varṣāya vātyāya ca namonamaḥ /",
    "GK19anvallcu:1607": " namo brātyāya reṣmāya vāstavyāya namonamaḥ // Valc_2,20.51 //",
    "GK19anvallcu:1608": " vāstupāya ca somāya rudrāya ca namonamaḥ /",
    "GK19anvallcu:1609": " aruṇāya ca tāmrāya śaṅgave ca namonamaḥ // Valc_2,20.52 //",
    "GK19anvallcu:1610": " nama ugrāya bhīmāyāgrevadhāya namo 'stu te /",
    "GK19anvallcu:1611": " dūrevadhāya hantre ca namo hanīyase namaḥ // Valc_2,20.53 //",
    "GK19anvallcu:1612": " sambhavāya śaṅkarāya mayobhavāya te namaḥ /",
    "GK19anvallcu:1613": " mayaskarāya ca śivatarāya ca śivāya ca // Valc_2,20.54 //",
    "GK19anvallcu:1614": " avāryyāya ca pāryyāya namaḥ prataraṇāya ca /",
    "GK19anvallcu:1615": " uttaraṇāya tīryyāya kubjāya ca namonamaḥ // Valc_2,20.55 //",
    "GK19anvallcu:1616": " namaḥ śaṣyāya pheṇyāya sikatyāya namonamaḥ /",
    "GK19anvallcu:1617": " pravāhyāya kiṃśilāya kṣayaṇāya namonamaḥ // Valc_2,20.56 //",
    "GK19anvallcu:1618": " iriṇyāya prapathyāya namastubhyaṃ pulastaye /",
    "GK19anvallcu:1619": " namo vrajyāya goṣṭhāya talpāya ca namonamaḥ // Valc_2,20.57 //",
    "GK19anvallcu:1620": " gehyāya ca hṛdayyāya niveṣyāya ca te namaḥ /",
    "GK19anvallcu:1621": " gahvareṣṭhāya śuṣkāya harityāya namonamaḥ // Valc_2,20.58 //",
    "GK19anvallcu:1622": " pāṃsavyāya rajasyāya lopyāya ca namo 'stu te /",
    "GK19anvallcu:1623": " ulapyāya ca ūrvvāya sarvvāya ca namonamaḥ // Valc_2,20.59 //",
    "GK19anvallcu:1624": " parṇaśadāya parṇāya namaścābhighnate namaḥ /",
    "GK19anvallcu:1625": " nama udguramāṇāya namaḥ ākhidate namaḥ // Valc_2,20.60 //",
    "GK19anvallcu:1626": " iṣukṛdbho dhanuṣkṛdbhyo namaḥ prakhidate namaḥ /",
    "GK19anvallcu:1627": " kirikebhyaśca devānāṃ hṛdayebhyo namonamaḥ // Valc_2,20.61 //",
    "GK19anvallcu:1628": " vicinvatkebhyo vo vikṣiṇatkebhyaśca namo namaḥ /",
    "GK19anvallcu:1629": " ānirhatebhyo yuṣmabhyaṃ namāmi ca punaḥ punaḥ // Valc_2,20.62 //",
    "GK19anvallcu:1630": " bho andhasaspate drāpe daridra nīlalohita /",
    "GK19anvallcu:1631": " prajānāṃ naḥ paśūnāñca mābhermārok kathañcana // Valc_2,20.63 //",
    "GK19anvallcu:1632": " imā no rudrāya matīstavase prabharāmahe /",
    "GK19anvallcu:1633": " grāme viśve yathā śaṃsvādvipade ca catuṣpade // Valc_2,20.64 //",
    "GK19anvallcu:1634": " yā te rudra śivatanūḥ śivaviśvāhabheṣajī /",
    "GK19anvallcu:1635": " rudrasya bheṣajī rudra tayā no mṛḍ jīvase // Valc_2,20.65 //",
    "GK19anvallcu:1636": " rudrasya hetiḥ parito vṛṇakta tveṣasya cāsmāsu na durmmatiśca /",
    "GK19anvallcu:1637": " sthirāṇi rudra avatāraya tvam tokāya pautrāya sukhaṃ yathā syāt //",
    "GK19anvallcu:1638": " mīḍhuṣṭama śivatama śivo naḥ sumanā bhava /",
    "GK19anvallcu:1639": " nidhāya parame vṛkṣe āyudhaṃ tava śaṅkara // Valc_2,20.67 //",
    "GK19anvallcu:1640": " kṛttiṃ vasāna āgaccha pinākaṃ dhārayan śivaḥ /",
    "GK19anvallcu:1641": " namastubhyaṃ bhagavate vikiridravilohita // Valc_2,20.68 //",
    "GK19anvallcu:1642": " yā hetayaḥ sahasrante 'smadanyaṃ nivapantu tāḥ /",
    "GK19anvallcu:1643": " yāstava hetayo vāhvoḥ sahasrāṇi sahasraśaḥ // Valc_2,20.69 //",
    "GK19anvallcu:1644": " tāsāmīśāno bhagavan parācīnā mukhākṛdhi /",
    "GK19anvallcu:1645": " asaṃkhyātāḥ sahasrāṇi ye rudrā adhi bhūtale // Valc_2,20.70 //",
    "GK19anvallcu:1646": " teṣāṃ sahasrayojane dhanvāni hyavatanmasi /",
    "GK19anvallcu:1647": " asminmahatyantarīkṣe 'rṇave santi bhavāstu ye // Valc_2,20.71 //",
    "GK19anvallcu:1648": " teṣāṃ sahasrayojane dhanvāni cāvatanmasi /",
    "GK19anvallcu:1649": " nīlagrīvāḥ śvetakaṇṭhāḥ divaṃ rudrā upaśritāḥ // Valc_2,20.72 //",
    "GK19anvallcu:1650": " teṣāṃ sahasrayojane dhanvāni cāvatanmasi /",
    "GK19anvallcu:1651": " nīlagrīvāḥ śvetakaṇṭhāḥ adhaḥ śarvvāḥ kṣamācarāḥ /",
    "GK19anvallcu:1652": " teṣāṃ sahasrayojane dhanvāni cāvatanmasi // Valc_2,20.73 //",
    "GK19anvallcu:1653": " śaṣpiñjarā vṛkṣeṣu ye nīlagrīvā vilohitāḥ /",
    "GK19anvallcu:1654": " teṣāṃ sahasrayoje dhanvāni cāvatanmasi // Valc_2,20.74 //",
    "GK19anvallcu:1655": " ye ca bhūtānāmadhipā viśikhāsaḥ kapardinaḥ /",
    "GK19anvallcu:1656": " teṣāṃ sahasrayojane dhanvāni cāvatanmasi // Valc_2,20.75 //",
    "GK19anvallcu:1657": " ailavṛdā āyuryudho ye pathāmyatirakṣasaḥ /",
    "GK19anvallcu:1658": " teṣāṃ sahasrayojane dhanvāni cāvatanmasi // Valc_2,20.76 //",
    "GK19anvallcu:1659": " ye ca caranti tīrthāni sṛkāhastā niṣaṅgiṇaḥ /",
    "GK19anvallcu:1660": " teṣāṃ sahasrayojane dhanvāni cāvatanmasi // Valc_2,20.77 //",
    "GK19anvallcu:1661": " ye cānneṣu vividhyanti pātreṣu pivato janān /",
    "GK19anvallcu:1662": " teṣāṃ sahasrayojane dhanvāni cāvatanmasi // Valc_2,20.78 //",
    "GK19anvallcu:1663": " etāvantaśca bhūyāṃso diśo rudrā vitasthire /",
    "GK19anvallcu:1664": " teṣāṃ sahasrayojane dhanvāni cāvatanmasi // Valc_2,20.79 //",
    "GK19anvallcu:1665": " namo rudrebhyo duḥsthebhyo yeṣāṃ varṣantu sāyakāḥ /",
    "GK19anvallcu:1666": " sarvadik vidikṣu ca teṣāṃ kurvve daśāṅgulīḥ // Valc_2,20.80 //",
    "GK19anvallcu:1667": " namo 'stu tebhyo no 'vantu tathāsmān mṛḍayantu te /",
    "GK19anvallcu:1668": " jambhe dadhmastameteṣāṃ yandviṣmo yaśca dveṣṭi naḥ // Valc_2,20.81 //",
    "GK19anvallcu:1669": " namastebhyo 'ntarikṣe ye yeṣāṃ vātastu sāyakāḥ /",
    "GK19anvallcu:1670": " sarvvadikṣu vidikṣveva teṣāṃ kurvve daśāṅgulī // Valc_2,20.82 //",
    "GK19anvallcu:1671": " namastu tebhyo no 'vantu tathāsmān mṛḍayantu te /",
    "GK19anvallcu:1672": " jambhe dadhmastameteṣāṃ yaṃdviṣmo yaśca dveṣṭi naḥ // Valc_2,20.83 //",
    "GK19anvallcu:1673": " namo rudrebhyo ye pṛṣvyāṃ yeṣāmannantu sāyakāḥ /",
    "GK19anvallcu:1674": " sarvvadikṣu vidikṣeva teṣāṃ kurvve daśāṅgulī // Valc_2,20.84 //",
    "GK19anvallcu:1675": " namastu tebhyo no 'vantu tathāsmān mṛḍayantu te /",
    "GK19anvallcu:1676": " jambhedadhmastameteṣāṃ yaṃdviṣmo yaśca dveṣṭi naḥ // Valc_2,20.85 //",
    "GK19anvallcu:1677": " imāṃ gītāṃ naro raudrīṃ paṭhaṃścāpi śravan smaran /",
    "GK19anvallcu:1678": " prayāti rudrasālokyaṃ na cāsau jāyate punaḥ // Valc_2,20.86 //",
    "GK19anvallcu:1679": " iti vallālacarite vyāsapurāṇe rudragītopaniṣatsu viṃśo 'dhyāyaḥ /",
    "GK19anvallcu:1680": " ekaviṃśo 'dhyāyaḥ",
    "GK19anvallcu:1681": " siṃhagiriruvāca:",
    "GK19anvallcu:1682": " etatte kathitaṃ vyāsa purāṇaṃ manujeśvara /",
    "GK19anvallcu:1683": " rājarṣibhyo yathā prāha purā vyāso mahāmuniḥ // Valc_2,21.1 //",
    "GK19anvallcu:1684": " bhuṅkṣa bhogān yathākāmaṃ pitḥn devān ca tarpaya /",
    "GK19anvallcu:1685": " brāhmaṇāṃśca prajānātha dānairvahuvidhaiḥ sadā // Valc_2,21.2 //",
    "GK19anvallcu:1686": " kurupitṛpiṇḍayajñaṃ saha rājñyā navīnayā /",
    "GK19anvallcu:1687": " śilādevyā mahīpāla tasyāṃ putro bhaviṣyati // Valc_2,21.3 //",
    "GK19anvallcu:1688": " tulāpuruṣadānañca yajñe tatra parantapa /",
    "GK19anvallcu:1689": " vidhatsva niyataḥ kṛcchrañcaritvā dharaṇīpate // Valc_2,21.4 //",
    "GK19anvallcu:1690": " svastyastu te gamiṣyāmi jagannāthapurīṃ prati /",
    "GK19anvallcu:1691": " punarevāgamiṣyāmi yadā māṃ saṃsmariṣyasi // Valc_2,21.5 //",
    "GK19anvallcu:1692": " śaraṇadatta uvāca:",
    "GK19anvallcu:1693": " ākhyāyaivaṃ pārthivāya muniḥ siṃhagiristataḥ /",
    "GK19anvallcu:1694": " jagāma tairvṛtaḥ śiṣye ryaiḥ sa rājan samāgataḥ // Valc_2,21.6 //",
    "GK19anvallcu:1695": " gate siṃhagirau rājā cintayan manasi kṣaṇam /",
    "GK19anvallcu:1696": " piṇḍayajñe ca dāneṣu mano dadhre punaḥ punaḥ // Valc_2,21.7 //",
    "GK19anvallcu:1697": " yajñādīnāṃ phalaṃ dhyāyan mantriṇā ca purodhasā /",
    "GK19anvallcu:1698": " valadevena vipraiśca mantrayāmāśca pārthivaḥ // Valc_2,21.8 //",
    "GK19anvallcu:1699": " mantrayitvā tato rājā tadānīṃ brāhmaṇaiḥ saha /",
    "GK19anvallcu:1700": " yajñañca dānāni karttuṃ karaṇāṇyupacakrame // Valc_2,21.9 //",
    "GK19anvallcu:1701": " ājñāpayat tato bhūpa ādidevaṃ rahasvinam /",
    "GK19anvallcu:1702": " mantriṇaṃ sadguṇairyuktaṃ karttavyāni ca sarvvaśaḥ // Valc_2,21.10 //",
    "GK19anvallcu:1703": " rājovāca:",
    "GK19anvallcu:1704": " ānayantu yathā proktaṃ valadevādibhirdvijaiḥ /",
    "GK19anvallcu:1705": " sarvvadravyaṃ yathāyogaṃ yajñe caiva vihāpite // Valc_2,21.11 //",
    "GK19anvallcu:1706": " haradāso viṣṇudāso durgāsiṃhaśca satvaram /",
    "GK19anvallcu:1707": " annādīnāñca sambhārān śakaṭaiśca yathākramam // Valc_2,21.12 //",
    "GK19anvallcu:1708": " vidhīyatāṃ yajñavāṭaḥ patākādivibhūṣitaḥ /",
    "GK19anvallcu:1709": " kāryyantāmupakāryyāśca rājanyānāṃ mahātmanām // Valc_2,21.13 //",
    "GK19anvallcu:1710": " śatañca sūtrakaṇṭānāṃ pāke ca pariveśane /",
    "GK19anvallcu:1711": " vīṇāvādañca gāyantām nṛtyantāṃ naṭanarttakāḥ // Valc_2,21.14 //",
    "GK19anvallcu:1712": " prekṣāgṛhāśca kāryyantāṃ sarvvāntaḥpurayoṣitām /",
    "GK19anvallcu:1713": " āmantryantāṃ brahmakṣatraveśyasatśūdrajātayaḥ // Valc_2,21.15 //",
    "GK19anvallcu:1714": " annādisusamṛddhāni kāryyantāṃ śaraṇānyuta /",
    "GK19anvallcu:1715": " brāhmaṇā vedavettāro vaseyuryyeṣu pūjitāḥ // Valc_2,21.16 //",
    "GK19anvallcu:1716": " āhūya lakṣmaṇaṃ rājā prāhedaṃ vacanaṃ tataḥ /",
    "GK19anvallcu:1717": " āmantrayasva yajñāya gatvā tvaṃ vikramaṃ puram // Valc_2,21.17 //",
    "GK19anvallcu:1718": " śrīsukhasenaṃ pitṛvyaṃ kumārañca dhruvaṃ tathā /",
    "GK19anvallcu:1719": " āgacchantu ca sarvvāṇi tayo rantaḥpurāṇi ca // Valc_2,21.18 //",
    "GK19anvallcu:1720": " śaraṇadatta uvāca:",
    "GK19anvallcu:1721": " gatvāsau vikramapuraṃ lakṣmaṇaḥ paravīrahā /",
    "GK19anvallcu:1722": " sukhamāmantrayāñcakre abhivādya kṛtāñjaliḥ // Valc_2,21.19 //",
    "GK19anvallcu:1723": " dhruvaśca sukhasenaśca satkṛtyāmantrito mudā /",
    "GK19anvallcu:1724": " yajñāya jagmaturgauḍaṃ gṛhītvāntaḥpurāṇi tau // Valc_2,21.20 //",
    "GK19anvallcu:1725": " yajñaṃ vallālasenasya saṃśrutya vaidikā dvijāḥ /",
    "GK19anvallcu:1726": " jagmuḥ prahṛṣṭamanaso yajñaṃ yajñavidastadā // Valc_2,21.21 //",
    "GK19anvallcu:1727": " anāhūtā ravāhūtā brāhmaṇāśca dhanāśayā /",
    "GK19anvallcu:1728": " samāpetuḥ sarvvadigbhyaḥ śataśo 'tha sahasraśaḥ // Valc_2,21.22 //",
    "GK19anvallcu:1729": " yayuḥ sāmantarājāno gṛhītvopāyanāni ca /",
    "GK19anvallcu:1730": " sānugā vividhairyānairanubhoktuṃ mahotsavam // Valc_2,21.23 //",
    "GK19anvallcu:1731": " āvasathān dadusteṣāṃ nṛpateradhikāriṇaḥ /",
    "GK19anvallcu:1732": " suvahūn śobhanākārān bhakṣyabhojyasamanvitān // Valc_2,21.24 //",
    "GK19anvallcu:1733": " vallālaṃ te tato dṛṣṭvā tenātha pratipūjitāḥ /",
    "GK19anvallcu:1734": " yathoddiṣṭānāvasathān jagmuste maṇḍaleśvarāḥ // Valc_2,21.25 //",
    "GK19anvallcu:1735": " saṃviśramya tataḥ kāmaṃ rājarājanyakādayaḥ /",
    "GK19anvallcu:1736": " dadṛśuste prajānāthaṃ pāṇḍavaṃ taṃ sadogatam // Valc_2,21.26 //",
    "GK19anvallcu:1737": " tato viprā yathākāle vedavedāṅgapāragāḥ /",
    "GK19anvallcu:1738": " dīkṣayāmāsurnṛpatiṃ vallālaṃ malhanātmajam // Valc_2,21.27 //",
    "GK19anvallcu:1739": " sukhasenaṃ viṣṇumallaṃ pratyudgamya dharāpatiḥ /",
    "GK19anvallcu:1740": " abhivādyābhivādārhau idaṃ vacanamabravīt // Valc_2,21.28 //",
    "GK19anvallcu:1741": " dharasenaṃ yajñasenaṃ dharmmasiṃhaṃ dhravaṃ tathā /",
    "GK19anvallcu:1742": " prasīdantu bhavanto māṃ yajñādidānakarmmasu // Valc_2,21.29 //",
    "GK19anvallcu:1743": " evamuktvā tatastān sa dhārmmiko dharaṇīpatiḥ /",
    "GK19anvallcu:1744": " yathāyogyādhikāreṣu yuyojādhikṛtān tadā // Valc_2,21.30 //",
    "GK19anvallcu:1745": " bhakṣyabhojyādhikāreṣu bhīmasenamayojayat /",
    "GK19anvallcu:1746": " ayujaddānādhikāre dānācāryyaṃ vṛhaspatim // Valc_2,21.31 //",
    "GK19anvallcu:1747": " anyeṣvapyadhikāreṣu puruṣān saṃnyayojayat /",
    "GK19anvallcu:1748": " parigrahe brahmakṣatraviśāṃ lakṣmaṇamuktavān // Valc_2,21.32 //",
    "GK19anvallcu:1749": " rājño yajñasabhā gauḍe nānāpādapaśobhitā /",
    "GK19anvallcu:1750": " bhrājiṣṇu rviśrāmaveśmavatī ramyā surūpiṇī // Valc_2,21.33 //",
    "GK19anvallcu:1751": " nānāratnaiḥ kupyaratnaiḥ kuthaiścitrairvitānakaiḥ /",
    "GK19anvallcu:1752": " paryyaṅkaiśca patākābhirdhvajaiśca paryyaśobhata // Valc_2,21.34 //",
    "GK19anvallcu:1753": " sthānānyapakalpitāni sagaṇānāṃ pṛthak pṛthak /",
    "GK19anvallcu:1754": " brāhmaṇānāṃ kṣatriyāṇāṃ vaṇijāñcāntyajanmanām // Valc_2,21.35 //",
    "GK19anvallcu:1755": " brāhmaṇāḥ kṣatriyā vaiśyāstathā satśūdrajātayaḥ /",
    "GK19anvallcu:1756": " nṛpeṇāmantritāḥ sarvve tatra rāse rasaṃ gatāḥ // Valc_2,21.36 //",
    "GK19anvallcu:1757": " bhojakā rājaputrāśca rājarājanyakādayaḥ /",
    "GK19anvallcu:1758": " mahāmāṇḍalikāḥ sarvve cāntaraṅgā mahāpadāḥ // Valc_2,21.37 //",
    "GK19anvallcu:1759": " yathāyogyeṣvāsaneṣu niṣeduḥ pratipūjitāḥ /",
    "GK19anvallcu:1760": " vallālena sabhāyāṃ te divīva tridivaukasaḥ // Valc_2,21.38 //",
    "GK19anvallcu:1761": " bhrājamānaḥ sabhāmadhye sutrāmeva sudharmmaṇi /",
    "GK19anvallcu:1762": " devān pitḥṃśca yajñena pāpaghnenāyajannṛpaḥ // Valc_2,21.39 //",
    "GK19anvallcu:1763": " atha sakhaḍgaḥ soṣṇīṣaḥ sarvvābharaṇabhūṣitaḥ /",
    "GK19anvallcu:1764": " puṣṭikāmo 'karodrājā dānaṃ karṇa ivāparaḥ // Valc_2,21.40 //",
    "GK19anvallcu:1765": " tatrātmaparimāṇena kāñcanena dharāmarān /",
    "GK19anvallcu:1766": " dānena toṣayāmāsa sahasradakṣiṇāvatā // Valc_2,21.41 //",
    "GK19anvallcu:1767": " apavarge 'bhirūpān sa brāhmaṇān nṛpatistataḥ /",
    "GK19anvallcu:1768": " anyāṃśca bhojayāmāsa śataśo 'tha sahasraśaḥ // Valc_2,21.42 //",
    "GK19anvallcu:1769": " devā vabhūvuḥ pitaraśca tatra hṛdyaiśca kavyai rnitarāṃ sutṛptāḥ /",
    "GK19anvallcu:1770": " bhūdeva vargāstapanīyadānairbhojyānnapānairvahudakṣiṇābhiḥ // Valc_2,21.43",
    "GK19anvallcu:1771": " ityānandabhaṭṭaprokte śaraṇadattīye vallālacarive yajñotsavo nāma ekaviṃśo",
    "GK19anvallcu:1772": " 'dhyāyaḥ /",
    "GK19anvallcu:1773": " atha dvāviṃśo 'dhyāyaḥ",
    "GK19anvallcu:1774": " jñātayaśca kuṭumbāśca militāśca tato 'nyadā /",
    "GK19anvallcu:1775": " bhojyaśālāṃ praviviśūrāṇakā rājaputrakāḥ // Valc_2,22.1 //",
    "GK19anvallcu:1776": " āsaneṣūpaviṣṭeṣu tatasteṣu mahātmasu /",
    "GK19anvallcu:1777": " bhujyamāneṣu sarveṣu vallālena mudā saha // Valc_2,22.2 //",
    "GK19anvallcu:1778": " satśūdrāṇāṃ gaṇāstatrāparā bhojanaśālikāḥ /",
    "GK19anvallcu:1779": " sparddhayā viviśurbhoktuṃ viśāṃ na dṛśyate sthalī // Valc_2,22.3 //",
    "GK19anvallcu:1780": " tasminnavasare vaiśyā mantrayantaḥ parasparam /",
    "GK19anvallcu:1781": " uttasthu rniryyātukāmāstadānīṃ rājasadmanaḥ // Valc_2,22.4 //",
    "GK19anvallcu:1782": " yadā kecidvahiryātāḥ kecidvā gamanodyatāḥ /",
    "GK19anvallcu:1783": " tadā tānanugatyāha bhīmaseno vinītavat // Valc_2,22.5 //",
    "GK19anvallcu:1784": " anāhārāḥ kimarthaṃ bho nirgacchatha mahājanāḥ /",
    "GK19anvallcu:1785": " asmāsu vo yadākūtaṃ sarvvathārhatha bhāṣitum // Valc_2,22.6 //",
    "GK19anvallcu:1786": " tacchrutvā vaṇijaḥ prāhuḥ śrūyatāṃ bho mahāśaya /",
    "GK19anvallcu:1787": " spṛṣṭāspṛṣṭiḥ samabhavat tadarthaṃ bhoktumakṣamāḥ // Valc_2,22.7 //",
    "GK19anvallcu:1788": " anāhatya yatasteṣāṃ bhīmaseno 'tikopanaḥ /",
    "GK19anvallcu:1789": " śūdrāṇāmīdṛśī sparddhā ityuktvā tānavākṣipat // Valc_2,22.8 //",
    "GK19anvallcu:1790": " tato vādātivādāśca babhūvuḥ kupitastadā /",
    "GK19anvallcu:1791": " bhīmaseno 'bravīdvākyaṃ paruṣaṃ rājavallabhaḥ // Valc_2,22.9 //",
    "GK19anvallcu:1792": " tataste vaṇijaḥ sarvve niryayūrājasadmanaḥ /",
    "GK19anvallcu:1793": " ākrośanto vikrośanto varṣānte vāridā iva // Valc_2,22.10 //",
    "GK19anvallcu:1794": " ityānandabhaṭṭaprokte śaraṇadattīye vallālacarite vaṇijāvamānanaṃ nāma dvāviṃśo 'dhyāyaḥ /",
    "GK19anvallcu:1795": " atha trayoviṃśo 'dhyāyaḥ",
    "GK19anvallcu:1796": " athānyedyuḥ sabhāsīnamabhyetya pṛthivīśvaraṃ /",
    "GK19anvallcu:1797": " ūce bhūminyastajānurbhīmo nṛpativallabhaḥ // Valc_2,23.1 //",
    "GK19anvallcu:1798": " deva sarvve śūdragaṇa bhojanaiḥ paritoṣitāḥ /",
    "GK19anvallcu:1799": " suvarṇā vaṇijo darpādabhuktvaiva vinirgatāḥ // Valc_2,23.2 //",
    "GK19anvallcu:1800": " vaṇijo 'tidurātmāno 'vinītāḥ kulagarvvitāḥ /",
    "GK19anvallcu:1801": " brahmakṣatrapaṃktibhojyaṃ te kāṅkṣanti durāśayāḥ // Valc_2,23.3 //",
    "GK19anvallcu:1802": " bhojyabhūmiṃ vilokyāpi vihīnaṃ vṛṣalairjanaiḥ /",
    "GK19anvallcu:1803": " śrīmantamavajānanto gatavanto yathāgatam // Valc_2,23.4 //",
    "GK19anvallcu:1804": " sarvveṣāṃ vaṇijāṃ netā vallabhaḥ sa durāśayaḥ /",
    "GK19anvallcu:1805": " pālairhṛto mahārāja tvayā saha virudhyate // Valc_2,23.5 //",
    "GK19anvallcu:1806": " varṇamāno 'sya bhavati jāmātā magadheśvaraḥ /",
    "GK19anvallcu:1807": " dharāṃ sa manyate tena śarāvamiva garvitaḥ // Valc_2,23.6 //",
    "GK19anvallcu:1808": " etadākarṇya nṛpatirbhīmasenavacastadā /",
    "GK19anvallcu:1809": " jvalano havaneneva prajajvāla sa manyunā // Valc_2,23.7 //",
    "GK19anvallcu:1810": " dantān kaṭakaṭāyyāsau rājā rājāsanopari /",
    "GK19anvallcu:1811": " cakāśe gagaṇarūḍhastaḍitvāniva ghoṣavān // Valc_2,23.8 //",
    "GK19anvallcu:1812": " papāta mastakāttasya kirīṭaṃ hīrakojjvalam /",
    "GK19anvallcu:1813": " kampamānatanoḥ sāyamulkāpiṇḍamivāmbarāt // Valc_2,23.9 //",
    "GK19anvallcu:1814": " tadānīṃ rājavallālaḥ krodhaghūrṇadvilocanaḥ /",
    "GK19anvallcu:1815": " vaṇijāṃ darpacūrṇārthaṃ śapathaṃ kṛtavān bhṛśam // Valc_2,23.10 //",
    "GK19anvallcu:1816": " rājovāca:",
    "GK19anvallcu:1817": " yadi dāmbhikhān suvarṇān vaṇijaḥ śūdratve na pātayiṣyāmi,",
    "GK19anvallcu:1818": " vallabhacandrasaudāgirasya durātmano daṇḍaṃ na vidhāsyāmi, tadā gobrāhmaṇaghātena yāni pātakāni bhavitavyāni tāni me bhaviṣyantīti /",
    "GK19anvallcu:1819": " dhārttarāṣṭrāṇāṃ vināśāya bhīmasenena yādṛśaḥ śapathaḥ kṛtaḥ eteṣāṃ pātanāya śapatho me tādṛśo jñātavyaḥ, adyāvadhi ete satre śūdravadgrāhyāḥ",
    "GK19anvallcu:1820": " / vyarthameṣāṃ yajñasūtnadhāraṇamataḥparameteṣāṃ yājanādhyāpane",
    "GK19anvallcu:1821": " pratigrahañca ye brāhmaṇāḥ kariṣyanti, te jvalanto 'pi patiṣyanti,",
    "GK19anvallcu:1822": " nānyathā || Valc_2,23.11 ||",
    "GK19anvallcu:1823": " acireṇāyamādeśo 'bhavadrāṣṭre pracāritaḥ /",
    "GK19anvallcu:1824": " tacchrutvā mantrayāmāsu rvaṇijo militāstadā // Valc_2,23.12 //",
    "GK19anvallcu:1825": " avicārāttato rājñaḥ krodhakampatkalevarāḥ /",
    "GK19anvallcu:1826": " rurudhurnagarādgauḍād dāsānāṃ vyavasāyinaḥ // Valc_2,23.13 //",
    "GK19anvallcu:1827": " dviguṇaṃ triguṇaṃ mūlyaṃ dāsānāṃ pradadurviśaḥ /",
    "GK19anvallcu:1828": " dāsābhāvāt mahākaṣṭaṃ babhūva sarvvajātiṣu // Valc_2,23.14 //",
    "GK19anvallcu:1829": " evambhūte mahākaṣṭe prajāvargairniveditaḥ /",
    "GK19anvallcu:1830": " karttavyaṃ cintayāmāsa tadānīṃ bhuvaneśvaraḥ // Valc_2,23.15 //",
    "GK19anvallcu:1831": " nānyopāyaṃ tadā dṛṣṭvā brāhmaṇānanvaśādidam /",
    "GK19anvallcu:1832": " kāryyā lokahitārthāya kaivarttā dāsyakarmmasu // Valc_2,23.16 //",
    "GK19anvallcu:1833": " dāsyakāmāstu kaivarttā śrutvā nṛpatiśāsanam /",
    "GK19anvallcu:1834": " ājagmuste rājakulaṃ śataśo 'tha sahasraśaḥ // Valc_2,23.17 //",
    "GK19anvallcu:1835": " tān cābravīttato rājā galavastrakṛtāñjalīn /",
    "GK19anvallcu:1836": " vṛttirvo dīyate sevā gacchadhvaṃ vyavahāratām // Valc_2,23.18 //",
    "GK19anvallcu:1837": " mahāmāṇḍalikaṃ kṛtvā tatasteṣāṃ mahattaraṃ /",
    "GK19anvallcu:1838": " maheśaṃ dakṣiṇāghāṭe prerayāmāsa pārthivaḥ // Valc_2,23.19 //",
    "GK19anvallcu:1839": " mālākārāḥ kumbhakārāḥ karmmārāśca tato 'nyadā /",
    "GK19anvallcu:1840": " yuktahastā galevastrāḥ purastasthurmahīkṣitaḥ // Valc_2,23.20 //",
    "GK19anvallcu:1841": " santuṣṭaḥ sevayā teṣāṃ vyājahāra vaco nṛpaḥ /",
    "GK19anvallcu:1842": " yūyaṃ satśūdravadgrahyā bhaveta vacanānmama // Valc_2,23.21 //",
    "GK19anvallcu:1843": " aśucirvacanādyasya śucirbhavati mānavaḥ /",
    "GK19anvallcu:1844": " śuciścaivāśuciḥ samyak kathaṃ rājā na daivatam // Valc_2,23.22 //",
    "GK19anvallcu:1845": " kālena gacchatā rājā dāsānāṃ vyavasāyinaḥ /",
    "GK19anvallcu:1846": " brahmatvāccyāvayāmāsa brahmabandhūn sudurmmatīn // Valc_2,23.23 //",
    "GK19anvallcu:1847": " svasevāyāṃ niyuktaśca dhāvañcakre mahattaram /",
    "GK19anvallcu:1848": " ṭhakkuraṃ ca cakārāsau prasanno rājanāpitam // Valc_2,23.24 //",
    "GK19anvallcu:1849": " anāhatasvadharmmān sa vilokya vaṇijastataḥ /",
    "GK19anvallcu:1850": " ādiśat tān nṛpaḥ sarvvān yajñasūtrāṇi varjjitum // Valc_2,23.25 //",
    "GK19anvallcu:1851": " tyajantu yajñasūtrāṇi vaṇijo rāṣṭravāsinaḥ /",
    "GK19anvallcu:1852": " tyajedyo na sa daṇḍyaḥ syāt sevakānnṛpa ityaśāt // Valc_2,23.26 //",
    "GK19anvallcu:1853": " āhatya ḍiṇḍimān bhṛtyā nagare nagare viśām /",
    "GK19anvallcu:1854": " rājājñāṃ ghoṣayāmāsuścatvareṣu ca vīthiṣu // Valc_2,23.27 //",
    "GK19anvallcu:1855": " rājājñāmavajānanto dharmmabhītā mahājanāḥ /",
    "GK19anvallcu:1856": " tvaramāṇā diśo jagmuḥ sadārādiparicchadāḥ // Valc_2,23.28 //",
    "GK19anvallcu:1857": " ayodhyāṃ prayayuḥ kecit kecinmudgagiriṃ tathā /",
    "GK19anvallcu:1858": " candramāyutaṃ pāṭlīñca tāmraliptīñca kecana // Valc_2,23.29 //",
    "GK19anvallcu:1859": " tathodayaṃ puraṃ kecit kecinmānagaḍhaṃ yayuḥ,",
    "GK19anvallcu:1860": " vinītañca puraṃ kecicchriṅkhalāmapi kecana // Valc_2,23.30 //",
    "GK19anvallcu:1861": " yena yātāstu te sarvve rājadaṇḍabhayārdditāḥ /",
    "GK19anvallcu:1862": " tatyajuryajñasūtrāṇi haimāni tāntavāṇi ca // Valc_2,23.31 //",
    "GK19anvallcu:1863": " tatrānehasi vallālo vilokya vyākulaṃ kulam /",
    "GK19anvallcu:1864": " brahmaṇāñca kṣatriyāṇāṃ mantrayāmāsa vaidikaiḥ // Valc_2,23.32 //",
    "GK19anvallcu:1865": " vivicya vījamāhātmyaṃ tataḥ saṃskārayaṃśca tān /",
    "GK19anvallcu:1866": " brahmatvaṃ kṣatriyatvañca kalpayāmāsa sa prabhuḥ // Valc_2,23.33 //",
    "GK19anvallcu:1867": " ityāndabhaṭṭaprokte śaraṇadattīye vallālacarite jātīnāṃ pātanonnayanādināma trayoviṃśo 'dhyāyaḥ",
    "GK19anvallcu:1868": " atha caturviṃśo 'dhyāyaḥ",
    "GK19anvallcu:1869": " purā śrīrājavallālo vasan gauḍe purottame /",
    "GK19anvallcu:1870": " arhatāmanurūpāṇāmupācakre pṛthuprathaḥ // Valc_2,24.1 //",
    "GK19anvallcu:1871": " kārayitvā maṭhaṃ saumyaṃ nyastacitraśilātalam /",
    "GK19anvallcu:1872": " pakveṣṭakāmayaṃ divyaṃ śayanāsanasaṃyutam // Valc_2,24.2 //",
    "GK19anvallcu:1873": " subhaumaṃ citraśālāḍhyam dṛḍhastambham manoharam /",
    "GK19anvallcu:1874": " nyastagranthādhārabhūtapratyagranāgadantakam // Valc_2,24.3 //",
    "GK19anvallcu:1875": " nānāpuṣpaphalālolaramyārāmavibhūṣitam /",
    "GK19anvallcu:1876": " atyacchasvādupānīya-sampannasalilāśayam // Valc_2,24.4 //",
    "GK19anvallcu:1877": " dvāravātāyanopetaṃ nānopaskarasaṃyutam /",
    "GK19anvallcu:1878": " sudhopaliptam śvetābham sadannādiprapūritam // Valc_2,24.5 //",
    "GK19anvallcu:1879": " vyākhyānadhyānahomādipaṭhanasthalaśobhitam /",
    "GK19anvallcu:1880": " yatīnāṃ pathikānāñca vāsaveśmasamanvitam // Valc_2,24.6 //",
    "GK19anvallcu:1881": " guhyāpacarakairyuktaṃ pradyumneśvarasannidhau /",
    "GK19anvallcu:1882": " yoginaḥ śrīsiṃhagirervidhināsau nyavedayat // Valc_2,24.7 //",
    "GK19anvallcu:1883": " kaupīnendhanavastrādivastūnāṃ prāptaye tathā /",
    "GK19anvallcu:1884": " pradadau vipulāṃ bhūmiṃ rājā śraddhāsamanvitaḥ // Valc_2,24.8 //",
    "GK19anvallcu:1885": " tataḥ sarvvaguṇotkarṣaśuddhabuddhirnṛpottamaḥ /",
    "GK19anvallcu:1886": " tāmrapaṭṭe kārayitvā śāsanaṃ paraśāsanaḥ // Valc_2,24.9 //",
    "GK19anvallcu:1887": " suvarṇamuktikasyāntargrāmaṃ kāsārakaṃ dadau /",
    "GK19anvallcu:1888": " varṣavṛddhau mahārājo gautamānantaśarmmaṇe // Valc_2,24.10 //",
    "GK19anvallcu:1889": " upakṛptabhakṣyabhojyasarvvadhānyasamanvitam /",
    "GK19anvallcu:1890": " dāsadāsīsamāyuktaṃ sarvvopaskarasaṃyutam // Valc_2,24.11 //",
    "GK19anvallcu:1891": " sudhāvaliptaṃ sudṛḍhaṃ kapāṭārgalayantritam /",
    "GK19anvallcu:1892": " śubhapraveśaniṣkāśaṃ jālādipariśobhitam // Valc_2,24.12 //",
    "GK19anvallcu:1893": " evaṃvidhaṃ kārayitvā bahuśo bhavanaṃ nṛpaḥ /",
    "GK19anvallcu:1894": " dākṣiṇātyān tatasteṣu vāsayāmāsa bhūsurān // Valc_2,24.13 //",
    "GK19anvallcu:1895": " svarṇadānaṃ raupyadānaṃ godānañca dharāpatiḥ /",
    "GK19anvallcu:1896": " dānañca vividhañcakre nityanaimittikādikam // Valc_2,24.14 //",
    "GK19anvallcu:1897": " nānopabhogānupabhuñjataḥ satpātreṣu dānaṃ dadataśca nityam /",
    "GK19anvallcu:1898": " jagāma kālaḥ sukhataḥ samāno bhūto na kaścidbhavitāsti cāsya //",
    "GK19anvallcu:1899": " na yena bhuktāḥ sukhadāḥ subhogāḥ dānaṃ na dattaṃ dhaninārhatāñca /",
    "GK19anvallcu:1900": " avāpyate tena kaṭhoraghora duḥsahyaduḥkhamadhikaṃ paratra // Valc_2,24.16",
    "GK19anvallcu:1901": " ityānandabhaṭṭaprokte vallālacarite dānavarmmānuṣṭhānaṃ nāma caturviṃśo 'dhyāyaḥ |",
    "GK19anvallcu:1902": " atha pañcaviṃśo 'dhyāyaḥ",
    "GK19anvallcu:1903": " oṃnamaḥ śivāya /",
    "GK19anvallcu:1904": " ādityavarṇastamasaḥ parastāt hiraṇyagarbho jagadantarātmā /",
    "GK19anvallcu:1905": " tvatto 'sti jātaḥ puruṣaḥ purāṇaḥ tvatto 'pi vedā jaya deva deva //",
    "GK19anvallcu:1906": " tvattaḥ prasūtā jagataḥ prasūtiḥ sarvvānubhūstvaṃ paramāṇubhūtaḥ /",
    "GK19anvallcu:1907": " anoraṇīyān mahato mahīyān ānandarupa jaya deva śambho // Valc_2,25.2 //",
    "GK19anvallcu:1908": " tvameva viṣṇuścaturānanastvam tvameva rudro bhagavān maheśaḥ /",
    "GK19anvallcu:1909": " khaṃ brahma śūnyaṃ saguṇoguṇaśca cinmātrarupo jaya deva sarvva // Valc_2,25.3 //",
    "GK19anvallcu:1910": " ekorudrastvaṃ karoṣīha viśvam tvaṃ pālayasyakhilaṃ viśvarūpam /",
    "GK19anvallcu:1911": " tvāmevānte nilayaṃ vindatīdam vandāmahe jayadevādideva // Valc_2,25.4 //",
    "GK19anvallcu:1912": " pramuñcamāna amṛtasya dhārāṃ samehi tāpaṃ suramānuṣāṇām /",
    "GK19anvallcu:1913": " anantarupaṃ khalu bodhayanti tvāmeva vedā jaya viśvanātha // Valc_2,25.5 //",
    "GK19anvallcu:1914": " adhimuktivimuktipradaṃ bhavam mahāmuniṃ brahmaparaṃ pavitram /",
    "GK19anvallcu:1915": " śirasā vandāmahe jagadgurum svayambhavaṃ deva jaya lokanātha // Valc_2,25.6 //",
    "GK19anvallcu:1916": " trātāsi dīptosi parāyaṇesi nāthosi loke praṇato 'smi tubhyam /",
    "GK19anvallcu:1917": " vaidyottamastvaṃ khalu śalyaharttā cikitsakastvaṃ jaya devadeva // Valc_2,25.7 //",
    "GK19anvallcu:1918": " amalaṃ vimalaṃ rajatādrinibham bhavapārakāraṃ jagadarthakaram /",
    "GK19anvallcu:1919": " pañcadhā vimokṣavara cakṣuḥpradam vandāmahe trinayanaṃ jaya deva // Valc_2,25.8 //",
    "GK19anvallcu:1920": " sahasrapādākṣiśirobhiyuktam sahasravāhuṃ parataḥ parastāt /",
    "GK19anvallcu:1921": " tvāṃ brahmapāraṃ praṇamāmi śambhum pinākinaṃ tvāṃ jaya devadeva // Valc_2,25.9 //",
    "GK19anvallcu:1922": " umādhavogrāya bhavodbhavāya namāmi sarvvāya harāya tubhyam /",
    "GK19anvallcu:1923": " kālāya bhagāya prabhākarāya sarvvātmane deva namaḥ śivāya // Valc_2,25.10 //",
    "GK19anvallcu:1924": " iti śrīmadānandabhaṭṭaprokte vallālacarite",
    "GK19anvallcu:1925": " kālidāsanandilikhita-śrījayamaṅgalagāthā-kīrttanaṃ nāma pañcaviṃśo 'dhyāyaḥ |",
    "GK19anvallcu:1926": " atha ṣaḍviṃśo 'dhyāyaḥ",
    "GK19anvallcu:1927": " atha nirvvāsitaḥ pūrvvaṃ gaṇairdharmmagiriḥ saha |",
    "GK19anvallcu:1928": " vṛttihīno yayau dūraṃ deśāddeśāntaraṃ bhraman // Valc_2,26.1 //",
    "GK19anvallcu:1929": " rājājñayā kṛtaṃ dhyāyannavamānaṃ ca pīḍanam /",
    "GK19anvallcu:1930": " svasya bhraṣṭādhikārañca na lebhe nirvṛtiṃ giriḥ // Valc_2,26.2 //",
    "GK19anvallcu:1931": " vairasyāntaṃ cintayāna āvarttya vatsarān tataḥ /",
    "GK19anvallcu:1932": " vāyādumbaṃ dadarśāsau mleccheśaṃ svagaṇairvṛtam // Valc_2,26.3 //",
    "GK19anvallcu:1933": " vallāladhanaratnānāṃ utthāpya paṇanāt sa tam /",
    "GK19anvallcu:1934": " mleccheśaṃ niśi tat sainyairnyaruṇadvikramaṃ puram // Valc_2,26.4 //",
    "GK19anvallcu:1935": " dhūmravarṇo dhanurddhārī dhanuṣmāniva vāridaḥ /",
    "GK19anvallcu:1936": " vāyādumbaḥ sainyamadhye jagarja ca lalampha ca // Valc_2,26.5 //",
    "GK19anvallcu:1937": " kuddālaparaśugrāhaṃ kurdanormmimahāsvanam /",
    "GK19anvallcu:1938": " aṭṭahāsavārihāsaṃ tatsainyaṃ sāgarāyate // Valc_2,26.6 //",
    "GK19anvallcu:1939": " padghātaiḥ kampayan pṛthvīṃ huṅkāraiśca diśo daśa /",
    "GK19anvallcu:1940": " nādayan pañcasāhasraṃ mlecchasainyaṃ nanartta ha // Valc_2,26.7 //",
    "GK19anvallcu:1941": " atha bhogasukhācchanno rājāntaḥpuramadhyagaḥ /",
    "GK19anvallcu:1942": " kāle 'viditavṛttāntaścirāya pratyabudhyata // Valc_2,26.8 //",
    "GK19anvallcu:1943": " prabhāte pārthivaḥ śrutvā mahāhalahalāravam /",
    "GK19anvallcu:1944": " kāntābhujalatāṃ hitvā jagrāhāsilatāṃ tadā // Valc_2,26.9 //",
    "GK19anvallcu:1945": " aśodhitāmbuparikhāñcāṭṭayantravivarjjitām /",
    "GK19anvallcu:1946": " cintayan puramātmānamamaṃsta nihataṃ nṛpaḥ // Valc_2,26.10 //",
    "GK19anvallcu:1947": " tato vilokya rājānaṃ yuddhayātrāsamudyatam /",
    "GK19anvallcu:1948": " sarvvā rājasīmantinyo vāṣpākulavilocanāḥ // Valc_2,26.11 //",
    "GK19anvallcu:1949": " śilādevī ca padmākṣī subhagā hemamālikā /",
    "GK19anvallcu:1950": " sonadevā ca caṇḍelī tamupetya vabhāṣire /",
    "GK19anvallcu:1951": " mābhūdabhadraṃ yuddhe 'smin bhadrābhadraṃ bhavedyadi // Valc_2,26.12 //",
    "GK19anvallcu:1952": " anāthāḥ kiṃ kariṣyāmo vada nātha tadāvalāḥ /",
    "GK19anvallcu:1953": " tacchratvā vacanaṃ tāsāṃ rājā vāṣpāvilekṣaṇaḥ // Valc_2,26.13 //",
    "GK19anvallcu:1954": " pariṣyajya kramāttāśca cumbitvā vadaneṣu ca /",
    "GK19anvallcu:1955": " pratyūce mukhapadmāni tāsāṃ paśyan mahīpatiḥ // Valc_2,26.14 //",
    "GK19anvallcu:1956": " pārāvatadvayaṃ yāti preyasyaḥ samarāṅgaṇam /",
    "GK19anvallcu:1957": " yadi tau pratyāgacchetām khagau prāvṛttikāviva // Valc_2,26.15 //",
    "GK19anvallcu:1958": " tadānīṃ jñāsyathāsmākaṃ raṇakṣetre parājayam /",
    "GK19anvallcu:1959": " rakṣitaṃ vo satīdharmmaṃ yavanebhyo varānanāḥ /",
    "GK19anvallcu:1960": " vahniṃ prajvālayiṣyanti bhṛtyā dattājñayā mayā // Valc_2,26.16 //",
    "GK19anvallcu:1961": " ityuktā punarāliṅgya cumbitvā ca punaḥ punaḥ /",
    "GK19anvallcu:1962": " sannaddho yuddhayātrāṃ sa cakāra svavalairvṛtaḥ // Valc_2,26.17 //",
    "GK19anvallcu:1963": " tasyābhiṣeṇanaṃ reje nānāpraharaṇāyutam /",
    "GK19anvallcu:1964": " hastyārohairaśvavārai rathibhiśca padātibhiḥ // Valc_2,26.18 //",
    "GK19anvallcu:1965": " tatobhūttumulaṃ yuddhaṃ mlecchakṣayakaraṃ mahat /",
    "GK19anvallcu:1966": " hatāhatayoddhṛvargaraktaplāvitabhūtalam // Valc_2,26.19 //",
    "GK19anvallcu:1967": " jajaṃ naṣṭabalaṃ tatra vāyādumbam mahāvalam /",
    "GK19anvallcu:1968": " rurodha kṣmāpatiryuddhe śrīrāma iva rāvaṇam // Valc_2,26.20 //",
    "GK19anvallcu:1969": " tatastarasā vikramya śīghrahasto mahīpatiḥ /",
    "GK19anvallcu:1970": " mastakaṃ tasya ciccheda namūceriva vāsavaḥ // Valc_2,26.21 //",
    "GK19anvallcu:1971": " jayaśrīrvarayāmāsa dāmahastā nṛpaṃ yadā /",
    "GK19anvallcu:1972": " dāmahastāstadā dumbamavadhnan yamakiṅkarāḥ // Valc_2,26.22 //",
    "GK19anvallcu:1973": " kāle tasmin bhāgyadoṣāt piñjarānniḥsṛtau khagau /",
    "GK19anvallcu:1974": " unmaktau kenacidvā cet rāmapālapuraṃ gatau // Valc_2,26.23 //",
    "GK19anvallcu:1975": " tatra pārāvatau dṛṣṭvā yamadūtāvivāgatau /",
    "GK19anvallcu:1976": " sarvvā jvaladvahnikuṇḍe peturnṛpatiyoṣitaḥ // Valc_2,26.24 //",
    "GK19anvallcu:1977": " iti vallālacarite śrīmadānandabhaṭṭakṛtaṃ khilavallālacaritaṃ nāma ṣaḍvaviṃśo 'dhyāyaḥ |",
    "GK19anvallcu:1978": " atha saptaviṃśo 'dhyāyaḥ",
    "GK19anvallcu:1979": " piñjaraṃ śūnyamālakṣya raṇakṣetre mahīpatiḥ /",
    "GK19anvallcu:1980": " atyantamaśubhāśaṅkī tvarayā sa parāvṛtat // Valc_2,27.1 //",
    "GK19anvallcu:1981": " vahnidhvajaṃ paśyamāno dūrataḥ paramākulaḥ /",
    "GK19anvallcu:1982": " tataḥ svaṃ prāviśadveśma sarvvanāśaṃ vilokitum // Valc_2,27.2 //",
    "GK19anvallcu:1983": " dṛṣṭvārddhadagdhā jvalane svapatnī rummattarūpo nitarāṃ babhūva /",
    "GK19anvallcu:1984": " nivāryyamānopi janaiḥ prayatnāt papāta rājā jvaladagnikuṇḍe // Valc_2,27.3",
    "GK19anvallcu:1985": " sahasre 'ṣṭaviṃśayute śakābde pṛthivīpatiḥ /",
    "GK19anvallcu:1986": " strībhiḥ sārddhaṃ mahābhāga utpapāta divaṃ prati // Valc_2,27.4 //",
    "GK19anvallcu:1987": " śrūyate 'tra pravacanaṃ pāramyaryyakramāgatam /",
    "GK19anvallcu:1988": " vallālo 'nuyayau yuddhe pitaraṃ śauryyaśālinam // Valc_2,27.5 //",
    "GK19anvallcu:1989": " mithilāyāṃ sthitastatra kaścidyogī dhṛtavrataḥ /",
    "GK19anvallcu:1990": " vallālo yuddhayātrāyāṃ tarasā tamalaṅghayat // Valc_2,27.6 //",
    "GK19anvallcu:1991": " aśvapādenābhihato vallālamaśapanmuniḥ /",
    "GK19anvallcu:1992": " sakalatro vahnikuṇḍe patitvā tvaṃ mariṣyasi // Valc_2,27.7 //",
    "GK19anvallcu:1993": " tat smṛtvā brahmaśāpaṃ sa vijayaṃ labdhavānapi /",
    "GK19anvallcu:1994": " cintayāmāsa manasi mṛtyukāla upasthitaḥ // Valc_2,27.8 //",
    "GK19anvallcu:1995": " tenaiva vivaśo rājā dhruvaṃ jvalanamāviśat /",
    "GK19anvallcu:1996": " brahmaśāpādṛte naiva vipattirbhavedīdṛśī // Valc_2,27.9 //",
    "GK19anvallcu:1997": " sa brahmadaṇḍena purā hato 'bhūt dāraiśca sārddhamavanīśvaraḥ saḥ /",
    "GK19anvallcu:1998": " kapotapratyāgamanañca mṛtyau rājñaśca śoko na hi mukhyahetuḥ //",
    "GK19anvallcu:1999": " rājan jānāsi bhadraṃ te iyaṃ śivajalā śubhā /",
    "GK19anvallcu:2000": " kīrttiśeṣaṃ gatavataḥ kīrttiṃ vadati dīrghikā // Valc_2,27*.1 //",
    "GK19anvallcu:2001": " [[verse number jumps from \"1\" to \"4\"]]",
    "GK19anvallcu:2002": " rājño vinaṣṭīkṛtakīrttijāte gavāśanaiḥ kālavaśācca pāpaḥ /",
    "GK19anvallcu:2003": " kīrttyānayāsāviva vidyamānaḥ hāhā gataḥ kvāvanināthavaṃśaḥ // Valc_2,27*.4",
    "GK19anvallcu:2004": " ānandabhaṭṭakavinā kalitaṃ prayatnairvyāsāsyapaṅkajaviniḥsṛtavāgupetam /",
    "GK19anvallcu:2005": " vallālarājacaritam navacandrarūpaṃ sallokahṛtkumudinīṃ vikasīkarotu //",
    "GK19anvallcu:2006": " yadvyāhṛtaṃ bhaṭṭapādairuktaṃ yaccānyasūribhiḥ /",
    "GK19anvallcu:2007": " tattadrājacaritre 'smin vāllāle prakaṭīkṛtam // Valc_2,27*.6 //",
    "GK19anvallcu:2008": " nirbrāhmaṇeyaṃ pṛyivī subhaumena kṛteti yat /",
    "GK19anvallcu:2009": " uktaṃ tattu rājabhayāditi manyāmahe vayam // Valc_2,27*.7 //",
    "GK19anvallcu:2010": " tattu krīḍārthamathavā bhaṭṭapādairudāhṛtam /",
    "GK19anvallcu:2011": " madhye vyāsapurāṇasya bhavedvā tannirarthakam // Valc_2,27*.8 //",
    "GK19anvallcu:2012": " niḥkṣatriyeyaṃ vasudhā bhārgaveṇa kṛtā purā /",
    "GK19anvallcu:2013": " evaṃ hi bhārate prāha svayaṃ vyāso mahāmuniḥ // Valc_2,27*.9 //",
    "GK19anvallcu:2014": " kṣatrāyāṃ brāhmaṇācchetrī rājaputro ya ucyate /",
    "GK19anvallcu:2015": " suvarṇā nopanayanādvaṇijo vrātyatāṃ gatāḥ // Valc_2,27*.10 //",
    "GK19anvallcu:2016": " gopo mālī ca tāmbalī kāṃsāratantriśaṃkhikāḥ /",
    "GK19anvallcu:2017": " kulālaḥ karmmakāraśca nāpito nava śāyakāḥ // Valc_2,27*.11 //",
    "GK19anvallcu:2018": " tailiko gāndhiko vaidyaḥ satśūdrāśca prakīrttitāḥ /",
    "GK19anvallcu:2019": " satśūdrānāntu sarvveṣāṃ kāyastha uttamaḥ smṛtaḥ // Valc_2,27*.12 //",
    "GK19anvallcu:2020": " viṣṇupādodbhavā gaṅgā punāti bhuvanatrayaṃ śataṃ jīva mahārāja tasyāḥ sahajavaṃśaja // Valc_2,27*.13",
    "GK19anvallcu:2021": " yadyat priyatamaṃ loke yasmiṃśca ramate manaḥ /",
    "GK19anvallcu:2022": " tattadacyutamuddiśya viprebhyaḥ pratipādaya // Valc_2,27*.14 //",
    "GK19anvallcu:2023": " navadvīpapateḥ śrīmadbuddhimantasya bhūbhujaḥ /",
    "GK19anvallcu:2024": " sabhāsīnasya sadbuddheragre paṭhanapūrvvakam // Valc_2,27*.15 //",
    "GK19anvallcu:2025": " śāke caturddaśaśate manuṣyaradanāyute /",
    "GK19anvallcu:2026": " pauṣaśukladvitīyāyāṃ tajjanmatithivāsare // Valc_2,27*.16 //",
    "GK19anvallcu:2027": " ānandabhaṭṭaviduṣā vidagdhakulavedhasā /",
    "GK19anvallcu:2028": " vallālacaritaṃ tasmai mayā dattaṃ sahāśiṣā // Valc_2,27*.17 //",
    "GK19anvallcu:2029": " yasyedaṃ vidyate gehe vallālacaritaṃ śubham /",
    "GK19anvallcu:2030": " iha puṇyaṃ sa labhate paratra ca parāṃ gatim // Valc_2,27*.18 //",
    "GK19anvallcu:2031": " iti dākṣiṇātyadrāviḍaśrīmadanantabhaṭṭavaṃśodbhavaśrīmadānandabhaṭṭamahāmahopādhyāyakṛtakhilavallālacaritaṃ samāptamiti /",
    "GK19anvallcu:2032": " [colophon in MS ka:]",
    "GK19anvallcu:2033": " gurave namaḥ |",
    "GK19anvallcu:2034": " śubhamastu śakābdāḥ 1629 |",
    "GK19anvallcu:2035": " kāmadevacakravarttiṇaḥ ātmaja śrīlakṣmīnārāyaṇadevaśarmaṇaḥ svākṣaram |",
    "GK19anvallcu:2036": " śrīrāmajīvanarāyasya svīyapustakamiti |",
    "GK19anvallcu:2037": " sāhāraṃdevapañcatvābde samāptaścāyaṃ granthaḥ |",
    "GK19anvallcu:2038": " śrīkṛṣṇāya namaḥ śrīrastu mayi lekhake |",
    "GK19anvallcu:2039": " gaurīśo jayati |",
    "GK19anvallcu:2040": " [colophon in MS kha:]",
    "GK19anvallcu:2041": " nāmānyathā yadi punaśca kaścin mithyānuvādaṃ harate ca pustim /",
    "GK19anvallcu:2042": " netrasya hāniṃ tanayasya śokaṃ sarvvāṅgakuṣṭhaṃ labhate ca nūnam //",
    "GK19anvallcu:2043": " rudraśeṣasamāyāṃ ca śubhamastvekamārganāḥ /",
    "GK19anvallcu:2044": " grahastu vasunā sārddhaṃ prauṣṭhapadyāṃ divā site //",
    "GK19anvallcu:2045": " lekhako viṣṇuputraśca tataḥ śāṇḍilyavandyakaḥ /",
    "GK19anvallcu:2046": " nāmnā prakīrttayellokaḥ śrīmān muralīdharaḥ //",
    "GK19anvallcu:2047": " bhādre māsi site pakṣe ekādaśyāṃ budhavāsare /",
    "GK19anvallcu:2048": " likhitantu idaṃ yatnāt vallālacaritaṃ śubham //",
    "GK19anvallcu:2049": " śrīśrīyugādyāyai namostu satataṃ mama |",
    "GK19anvallcu:2050": " śrīmuralīdharadevaśarmmaṇaḥ pustakamidam |"
}