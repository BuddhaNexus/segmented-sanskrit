{
    "T11bsa064_u:1": " Vādanyāyaḥ nigrahasthānalakṣaṇam",
    "T11bsa064_u:2": " 1. nyāyavādinamapi vādeṣu asadvyavasthopanyāsaiḥ śaṭhā nigṛhṇanti,",
    "T11bsa064_u:3": " tanniṣedhārthamidamārabhyate /",
    "T11bsa064_u:4": " asādhanāṅga gavacanamadoṣodbhāvanaṃ dvayoḥ /",
    "T11bsa064_u:5": " nigrahasthānam, anyatu na yuktamiti neṣyate //",
    "T11bsa064_u:6": " iṣṭasyārthasya siddhiḥ sādhanam. tasya nirvartakam aṅgam. tasya avacanaṃ tasyāṅgasyānuccāraṇaṃ vādino nigrahādhikaraṇam: tadabhyupagamya apratibhayā tūṣṇīmbhāvāt /",
    "T11bsa064_u:7": " sādhanāṅgasyāsamarthanād vā //",
    "T11bsa064_u:8": " (Vn 4)",
    "T11bsa064_u:9": " 2. [svabhāvahetau sādhanāṅgasamarthanam]",
    "T11bsa064_u:10": " trividhameva hi liṅgamapratyakṣasya siddheraṅgam - svabhāvaḥ, kāryam,",
    "T11bsa064_u:11": " anupalambhaśca /",
    "T11bsa064_u:12": " tasya samarthanaṃ sādhyena vyāptiṃ prasādhya dharmiṇi bhāvasādhanam /",
    "T11bsa064_u:13": " yathā 'yat sat kṛtakaṃ vā, tat sarvamanityam, yathā ghaṭādiḥ, san kṛtako vā śabdaḥ'; iti",
    "T11bsa064_u:14": " 3. atrāpi na kaścit kramaniyamaḥ, iṣṭārthasiddherubhayatrāviśeṣāt /",
    "T11bsa064_u:15": " yasmād dharmiṇi prāk sattvaṃ prasādhya paścādapi vyāptiḥ prasādhyata eva /",
    "T11bsa064_u:16": " yathā - ''san śabdaḥ kṛtako vā, yaścaivaṃ sa sarvo 'nityaḥ, yathā -",
    "T11bsa064_u:17": " ghaṭādiḥ'; iti /",
    "T11bsa064_u:18": " (Vn 5)",
    "T11bsa064_u:19": " 4. atra vyāptisādhanaṃ viparyaye bādhakapramāṇopadarśanam /",
    "T11bsa064_u:20": " yadi na sarvaṃ sat kṛtakaṃ vā pratikṣaṇavināśi syād, akṣaṇikasya kramayaugapadyābhyāmarthakriyāyogād",
    "T11bsa064_u:21": " vyāvṛttam - ityasadeva syāt /",
    "T11bsa064_u:22": " sarvasāmarthyopākhyāvirahalakṣaṇaṃ hi nirupākhyamiti /",
    "T11bsa064_u:23": " evaṃ sādhanasya sādhyaviparyaye bādhakapramāṇānupadarśane virodhābhāvādasya viparyayavṛtteradarśane san kṛtako vā syāt, nityaśca ityanivṛttireva śaṅkāyāḥ /",
    "T11bsa064_u:24": " (Vn 6)",
    "T11bsa064_u:25": " 5. na ca sarvānupalabdhirbhāvasya bādhikā, tatra sāmarthyaṃ kramākramayogena vyāptaṃ siddham; prakārāntarābhāvāt /",
    "T11bsa064_u:26": " tena vyāpakadharmānupalabdhirakṣaṇike sāmarthyaṃ bādhate /",
    "T11bsa064_u:27": " kramayaugapadyāyogasya sāmarthyābhāvena vyāptisiddhernānavasthāprasaṅgaḥ /",
    "T11bsa064_u:28": " 6. atrāpyadarśanamapramāṇam, yataḥkramayaugapdyāyogasyaivāsāmarthyena vyāptyasiddheḥ pūrvakasyāpi hetoravyāptiḥ /",
    "T11bsa064_u:29": " ihāpi punaḥ sādhanopagame",
    "T11bsa064_u:30": " 'navasthāprasaṅga iti cet /",
    "T11bsa064_u:31": " na; abhāvasādhanasyādarśanasyāpratiṣedhāt /",
    "T11bsa064_u:32": " yadadarśanaṃ viparyayaṃ sādhayati hetoḥ sādhyaviparyaye, tadasya viruddhapratyupasthānād bādhakaṃ pramāṇamucyate /",
    "T11bsa064_u:33": " (Vn 7)",
    "T11bsa064_u:34": " evaṃ hi sa hetuḥ sādhyābhāve 'san sidhyet, yadi tatra pramāṇavatā",
    "T11bsa064_u:35": " svaviruddhena bādhyeta /",
    "T11bsa064_u:36": " anyathā tatrāsya bādhakāsiddhau saṃśayo durnivāraḥ /",
    "T11bsa064_u:37": " tato vyatirekasya sandehādanaikāntikaḥ syāddhetvābhāsaḥ /",
    "T11bsa064_u:38": " nāpyadarśanamātrād vyāvṛttiḥ; viprakṛṣṭeṣvasarvadarśino",
    "T11bsa064_u:39": " 'darśanasyābhāvāsādhanād, arvāgdarśanena satāmapi keṣāñcidarthānāmadarśanāt /",
    "T11bsa064_u:40": " (Vn 8)",
    "T11bsa064_u:41": " 7. bādhakaṃ punaḥ pramāṇam /",
    "T11bsa064_u:42": " yatra kramayaugapadyāyogo na tasya kvacit sāmarthyam /",
    "T11bsa064_u:43": " asti cākṣaṇike sa iti pravartamānamasāmarthyamasallakṣaṇamākarṣati /",
    "T11bsa064_u:44": " teha 'yat sat kṛtakaṃ vā",
    "T11bsa064_u:45": " tadanityameva'; iti sidhyati /",
    "T11bsa064_u:46": " tāvatā sādhanadharmamātrānvayaḥ sādhyadharmasya svabhāvahetulakṣaṇaṃ ca siddhaṃ bhavati /",
    "T11bsa064_u:47": " evaṃ svabhāvahetuprayogeṣu samarthitaṃ sādhanāṅgaṃ bhavati /",
    "T11bsa064_u:48": " tasyāsamarthanaṃ sādhanāṅgāvacanam /",
    "T11bsa064_u:49": " tad vādinaḥ parājayasthānam;",
    "T11bsa064_u:50": " prārabdhārthāsādhanāt /",
    "T11bsa064_u:51": " vastutaḥ samarthasya hetorupādāne 'pi",
    "T11bsa064_u:52": " sāmarthyāpratipādanāt /",
    "T11bsa064_u:53": " (Vn 9)",
    "T11bsa064_u:54": " 8. [kāryahetau sādhanāṅgasamarthanam]",
    "T11bsa064_u:55": " kāryahetāvapi sādhanāṅgasya samarthanam /",
    "T11bsa064_u:56": " yat kāryaṃ liṅgaṃ kāraṇasya",
    "T11bsa064_u:57": " sādhanāyopādīyate, tasya tena saha kāryakāraṇabhāvaprasādhanaṃ bhāvābhāvaprasādhanapramāṇābhyām",
    "T11bsa064_u:58": " yathā - 'idamasmin sati bhavati',",
    "T11bsa064_u:59": " 'satsvapi tadanyeṣu samartheṣu taddhetuṣu tadabhāve na bhavati'; iti /",
    "T11bsa064_u:60": " evaṃ hyasyāsandigdhaṃ tatkāryatvaṃ samarthitaṃ bhavati /",
    "T11bsa064_u:61": " anyathā kevalaṃ 'tadabhāve na bhavati'; ityupadarśane anyasyāpi tatrābhāve sandigdhamasya sāmarthyam /",
    "T11bsa064_u:62": " anyat /",
    "T11bsa064_u:63": " tatra samarthaṃ, tadabhāvāt tanna bhūtam /",
    "T11bsa064_u:64": " etannivṛttau punarnivṛttiryadṛcchāsaṃvādaḥ /",
    "T11bsa064_u:65": " mātṛvivāho hi tddeśajanmanaḥ piṇḍakharjūrasya deśāntareṣu mātṛvivāhābhāve 'bhāvavat /",
    "T11bsa064_u:66": " evaṃ hi samarthitaṃ tat kāryaṃ sidhyati /",
    "T11bsa064_u:67": " siddhiṃ tat svasambhavena tatsambhavaṃ sādhyati, kāryasya kāraṇāvyabhicārāt /",
    "T11bsa064_u:68": " avyabhicāre ca svakāraṇaiḥ sarvakāryāṇāṃ sadṛśo nyāyaḥ /",
    "T11bsa064_u:69": " (Vn 10)",
    "T11bsa064_u:70": " evamasamarthanaṃ kāryahetāvapi sādhanāṅgāvacanaṃ tad vādinaḥ parājayasthānam /",
    "T11bsa064_u:71": " asamarthite tasmin kāryatvāsiddherarthāntarasya tadbhāvāpratibaddhasvabhāvasya bhāve tadbhāvaniyamābhāvāt,",
    "T11bsa064_u:72": " ārabdhārthāsiddhesarvastutaḥ kāryasyāpyupādāne tadapradipādanāt /",
    "T11bsa064_u:73": " (Vn 11)",
    "T11bsa064_u:74": " 9. [anupalabdhāvapi sādhanāṅgasamarthanam]",
    "T11bsa064_u:75": " anupalabdhāvapi pratipatturupalabdhilakṣaṇaprāptasyānupalabdhisādhanaṃ samarthanam; tādṛśyā evānupalabdhe rasadvyavahārasiddheḥ /",
    "T11bsa064_u:76": " anupalabdhilakṣaṇaprāptasya pratipattṛpratyakṣopalabdhinivṛttāvapyabhāvāsiddheḥ /",
    "T11bsa064_u:77": " tatropalabdhilakṣaṇaprāptiḥ svabhāvaviśeṣaḥ kāraṇāntarasākalyaṃ ca /",
    "T11bsa064_u:78": " svabhāvaviśeṣo yanna tribidhena viprakarṣeṇa viprakṛṣṭam /",
    "T11bsa064_u:79": " yadanātmarūpapritibhāsavivekena pratipattṛpratyakṣapratibhāsarūpam /",
    "T11bsa064_u:80": " tādṛśaḥ satsvanyeṣūpalambhapratyayeṣu tathānupalabdho",
    "T11bsa064_u:81": " 'sadvyavahāraviṣayaḥ, anyathā sati liṅge saṃśayaḥ /",
    "T11bsa064_u:82": " (Vn 12)",
    "T11bsa064_u:83": " 10. atrāpi sarvamevaṃvidhamasadvyavahāraviṣaya iti vyāptiḥ, kasyacidasato",
    "T11bsa064_u:84": " 'bhyupagame tallakṣaṇāviśeṣāt /",
    "T11bsa064_u:85": " na hyevaṃvidhasyāsattvānabhyupagame 'nyatra tasya yogaḥ /",
    "T11bsa064_u:86": " na hyevaṃvidhasya sataḥ satsvanyeṣūpalambhakāraṇeṣvanupalabdhiḥ /",
    "T11bsa064_u:87": " anupalabhyamānaṃ tvīdṛśaṃ nāstītyetā - vanmātranimitto 'yamasadvyavahāraḥ,",
    "T11bsa064_u:88": " anyasya tannimittasyābhāvāt /",
    "T11bsa064_u:89": " (Vn 13)",
    "T11bsa064_u:90": " 11. sarvasāmarthyaviveko nimittamiti cet /",
    "T11bsa064_u:91": " evametat, tasyaiva sarvasāmarthyavivekina evaṃ pratītiḥ, anyasya tatpratipattyupāyasyābhāvāt tatpratipattau ca satyāmasadvyavahāra itīdaṃ tannimittamucyate /",
    "T11bsa064_u:92": " (Vn 14)",
    "T11bsa064_u:93": " 12. buddhivyapadeśārthakriyābhyaḥ sadvyavahāro viparyaye cāsadvyavahāra iti cet /",
    "T11bsa064_u:94": " bhavati buddheryathoktapratibhāsāyāḥ sadvyavahāraḥ, viparyaye",
    "T11bsa064_u:95": " 'sadvyavahāraḥ /",
    "T11bsa064_u:96": " pratyakṣāviṣaye tu syālliṅgajāyā api kutaścit sadvyavahāraḥ /",
    "T11bsa064_u:97": " asadvyavahārastu tadviparyaye 'naikāntikaḥ, viprakṛṣṭe 'rthe",
    "T11bsa064_u:98": " pratipattṛpratyakṣasya anyasya vā pramāṇasya nivṛttāvapi saṃśayāt /",
    "T11bsa064_u:99": " 13. na ca sarve buddhivyapadeśāstadbhedābhedau vā vastusattāṃ",
    "T11bsa064_u:100": " vastubhedābhedasattāṃ vā sādhayanti, astsvapi kathañcidatītānāgatādiṣu nānaikārthakriyākāriṣu vārtheṣu tadbhāvakhyāpanāya nānaikātmatābhāve",
    "T11bsa064_u:101": " 'pinānaikarūpāṇāṃ vṛtteḥ - rājā mahāsammataḥ (Vn 15) prabhavo",
    "T11bsa064_u:102": " rājavaṃśasya, saṅkhaścakravartī mahāsammatanirmitasya yūpasyotthāpayitā,",
    "T11bsa064_u:103": " śaśaviṣāṇaṃ, rūpaṃ sanidarśanaṃ sapratighaṃ ghaṭaśceti /",
    "T11bsa064_u:104": " 14. nahi sanidarśanādiśabdā nānāvastuviṣayāḥ, ekatropasaṃhārāt /",
    "T11bsa064_u:105": " nānāviṣayatve 'pyekatropasaṃhārastannimittānāṃ tattatsamavāyāditi cet /",
    "T11bsa064_u:106": " āyāse batāyaṃ tapasvī padārthe [padarthaḥ?] patito",
    "T11bsa064_u:107": " 'nekasambandhinamupakṛtyānekaṃśabdamātmani tebhyaḥ samāśaṃsan ! sa yaiḥ śaktibhedairanekasambandhina mupakaroti tairevānekaṃ śabdaṃ kiṃ notthāpayati ! evaṃ hyanena pramparānusārapariśramaḥ parihṛto bhavati /",
    "T11bsa064_u:108": " (Vn 16)",
    "T11bsa064_u:109": " nānāśabdotthāpanāsāmarthye nānāsambandhyupakāro 'pi mā bhūt, anupakāre hi teṣāṃ tatsambandhitāpi na sidhyati /",
    "T11bsa064_u:110": " ghaṭa ityapi ca rūpādaya eva bahava ekārthakriyākāriṇa ekaśabdavācyā bhavantu, kimarthāntarakalpanayā?",
    "T11bsa064_u:111": " bahavo 'pi hi ekārthakāriṇo bhaveyuḥ, cakṣurādivat /",
    "T11bsa064_u:112": " tatsāmarthyakhyāpanāya tatraikaśabdaniyogo 'pi syāditi yuktaṃ paśyāmaḥ /",
    "T11bsa064_u:113": " (Vn 17)",
    "T11bsa064_u:114": " 15. na ca niṣprayojanā lokasyārtheṣu śabdayojanā /",
    "T11bsa064_u:115": " tatra ye 'rthāḥ saha pṛthagvā ekaprayojanāḥ teṣāṃ tadbhāvakhyāpanāya hi ekśabdo niyujyeta",
    "T11bsa064_u:116": " kiṃ syāt? tadarthakriyāśaktikhyāpanāya niyuktasya samudāyaśabdasyaikavacanavirodho 'pi nāstyeva; sahitānāṃ sā śaktirekā, na pratyekamiti /",
    "T11bsa064_u:117": " samudāyaśabda ekasmin samudāye vācye ekavacanaṃ ghaṭa iti /",
    "T11bsa064_u:118": " jātiśabdeṣvarthānāṃ pratyekaṃ sahitānāṃ ca śaktirnānaikā ca śaktiriti,",
    "T11bsa064_u:119": " nānaikaśaktivivakṣāyāṃ bahuvacanamekavacanaṃ cecchātaḥ, vṛkṣā vṛkṣamiti [?",
    "T11bsa064_u:120": " vṛkṣa iti] syāt /",
    "T11bsa064_u:121": " yadyeṣa niyamo bahuṣveva bahuvacanam ekasminnekavacanamiti /",
    "T11bsa064_u:122": " asmākaṃ tu sāṅketikeṣvartheṣu saṅketavaśāt tāvitya bhiniveśa eva /",
    "T11bsa064_u:123": " (Vn 18)",
    "T11bsa064_u:124": " 16. nāneko rūpādirekaśabdotthāpane samartha iti cet /",
    "T11bsa064_u:125": " kiṃ vai puruṣavṛtteranapekṣāḥ śabdānarthaḥ svayamutthyāpayanti, āhosvit puruṣaiḥ śabdā vyavahārārthamartheṣu niyujyante? svayamutthāpane hi bhāvaśaktiḥ,",
    "T11bsa064_u:126": " āśaktirvā cintyeta /",
    "T11bsa064_u:127": " na ca tadyuktam, puruṣaisteṣāṃ niyoge yatheṣṭaṃ",
    "T11bsa064_u:128": " niyuñjīranniti kastatropānambhaḥ?",
    "T11bsa064_u:129": " nimittaṃ ca niyogasyoktameva /",
    "T11bsa064_u:130": " api ca - yadi na rūpādīnāmekena śabdena sambandhaḥ, kathamekenaiṣā -",
    "T11bsa064_u:131": " māśrayābhimatena dravyeṇa sambandha iti kevalamayamasadbhūtābhiniveśa eva",
    "T11bsa064_u:132": " (Vn 19)",
    "T11bsa064_u:133": " na vayamekasambandhavirodhādekaṃ śabdaṃ necchāmaḥ, api tvabhinnānāṃ rūpādīnāṃ ghaṭakambalādiṣu nānārthakriyāśabdavirodhāt te ekarūpāḥ samudāyāntarā - sambhāvinīmarthakriyāmeva na kuryuḥ, tena tatprakāśanāyaikenāpi śabdenocyeran /",
    "T11bsa064_u:134": " bhavatu nāma kasyacidiyaṃ vāñchā - bhaveyurekarūpā rūpādayaḥ sarvasamudāyeṣu iti /",
    "T11bsa064_u:135": " kimidaṃ",
    "T11bsa064_u:136": " parasparaviviktarūpapratibhāsādhyakṣadarśanamenāmupekṣate?",
    "T11bsa064_u:137": " aniṣṭaṃ cedaṃ rūpādīnā /",
    "T11bsa064_u:138": " pratisamudāyaṃ svabhāvabhedopagamāt /",
    "T11bsa064_u:139": " (Vn 20)",
    "T11bsa064_u:140": " 17. yadyanya eva rūpādibhyo ghaṭaḥ syāt kiṃ syāt?",
    "T11bsa064_u:141": " astu, tasya pratyakṣasya sato 'rūpādirūpasya tadvivekena buddhau svarūpeṇa",
    "T11bsa064_u:142": " pratibhāsane kimāvaraṇam?",
    "T11bsa064_u:143": " pratibhāsamānāśca vivekena pratyakṣārthā dṛśyante 'pṛthagdeśatve",
    "T11bsa064_u:144": " 'pigandharasādayaḥ. vātātapasparśādayaścaikendriyagrāhyatve 'pi /",
    "T11bsa064_u:145": " (Vn 21)",
    "T11bsa064_u:146": " idameva ca pratyakṣasya pratyakṣatvaṃ yadanātmarūpādivivekena svarūpasya buddhau samarpaṇam",
    "T11bsa064_u:147": " ayaṃ punarghaṭādiramūlyadānakrayī yaḥ svarūpaṃ ca nopadarśayati, pratyakṣatāṃ ca svīkartumicchati",
    "T11bsa064_u:148": " 18. etena buddhiśabdādayo 'pi vyākhyātāḥ, yadi taistatsādhanamiṣyate /",
    "T11bsa064_u:149": " na ca pratyakṣasyānabhibhave rūpānupalakṣaṇam; yena tatsādhanāya liṅgamucyate",
    "T11bsa064_u:150": " / apratyakṣatve 'pyapramāṇasya sattopagamo na yuktaḥ /",
    "T11bsa064_u:151": " tanna rūpādibhyo 'nyo ghaṭaḥ evaṃ tāvanna buddhivyapadeśābhyāṃ sattāvyavahāraḥ,",
    "T11bsa064_u:152": " sattābhedābhedavyavahāro vā /",
    "T11bsa064_u:153": " (Vn 22) ata eva na tadviparyayād viparyayaḥ /",
    "T11bsa064_u:154": " 19. arthakriyātastu sattāvyavahāraḥ syāt, na sattābhedābhedavyavahāraḥ,",
    "T11bsa064_u:155": " ekasyāpyanekārthakriyādarśanāt /",
    "T11bsa064_u:156": " yathā pradīpasya vijñānavartivikārajvālāntarotpādanāni /",
    "T11bsa064_u:157": " anekasyāpi cakṣurāderekavijñānakriyādarśanāt /",
    "T11bsa064_u:158": " na brūmaḥ - arthakriyābhedamātreṇa sattābheda iti /",
    "T11bsa064_u:159": " kiṃ tarhi?",
    "T11bsa064_u:160": " adṛṣṭārthakriyābhedena /",
    "T11bsa064_u:161": " yā arthakriyā yasminnadṛṣṭā punardṛśyate sā sattābhedaṃ sādhayati /",
    "T11bsa064_u:162": " yathā mṛdyadṛṣṭā satyudakadhāraṇādyarthakriyā ghaṭe dṛśyamānā /",
    "T11bsa064_u:163": " adṛṣṭā ca tantuṣu prāvaraṇādyarthakriyā paṭe dṛsyate iti sattābhedaḥ /",
    "T11bsa064_u:164": " (Vn 23)",
    "T11bsa064_u:165": " sidhyatyevamarthāntaraṃ, tathāpyavayavī na sidhyati /",
    "T11bsa064_u:166": " yathāpratyayaṃ saṃskārasantatau svabhāvabhedo tpatterarthakriyābhedaḥ /",
    "T11bsa064_u:167": " araṇinirmathanāvasthādāvivāgneḥ sthūlakarīṣatṛṇakāṣṭhadahanaśaktibhedaḥ,",
    "T11bsa064_u:168": " tathā yathāpratyayaṃ svabhāvabhedotpattestantvādiṣvarthakriyābhedaḥ /",
    "T11bsa064_u:169": " etena buddhivyapadeśabhedābhedau vyākhyātau /",
    "T11bsa064_u:170": " (Vn 24)",
    "T11bsa064_u:171": " 20. tatrayaduktam - 'arthakriyātaḥ sattāvyavahārasiddhiḥ, viparyayād",
    "T11bsa064_u:172": " viparyayaḥ'; iti; satyametat /",
    "T11bsa064_u:173": " sa eva tu viparyayo",
    "T11bsa064_u:174": " 'nupalabdhilakṣaṇaprāpteṣu na sidhyati /",
    "T11bsa064_u:175": " tatra punaridamanicchato 'pyāyātam - 'yasyedaṃ",
    "T11bsa064_u:176": " sāmarthyamupalabdhilakṣaṇaprāptaṃ sannopalabhyate, so",
    "T11bsa064_u:177": " 'sadvyavahāraviṣayaḥ, sāmarthyalakṣaṇatvāt sattvasya'; iti /",
    "T11bsa064_u:178": " tathāpi ko 'tiśayaḥ pūrvakādasya? na hi svabhāvādarthāntaraṃ sāmarthyam /",
    "T11bsa064_u:179": " tasyopalabdhilakṣaṇaprāptasya yo 'nupalambhaḥ sa svabhāvasyaiveti pūrvakaiveyamanupalabdhiḥ",
    "T11bsa064_u:180": " tasmādanena kvacit keṣāñcidasadvyavahāramabhyupagacchatā ato",
    "T11bsa064_u:181": " 'nupalambhādabhyupagantavyaḥ /",
    "T11bsa064_u:182": " so 'nyatrāpi tathāvidhe 'viśiṣṭa iti so 'pi tathāstu iti /",
    "T11bsa064_u:183": " na vā kvacid,",
    "T11bsa064_u:184": " viśeṣābhāvāt /",
    "T11bsa064_u:185": " vyāptiḥ - sarva evaṃvidho 'nupalabdho 'sadvyavahāraviṣaya",
    "T11bsa064_u:187": " (Vn 26)",
    "T11bsa064_u:188": " 21. naiva kaścit kvacit kathañcidanupalabdho 'pyasadvyavahāraviṣaya iti cet /",
    "T11bsa064_u:189": " sarvasya sarvarūpāṇāṃ sarvadānivṛtteḥ sarvaṃ sarvatra sarvadā samupayujyeta /",
    "T11bsa064_u:190": " idaṃ ca na syāt - 'idamataḥ', 'nāta idam', 'ihedam', 'iha nedam',",
    "T11bsa064_u:191": " 'idānīmidam', 'idānīṃ nedam', 'idamevam'; 'idaṃ naivam'; iti; kasyacidapi rūpasya kathañcit kvacit kadācid viviktahetorabhāvāt /",
    "T11bsa064_u:192": " ananvayavyatirekaṃ viśvaṃ syāt, bhedābhāvāt /",
    "T11bsa064_u:193": " avasthānivṛttipravṛttibhedebhyo vyavastheti cet /",
    "T11bsa064_u:194": " nanvata eva sarvaviṣayasyāsadvyavahārasyābhāvānna te sambhavanti, yatastebhyo vyavasthā syāt",
    "T11bsa064_u:195": " kvacid viṣaye 'sadvyavahāropagame sa kuta iti vaktavyam /",
    "T11bsa064_u:196": " na hyanupalambhādanyo vyavacchedaheturasti; vidhipratiṣedhābhyaṃ vyavacchede sarvadānupalambhasyaiva sādhanatvāt /",
    "T11bsa064_u:197": " anupalambhādeva tadabhyupagame, sa yatraivāsti sarvo 'sadvyavahāraviṣaya",
    "T11bsa064_u:198": " iti vaktavyam, viśeṣābhāvāt /",
    "T11bsa064_u:199": " (Vn 28)",
    "T11bsa064_u:200": " 22. sarvapramāṇanivṛttiranupalabdhiḥ /",
    "T11bsa064_u:201": " sā yatra so 'sadviṣaya [? so",
    "T11bsa064_u:202": " 'sadvyavahāra- viṣaya] iṣṭa iti cet /",
    "T11bsa064_u:203": " sukumāraprajño devānāmpriyo na sahate pramāṇacintā - parikleśaṃ, yena nātrādaraṃ kṛtavān /",
    "T11bsa064_u:204": " na hyanumānādinivṛttirabhāvaṃ gamayati, vyabhicārāt /",
    "T11bsa064_u:205": " na",
    "T11bsa064_u:206": " sarvapratyakṣanivṛttiḥ, asiddheḥ /",
    "T11bsa064_u:207": " nātmapratyakṣāviśeṣanivṛttirapi viprakṛṣṭeṣu /",
    "T11bsa064_u:208": " tasmāt svabhāvaviśeṣo yataḥ pramāṇānniyamen sadvyavahāraṃ pratipadyate,",
    "T11bsa064_u:209": " tannivṛttistasyāsadvyavahāraṃ sādhayati, tatsvabhāvasattāyāḥ tatpramāṇāsattayā iṣṭeḥ /",
    "T11bsa064_u:210": " na copalabdhilakṣaṇaprāptasyārthasyāpraptyakṣādanyopalabdhiḥ,",
    "T11bsa064_u:211": " yenānumānādasyopalabdhiḥ syāt /",
    "T11bsa064_u:212": " na ca tadrūpānyathābhāvamantareṇāpratyakṣatā, anyathābhāve ca tadeva na syāt /",
    "T11bsa064_u:213": " api ca - kuta idamamantrauṣadhamindrajānaṃ bhāvena śikṣitam,",
    "T11bsa064_u:214": " yadayamajātānaṣṭarūpātiśayo 'vyavadhānadūrasthānastasyaiva",
    "T11bsa064_u:215": " tadavasthendriyādereva puruṣasya kadācit pratyakṣaḥ, apratyakṣaśca; yena",
    "T11bsa064_u:216": " kadācidasyānumānamupalabdhiḥ, kadācit pratyakṣaṃ, kadācidāgamaḥ !",
    "T11bsa064_u:217": " ekasminnevānatiśaye amīṣāṃ prakārāṇāṃ virodhāt /",
    "T11bsa064_u:218": " (Vn 30)",
    "T11bsa064_u:219": " 23. nānatiśayanivṛttyā, [naikātiśayanivṛtyā?] aparātiśayotpattyā ca tairvyavahārabhedopagamāt",
    "T11bsa064_u:220": " so 'tiśayastasyātmabhūto 'nanvaye [... nanvayaḥ?] nivartamānaḥ pravartamānaśca kathaṃ na svabhāvanānātvamākarṣayati, sukhaduḥkhavat /",
    "T11bsa064_u:221": " sānvayatve ca kā kasya pravṛttirnivṛttirvā iti yatkiñcidetat /",
    "T11bsa064_u:222": " athavā yadi ca kasyacitsvabhāvasya pravṛttirnivṛttirveti svayamapyabhyanujñāyate, tadetadeva paro bruvāṇāḥ kimiti nānumanyate?",
    "T11bsa064_u:223": " tasya niranvayopajananavināśopagamāditi cet /",
    "T11bsa064_u:224": " ko 'yamanvayo nāma? bhāvasya janmavināśayoḥ śaktiḥ; sāstyeva prāgapi janmano nirodhādapyūrdhvam",
    "T11bsa064_u:225": " tenāyaṃ nāpūrvaḥ sarvathā jāyate, na pūrvo vinaśyatīti /",
    "T11bsa064_u:226": " yadi sā sarvadānatiśayā, kimidānīmatiśayavad yatkṛto 'yaṃ",
    "T11bsa064_u:227": " vyavahāravibhāgaḥ?",
    "T11bsa064_u:228": " (Vn 31)",
    "T11bsa064_u:229": " tā avasthā atiśayavatya iti cet, tā avasthāḥ sā ca śaktiḥ kimeko bhavaḥ?",
    "T11bsa064_u:230": " āhosvit nānā?",
    "T11bsa064_u:231": " ekaścet kathamidānīmidamekatrāvibhaktātmani niṣparyāyaṃ parasparavyāhataṃ yokṣyate - janmājanma, nivṛttiranivṛttiḥ, ekatvaṃ nānātvaṃ,",
    "T11bsa064_u:232": " pratyakṣatāpratyakṣatā, arthakriyopayogaḥ anupayogaścetyādi /",
    "T11bsa064_u:233": " (Vn 32)",
    "T11bsa064_u:234": " 24. asti paryāyo 'vasthā śaktiriti, tenāvirodha iti cet /",
    "T11bsa064_u:235": " vismaraṇaśīlo devānāmpriyaḥ prakaraṇaṃ na lakṣayati /",
    "T11bsa064_u:236": " śaktiravasthetyeko bhāvo 'vibhāga",
    "T11bsa064_u:237": " iti yat ko 'yaṃ virodha uktaḥ?",
    "T11bsa064_u:238": " athāpyanayorvibhāgaḥ, nakaścid virodhaḥ, kevalaṃ sānvayau bhāvasya",
    "T11bsa064_u:239": " janmavināśau iti na syāt /",
    "T11bsa064_u:240": " tasmād yasyānvayo na tasya janmavināsau, yasya ca tau na tasyānvayaḥ /",
    "T11bsa064_u:241": " (Vn 33)",
    "T11bsa064_u:242": " tayorabhedādadoṣa iti ced, anuttaraṃ bata doṣasaṅkaṭamatrabhavān",
    "T11bsa064_u:243": " dṛṣṭirāgeṇa pravesyamāno 'pi nātmānaṃ /",
    "T11bsa064_u:244": " cetayati /",
    "T11bsa064_u:245": " abhedo hi nāmaikyam,",
    "T11bsa064_u:246": " 'tau'; ityayaṃ ca bhedādhiṣṭhāno bhāviko vyavahāraḥ /",
    "T11bsa064_u:247": " nivṛttiprādurbhāvayoḥ anivṛttiprādurbhāvau, sthitāvasthitiḥ ityādikaṃ nānātvalakṣaṇaṃ ca kathaṃ yotsyate?",
    "T11bsa064_u:248": " atha hi bhāvānāṃ bheda etadvirahaścābhedaḥ, yathā - sukhādiṣu śaktyavasthayoccaikātmani /",
    "T11bsa064_u:249": " anyathā bhedābhedalakṣaṇābhāvād bhedābhedayoravyavasthā syātsarvatra /",
    "T11bsa064_u:250": " tadātmani prādurbhāvo 'bhedaḥ, viparyaye bhedaḥ, yathā - mṛdātmani prādurbhavato ghaṭasya tasmādabhedaḥ, bhedaśca viparyaye sukhaduḥkhayoriti",
    "T11bsa064_u:251": " idaṃ bhedābhedalakṣaṇaṃ, tenāvirodha iti cet /",
    "T11bsa064_u:252": " na vai mṛdātmani ghaṭasya prādurbhāvaḥ /",
    "T11bsa064_u:253": " kiṃ tarhi? mṛdātmaiva kaścid ghaṭaḥ, na hyekastrailokye mṛdātmā /",
    "T11bsa064_u:254": " prativijñaptipratibhāsabhedaśca dravyasvabhāvabhedāt /",
    "T11bsa064_u:255": " evaṃ hyasyāpi sukhādiṣu caitanyeṣu bhedāvagamaḥ samartho bhavati /",
    "T11bsa064_u:256": " yadyeva, bhedaḥ syāt /",
    "T11bsa064_u:257": " satyapyetasmin kasyacidātmano 'nvayā devamiti cet /",
    "T11bsa064_u:258": " sukhādiṣvapyayaṃ prasaṅgaḥ caitanyeṣu ca /",
    "T11bsa064_u:259": " na ca ghaṭādiṣvapi sarvātmanānvayaḥ, avaiśvarūpyasahotpattyādiprasaṅgāt /",
    "T11bsa064_u:260": " na ca ghaṭaṃ mṛdātmānaṃ ca kaścid vivekenopalakṣayati, yenaivaṃ syādidamiha prādurbhūtamiti",
    "T11bsa064_u:261": " na hyadhiṣṭhānādhiṣṭhāninorvivekenānupalakṣaṇe evaṃ bhavati /",
    "T11bsa064_u:262": " na ca śakteḥ śaktyātmani prādurbhāvaḥ iti tasyāḥ svātmano 'bhedo na syāt /",
    "T11bsa064_u:263": " (Vn 36)",
    "T11bsa064_u:264": " 25. etenaiva pariṇāmaḥ pratyuktaḥ /",
    "T11bsa064_u:265": " yo 'pi hi kalpayed - 'yo yasya pariṇāmaḥ sa tasmādabhinnaḥ'; iti /",
    "T11bsa064_u:266": " na hi śaktirātmanaḥ pariṇāma iti /",
    "T11bsa064_u:267": " kiñcedamuktaṃ bhavati - pariṇāma ityavasthitasya dravyasya",
    "T11bsa064_u:268": " dharmāntaranivṛttiḥ, dharmāntaraprādurbhavaśca pariṇāmaḥ /",
    "T11bsa064_u:269": " yattaddharmāntaraṃ nivartate prādurbhavati ca, kiṃ tat tadevāvasthitaṃ",
    "T11bsa064_u:270": " dravyaṃ syāt, tato 'rthāntaraṃ vā, anyavikalpābhāvat?",
    "T11bsa064_u:271": " yadi tattadeva, tasyāvasthānānna nivṛttiprādurbhāvāviti kasya tāviti vaktavyam /",
    "T11bsa064_u:272": " avasthitasya dharmāntaramiti ca na sidhyati /",
    "T11bsa064_u:273": " na hi tadeva tasyānapāśritavyapekṣābhedaṃ dharmāntaraṃ bhavati /",
    "T11bsa064_u:274": " (Vn 37)",
    "T11bsa064_u:275": " atha dravyādarthāntaraṃ dharmaḥ, tadā tasya nivṛttiprādurbhāvābhyaṃ na dravyasya pariṇatiḥ",
    "T11bsa064_u:276": " na hyarthāntaragatābhyāṃ syāt nivṛttiprādurbhāvābhyāmarthāntarasya pariṇatiḥ, caitanye 'pi prasaṅgāt /",
    "T11bsa064_u:277": " dravyasya dharma iti ca vyapadeśo na sidhyati, sambandhābhāvāt /",
    "T11bsa064_u:278": " na hi kāryakāraṇabhāvādanyo vastusambandho 'sti /",
    "T11bsa064_u:279": " na cānayoḥ kāryakāraṇabhāvaḥ, svayamatadātmano 'tatkāraṇatvāt, dharmasya dravyādarthāntarabhūtatvāt",
    "T11bsa064_u:280": " arthāntaratve 'pi dharmakāraṇatve, arthāntarasya kāryasyotpādanāt dravyasya pariṇāmaḥ itīṣṭaṃ syāt /",
    "T11bsa064_u:281": " tadviruddhasyāpi hetuphalasantāne mṛddravyākhye, pūrvakānmṛtpiṇḍadravyāt kāraṇāduttarasya",
    "T11bsa064_u:282": " kāryasyotpattau 'mṛd dravyaṃ pariṇatam'; iti vyavahārasyopagamāt /",
    "T11bsa064_u:283": " na ca dharmasya dravyāt tattvānyatvābhyāmanyo vikalpaḥ sambhavati,",
    "T11bsa064_u:284": " ubhayathā yena pariṇāmaḥ /",
    "T11bsa064_u:285": " (Vn 39)",
    "T11bsa064_u:286": " 26. na nirvivekandravyameva dharmaḥ, nāpi dravyādarthāntaram, kiṃ tarhi?",
    "T11bsa064_u:287": " dravyasya sanniveśo 'vasthāntaram, yathā aṅgulīnāṃ muṣṭiḥ /",
    "T11bsa064_u:288": " na hyaṅulya eva nirvivekā muṣṭiḥ, prasāritānāmamuṣṭitvāt /",
    "T11bsa064_u:289": " nāpyarthāntaraṃ, pṛthaksvabhāvānnopalabdhiriti cet /",
    "T11bsa064_u:290": " na,",
    "T11bsa064_u:291": " muṣṭeraṅguliviśeṣatvāt /",
    "T11bsa064_u:292": " aṅgulya eva hi kāścana muṣṭiḥ, na tu sarvāḥ /",
    "T11bsa064_u:293": " na hi prasāritā aṅgulyo nirvivekasvabhāvāḥ muṣṭyaṅgulyaḥ, avasthādvaye 'pi",
    "T11bsa064_u:294": " ubhayapratipattiprasaṅgāt /",
    "T11bsa064_u:295": " yatra cahi khalu vivekaḥ svabhābhūtaḥ, sa eava vastubhedalakṣaṇaṃ",
    "T11bsa064_u:296": " sukhuduḥkhavat /",
    "T11bsa064_u:297": " parabhūte ca vivekotpāde 'ṅgulyaḥ prasāritā evopalabhyeran /",
    "T11bsa064_u:298": " na hi svayaṃ svabhāvādapracyutasyārthāntarotpāde 'nyathopalabdhi ratiprasaṅgāt /",
    "T11bsa064_u:299": " nanūktaṃ, 'dravyameva nirvivekamavasthā, nāpi dravyādarthāntaram'; iti /",
    "T11bsa064_u:300": " uktamidaṃ, na punaryuktam /",
    "T11bsa064_u:301": " na hi sato vastunastattvānyatve muktvā anyaḥ prakāraḥ sambhavati, tayorvastuni paraspara parihārasthitilakṣaṇatvenaikatyāgasyāparopādānanāntarīyakatvāt /",
    "T11bsa064_u:302": " aṅgulīṣu punaḥ pratikṣaṇavināśinīṣvanyā eva prasaritaḥ anyā muṣṭiḥ /",
    "T11bsa064_u:303": " tatra muṣṭyādiśabdā viśeṣaviṣayāḥ, aṅgulīśabdaḥ sāmānyaviṣayaḥ,",
    "T11bsa064_u:304": " bījāṅkurādiśabdavat, vrīhyādiśabdavacca /",
    "T11bsa064_u:305": " tenāṅgulyaḥ prasāritā na muṣṭiḥ",
    "T11bsa064_u:306": " (Vn 41)",
    "T11bsa064_u:307": " 27. tadyadi prāgasadeva kāraṇe kāryaṃ bhavet, kiṃ na sarvaḥ sarvasmāt",
    "T11bsa064_u:308": " bhabvati, na hyasattve kaścid viśeṣa iti?",
    "T11bsa064_u:309": " nanu sarvatra sattve 'pyayaṃ tulyo doṣaḥ - na hi sattve kaścid viśeṣaḥ,",
    "T11bsa064_u:310": " viśeṣe vā sa viśeṣa straigunyād bhinnaḥ syāt, tadbhāve viśeṣasyānanvayāt /",
    "T11bsa064_u:311": " sataśca sarvātmanā niḥsvabhāvāvasthāyāmiva kiṃ jāyate? sādhanavaiphalyaṃ",
    "T11bsa064_u:312": " ca, sādhyasya kasyacidabhāvāt /",
    "T11bsa064_u:313": " yasya kasyacidatiśayasya tatra kathañcidasata utpattau so 'tiśayastatra",
    "T11bsa064_u:314": " asan kathaṃ jāyeta? jāto vā sarvaḥ sarvasmājjāyeta iti tulyaḥ paryanuyogaḥ",
    "T11bsa064_u:315": " nātiśayastatra sarvathā nāsti, kathañcitsata eva bhāvāditi cet /",
    "T11bsa064_u:316": " yathā nāsti sa prakāraḥ, tatra asan kathaṃ jāyeta?",
    "T11bsa064_u:317": " (Vn 43)",
    "T11bsa064_u:318": " 28. na ca sarvathā sataḥ kaścijjanmārtha ityuktam /",
    "T11bsa064_u:319": " asato 'pi kāryasya kāraṇādutpāde yo yajjananasvabhāvastata eava tasya janma, nānyasmāditi niyamaḥ /",
    "T11bsa064_u:320": " tasyāpi sa svabhāvaniyamaḥ svahetorityanādisvabhāvaniyamaḥ /",
    "T11bsa064_u:321": " api ca - yadi mṛtpiṇḍe ghaṭo 'sti, kathaṃ tadavasthāyāṃ na",
    "T11bsa064_u:322": " paścādvadupalabdhiḥ, tadarthakriyā vā?",
    "T11bsa064_u:323": " vyakteraprādurbhāvāditi cet /",
    "T11bsa064_u:324": " tasyā eva tadarthakriyādibhāve ghatvāt tadrūpasya ca prāgasattvāt kathaṃ ghaṭo 'sti? na hi rūpāntarasya sattve rūpāntaramasti /",
    "T11bsa064_u:325": " na ca rūpapratibhāsavede vastvabhedo yuktaḥ, atiprasaṅgāt /",
    "T11bsa064_u:326": " (Vn 44)",
    "T11bsa064_u:327": " 29. tasmād yaḥ upalabdhilakṣaṇaprāptasvabhāvānupalabdhiḥ sa nāstyeva /",
    "T11bsa064_u:328": " na hi tasyatatsvabhāvasthitāvanupalabdhitaḥ, asthitiścātattvam,",
    "T11bsa064_u:329": " parasparaṃtathāsthitayoreva [tathāsthitayoriva?] sukhaduḥkhayoriti",
    "T11bsa064_u:330": " vyāptiḥ, asadvyavahāraniścayena anupalabdhiviśeṣasya /",
    "T11bsa064_u:331": " tenānupalabdhyā kasyacid vyavacchedaṃ prasādhayatā tasya yathoktopalabdhilakṣaṇaprāptirūpatā darśanīyā /",
    "T11bsa064_u:332": " upadarśyānupalabdhinirdeśāsamarthanaṃ svabhāvānupalabdhau,",
    "T11bsa064_u:333": " vyāpakānupalabdhāvapi dharmayorvyāpyavyāpakabhāvaṃ prasādhya vyāpakasya nivṛttiprasādhanaṃ samarthanam /",
    "T11bsa064_u:334": " kāraṇānupalabdhāvapi kāryakāraṇabhāvaṃ prasādhya kāraṇasya nivṛtti prasādhanaṃ samarthanam",
    "T11bsa064_u:335": " tadviruddhopalabdhiṣvapi dvayorviruddhayorekasya viruddhasyopararśanaṃ samarthanam /",
    "T11bsa064_u:336": " (Vn 45)",
    "T11bsa064_u:337": " evamanupalabdhau sādhanāṅgasyāsamarthanaṃ sādhanāṅgāvacanam /",
    "T11bsa064_u:338": " tad vādino nigrahasthānasamarthane [? nigrahasthānam, asamarthane] tasmin vyāpyāsiddheḥ /",
    "T11bsa064_u:339": " (Vn 46)",
    "T11bsa064_u:340": " 30. athavā - sādhyate yena pareṣāmapratīto 'rtha iti sādhanaṃ,",
    "T11bsa064_u:341": " trirūpahetu- vacanasamudāyaḥ /",
    "T11bsa064_u:342": " tasyāṅgaṃ pakṣadharmādivacanam /",
    "T11bsa064_u:343": " tasyaika-",
    "T11bsa064_u:344": " syāpyavacanamasādhanāṅga- vacanaṃ, tadapi vādino nigrahasthānam /",
    "T11bsa064_u:345": " tadavacane heturūpasyaivāvacanam, avacane siddherabhāvāt /",
    "T11bsa064_u:346": " 31. [pratijñādīnāmasādhanāṅgatvam]",
    "T11bsa064_u:347": " athavā - tasyaiva sādhanasya yannāṅgaṃ pratijñopanayanigamanādi tasyāsādhanāṅgasya sādhanavākye upādānaṃ vādino nigrahasthānaṃ,",
    "T11bsa064_u:348": " vyarthāmidhānāt /",
    "T11bsa064_u:349": " anvayavyatirekavacanayorvā sādharmyavati vaidharmyavati ca sādhanaprayoga ekasyaivābhidhānena siddherbhāvād dvitīyasyāsāmarthyamiti tasyāpyasādhanāṅgasyābhidhānaṃ nigrahasthānaṃ, vyarthābhidhānādeva (Vn 47)",
    "T11bsa064_u:350": " nanu ca viṣayopadarśanāya pratijñāvacanamasādhanāṅgamapyupādeyameva /",
    "T11bsa064_u:351": " na,",
    "T11bsa064_u:352": " vaiyarthyāt /",
    "T11bsa064_u:353": " asatyapi pratijñāvacane yathoktāt sādhanavākyād bhavatyeveṣṭārthasiddhirityapārthakaṃ tasyopādānam",
    "T11bsa064_u:354": " yadi ca viṣayopadarśanamantareṇa pratīterutpattiḥ, kathaṃ na pratijñā",
    "T11bsa064_u:355": " sādhanādayaḥ [sadhanāvayavaḥ?]? na hi pakṣadharmavacanasyāpi",
    "T11bsa064_u:356": " pratītihetubhāvādanyaḥ sādhanārthaḥ, sa pratijñāvacane 'pi tulya iti kathaṃ na sādhanam?",
    "T11bsa064_u:357": " kevalasyāsāmarthyādasādhanatvamiti cet /",
    "T11bsa064_u:358": " tattulyaṃ pakṣadharmavacanasyāpīti tadapi na sādhanāvayavaḥ syāt /",
    "T11bsa064_u:359": " na hi pakṣadharmavacanāt kevalā [kevalāt?] pratipatterutpattiḥ /",
    "T11bsa064_u:360": " etena saṃśayotpattiḥ pratyuktā, pakṣadharmavacanādapi kevalādapradarśite sambandhe saṃśayotpatteḥ",
    "T11bsa064_u:361": " tasmād vyarthameva sādhanavākye pratijñāvacanopādānaṃ vādino nigrasthānam",
    "T11bsa064_u:362": " (Vn 49)",
    "T11bsa064_u:363": " 32. athavā sādhanasya siddheryannāṅgam - asiddhaḥ, viruddhaḥ anaikāntiko vā hetvābhāsaḥ tasyāpi vacanaṃ vādino nigrahasthānam, asamarthopādānāt /",
    "T11bsa064_u:364": " tathā sādhyādivikalasya anvayāpradarśitānvayā tairapi [?",
    "T11bsa064_u:365": " ananvayāpradarśitānvayāderapi] dṛṣṭāntābhāsasya sādhanāṅgasya [?asādhanāṅgasya] vacanamapi vādino nigrahasthānam asamarthopādānādeva /",
    "T11bsa064_u:366": " na hi tairhetoḥ sambandhaḥ śakyate pradarśayitum /",
    "T11bsa064_u:367": " apradarśanādasāmarthyam",
    "T11bsa064_u:368": " (Vn 50)",
    "T11bsa064_u:369": " 33. athavā - siddhiḥ sādhanaṃ, tadaṅgaṃ dharmo yasyārthasya vivādāśrayasya vādaprastāvahetoḥ sa sādhanāṅgaḥ /",
    "T11bsa064_u:370": " tadvayatirekeṇāparasyāpyajijñāsitasya viśeṣasyāśāstrāśrayavyājādibhiḥ prakṣepo moṣaṇaṃ [ghoṣaṇaṃ?]",
    "T11bsa064_u:371": " paravyāmohanānubhāṣaṇaśaktivighātādihetoḥ, tadapyasādhanāṅgavacanaṃ vādino nigrahasthānam, aprastutābhidhānāt /",
    "T11bsa064_u:372": " ebhiḥ kathāviccheda eva; tathā viśeṣasahitasyārthasya prativādino",
    "T11bsa064_u:373": " 'jijñāsitatvāt /",
    "T11bsa064_u:374": " jijñāsāyāmadoṣḥ /",
    "T11bsa064_u:375": " jijñāsitaṃ punararthasyānyasya prasaṅgaparaṃparayā ye ṣa pannādinā (?) bahiḥ prativādinaḥ, prāśnikānāṃ ca nyāyadarśināmiti /",
    "T11bsa064_u:376": " ebhiḥ kathāviccheda eva karaṇīyaḥ /",
    "T11bsa064_u:377": " na hi kaścidarthaḥ kvacit kriyamāṇaprasaṅge na prayujyate, nairātmyavādinastu tatsādhane nṛtyagītyāderapi tatra prasaṅgāt /",
    "T11bsa064_u:378": " yathā - pratijñābhidhānapūrvakaṃ kaścit kuryāt - 'nāstyātmā'; iti vayaṃ bauddhā brūmaḥ",
    "T11bsa064_u:379": " ke bauddhāḥ? ye buddhasya bhagavataḥ śāsanamabhyupagatāḥ",
    "T11bsa064_u:380": " / ko buddho bhagavān? yasya śāsane bhadantāśvaghoṣaḥ pravrajitaḥ /",
    "T11bsa064_u:381": " ka ḥ punarbhadantāśvaghoṣaḥ? yasya rāṣṭrapālaṃ nāma nāṭakam /",
    "T11bsa064_u:382": " kīdṛśaṃ rāṣṭrapālaṃ nāma nāṭakam? iti prasaṅgaṃ kṛtvā 'nāndyante tataḥ praviśati sūtradhāraḥ'; iti paṭhet, nṛtyed, gāyecca /",
    "T11bsa064_u:383": " prativādī taṃ ca sarvaprasaṅgaṃ nānukartuṃ samartha iti parājitaḥ syāt /",
    "T11bsa064_u:384": " iti sabhyaḥ sādhusammatānāṃ viduṣāṃ tattvacintāprakāraḥ /",
    "T11bsa064_u:385": " (Vn 52)",
    "T11bsa064_u:386": " 34. na caivaṃ prastutasya paryavasānaṃ sa bhavati [? sambhavati],",
    "T11bsa064_u:387": " 'aniścaya phalatvādanārambha eva vādasya /",
    "T11bsa064_u:388": " kathaṃ caiva jayaparājayau? prativādino 'pyananubhāṣaṇasyaivamprakārasya",
    "T11bsa064_u:389": " prasaṅgasya vistareṇānubhāṣaṇavyājena sambhavād, aniścitatvācca /",
    "T11bsa064_u:390": " tasmāt pratijñāvacanameva tāvanna nyāyyam /",
    "T11bsa064_u:391": " kutaḥ",
    "T11bsa064_u:392": " punastatrājijñāsitaviśeṣaprasaṅgopanyāsaḥ,",
    "T11bsa064_u:393": " tadvyākhyāprasaṅgavitathapralāpaśca?",
    "T11bsa064_u:394": " sarvaścāyaṃprakāro durmatibhiḥ śaṭhairnyāyasāmarthyenārthapratipādane",
    "T11bsa064_u:395": " 'samarthaiḥ pravartitaḥ /",
    "T11bsa064_u:396": " yathā - 'puruṣātiśayapūrvakāṇi tanubhuvanakaraṇādīni'; iti pratijñāya tanukaraṇabhuvanavyākhyāvyājena sakalavaiśeṣikaśāstrārthaghoṣaṇam /",
    "T11bsa064_u:397": " 'nityaḥ śabdo 'nityo vā'; iti vāde dvādaśalakṣaṇaprapañcaprakāśanaśāstra",
    "T11bsa064_u:398": " praṇetṛ- jaiminipratijñātatattvanityatādhikaraṇaśabdaghaṭānyatarasadvitīyo ghaḥṭa iti pratijñāmuparacayya dvādaśalakṣaṇādivyākhyānam /",
    "T11bsa064_u:399": " sarvo 'yaṃ durmatīnāmasāmarthyapracchādanopāyaḥ, na tu satyairastyupetaḥ,",
    "T11bsa064_u:400": " tattvaparīkṣāyāṃ phalādipratisaraṇadaṇḍaprayogādīnāmayuktatvāt /",
    "T11bsa064_u:401": " (Vn 53)",
    "T11bsa064_u:402": " 35. bhavatyeva nāṭakādighoṣaṇe 'rthāntaragamanāt parājaya iti cet,",
    "T11bsa064_u:403": " anyasyāpyajijñāsitasya kiṃ na bhavati? na hi tasyāpi kācid vivakṣitasādhyadharmasiddhau nāntarīyakatā",
    "T11bsa064_u:404": " yathā hetupratyayapāratantryalakṣaṇasaṃskāraduḥkhatādisiddhimantareṇa nānityatāsiddhiḥ /",
    "T11bsa064_u:405": " (Vn 54)",
    "T11bsa064_u:406": " tathāvidhastu dharmaḥ pṛthaganukto 'pi sādhyadharme 'ntarbhāvāt pakṣīkṛta eveti na pṛthagasyopanyāsaḥ, vyākhyānaṃ vā /",
    "T11bsa064_u:407": " tasmādevaṃvidhasyāpi tadānīṃ prativādino jijñāsitasyārthasya pratijñāyāmanyatraivopanyāso vyākhyānaṃ vā arthāntaragamanānnigrahasthānameva /",
    "T11bsa064_u:408": " tena jijñāsitadharmamātrameva sādhanāṅgaṃ vācyaṃ, na prasaṅga upakṣeptavyaḥ, tadupakṣepe 'tiprasaṅgāt /",
    "T11bsa064_u:409": " evamasādhanāṅgavacanaṃ vādino nigrahasthānaṃ prativādinā tathābhāve pratipādite, anyathā dvayorekasyāpi na jayaparājayāviti /",
    "T11bsa064_u:410": " (Vn 55)",
    "T11bsa064_u:411": " 36. [adoṣodbhāvanaṃ nigrahasthānam]",
    "T11bsa064_u:412": " adoṣodbhāvanaṃ prativādino nigrahasthānam /",
    "T11bsa064_u:413": " vādinā sādhane pratyukte",
    "T11bsa064_u:414": " 'bhyupagatottarapakṣo yatra viṣaye prativādī yadā na doṣamudbhāvayati,",
    "T11bsa064_u:415": " tadā parājito vaktavyaḥ /",
    "T11bsa064_u:416": " sādhanadoṣāḥ punaḥ - nyūnatvam, asiddhiḥ, anaikāntikatā, vādinaḥ sādhayitumiṣṭasyārthasya viparyayasādhanam, aṣṭādaśa dṛṣṭāntābhāsāśca /",
    "T11bsa064_u:417": " teṣāmanudbhāvanamapratipādanaṃ prativādinaḥ parājayādhikaraṇam /",
    "T11bsa064_u:418": " (Vn 56)",
    "T11bsa064_u:419": " tat punaḥ sādhanasya nirdoṣatvāt, sadoṣatve 'pi prativādino 'jñānāt,",
    "T11bsa064_u:420": " pratipādanāsāmarthyād vā /",
    "T11bsa064_u:421": " na hi duṣṭa sādhanābhidhāne 'pi vādinaḥ prativādino 'pratipādite doṣe parājayavyavasthāpanā yuktā, tayoreva parasparasāmarthyopaghātāpekṣayā jayaparājayavyavasthāpanāt /",
    "T11bsa064_u:422": " kevalaṃ hetvābhāsād bhūtapratipatterabhāvāda pratipādakasya jayo 'pi",
    "T11bsa064_u:423": " nāstyeva /",
    "T11bsa064_u:424": " na hi tattvacintāyāṃ kaścicchalavyavahāraḥ /",
    "T11bsa064_u:425": " yadyevaṃ, kiṃnu parājayaḥ, tattvasiddhibhraṃśāt? na anirākaraṇāt /",
    "T11bsa064_u:426": " nirākaraṇaṃ hi tasyānyena parājayaḥ, na siddhyabhāvaḥ, pratiyogyapekṣaṇāt",
    "T11bsa064_u:427": " / siddhyabhāvasya sādhanābhāve 'satyapi pratiyogini bhāvāt /",
    "T11bsa064_u:428": " pratiyoginaśca tannirākaraṇe 'sāmarthyāt parājayasyānutpatteraparājayaḥ /",
    "T11bsa064_u:429": " tasmādayamasamarthasādhanābhidhāyyapi pareṇa tathābhāve 'pratipādite",
    "T11bsa064_u:430": " 'parājito vaktavyaḥ /",
    "T11bsa064_u:431": " (Vn 58)",
    "T11bsa064_u:432": " 37. [vāde chalavyavahāraniṣedhaḥ]",
    "T11bsa064_u:433": " chalavyavahāro 'pi vijigīṣuṇaṃ vāda iti cet /",
    "T11bsa064_u:434": " na,",
    "T11bsa064_u:435": " durjanavipratipattyadhikāre satāṃ śāstrāpravṛtteḥ /",
    "T11bsa064_u:436": " na hi parānugrahapravṛttā mithyāpralāpārambhāt sotkarṣaparapaṃsanādīn",
    "T11bsa064_u:437": " [svotkarṣaparapaṃsanādīn?] asadvyavahārān upadiśanti /",
    "T11bsa064_u:438": " na ca paravipaṃsanena lābhasatkāraślokopārjanaṃ satāmācāraḥ /",
    "T11bsa064_u:439": " nāpi tathāpravṛttebhyaḥ svahastadānena prāṇināmupatāpanaṃ satsammatānāṃ śāstrakāra sabhāsadāṃ yuktam /",
    "T11bsa064_u:440": " na ca nyāyaśāstrāṇi sadbhirlābhādyupārjanāya praṇīyante /",
    "T11bsa064_u:441": " tasmānna yogavihitaḥ kaścid vijigīṣuvādo nāma /",
    "T11bsa064_u:442": " parānugrahapravṛttāstu santo vipratipannaṃ pratipādayanto nyāyamanusareyuḥ satsādhanābhidhānena,",
    "T11bsa064_u:443": " bhūtadoṣodbhāvanena vā /",
    "T11bsa064_u:444": " sākṣipratyakṣaṃ tasyaivānuprabodhāya /",
    "T11bsa064_u:445": " tadeva nyāyānusaraṇaṃ satāṃ /",
    "T11bsa064_u:446": " vādaḥ",
    "T11bsa064_u:447": " - uktanyāye tattvārthī cet pratipadyeta, tadapratipattāvapyanyo na vipratipadyeteti /",
    "T11bsa064_u:448": " tattvarakṣaṇārthaṃ sadbhirupahartavyameva chalādi vijigīṣubhiriti cet /",
    "T11bsa064_u:449": " nakhacapeṭaśastraprahārādīpanādibhirapīti vaktavyam! tasmānna jyāyānayaṃ tattvarakṣaṇopāyaḥ",
    "T11bsa064_u:450": " sādhanaprakhyāpanaṃ satāṃ tattvarakṣaṇopāyaḥ, sādhanābhāsadūṣaṇaṃ ca /",
    "T11bsa064_u:451": " tadabhāve mithyāpralāpādatra paropatāpavidhāne 'pi tattvāpratiṣṭāpanāt /",
    "T11bsa064_u:452": " anyathāpi nyāyopavarṇane vidvatpratiṣṭhānāt /",
    "T11bsa064_u:453": " (Vn 59)",
    "T11bsa064_u:454": " tasmāt parānugrahāya tattvakhyāpanaṃ vādino vijayaḥ, bhūtadoṣadarśanena mithyāpratipattinivartanaṃ prativādinaḥ /",
    "T11bsa064_u:455": " (Vn 61)",
    "T11bsa064_u:456": " 38. athavā - yo na doṣaḥ sādhanasya, tadbhāve 'pi vādinā tadasādhayitum [tadā sādhayitum?] iṣṭasyārthasya siddhervighātābhāvāt, tasyodbhāvanaṃ prativādino nigrahādhikaraṇaṃ, mithyottarābhidhānāt yathā sādhyatayāniṣṭo 'pi vādino dharmaḥ śāstropagamāt sādhya iti tadviparyāsena",
    "T11bsa064_u:457": " na virodhodbhāvanam /",
    "T11bsa064_u:458": " 'nāstyātmā'; iti tava pratijñāpadayorvirodha iti pratijñādoṣodbhāvanaṃ,",
    "T11bsa064_u:459": " 'prayatnāntarīyakaḥ śabdo 'nityaḥ, prayatnāntarīyakatvād'; iti hetordharmaviśeṣatvāt pratijñārthaikadeśa ityasiddhodbhāvanaṃ, sarvāṇi sādharmyavaidharmyasamādīni jātyuttarāṇi",
    "T11bsa064_u:460": " ityevamāderdoṣasyodbhāvanamadoṣodbhāvanam /",
    "T11bsa064_u:461": " tasya vādinā doṣābhāsatve prakhyāpite prativādī parājito vaktavyaḥ, pūrvapakṣe sādhanasya nirdoṣatvāt /",
    "T11bsa064_u:462": " doṣavati punaḥ sādhane na dvayorekasyāpi jayaparājayau,",
    "T11bsa064_u:463": " tattvāprakhyāpanāt, adoṣodbhāvanaṃ ca /",
    "T11bsa064_u:464": " apratipakṣāyāṃ ca pakṣasiddhau kṛtāyāṃ jetā bhavati /",
    "T11bsa064_u:465": " tasmājjigīṣatā svapakṣaśca sthāpanīyaḥ, parapakṣaśca nirākartavyaḥ /",
    "T11bsa064_u:466": " nirdoṣe sādhanābhidhāne 'pi vādinaḥ prativādinā doṣābhāsa udbhāvite dūṣaṇābhāvatvakhyāpane eva jayaparājayau, nānyathā, bhāvatastattvābhidhāne",
    "T11bsa064_u:467": " 'pi pratipakṣanirākaraṇena tattvasya prakhyāpanāsāmarthyāt, na prativādinno 'pyatra, bhāvato mithyāpratipatteriti /",
    "T11bsa064_u:468": " idaṃ nyāyyaṃ nigrahasthānalakṣaṇamuktamasmābhiḥ /",
    "T11bsa064_u:469": " nyāyamatakhaṇḍanam",
    "T11bsa064_u:470": " (Vn 65)",
    "T11bsa064_u:471": " 39. anyatu na yuktamiti neṣyate /",
    "T11bsa064_u:472": " yatredaṃ yathoktaṃ nigrahasthānalakṣaṇaṃ",
    "T11bsa064_u:473": " nāsti, tasya nigrahasthānatvamayuktamiti noktamasmābhiḥ /",
    "T11bsa064_u:474": " [1] 'pratidṛṣṭāntadharmābhyanujñā svadṛṣṭānte pratijñāhāniḥ nigrahasthānam'; [nyā.sū. 5.2..2] ityatra bhāṣyakāramataṃ dūṣayitvā",
    "T11bsa064_u:475": " vārtikakāro yaṃ sthitapakṣamāha, tatraivaṃ brūmaḥ - pratidṛṣṭāntasya yo dharmastaṃ yadā svadṛṣṭānte 'bhyanujānāti nigṛhīto veditavyaḥ /",
    "T11bsa064_u:476": " tatra dṛṣṭaścāsāvante ca vyavasthita iti dṛṣṭāntaḥ /",
    "T11bsa064_u:477": " svadṛṣṭāntaḥsvapakṣaḥ",
    "T11bsa064_u:478": " / pratidṛṣṭāntaḥ pratipakṣaḥ /",
    "T11bsa064_u:479": " pratipakṣasya dharmaṃ svapakṣe 'bhyanujānan",
    "T11bsa064_u:480": " parājitaḥ /",
    "T11bsa064_u:481": " yathā 'anityaḥ śabda aindriyakatvād'; iti bruvan pratipakṣavādini sāmānyena pratyavasthite āha - 'yadi sāmānyamaindriyakaṃ nityaṃ śabdo 'pyevamastu'; ityeṣā pratijñāhāniḥ, prākpratijñātasya śabdānityatvasya tyāgāditi /",
    "T11bsa064_u:482": " (Vn 66)",
    "T11bsa064_u:483": " 40. atropagatapratijñātyāgāt pratijñāhānau viśeṣapratiniyamaḥ kiṃkṛto",
    "T11bsa064_u:484": " 'nena prakāreṇa pratijñāṃ tyajataḥ pratijñāhāniriti /",
    "T11bsa064_u:485": " sambhavati hyanenāpi prakāreṇa hetudoṣodbhāvanādinā pratipakṣasādhanābhidhānena ca svapakṣaparityāgaḥ, parapakṣopagamaśca /",
    "T11bsa064_u:486": " (Vn 67)",
    "T11bsa064_u:487": " idameva ca pratijñāhāneḥ pradhānaṃ nimittam /",
    "T11bsa064_u:488": " evaṃ pratipāditena pratijñā",
    "T11bsa064_u:489": " hātavyā, hānau ca parājaya iti /",
    "T11bsa064_u:490": " 41. idaṃ punarasambhaddhameva - 'sāmānyaṃ nityamaindriyakam'; ityukte",
    "T11bsa064_u:491": " 'śabdo 'pyevamastu; iti kaḥ svasthātmāsvayamaindriyakatvādanityaḥ śabdo ghatavaditi bruvan sāmānyenopadarśanamātreṇa nityaṃ śabdaṃ pratipadyeta?",
    "T11bsa064_u:492": " sāmānyasyāpi nityasyaindriyakatve tasyānitye ghaṭe darśanāt saṃśayitaḥ syāt /",
    "T11bsa064_u:493": " jātyā pratipadyetāpīti cet /",
    "T11bsa064_u:494": " tathapi kiṃ sāmānyopadarśanena?",
    "T11bsa064_u:495": " evameva nityaḥ śabdaḥ iti vaktavyam, jaḍasya pratipattau vicārābhāvāt /",
    "T11bsa064_u:496": " na ca nityasāmānyopadarśanena taddharmaṃ śabde pratipadyamānena pratipakṣadharmo 'bhyanujñāto bhavati /",
    "T11bsa064_u:497": " 'anityaḥ śabdaḥ'; iti ca vadato",
    "T11bsa064_u:498": " nityaśabda ityāñjasaḥ pratipakṣaḥ syāt, (Vn 68) na nityaṃ sāmānyamiti /",
    "T11bsa064_u:499": " tasmādaindriyakatvasya",
    "T11bsa064_u:500": " nityānityapakṣavṛttervyabhicārādasādhanāṅgasyopādānānnigrahārhaḥ, na pratipakṣadharmānujñyānena prakāreṇa pratijñāhāneḥ /",
    "T11bsa064_u:501": " (Vn 69)",
    "T11bsa064_u:502": " 42. [2] 'pratijñātārthapratiṣedhe dharmavikalpāt tadarthanirdeśaḥ pratijñāntaram /'; [nyā. sū. 5.2.3] pratijñāto 'rtho 'nityaḥ śabda",
    "T11bsa064_u:503": " aindriyakatvādityeva, tasya hetuvyabhicāropadarśanena pratiṣedhe kṛte dharmabhedavikalpāt sāmānyaghaṭayo sarvagatatvāsarvagatatvadharmavikalpena pratijñāntaraṃ karoti - yathā ghaṭo 'sarvagato 'nityaḥ evaṃ śabdo 'pyasarvagato 'nitya iti /",
    "T11bsa064_u:504": " etatpratijñāntaraṃ nāma nigrahasthānaṃ sādhanasāmarthye 'pyaparijñānāt /",
    "T11bsa064_u:505": " sa hi pūrvasyāḥ 'anityaḥ śabda'; iti pratijñāyāḥ sādhanāttadā yām 'asarvagataḥ śabda'; iti",
    "T11bsa064_u:506": " taddarśanāya taddarthanirdeśa ityāha /",
    "T11bsa064_u:507": " tadarthaḥ pūrvoktasādhyasiddhyarthaḥ /",
    "T11bsa064_u:508": " uttarapratijñānirdeśastadarthanirdeśaḥ /",
    "T11bsa064_u:509": " na ca pratijñā pratijñāntarasādhane samarthā, iti nigrahasthānam",
    "T11bsa064_u:510": " (Vn 70)",
    "T11bsa064_u:511": " 43. atrāpi naivaṃ bruvatā pratijñāntaraṃ pūrvapratijñāsādhanāyoktaṃ bhavati /",
    "T11bsa064_u:512": " kiṃ tarhi? viśeṣaṇam /",
    "T11bsa064_u:513": " aindriyakatvasya hetoḥ sāmānye vṛttyā vyabhicāra udbhāvite 'sarvagatatve satyaindriyakatvasyahetorviśeṣaṇopādāne vyābhicāraṃ pariharati, na punaḥ pratijñāntaramāha; asarvagatatvasya śabde siddhatvāt, pratijñāyāśca sādhyanirdeśalakṣaṇatvāt /",
    "T11bsa064_u:514": " yadapyuktaṃ - 'pūrva pratijñāsādhanāyottarāṃ pratijñāmāha'; iti,",
    "T11bsa064_u:515": " tadapyuktam /",
    "T11bsa064_u:516": " na hi pratijñā pratijñāsādhanāyocyamānā pratijñāntaraṃ bhavati /",
    "T11bsa064_u:517": " kiṃ tarhi? hetvāderanyatamaḥ sādhyasādhanāyopādānāt /",
    "T11bsa064_u:518": " sādhananirdeśaḥ sa syāt, na sādhyanirdeśaḥ /",
    "T11bsa064_u:519": " udāharaṇasādharmyādeśca hetulakṣaṇasyāsarvagatatve bhāvāt,",
    "T11bsa064_u:520": " pratijñālakṣṇasya cābhāvāt /",
    "T11bsa064_u:521": " hetutvamasarvagatatve prayuktaṃ na pratijñāntaram /",
    "T11bsa064_u:522": " (Vn 72)",
    "T11bsa064_u:523": " 44. atyantāsambaddhaṃ cedaṃ - pratijñāṃ pratijñāsādhanāyāheti /",
    "T11bsa064_u:524": " yo hi prāk pratijñāmuktvā hetūdāharaṇādikaṃ vaktuṃ jānāti, sa kiñcidanukramaṃ [kañcidanukramaṃ?] sādhanasya jānātyeva hi /",
    "T11bsa064_u:525": " jānan kathamavikalāntaḥkaraṇaḥ pratijñāmeva pratijñāsādhanāyopādadīta?",
    "T11bsa064_u:526": " upādadatā cānena pratijñāmātreṇa siddhiriṣṭā bhavati /",
    "T11bsa064_u:527": " tataśca na prāgapi hetuṃ brūyāt /",
    "T11bsa064_u:528": " evaṃprakārāṇāmasambaddhānāṃ parisaṃkhyātumaśakyatvāt lakṣaṇaniyamo",
    "T11bsa064_u:529": " 'pyasambadaddha eva - pratijñāntarābhidhāne pratijñāntaraṃ nāma",
    "T11bsa064_u:530": " nigrahasthānamiti /",
    "T11bsa064_u:531": " evamprakārāṇāmekameva lakṣaṇaṃ vācyaṃ syāt /",
    "T11bsa064_u:532": " na caivaṃvidhaḥ kaścid vivādeṣu dṛṣṭapūrvo vyavahāro yena tadarthaṃ yatnaḥ kriyate /",
    "T11bsa064_u:533": " na ca bālapralāpānuddiśya śāstraṃ pravartate /",
    "T11bsa064_u:534": " pravṛttau ca kā",
    "T11bsa064_u:535": " niṣṭā, teṣāmaniṣṭhānāt?",
    "T11bsa064_u:536": " (Vn 73)",
    "T11bsa064_u:537": " 45. dṛśyate ca viduṣāmapi nātinirūpaṇādasiddhābhidhānamiti vyavahāradarśanāt tādṛśaṃ parājayādhikaraṇaṃ vyavasthāpyate /",
    "T11bsa064_u:538": " tasmādihāpi yadi nivṛttākaṃkṣe vādini paro 'naikāntikatāmudbhāvayed,",
    "T11bsa064_u:539": " asādhanāṅgasyānaikāntikasyābhidhānānnigrahasthānaṃ vādinaḥ /",
    "T11bsa064_u:540": " evaṃ yadi prativādī satsāmānyamaindriyakaṃ nityaṃ ca pramāṇena pratipādayituṃ śaknuyāt anuddiśyāpramāṇakaṃ",
    "T11bsa064_u:541": " pramāṇenaiṣāmarthānāmapratipādanena bhūtadoṣodbhāvanametat /",
    "T11bsa064_u:542": " na",
    "T11bsa064_u:543": " kaścitparājayaḥ, abhyupagamamātreṇa vastusiddherabhāvāt, prativādinā doṣasyāpratipāditatvāt",
    "T11bsa064_u:544": " pramāṇairasamarthitasādhanābhidhānāt tu jetāpi na bhavatīti /",
    "T11bsa064_u:545": " anityākāṃkṣe [? anivṛttākāṃkṣe] punarvādini na kaścad doṣoḥ,",
    "T11bsa064_u:546": " viśeṣaṇābhidhānena hetoḥ samarthanopakramāt /",
    "T11bsa064_u:547": " (Vn 74)",
    "T11bsa064_u:548": " 46. [3.] \"pratijñāhetvorvirodhaḥ pratijñāvirodhaḥ /\" [nyā.sū.5 2. 4.]",
    "T11bsa064_u:549": " yathā 'guṇavyatiriktiṃ dravyam; iti pratijñā, 'rūpādibhyo",
    "T11bsa064_u:550": " 'rthāntarasyānupalabdheḥ iti hetuḥ, so 'yaṃ pratijñāhetvorvirodhaḥ /",
    "T11bsa064_u:551": " etenaiva pratijñāvirodho 'lapyuktaḥ, yatra pratijñā vacanena [svavacanena?",
    "T11bsa064_u:552": " virudhyate /",
    "T11bsa064_u:553": " yathā - śramaṇā garbhiṇī, nāstyātmeti vā /",
    "T11bsa064_u:554": " hetuvirodho 'pi, yatra pratijñayā heturvirudhyate /",
    "T11bsa064_u:555": " yathā - 'sarvaṃ",
    "T11bsa064_u:556": " pṛthak, samūhe bhāvaśabdaprayogād'; iti /",
    "T11bsa064_u:557": " etena pratijñayā dṛṣṭāntavirodho vyākhyātaḥ /",
    "T11bsa064_u:558": " (Vn 75)",
    "T11bsa064_u:559": " 47. hetośca dṛṣṭāntādibhirvirodhaḥ, pramāṇavirodhaśca pratijñāhetvorvaktavyaḥ /",
    "T11bsa064_u:560": " yaḥ parapakṣaṃ svasiddhena gotvādinā vyabhicārayati, tad viruddhamuttaraṃ veditavyam /",
    "T11bsa064_u:561": " svapakṣānapekṣaṃ ca /",
    "T11bsa064_u:562": " yaṃ ca svapakṣānapekṣaṃ hetuṃ prayuṅkte - 'anityaḥ",
    "T11bsa064_u:563": " śabdaḥ aindriyakatvād'; iti, tasya svasiddhasya gotvāderanityavirodhād",
    "T11bsa064_u:564": " viruddhaḥ /",
    "T11bsa064_u:565": " iti parapakṣeṣvasiddhena gotvādinānaikāntikacodanāviruddhaḥ /",
    "T11bsa064_u:566": " ubhapakṣasampratipannastvanaikāntikaḥ /",
    "T11bsa064_u:567": " yadubhayapakṣaṃ [yadubhayapakṣa-",
    "T11bsa064_u:568": " ?] pratipannaṃ vastu tenānaikāntikacodanā iti /",
    "T11bsa064_u:569": " (Vn 76)",
    "T11bsa064_u:570": " 48. atrāpi pratijñārthaḥ, sādhanavākye prayogapratiṣedhāt /",
    "T11bsa064_u:571": " tadāśrayastatkṛto vā hetudṛśṭāntayorna virodha iti na pratijñāvirodho nāma kiñcinnigrahasthānam",
    "T11bsa064_u:572": " syādetat /",
    "T11bsa064_u:573": " asatyapi pratijñāprayoge gamyamāno 'pi pratijñāhetvorvirodho bhavati /",
    "T11bsa064_u:574": " yathā - rūpādibhyo 'rthāntarasyānupalabdhistad guṇavyatiriktam,",
    "T11bsa064_u:575": " nopalabhyate ca rūpādibhyo 'rthāntaraṃ dravyam /",
    "T11bsa064_u:576": " ityukte 'pi gamyata eva sādhyasādhanayorvirodhaḥ - kathaṃ tato 'rthāntarasyānupalabdhiḥ,",
    "T11bsa064_u:577": " tadvyatirekaśceti /",
    "T11bsa064_u:578": " satyaṃ, syādayaṃ virodhaḥ, yadi hetuḥ sādhyadharmaviparyayaṃ sādhayet /",
    "T11bsa064_u:579": " yadi hyupalabdhilakṣaṇavyāptatvena [hyupalabdhilakṣaṇaprāptatveva?]",
    "T11bsa064_u:580": " upagatasya sato (Vn 77) dravyarūpādipratibhāsavivekena svapratibhāsānupalabdhistasya tadvyatireke nāsti [tadvyatirekeṇāsti?] iti iṣṭavyatirekaviparyayasādhanād viruddho heturasmābhirukta eveti bhavatyevedaṃ nigrahādhikaraṇaṃ, yadyevaṃvidhaḥ pratijñāhetoḥ [?",
    "T11bsa064_u:581": " pratijñāhetvoḥ] virodha iṣṭaḥ /",
    "T11bsa064_u:582": " atha",
    "T11bsa064_u:583": " punarasyopalabdhilakṣaṇaprāptirlupyate, tadā na kaścit pratijñāhetoḥ [?",
    "T11bsa064_u:584": " pratijñāhetvoḥ] virodhaḥ, vyatiriktānāmapi bhāvānāṃ kutaścid viprakarṣiṇāṃ tadvyatirekeṇānupalabdhāvapi vyatirekasya bhāvāt /",
    "T11bsa064_u:585": " (Vn 78)",
    "T11bsa064_u:586": " 49. yaduktaṃ - 'svavacanapratijñāyāḥ [? pratijñāyāḥ] svavacanavirodhe",
    "T11bsa064_u:587": " pratijñāvirodhaḥ'; iti tatredameva nigrahādhikaraṇam, asādhanāṅgabhūtāyāḥ pratijñāyāḥ sādhanavākye prayogaḥ, na virodhaḥ, tadadhikaraṇatvāt /",
    "T11bsa064_u:588": " yadi pratijñānapekṣoḥ virodhaḥ syāt, syāt parājayāśrayaḥ /",
    "T11bsa064_u:589": " pratijñādhikaraṇatve punastatprayogakṛta eva parājayaḥ, asya prastāvopasaṃhārāvasānatvād vyarthaṃ",
    "T11bsa064_u:590": " parājitaparājayābhāvād bhasmīkṛtānalavat /",
    "T11bsa064_u:591": " ye tu kecid vicāraprasaṅgeṣu ekatra sādhye bahavo hetava ucyante, teṣa /",
    "T11bsa064_u:592": " vikalpena tatsādhyasādhanāya vṛtteḥ sāmarthyam, anyathā dvitīyasya vaiyarthyāt /",
    "T11bsa064_u:593": " yadi hi tatrāpyekaprayogamantareṇāparasya prayogo na sambhavet, na tadā dvitīyasya kaścit sādhanārthaḥ, pratītapratipādanābhāvāt /",
    "T11bsa064_u:594": " (Vn 79)",
    "T11bsa064_u:595": " tasmānna pratijñāyāḥ svavacanavirodho nāma kiñcinnigrahasthānam /",
    "T11bsa064_u:596": " na ca 'nāstyātmā'; ityatra kaścit pratijñāvirodhaḥ nāstyātmaśabdārthasya bhāvopādānatvaniṣedhāt",
    "T11bsa064_u:597": " sabdārthaniṣedhe hi virodhaḥ syāt /",
    "T11bsa064_u:598": " na ca svalakṣaṇaṃ śabdārtha iti /",
    "T11bsa064_u:599": " (Vn 80)",
    "T11bsa064_u:600": " 50. yaḥ punaḥ pratijñāyā bādhanāddhetuvirodha uktaḥ, yathā - 'sarvaṃ",
    "T11bsa064_u:601": " pṛthak samūhe bhāvaśabdaprayogāt'; iti /",
    "T11bsa064_u:602": " nātra pratijñāprayogaḥ, nāpi",
    "T11bsa064_u:603": " hetoḥ, yena virodhaḥ syāt /",
    "T11bsa064_u:604": " kiṃ tarhi?",
    "T11bsa064_u:605": " pratipāditārthopadarśanenopasaṃhāravacanametasmāt [... vacanametatsyāt?] /",
    "T11bsa064_u:606": " anyaireva hetubhiḥ śabdasyaikaviśeṣānabhidhānam, anekārthasāmānyābhidhānaṃ ca pratipādya sarvasya śabdārthasya nānārtharūpatayaikavastuviśeṣasvabhāvatābhāvamupadarśayan śabdārthamadhikṛtya sarvaṃ pṛthagiti brūyāt /",
    "T11bsa064_u:607": " etena tadvirodhaḥ pratyuktaḥ /",
    "T11bsa064_u:608": " (Vn 81)",
    "T11bsa064_u:609": " 51. dṛṣṭāntopadarśanaṃ caitad - 'anityaḥ śabdaḥ kṛtakānityatvād'; /",
    "T11bsa064_u:610": " yathā kvacid arthe vipratipattau prasiddhamanekārthasāmānye śabdaprayogamupadarśya pratipāditavipratipattisthānaḥ",
    "T11bsa064_u:611": " - sarvaṃ pṛthagiti /",
    "T11bsa064_u:612": " yadi dṛṣṭāntaprayogaḥ, kimṛjunaivatatprayogakrameṇa na prayuktaḥ,",
    "T11bsa064_u:613": " vipratipattiviṣayaśca kiṃ na darśita iti cet /",
    "T11bsa064_u:614": " na, samāsanirdeśāt /",
    "T11bsa064_u:615": " evamapi prayogadarśanād, asādhanavākyatvācca /",
    "T11bsa064_u:616": " ata eva na pratijñayā hetorbādhanam /",
    "T11bsa064_u:617": " na caikameva kiñcinnāstīti bruvāṇaḥ kaścit tatsamuccayarūpamekaṃ ca samūhamicchati, yena virodhaḥ syāt /",
    "T11bsa064_u:618": " yo 'pi 'yugapat kaṅkena yogād'; ityādinā paramāṇorbhedamāha, na tasyāpyekaḥ samuccayarūpaḥ sādhayitumiṣṭaḥ /",
    "T11bsa064_u:619": " kiṃ tarhi? abhāva eva,",
    "T11bsa064_u:620": " ekānekapratiṣedhāt /",
    "T11bsa064_u:621": " ataḥ so 'pi na samūhastasyeṣṭo na tatra śabda iti na virodhaḥ /",
    "T11bsa064_u:622": " (Vn 82)",
    "T11bsa064_u:623": " 52. na viruddho 'yaṃ pūrvakāt pratijñāhetuvirodhāt bhidyate, yena pṛthagucyeta /",
    "T11bsa064_u:624": " tatra hetupratijñayorbādhanam, iha pritijñayā hetorityasti bheda iti cet /",
    "T11bsa064_u:625": " arthavirodhe hi hetupratijñayorbādhyabādhakabhāvaḥ syāt /",
    "T11bsa064_u:626": " 'sarvārthavirodho dviṣu'; iti yamapi (Vn 83) [yadapi?] parasparaṃ",
    "T11bsa064_u:627": " bbādhakam, ekārthasannidhāvaparārthāsambhavāt, tatra hetupratijñayoḥ sahapṛthagvā bādhodāharaṇayorna kaścidarthabhedaḥ /",
    "T11bsa064_u:628": " 53. api cāyaṃ viruddho vā sati hetuprayoge vyadhikaraṇatvādasiddha ityasiddhatā hetornigrahasthānam",
    "T11bsa064_u:629": " sa khalūcyamāna evātaddharmatayā pratīto vaktuḥ parājayamānayati /",
    "T11bsa064_u:630": " parājite tasmiṃstadarthavirodhacintayā na kiñcit /",
    "T11bsa064_u:631": " api ca - sarvatrāyaṃ pratijñāhetvorvirodhaḥ sambhavan dvayīṃ doṣajātimabhipatati viruddhatāmasiddhatāṃ ceti /",
    "T11bsa064_u:632": " (Vn 84)",
    "T11bsa064_u:633": " viruddhatā siddhe hetordharmiṇi bhāve sādhyadharmaviparyaya eva, bhāva pratijñāvirodhāt /",
    "T11bsa064_u:634": " asiddhatāpunardharrmiṇi pratijñātārthasiddhau, viruddhayoḥ svabhāvayoḥ ekatrāsambhavāt, na cānyathā virodhaḥ /",
    "T11bsa064_u:635": " asiddhe dharmasvabhāve 'bhihitayorhetupratijñātārthayorvirodhād",
    "T11bsa064_u:636": " virodhasambhava iti cet /",
    "T11bsa064_u:637": " apramāṇayoge tūbhayordharmiṇi saṃśayaḥ /",
    "T11bsa064_u:638": " tathā sati hetordharmiṇi bhāvasaṃśaye 'siddhataiva hetudoṣa ityasiddhaviruddhābhyāmanyo na",
    "T11bsa064_u:639": " pratijñayā virodho nāma parājayahetuḥ /",
    "T11bsa064_u:640": " asiddhaviruddhe ca hetvābhāsavacanādevokte iti na pṛthak pratijñāvirodho vaktavya iti /",
    "T11bsa064_u:641": " (Vn 85)",
    "T11bsa064_u:642": " 54. ubhayāśrayatvād virodhasya vivakṣāto 'nyataranirdeśa iti cet /",
    "T11bsa064_u:643": " syādetat /",
    "T11bsa064_u:644": " pratijñāhetvorvirodha iti pratijñāhetū āśrityobhayāśrayo bhavati /",
    "T11bsa064_u:645": " tatra yadā (Vn 86) pratijñāvirodho vivakṣitastadā pratijñāvirodha ityucyate, yadā pratijñāyā hetorvā virodhastadā viruddho heturiti /",
    "T11bsa064_u:646": " ataḥ pratijñāvirodhaḥ, hetuvirodho vā ityadoṣoḥ /",
    "T11bsa064_u:647": " tatra hetorudāharaṇam - nityaḥ śabdaḥ utpattidharmakatvāditi /",
    "T11bsa064_u:648": " pratijñāvirodhasya - nāstyātmeti /",
    "T11bsa064_u:649": " pratijñāhetvoḥ parasparaviruddhodāharaṇam - guṇavyatiriktamityādi /",
    "T11bsa064_u:650": " pratijñayā hetuvirodhodāharaṇam 'nāstyeko bhava'; ityādikam iti /",
    "T11bsa064_u:651": " na,",
    "T11bsa064_u:652": " sarvahetvapekṣasya virodhahetvābhāsānatikramāt, yathoktaṃ prāk /",
    "T11bsa064_u:653": " anapekṣe ca kevale svataḥ prativirodhe [pratijñāvirodhe?] vivakṣite pratijñāhetvorvirodha iti hetugrahaṇamasambaddham /",
    "T11bsa064_u:654": " na cotpattidharmatvānnityamityatrāpi hetuvirodho yuktaḥ /",
    "T11bsa064_u:655": " pratijñayā hi hetorbādhane hetuvirodhaḥ, iha tu hetunā pratijñā bādhyate iti",
    "T11bsa064_u:656": " pratijñāvirodho yuktaḥ /",
    "T11bsa064_u:657": " ubhayāśraye 'pi virodhe bādhyamānavivakṣayā tadvirodhavyavasthāpanāt /",
    "T11bsa064_u:658": " (Vn 87)",
    "T11bsa064_u:659": " 55. yadapyuktam - etena pratijñayā dṛṣṭāntavirodhādayo 'pi vaktavyā",
    "T11bsa064_u:660": " bhaṇḍālekhyanyāyeneti, tatrāpi pakṣīkṛtadharmaviparyavati dṛṣṭānte",
    "T11bsa064_u:661": " virodhaḥ syāt /",
    "T11bsa064_u:662": " viruddhe ca dṛṣṭānte yadi pakṣadharmasya vṛttirananyasādhāraṇā prasādhyate viruddhastadā hetvābhāsaḥ",
    "T11bsa064_u:663": " (Vn 88)",
    "T11bsa064_u:664": " sādhāraṇāyāmaprasādhite vā tadvṛttiniyame 'naikāntikaḥ /",
    "T11bsa064_u:665": " avṛttau vāsādhāraṇaḥ /",
    "T11bsa064_u:666": " viruddhadṛṣṭāntāvṛttau viparyayavṛttau ca na kaścid hetudoṣaḥ,",
    "T11bsa064_u:667": " dṛṣṭāntavirodhaśca pratijñāyā iti cet /",
    "T11bsa064_u:668": " na, tadāpi saṃśayahetutvānativṛtteḥ /",
    "T11bsa064_u:669": " dṛṣṭāntavirodho hi pratijñāyāḥ sādharmye doṣo na vaidharmye, abhimatatvāt /",
    "T11bsa064_u:670": " sādharmyadṛṣṭānte ca viparītadharmavati vastutaḥ sādhyāvyabhicāre 'pi",
    "T11bsa064_u:671": " hetornāvyabhicāradharmatā śakyā darśayitumiti nāpradarśitāvinābhāvasambandhāt hetorniścayaḥ",
    "T11bsa064_u:672": " tanna pratijñayā dṛṣṭāntavirodho hetvābhāsānativartate /",
    "T11bsa064_u:673": " (Vn 89)",
    "T11bsa064_u:674": " 56. ubhayathāpi doṣo 'stviti cet /",
    "T11bsa064_u:675": " na /",
    "T11bsa064_u:676": " na hetudoṣasya prāk prasaṅgena parājitasya doṣāntarānpekṣaṇāt /",
    "T11bsa064_u:677": " viśeṣeṇa sādhanāvayavānukramaniyamavādinaḥ /",
    "T11bsa064_u:678": " udāharaṇasādharnyaṃ hetulakṣaṇaṃ viruddhe dṛṣṭānte na sambhavatīti prākprayuktasya hetordoṣeṇa parājaya iti nottaradṛṣṭāntāpekṣayā virodhaścintāmarhati /",
    "T11bsa064_u:679": " hetorapi dṛṣṭāntavirodhe 'sādhāraṇatvaṃ viruddhatvaṃ vā, vaidharmye yadi vṛttiḥ syāt /",
    "T11bsa064_u:680": " (Vn 90)",
    "T11bsa064_u:681": " pramāṇavirodhe tu hetoryathā - 'na dahano 'gniḥ saityāt'; ityādi hyasiddho hetvābhāsaḥ",
    "T11bsa064_u:682": " pratijñāyā pramāṇavirodhaḥ svavacanavirodhena vyākhyātaḥ iti sarve evaite sādhanavirodhe hetvābhāseṣvantarbhavantīti hetvābhāsavacanenaivoktāḥ /",
    "T11bsa064_u:683": " (Vn 91)",
    "T11bsa064_u:684": " 57. yattu viruddhamuttaraṃ parapakṣe svasiddhena",
    "T11bsa064_u:685": " gotvādinānaikāntikacodaneti, tadasambaddhameva /",
    "T11bsa064_u:686": " yadi hi svasiddhena gotvādinā parasya vyabhicārasiddhimākāṅkṣeta, tasya tatsvapakṣaviruddhaṃ nābhimatamiti virodho yujyeta /",
    "T11bsa064_u:687": " sa hi svayaṃ pratipanne gotve hetuvṛtteḥ saṃśayāno 'pratipattimātmanastathā khyāpayati /",
    "T11bsa064_u:688": " sa ca hetuḥ satyasati gotve 'prasādhitasādhanasāmarthyaḥ saṃśaye hetutvādanaikāntika eva /",
    "T11bsa064_u:689": " prasādhite tu sāmarthye gotve 'vṛttyā hetau na saṃśaya eva,",
    "T11bsa064_u:690": " sarvasaṃśayaprakārāṇāṃ parihāreṇa samarthanāt /",
    "T11bsa064_u:691": " etena svapakṣānapekṣahetuprayogasyānaikāntikatā vyākhyātā /",
    "T11bsa064_u:692": " so 'pi",
    "T11bsa064_u:693": " svābhimatanityagotvavṛttihetumanityatve bruvāṇo 'samarthatayāsādhanāṅgatayā saṃśayahetumevāheti",
    "T11bsa064_u:694": " yatpunaruktam - ubhayapakṣasampratipannena vastunānaikāntikacodaneti,",
    "T11bsa064_u:695": " tatrāpyavaśyaṃ saṃśayahetutvamukhenaivānaikāntiko vaktavyaḥ /",
    "T11bsa064_u:696": " tadasamarthite 'nyatrāpi tulyamiti nobhayasiddhetarayoranaikāntikatvaviśeṣaḥ /",
    "T11bsa064_u:697": " (Vn 93)",
    "T11bsa064_u:698": " 58. yadapyuktaṃ - 'dṛṣṭāntābhāsā hetvābhāsapūrvakatvāt tadabhidhānenaivoktā iti na pṛthag nigrahasthāneṣūktāḥ'; iti tadapyavayavāntaravādino 'yuktam /",
    "T11bsa064_u:699": " yo 'vayavāntaraṃ dṛṣṭāntahetoḥ",
    "T11bsa064_u:700": " [dṛṣṭāntaṃ hetoḥ?] āha tasya na hetvābhāsoktyā dṛṣṭāntābhāsoktirvyāpyā,",
    "T11bsa064_u:701": " tadvacanena gamyamānsya tasmāt sādhanāntarābhāvaprasaṅgāt /",
    "T11bsa064_u:702": " dṛṣṭāntābhāsānāṃ hetvābhāse 'pyantarbhāvād dṛṣṭāntasyāpi hetāvantarbhāva iṣṭo bhavati /",
    "T11bsa064_u:703": " tathā ca na dṛṣṭāntaḥ pṛthaksādhanāvayavaḥ syād,",
    "T11bsa064_u:704": " apṛthagvṛtteḥ /",
    "T11bsa064_u:705": " yo dṛṣṭāntasādhyo 'rthastasya hetāvantarbhāvāddhetunaiva sādhita iti na dṛṣṭāntasya pṛthak kiñcitsāmarthyam /",
    "T11bsa064_u:706": " api ca - na kiñcit pūrvapakṣavādino hetvābhāsāsaṃsparśe nyāyyaṃ nigrahasthānamastīti tatsambhandhīni sarvāṇyeva hetvābhāsatāvacanenaiva uktānīti na pṛthagvācyāni syuḥ /",
    "T11bsa064_u:707": " arthāntaragamanāderapi hetoraśāmarthye eva sambhavāt /",
    "T11bsa064_u:708": " na hi samarthe hetau sādhye ca siddhe 'rthāntaragamanaṃ kañcidārabhate, asamarthasya mithyāpravṛtteriti",
    "T11bsa064_u:709": " (Vn 94)",
    "T11bsa064_u:710": " 59. [4] \"pakṣapratiṣedhe pratijñātārthāpanayanaṃ pratijñāsaṃnyāsaḥ /\"",
    "T11bsa064_u:711": " [nyā. sū.5.2.5] yaṃ pratijñātamartham 'anityaḥ śabdaḥ eindriyakatvād'; iti sāmānyavṛttyā hetorvyabhicārapradarśanena saḥ pratiṣedhe kṛte, 'ka",
    "T11bsa064_u:712": " evamāha- anityaḥ śabdaḥ'; iti parityajati, tasya pratijñāsaṃnyāso nāma",
    "T11bsa064_u:713": " nigrahasthānamiti /",
    "T11bsa064_u:714": " atrāpi yadyudbhāvite 'pi hetorvyabhicāre na sapakṣaṃ [svapakṣaṃ",
    "T11bsa064_u:715": " parityajati?[, kiṃ na gṛhyeta? anigṛha ta [?anigṛhīta] eva hetvābhāsābhidhānāditi cet /",
    "T11bsa064_u:716": " kimidānīmuttarapratijñāsaṃnyāsāpekṣayā tasya tadevādyaṃ nigrahasthānamiti kimanyairaśaktaparicchedaiḥ klībapralāpapraceṣṭitairupanyastaiḥ? evaṃ hi atiprasaṅgaḥ (Vn 95) syāt /",
    "T11bsa064_u:717": " pakṣapratiṣedhe tūṣṇīmbhavatastūṣṇīmbhāvo nāma",
    "T11bsa064_u:718": " nigrahasthānam, prapalāyamānasya prapalāyitaṃ nāmeti evamādyapi vācyaṃ syāt /",
    "T11bsa064_u:719": " tasmādetadapi asambaddhamiti /",
    "T11bsa064_u:720": " (Vn 96)",
    "T11bsa064_u:721": " 60. [5.] 'aviśeṣokte hetau pratiṣiddhe viśeṣamicchato hetvantaram /",
    "T11bsa064_u:722": " \"[nya.sū.5.2.6.] nidarśanam - 'ekaprakṛtīdaṃ vyaktaṃ, parimāṇāt,",
    "T11bsa064_u:723": " mṛtpūrvakāṇāṃ śarāvaprabhṛtīnaṃ dṛṣṭaṃ parimāṇam'; iti /",
    "T11bsa064_u:724": " asya vyabhicāreṇa pratyavasthānam - nānāprakṛtīnāmekaprakṛtīnāṃ ca dṛṣṭaṃ",
    "T11bsa064_u:725": " parimāṇamiti /",
    "T11bsa064_u:726": " evaṃ pratyavasthita āha - ekaprakṛtisamanvayaprakārāṇāṃ pariṇāmadarśanāt [parimāṇadarśanāt?] sukhaḥduḥkhamohasamanvitaṃ hīdaṃ sarvaṃ vyaktaṃ parigṛhyate [parimitaṃ gṛhyate?] /",
    "T11bsa064_u:727": " tasya prakṛtyantararūpasamanvayābhāvo 'sati [? prakṛtyantararūpasamanvayābhāve sati] ekaprakṛtikatvamiti tadaviśeṣokte hetau pratiṣedhaṃ bruvato hetvantaraṃ bhavati /",
    "T11bsa064_u:728": " sati hetvantarabhāve pūrvasya hetorasādhakatvānnigrahasthānam /",
    "T11bsa064_u:729": " atrāpi pūrvasyaiva hetoranaikāntikasyābhidhānānnigṛhīte hetvantaracintā",
    "T11bsa064_u:730": " kvopayujyate? yadi prāksādhanavādī hetumanaikāntikamuktvā",
    "T11bsa064_u:731": " dattottarāvasaraḥ tenaiva nigṛhyate /",
    "T11bsa064_u:732": " adattottarāvasaro hetvantarābhidhāne 'pi na nigrahamarhati, avirāmāt /",
    "T11bsa064_u:733": " (Vn 97)",
    "T11bsa064_u:734": " 61. [6.] \"prakṛtādarthādapratibaddhārthamarthāntaram\" [nyā.sū. 5.2.7.]",
    "T11bsa064_u:735": " yathoktalakṣaṇe pakṣapratipakṣaparigrahe hetutaḥ sādhyasiddhau prakṛtāyāṃ kuryāt- nityaḥ śabdo 'sparśatvāditi hetuḥ /",
    "T11bsa064_u:736": " hetuśca nāma hinoterdhātostuśabde pratyaye kṛdantaṃ padam /",
    "T11bsa064_u:737": " padaṃ ca nāmākhyhātopasarganipātā iti prastutya nāmādīni vyācaṣṭe /",
    "T11bsa064_u:738": " idamarthānantaraṃ nāma nigrahasthānam, abhyupagatārthāsaṅgatatvāditi /",
    "T11bsa064_u:739": " nyāyyametannigrahasthānaṃ, pūrvottarapakṣavādinoḥ pratipādite doṣa",
    "T11bsa064_u:740": " prakṛtaṃ parityajyāsādhanāṅgavacanamadoṣodbhāvanaṃ ca /",
    "T11bsa064_u:741": " sādhanavādinā hyupanyastasādhanasya samarthane (Vn 98) kartavye tadakṛtvā parasya",
    "T11bsa064_u:742": " prasaṅgenāprasaṅgena vātannāntarīyakasyābhidhānamuttaravādino 'pi",
    "T11bsa064_u:743": " doṣodbhāvanamātrādaparasyopakṣepa iti /",
    "T11bsa064_u:744": " (Vn 99)",
    "T11bsa064_u:745": " 62. [7.] \"varṇakramanirdeśavannirarthakam /",
    "T11bsa064_u:746": " \"[nyā. sū.5.2.8] yathā",
    "T11bsa064_u:747": " 'nityaḥśabdo jabagaḍatvāt jhabhaghaḍhavad'; iti /",
    "T11bsa064_u:748": " sādhanānupādānāt nigṛhyate iti /",
    "T11bsa064_u:749": " idamapyasambaddham /",
    "T11bsa064_u:750": " na hi varṇakramanirdeśasiddhāvānarthakyaṃ yadeva kiñcidasādhanāṅgasya vacanaṃ tadevānarthakaṃ;",
    "T11bsa064_u:751": " 'bhidheyasyābhāvāt, niṣprayojanatvācveti /",
    "T11bsa064_u:752": " prakāraviśeṣopādānamasambaddham",
    "T11bsa064_u:753": " vaterupādānādadoṣa iti cet /",
    "T11bsa064_u:754": " syādetat varṇakramanirdeśavaditi vatiratropāttaḥ so 'nyadāpi [so 'nyadapi?] ananurūpaṃ gṛṇhāti",
    "T11bsa064_u:756": " na /",
    "T11bsa064_u:757": " arthāntārādernigrahasthānasyāvacanaprasaṅgāt /",
    "T11bsa064_u:758": " evaṃ hi tā nirarthakā vācyā nirarthakenaivābhidhānāhitam [nirarthakenaivābhidhānāt?] /",
    "T11bsa064_u:759": " na sādhyasiddhau anarthakaṃ nirarthakaṃ, yasya naiva kaścidarthastannirarthakamiṣṭamiti cet /",
    "T11bsa064_u:760": " yasya kasyacidavādino 'pi hi nirarthakābhidhāne kiṃ na nigrahaḥ?",
    "T11bsa064_u:761": " nigrahanimittāviśeṣāt /",
    "T11bsa064_u:762": " na; tasyehāprastāvāditi cet /",
    "T11bsa064_u:763": " āyātamiha - yo nirarthakaṃ bravīti, tasya tenaiva nigraha iti /",
    "T11bsa064_u:764": " tattunyaṃ sarvasyāsādhanāṅgavādina iti /",
    "T11bsa064_u:765": " sa sarvo nirarthakābhidhāno 'pyanenaiva",
    "T11bsa064_u:766": " nigrahasthānena nigrahārhaḥ /",
    "T11bsa064_u:767": " na ca varṇakramanirdeśaḥ sarvatra nirarthakaḥ; kvacitprakaraṇe tasyāpyarthavattvāt /",
    "T11bsa064_u:768": " tasmādatraivāsyānarthakyāt nigrahasthānatvam /",
    "T11bsa064_u:769": " api cānyadidamucyate - 'varṇakramanirdeśo nigrahasthānam'; iti;",
    "T11bsa064_u:770": " kapolavāditakaṃkṣyaghaṭṭitakamityevamādīnāmapi vācyatvāt /",
    "T11bsa064_u:771": " (Vn 101)",
    "T11bsa064_u:772": " 63. [8.] \"parṣatprativādibhyāṃ trirabhihitamapyavijñātārtham /",
    "T11bsa064_u:773": " \"[nya. sū.",
    "T11bsa064_u:774": " 5.2.9] yadvākyaṃ parṣadā prativādinā ca trirabhihitaṃ na vijñāyate kliṣṭaśabdamapratīta - prayogamatidrutoccāritamityevamādinā kāraṇena tadavijñātārthamasāmarthyasaṃvaraṇāya prayuktaṃ nigrahasthānamiti /",
    "T11bsa064_u:775": " nedaṃ nirarthakād bhidyate; sapadiprakṛtārthasambaddhaṃ gamakamevakuryāt,",
    "T11bsa064_u:776": " nāsyāsāmarthyaṃ, na ca jāḍyāt parṣadādayo na pratipadyante iti na vidvānnigrahamarhati",
    "T11bsa064_u:777": " (Vn 102)",
    "T11bsa064_u:778": " parṣatpratibhāsaparikalpyārhavacanāt nigrahārha eveti cet /",
    "T11bsa064_u:779": " nyāyavādino jāḍyāduktamajānan kiṃ na prativādī nigṛhyate? jāḍyāt parṣadādeḥ avijñātapratipādanasāmarthya iti vijetā na syānna nigrahārhaḥ /",
    "T11bsa064_u:780": " asambaddhābhidhāne nirarthakameveti na pṛthak vivakṣitārthaṃ [vivakṣitam",
    "T11bsa064_u:781": " avijñātārthaṃ?] nāma nigrahasthānamiti /",
    "T11bsa064_u:782": " (Vn 103)",
    "T11bsa064_u:783": " 64. [9.] \"paurvāparyāyogādapratibaddhārthamapārthakam /\" [nyā. sū. 5.2.10]",
    "T11bsa064_u:784": " yatrānekasya padasya vākyasya vā paurvāparyeṇa yogo nāstītyasambaddhārthatā gṛhyate, tatsamudāyārthāpāyād apārthakaṃ daśadāḍimādivākyavat /",
    "T11bsa064_u:785": " idaṃ kila padānām asambaddhāt [asambandhāt?]",
    "T11bsa064_u:786": " asambaddhavarṇāt nirarthakāt pṛthaguktam /",
    "T11bsa064_u:787": " nanvevamasambaddhavākyamapi pṛthag vācyam; nobhayasaṅgrahādapārthakaṃ",
    "T11bsa064_u:788": " yuktam; nirarthakasya saṃgrahaprasaṅgāt /",
    "T11bsa064_u:789": " evaṃvidhācca viśeṣasamāśrayāt pṛthag nigrahasthānalakṣaṇapralapane",
    "T11bsa064_u:790": " 'tiprasaṅgo 'pyuktaḥ /",
    "T11bsa064_u:791": " na ca saṅgrahanirdeśe kañciddoṣaṃ paśyāmaḥ /",
    "T11bsa064_u:792": " prabhede vā guṇāntaramiti yatkiñcidetat /",
    "T11bsa064_u:793": " (Vn 104)",
    "T11bsa064_u:794": " 65. [10] \"avayavaviparyāsavacanamaprāptakālam /\" [nyā.sū. 5.2.11]",
    "T11bsa064_u:795": " pratijñādīnāṃ yathālakṣaṇamarthavaśāt kramaḥ, tatrāvayavānāṃ viparyayeṇābhidhānaṃ nigrahasthānam",
    "T11bsa064_u:796": " na; evamapi siddheriti cet /",
    "T11bsa064_u:797": " na; prayogāpetaśabdatulyatvāt /",
    "T11bsa064_u:798": " yathā-",
    "T11bsa064_u:799": " gaurityasya padasyārthe goṇīti prayujyamānaṃ padaṃ kakudādimantamarthaṃ pratipādayatīti na śabdārthākhyānaṃ vyartham /",
    "T11bsa064_u:800": " anena ca padena gośabdameva",
    "T11bsa064_u:801": " pratipadyate, gośabdat (Vn 105) kakudādimantamartham, tathā pratijñādyavayavaviparyayeṇānupūrvīṃ pratipadyate, ānupūrvyā cārthamiti /",
    "T11bsa064_u:802": " tathā hi pūrvaṃ karmopādīyate mṛtpiṇḍādikaṃ loke, tataḥ karaṇam iti /",
    "T11bsa064_u:803": " (Vn 106)",
    "T11bsa064_u:804": " 66. tadetadunmattakasyonmattakasaṃvarṇanamiva prayogāpetaśabdavadetaditi /",
    "T11bsa064_u:805": " yadi goṇīśabdāt kakudādimatyarthe pratītiśabdānvākhyānaprayatnena [?",
    "T11bsa064_u:806": " pratītiḥ, śabdānvākhyānaprayatne na] arthaṃ paśyāmaḥ /",
    "T11bsa064_u:807": " goṇīśabdasyārthapratipādane 'sāmarthyāt /",
    "T11bsa064_u:808": " satyaṃ dṛṣṭā, na tu sākṣādityuktam /",
    "T11bsa064_u:809": " nanu goṇīśabdādapi loke pratītirdṛṣṭā /",
    "T11bsa064_u:810": " satyaṃ dṛṣṭā, na tu sakṣādityuktam",
    "T11bsa064_u:811": " uktametanna punaryuktaṃ; strīśūdrāṇāmubhayapratīterabhāvāt /",
    "T11bsa064_u:812": " yaḥ khalu ubhayaṃ vetti, śabdamapaśabdaṃ ca, sa eva pratipadyate /",
    "T11bsa064_u:813": " yastu nakkaśabdaṃ mukkaśabdameva vā vetti, na nāsāśabdaṃ, sa kathamapaśabdācchabdaṃ pratipadetat, tato 'rthaṃ pratipadyeta?",
    "T11bsa064_u:814": " dṛṣṭā cānubhayavedino 'pi pratītiriti /",
    "T11bsa064_u:815": " na paramparayā pratītiḥ, arthe 'samarthasya śabdo 'pi",
    "T11bsa064_u:816": " pratītijananāsāmarthyācca /",
    "T11bsa064_u:817": " na hyarthe 'pi vācakatvaṃ nāmānyadeva, anyatra tadviṣayapratītijananāt /",
    "T11bsa064_u:818": " apaśabdaścecchabde pratītiṃ janayed, artha eva kiṃ na janayati? na hyetasyārthāt kañcid bhedaṃ paśyāmaḥ, yena taṃ pariharet /",
    "T11bsa064_u:819": " akṛtasamayasya śabde 'pyapratītijananācca /",
    "T11bsa064_u:820": " na hyayamapaśabdaḥ śabde 'pi svabhāvataḥ pratītiṃ janayati, adarśanāt samaya eva tu janayet",
    "T11bsa064_u:821": " samayavaśāt pravartate /",
    "T11bsa064_u:822": " evaṃ hi pratipattiparamparāpariśramaḥ parihṛto bhavati /",
    "T11bsa064_u:823": " (Vn 108)",
    "T11bsa064_u:824": " 67. viparyayadarśanācca /",
    "T11bsa064_u:825": " śabdādarthamapratipadyamānā apaśabdaireva jñānaṃ vyutpadyamānā loke dṛsyante iti vyarthaṃ śabdānuśāsanam /",
    "T11bsa064_u:826": " na vyarthaṃ, saṃskṛtaśabdavyutpattyarthamiti cet /",
    "T11bsa064_u:827": " ko 'yaṃ śabdānāṃ",
    "T11bsa064_u:828": " saṃskāraḥ? na hyeṣāṃ prajñābāhuśrutyādikaṃ saṃskāraṃ pasyāmaḥ /",
    "T11bsa064_u:829": " nāpyeṣāmekāntena śravyatā /",
    "T11bsa064_u:830": " nāpyarthapratyāyane kaścidatiśayaḥ /",
    "T11bsa064_u:831": " na dharmasādhanatā, mithyāvṛtticodanebhyaḥ saṃskṛtebhyo 'pyadharmotpatteḥ",
    "T11bsa064_u:832": " anyebhyo 'pi viparyayeṇa dharmotpatteḥ /",
    "T11bsa064_u:833": " śabddsya suprayogādeva svargamodanaghoṣaṇā vacanamātram /",
    "T11bsa064_u:834": " na caivaṃvidhānāgamānādriyante yuktijñāḥ /",
    "T11bsa064_u:835": " na ca dānādidharmasādhanacodanāśūnyakevalaśabdasuprayogāt nagapātam iti bruvāṇasya kasyacinmukhaṃ vakrī bhavati /",
    "T11bsa064_u:836": " tasmānna saṃskṛto nāma kaścicchabdaḥ /",
    "T11bsa064_u:837": " (Vn 109)",
    "T11bsa064_u:838": " śiṣṭaprayogaḥ saṃskāra iti cet /",
    "T11bsa064_u:839": " ke śiṣṭāḥ? ye viditavedyādiguṇayuktāḥ /",
    "T11bsa064_u:840": " kaḥ punareṣāṃ guṇotkarṣānapekṣo 'līkanirbandho yatte 'mūneva śabdān prayuñjate nāparān? na cātra kaścicchabde 'parokṣaḥ sākṣī, yata idameva prayuñjate nāparān śiṣṭā iti niścinumaḥ nanvevaṃ [na tvevaṃ?] vayaṃ guṇātiśayamapasyantaḥ saṃskāraṃ",
    "T11bsa064_u:841": " keṣāñcicchabdānāmanumanyāmahe, tadanvākhyānaṃ [tadanvākhyāne?] yatnaṃ vā;",
    "T11bsa064_u:842": " guṇātiśayābhāvāt /",
    "T11bsa064_u:843": " vedarakṣādikaṃ cāprayojanameva atatsamayasthāyinaḥ /",
    "T11bsa064_u:844": " satyapi guṇātiśaye na karaṇīya evānvākhyāne yatnaḥ, tatsvabhāvasyānyato",
    "T11bsa064_u:845": " 'pi siddheḥ /",
    "T11bsa064_u:846": " prākṛtāpabhraṃśadramiḍāndhrādibhāṣāvat /",
    "T11bsa064_u:847": " na hi pratideśaṃ bhāṣāṇāṃ kiñcillakṣaṇamasti /",
    "T11bsa064_u:848": " atha ca sampradāyasāmyāllokastathaiva",
    "T11bsa064_u:849": " pratipadyate, tāsāṃ ca prayogabhraṃśaṃ, tathā saṃskṛtānāṃ śabdānāṃ",
    "T11bsa064_u:850": " pratītirbhaviṣyati /",
    "T11bsa064_u:851": " iti jaḍapratipattirevaiṣā, yā śabdānāṃ lakṣaṇe",
    "T11bsa064_u:852": " pravṛttiḥ /",
    "T11bsa064_u:853": " (Vn 111)",
    "T11bsa064_u:854": " 68. avayavaviparyaye 'pi yadi teṣāṃ vacanānāṃ sambandhapratītiḥ, na viparyayaḥ nāpi arthāpratītiḥ; sāmarthyāt /",
    "T11bsa064_u:855": " na hyatra kaścit samayaḥ pratyāyānāviśeṣe 'pi evameva avayavāḥ prayoktavyā iti /",
    "T11bsa064_u:856": " sa eva teṣāṃ kramo yathāvastitebhyo 'rthapratītirbhavati /",
    "T11bsa064_u:857": " iti na viparyayāt pratītiḥ, tata ānupūrvīpratipattyā pratītiriti cet /",
    "T11bsa064_u:858": " nāpratīyamānasambandhebhyaḥ ānupūrvīpratipattiḥ /",
    "T11bsa064_u:859": " yeṣāṃ śabdānāṃ kaścit sambandho jāyate [jñāyate?] 'idamiha sambadhyate';",
    "T11bsa064_u:860": " iti, teṣu viditasambandheṣu kaḥ kasya pūrvo 'paro vā kramaḥ, yo yathāvasthitānāṃ sambandhaḥ pratīyate /",
    "T11bsa064_u:861": " na hi vākyeṣu padānāṃ kramaniyamaḥ kaścit, yathā rājñaḥ puruṣaḥ, puruṣo rajña iti /",
    "T11bsa064_u:862": " yāvadbhiḥ padairarthaparisamāptistadekaṃ vākyaṃ, yathā- 'devadatta",
    "T11bsa064_u:863": " gāmānaya kṛṣṇām'; iti /",
    "T11bsa064_u:864": " atra padānāṃ yathākāmaṃ prayoge 'pi nārthapratītau viśeṣa iti kaścit kramābhiniveśaḥ /",
    "T11bsa064_u:865": " (Vn 112)",
    "T11bsa064_u:866": " pratipāditaṃ ca pratijñāvacanāntareṇāpi yathā pratītirbhaviṣyatīti /",
    "T11bsa064_u:867": " pratīyamānārthasya śabdasya prayoge 'tiprasaṅgaḥ /",
    "T11bsa064_u:868": " pariśiṣṭeṣu ca sambandhaṃ pradarśya dharmiṇi bhāvaḥ pradarśyeta, dharmiṇi bhāvaṃ pradarśya sambandhaḥ pradarśyeta iti na niyamaḥ kaścid; ubhayathāpi pratītyutpatteḥ ityuktam /",
    "T11bsa064_u:869": " apratīyamānasambandheṣu ca padeṣu na tebhya ānupūrvyā api pratīteriti nedamapārthakād bhidyate iti nāprāptakālaṃ pṛthag vācyaṃ syāditi /",
    "T11bsa064_u:870": " (Vn 114)",
    "T11bsa064_u:871": " 69. [11.] \"hīnamanyatamenāpyavayavena nyūnam /\" [nyā.sū. 5.2.12.] yasmin vākye pratijñādīnāmanyatamo 'vayavo na bhavati, tadvākyaṃ hīnaṃ;",
    "T11bsa064_u:872": " sādhanābhāve sādhyāsiddheḥ /",
    "T11bsa064_u:873": " na pratijñānyūnaṃ hīnaṃ; tadabhāve pratītibhāvāditi pratipāditam /",
    "T11bsa064_u:874": " hīnameva tat; nyūnatāyāmapi nigrahādityaparaḥ /",
    "T11bsa064_u:875": " yaḥ pratīyamānārthamanarthakaṃ śabdaṃ prayuṅkte, sa nigrahamarhet,",
    "T11bsa064_u:876": " nārthopasaṃhitasyābhidhāteti asamīkṣitābhidānametat /",
    "T11bsa064_u:877": " ata eva pratijñāyā na sādhanāṅgabhāva iti /",
    "T11bsa064_u:878": " (Vn 115)",
    "T11bsa064_u:879": " 70. [12] \"hetūdāharaṇādhikamadhikam /\" [nyā.sū.5.2.13.] ekena kṛtakatvād itarasya ānarthakyamiti tadetanniyamābhyupagame veditavyam /",
    "T11bsa064_u:880": " yatraikasādhanavākyaprayogapūrvako vicārastatrādhikābhidhānamanarthakamiti nigrahasthānam",
    "T11bsa064_u:881": " prapañcakathāyāṃ tu na kaścidoṣaḥ, niyamābhāvāditi /",
    "T11bsa064_u:882": " (Vn 116)",
    "T11bsa064_u:883": " 71. [13.] \"śabdārthayoḥ punarvacanaṃ punaruktamanyatrānuvādāt /\" [nyā.sū.",
    "T11bsa064_u:884": " 5.2.14] śabdapunaruktam - anityaḥ śabdo 'nityaḥ śabda iti /",
    "T11bsa064_u:885": " arthapunaruktam anityaḥ śabdo nirodhadharmako dhvāna iti /",
    "T11bsa064_u:886": " atra na śabdapunaruktaṃ pṛthagvācyam: arthapunaruktavacanenaiva gatatvāt /",
    "T11bsa064_u:887": " na hyarthabhede śabdasāmye 'pi kaścid doṣaḥ /",
    "T11bsa064_u:888": " yathā-",
    "T11bsa064_u:889": " hasati hasati svāminyuccai rudatyabhiroditi /",
    "T11bsa064_u:890": " kṛtiparikaraṃ svedo 'ṅgāraṃ [svedodgāraṃ?] pūrdhāvati [pradhāvati?]",
    "T11bsa064_u:891": " dhāvati //",
    "T11bsa064_u:892": " guṇasamuditaṃ doṣāpetaṃ praṇindati nindati /",
    "T11bsa064_u:893": " dhanalavaparikrītaṃ yantraṃ pranṛtyati nṛtyati //",
    "T11bsa064_u:894": " yathā vā- yadyasmin sati bhavati bhavati, na bhavati na bhavati tattasya kāryamitarat kāraṇamiti",
    "T11bsa064_u:895": " (Vn 117)",
    "T11bsa064_u:896": " 72. gamyamānārthaṃ punarvacanamapi punaruktam; niyatapradaprayoge sādhanavākye yathā pratijñāvacanamiti arthapunaruktenaiva gatārthatvānna",
    "T11bsa064_u:897": " pṛthagvācyam /",
    "T11bsa064_u:898": " ayamapi niyatasādhanavākye eva doṣo vaktavyaḥ; na vistarakathāyām /",
    "T11bsa064_u:899": " vyācakṣāṇo hi kadācidasamyak śravaṇapratipattiśaṅkayā sākṣiprabhṛtīnāṃ punaḥ punarbrūyāditi na tatra kiñcicchalam /",
    "T11bsa064_u:900": " nāviṣayatvāditi cet; nāyaṃ gururna śiṣya iti na yatnataḥ pratipādanīyaḥ,",
    "T11bsa064_u:901": " yena punaḥ punarucyate, iti punarvacane nigraha eveti cet /",
    "T11bsa064_u:902": " na; sākṣiṇāṃ yatnena pratipādyatvāt, tadpratipādane doṣābhidhānāt, pratipādyasya",
    "T11bsa064_u:903": " śiṣyatvāt, vijigīśuvādapratiṣedhatvāt, trirabhidhānavacanāt,",
    "T11bsa064_u:904": " punarvacanaprasaṅge samayaniyamābhāvācca /",
    "T11bsa064_u:905": " (Vn 118)",
    "T11bsa064_u:906": " 73. na cedamadhikād bhidyate iti na pṛthagvācyam /",
    "T11bsa064_u:907": " viniyatapradaprayoge hi sādhanavākye ādhikyadoṣa iti punarvacane 'pi gatārthasyādhikyameva padasyeti /",
    "T11bsa064_u:908": " prapañcakathāyām anirūpitai kārthasādhanādhikaraṇāyāṃ nānārthasādhanepsāyāṃ nānāsādhanepsāyāṃ vā śrotuḥ hetvādi bāhulyasya punarvacanasya doṣatvāt /",
    "T11bsa064_u:909": " pratītapratyayābhāvād hetvādibāhulyaṃ vacanabāhulyaṃ ca sādhanadoṣa iti /",
    "T11bsa064_u:910": " (Vn 119)",
    "T11bsa064_u:911": " ādhikyapunarvacanayostulyadoṣa iti saṃgrahavacanaṃ nyāyyam; doṣābhāvādeva",
    "T11bsa064_u:912": " guṇābhāvāt, evamprakārāṇāṃ bhedānāṃ vacane cātiprasaṅgādityuktam /",
    "T11bsa064_u:913": " paryāyaśabdakalpo hyaparo hetuḥ pratipādite viṣaye pravartamānaḥ ';",
    "T11bsa064_u:914": " pratipādyasya viśeṣābhāvāt /",
    "T11bsa064_u:915": " arthaḥ punaḥ pratipādanānna bhidyate /",
    "T11bsa064_u:916": " (Vn 120)",
    "T11bsa064_u:917": " 74. yatpunaruktam- \"anuvāde tvapunaruktaṃ;",
    "T11bsa064_u:918": " śabdābhyāsādarthaviśeṣopapatteḥ\" /",
    "T11bsa064_u:919": " yathā \"hetvapadeśāt pratijñāyāḥ punarvacanaṃ nigamanam\" [nya. sū. 1.1.39] iti /",
    "T11bsa064_u:920": " pratijñāyā evaṃ [eva?]",
    "T11bsa064_u:921": " gamyamānārthāyā vacanaṃ punarvacanaṃ. kiṃ punarasyāḥ punarvacanam",
    "T11bsa064_u:922": " ityuyuktaṃ nigamanam /",
    "T11bsa064_u:923": " 75. [14.] \"vijñātasya parṣadā trirabhihitasyāpratyuccāraṇamananubhāṣaṇam /\" [nyā.sū. 5.2.17] vijñātavākyārthasya parṣadā trirabhihitasya",
    "T11bsa064_u:924": " yadapratyuccāraṇaṃ tadananubhāṣaṇaṃ nāma nigrahasthānamapratyuccārayan kimāśrayaṃ parapakṣapratiṣedha kuryāditi /",
    "T11bsa064_u:925": " (Vn 121)",
    "T11bsa064_u:926": " uttareṇāvasānānnedaṃ nigrahasthānamiti cet /",
    "T11bsa064_u:927": " syādetat /",
    "T11bsa064_u:928": " uttareṇa guṇadoṣavatā mūḍhāmūḍhatvaṃ gamyate iti kimuccāritena? asti hi kaścid",
    "T11bsa064_u:929": " uttareṇa samartho na pratyuccāraṇena, nāsau tāvatā nigrahamarhediti /",
    "T11bsa064_u:930": " na:",
    "T11bsa064_u:931": " uttaraviṣayāparijñānāt /",
    "T11bsa064_u:932": " yadyayaṃ na pratyuccārayati, nirviṣayamuttaraṃ prasajyeta /",
    "T11bsa064_u:933": " athottaraṃ bravīti, kathaṃ noccārayati? tadidaṃ",
    "T11bsa064_u:934": " vyāhatamucyate- 'noccārayati, uttaraṃ ca bravīti'; iti /",
    "T11bsa064_u:935": " apratijñānācca /",
    "T11bsa064_u:936": " na cedaṃ na [? na cedaṃ] parijñāyate- pūrvaṃ sarvamuccārayitavyaṃ paścāduttaramabhidhātavyamiti",
    "T11bsa064_u:937": " apitu yathākathañciduttaraṃ vācyam uttaraṃ cāśrayābhāve 'yuktamiti yuktamapratyuccāraṇaṃ nigrahasthānamiti",
    "T11bsa064_u:938": " (Vn 122)",
    "T11bsa064_u:939": " 76. yadi nāma vādī svas ādhanārthavivaraṇavyājena prasaṅgādaparaṃ",
    "T11bsa064_u:940": " ghoṣayed, vivādāspadaṃ ca jijñāsitamarthamātramukttvā",
    "T11bsa064_u:941": " pratijñādiṣvarthaviśeṣaparamparayā aparānarthānupakṣipya kathāṃ",
    "T11bsa064_u:942": " vistārayet, tacca sarvaṃ yadā nānuvaktuṃ śaknuyāt, kastasya vivādāśrayārthamātrottaravacane sāmarthyavighātaḥ yena vādivacanānubhāṣaṇaṃ nigrahasthānamucyate /",
    "T11bsa064_u:943": " tasmānna sarvaṃ vādikathāmananubhāṣamāṇo nottare samarthaḥ /",
    "T11bsa064_u:944": " yadvacanāntarīyakā jijñāsitārthasiddhiḥ, yathā",
    "T11bsa064_u:945": " pakṣadharmatāvyāptiprasādhanamātraṃ, na tatrāpi prasaṅgāntaropakṣepaḥ,",
    "T11bsa064_u:946": " tadavaśyaṃ sādhanāṅgaviṣayatvād dūṣaṇasya upadarśyata eva /",
    "T11bsa064_u:947": " tatrāpi na sarvaṃ prāganukrameṇoccārayitavyaṃ, paścād dūṣaṇaṃ vācyaṃ;",
    "T11bsa064_u:948": " dviruccāraṇaprasaṅgāt /",
    "T11bsa064_u:949": " dūṣaṇaviṣayopadarśanārthe 'nubhāṣaṇe",
    "T11bsa064_u:950": " vādivacanānukramaghoṣaṇaṃ vyarthamiti na kāryameva dūṣayatā /",
    "T11bsa064_u:951": " 'asyāyaṃ",
    "T11bsa064_u:952": " doṣoḥ'; iti nāntarīyatvāt pratidoṣavacanaṃ viṣayopadarśanaṃ kriyate eva /",
    "T11bsa064_u:953": " (Vn 123)",
    "T11bsa064_u:954": " 77. na hi sarvaviṣayopadarśanaṃ kṛtvā yugapad doṣaḥ śakyate 'bhidhātum;",
    "T11bsa064_u:955": " pratyarthaṃ doṣabhedāt /",
    "T11bsa064_u:956": " tasmād yaṃ padārthaṃ dūṣayati, sa eva taddūṣaṇaviṣayastadā pradarśanīyaḥ /",
    "T11bsa064_u:957": " (Vn 124) nāparastuḥ; dūṣṇe",
    "T11bsa064_u:958": " 'paropadarśanasyāsambhavāt /",
    "T11bsa064_u:959": " tasmin dūṣite punaranyo 'rtho 'paradoṣaviṣaya",
    "T11bsa064_u:960": " ityayamanubhāṣaṇe dūṣaṇe ca nyāyaḥ /",
    "T11bsa064_u:961": " sakṛt sarvānubhāṣaṇe 'pi doṣavacanakāle punarviṣayaḥ pradarśanīya eva;",
    "T11bsa064_u:962": " apradarśite doṣasya vaktumaśakyatvāt /",
    "T11bsa064_u:963": " tathā ca dviranubhāṣaṇaṃ kṛtaṃ syāt /",
    "T11bsa064_u:964": " tatra prathamaṃ sarvānukramānubhāṣaṇaṃ niṣprayojanam /",
    "T11bsa064_u:965": " dūṣaṇavādinā dūṣaṇe vaktavye yanna tatropayujyate tasyābhidānamadoṣodbhāvanam /",
    "T11bsa064_u:966": " dviruktiśca /",
    "T11bsa064_u:967": " iti sakṛt sarvānubhāṣaṇaṃ parājayādhikaraṇaṃ vācyam /",
    "T11bsa064_u:968": " tathāstviti cet /",
    "T11bsa064_u:969": " syādetat /",
    "T11bsa064_u:970": " uktametadarthāntaraṃ nigrahasthānamiti /",
    "T11bsa064_u:971": " tatra sādhane yataḥ kutaścit prasaṅgādinā nāntarīyakābhidhāna /",
    "T11bsa064_u:972": " ['nāntarīyakābhidhānaṃ?] vādino 'rthāntaragamanameveti sa nigrahārhaḥ /",
    "T11bsa064_u:973": " na kaścit kvacit kriyamāṇaprasaṅgo na prayujyate, nāpi tat tasyānubhāṣaṇīyam",
    "T11bsa064_u:974": " / na cedamapyasmābhiranujñāyate- sarvaṃ prāk sakṛdvaktavyaṃ,",
    "T11bsa064_u:975": " paścāddūṣaṇamiti /",
    "T11bsa064_u:976": " kintu dūṣayatāvaśyaṃ viṣayo darśanīyaḥ, anyathā dūṣaṇāvṛtteriti /",
    "T11bsa064_u:977": " (Vn 125)",
    "T11bsa064_u:978": " 78. evaṃ tarhi nānanubhāṣaṇaṃ pṛthag nigrahasthānaṃ vācyam, apratibhayā gatatvāt /",
    "T11bsa064_u:979": " uttarasya hyapratipattirapratibhā [nyā.sū. 5.2.18] /",
    "T11bsa064_u:980": " na cottaraviṣayamapradarśayan uttaraṃ pratipattuṃ sararthaḥ /",
    "T11bsa064_u:981": " na hyanākṣiptānuttarapratipattikamananubhāṣaṇam /",
    "T11bsa064_u:982": " tenānanubhāṣaṇasya vyāpikāyāmapratibhāyāṃ vihitaṃ nigrahasthānatvam ananubhāṣaṇam [ananubhāṣaṇe?]",
    "T11bsa064_u:983": " gavyaparāmṛṣṭatadbhedāyāṃ vihitamiva sāsnādimattvaṃ bāhuleye 'pi /",
    "T11bsa064_u:984": " tasmādpratibhaiva nigrahādhikaraṇatvena vā [vācyā?]",
    "T11bsa064_u:985": " nānanubhāṣaṇam /",
    "T11bsa064_u:986": " (Vn 126)",
    "T11bsa064_u:987": " kaścāyaṃsamayaniyamastrirabhihitasyānanubhāṣaṇamiti? yadi tāvat parapratyāyanārthā pravṛttiḥ, kiṃ trirabhidhīyeta? tathā tathā sa",
    "T11bsa064_u:988": " grāhaṇīyo yathāsya pratipattirbhavati /",
    "T11bsa064_u:989": " atha paropatāpanārthā tadāpi kiṃ",
    "T11bsa064_u:990": " trirabhidhīyate? sākṣiṇāṃ karṇe nivedya prativādī",
    "T11bsa064_u:991": " kaṣṭāpratītadrutasaṃkṣisādibhirupadrotavyaḥ,",
    "T11bsa064_u:992": " yathottarapratipattivimūḍhastūṣṇīmbhavati /",
    "T11bsa064_u:993": " na hi paropatāpanakrame",
    "T11bsa064_u:994": " kaścinnyāyaḥ, yena kaṣṭāpratītaprayogadrutoccāritā nivāryante,",
    "T11bsa064_u:995": " trirabhidhānaṃ vā vidhīyate /",
    "T11bsa064_u:996": " na ca paropatāpāya santaḥ pravartante,",
    "T11bsa064_u:997": " śāstrāṇi vā praṇīyante ityado vakttavyam ! tasmāttāvadvaktavyaṃ,",
    "T11bsa064_u:998": " yāvadanena na gṛhītam /",
    "T11bsa064_u:999": " na trireva /",
    "T11bsa064_u:1000": " agrahaṇasāmarthye prāgeva vā paricchinnasāmarthye parihartavyaḥ punaranupratibodhyeti /",
    "T11bsa064_u:1001": " (Vn 127)",
    "T11bsa064_u:1002": " 79. [15.] \"avijñātamajñānam /\" [nyā.sū. 5.2.17] vijñātaṃ parṣadā prativādinā yadavijñātaṃ tadajñānaṃ nāma nigrahasthānam /",
    "T11bsa064_u:1003": " arthe khalvavijñāte na tasya pratiṣedhaṃ brūyāditi /",
    "T11bsa064_u:1004": " etadapyananubhāṣaṇavadatreti tatraiva gamyatvādavācyam /",
    "T11bsa064_u:1005": " yathānanubhāṣaṇe",
    "T11bsa064_u:1006": " 'pradarśitaviṣayatvāduttarapratipattiraśakyeti anuttarapratipattyaiva",
    "T11bsa064_u:1007": " nigrahasthānatvam; uttaraviṣayapradarśanaprasaṅgamantareṇānubhāṣaṇasya vaiyarthyāt /",
    "T11bsa064_u:1008": " tathājñāne 'pyuttarāpratipattyaiva nigrahasthānatvam /",
    "T11bsa064_u:1009": " ajānānaḥ kathamuttaram uttaraviṣayaṃ ca brūyāt? iti viṣayājñānamuttarājñānaṃ ca",
    "T11bsa064_u:1010": " nigrahasthānam /",
    "T11bsa064_u:1011": " anyathā evaṃ sati apratibhayā [? apratibhāyā]",
    "T11bsa064_u:1012": " nirviṣayatvāt /",
    "T11bsa064_u:1013": " (Vn 128)",
    "T11bsa064_u:1014": " anavadhāritārtho hi nānubhāṣate, ananubhāṣamāṇo viṣayamupadarśyottaraṃ pratipattuṃ na śaknuyādityuttaraṃ na pratipadyeta;",
    "T11bsa064_u:1015": " jñātottaratadviṣayasyottarāpratipatterasambhavāt /",
    "T11bsa064_u:1016": " ubhayametaduttarāpratipatteḥ kāraṇamiti /",
    "T11bsa064_u:1017": " tadabhāve pratipattirbhavatyeveti tayoḥ pṛthagvacane 'pratibhāyāḥ ko viṣaya iti vaktavyam ! nirviṣayatvādavācyaiva syāt /",
    "T11bsa064_u:1018": " (Vn 129)",
    "T11bsa064_u:1019": " 80. nottarajñānam [? nottarājñānam] ajñānam /",
    "T11bsa064_u:1020": " kiṃ tarhi? viṣayājñānam /",
    "T11bsa064_u:1021": " jñāte hi viṣaye uttarājñānāt tanna pratipadyeteti asti viṣayo 'pratibhāyā",
    "T11bsa064_u:1022": " iti cet /",
    "T11bsa064_u:1023": " evaṃ tarhi ananubhāṣaṇaṃ nirviṣayam; ajñānenākṣepāt /",
    "T11bsa064_u:1024": " na hi viṣayaṃ samyak pratipadyamānaḥ kaścinnānubhāṣeteti nānanubhāṣaṇaṃ pṛthag vācyam /",
    "T11bsa064_u:1025": " uttarājñānasya cākṣepāt /",
    "T11bsa064_u:1026": " viṣayājñānenottarājñānamapyākṣiptameva na hi viṣayamajānannuttaraṃ jānātīti naivāpratibhāyā viṣayo 'sti /",
    "T11bsa064_u:1027": " jñāte 'pi viṣaye punaruttarājñānamapratibhāyā viṣaya iti cet /",
    "T11bsa064_u:1028": " evaṃ tarhi viṣayottarājñānayorapi prabhedāt nigrahasthānāntarālavācyāni",
    "T11bsa064_u:1029": " [nigrahasthānāntarāṇi vācyāni?] /",
    "T11bsa064_u:1030": " yathājñānasya viṣayo jñānam [?",
    "T11bsa064_u:1031": " viṣayājñānam] uttarājñānamiti prabhedādasatyapi guṇātiśaye",
    "T11bsa064_u:1032": " nigrahasthānāntaravyavasthā kriyate, tathājñānayorapi sarvottarājñānamityādi prabhedānnigrahasthānāntarāṇi kiṃ nocyante? na cobhayasyāpyajñānasya (Vn 130) saṃgrahavacane doṣaḥ, guṇastu lāghavasaṃjñaḥ syāditi saṃgrahavacanaṃ nyāyyam /",
    "T11bsa064_u:1033": " tasmādananubhāṣaṇājñānayorapratibhāviṣayatvānna pṛthagvacanam /",
    "T11bsa064_u:1034": " api ca - na pūrvottarapakṣavādino hetvābhāsāpratibhābhyāmanyat",
    "T11bsa064_u:1035": " nigrahasthānaṃ nyāyyamasti, tadubhayavacanenaiva sarvamuktamiti /",
    "T11bsa064_u:1036": " tadubhayākṣiseṣu prabhedeṣu guṇātiśayamantareṇa vacanādare 'tiprasaṅgāt",
    "T11bsa064_u:1037": " vyarthaḥ prapañca iti /",
    "T11bsa064_u:1038": " (Vn 131)",
    "T11bsa064_u:1039": " 81. [16.] \"uttarasyāpratipattirapratibhā /\" [nyā.sū. 5.2.18]",
    "T11bsa064_u:1040": " parapakṣapratiṣedhe uttaraṃ yadā na pratipadyate, tadā nigṛhīto vaktavyaḥ",
    "T11bsa064_u:1041": " (Vn 132)",
    "T11bsa064_u:1042": " sādhanavacanānantaraṃ prativiṣayamuttare vyarthaṃ tadajñānakramaghoṣaṇaślokapāṭhādinā kālaṃ gamayan kartavyāpratipattyā nigrahārha iti nyāyyaṃ nigrahasthānamiti /",
    "T11bsa064_u:1043": " 82. [17.] \"kāryavyāsaṅgāt kathāvicchedo vikṣepaḥ /\" [nyā. sū. 5.2.20]",
    "T11bsa064_u:1044": " yatkiñcit kartavyaṃ vyāsajya kathāṃ vicchinatti /",
    "T11bsa064_u:1045": " 'idaṃ me karaṇīyaṃ prahīyate, asminnavasite paścāt kariṣyāmi /",
    "T11bsa064_u:1046": " pratiśyākalāme kaṇṭhaṃ kṣiṇoti'; - ityevamādinā kathāṃ vicchinatti /",
    "T11bsa064_u:1047": " sa vikṣepo nāma nigrahasthānamekataranigrahāntāyāṃ kathāyāṃ svayameva kathāntaṃ pratipadyate iti /",
    "T11bsa064_u:1048": " idamapi yadi pūrvapakṣavādī kuryād vyājopakṣepamātreṇa, na punarbhūtasya tathāvidhakathoparodhinaḥ karyasya bhāve, tasya svasādhanāsāmarthyaparicchedādeva vikṣepaḥ syāt /",
    "T11bsa064_u:1049": " tathā cedamarthāntaragamane evāntarbhavet; asamarthasādhanābhidhānāt (Vn 133)",
    "T11bsa064_u:1050": " hetvābhāseṣu vā /",
    "T11bsa064_u:1051": " prakṛtasādhanāsambaddhapratipatteśca nirarthakāpārthakābhyāṃ ca na bhidyate /",
    "T11bsa064_u:1052": " atiprasaṅgaścaivamprakārāṇāmasambaddhasādhanavākyapratipattibhedānāṃ pṛthag nigrahasthānavyavasthāpane proktaḥ /",
    "T11bsa064_u:1053": " athottaravādī evaṃ vikṣipet, sādhanānantaram uttare pratipattavye",
    "T11bsa064_u:1054": " tadapratipattyā vikṣepapratipattirapratibhāyāmarthāntare vāntarbhavati /",
    "T11bsa064_u:1055": " (Vn 134)",
    "T11bsa064_u:1056": " 83. nanu nāvaśyaṃ sādhanadūṣaṇābhyāmeva sarvasya pratipattiḥ, yena sarvā vādiprativādinorna samyak pratipatterhetvābhāse 'rthe pratibhāyāṃ vāntarbhavāt /",
    "T11bsa064_u:1057": " bhavati hi anibaddhenāpi kathāprapañcena vivāda iti /",
    "T11bsa064_u:1058": " na;",
    "T11bsa064_u:1059": " asambhavāt /",
    "T11bsa064_u:1060": " ekatrādhikaraṇe viruddhābhyupagamayorvivādaḥ syāt;",
    "T11bsa064_u:1061": " aviruddhābhyupagamayoranabhyupagamayorvā virodhābhāvāt /",
    "T11bsa064_u:1062": " tatrāvaśyamekasya",
    "T11bsa064_u:1063": " vāgvacanapravṛttiḥ; yugapatpravṛttau parasparavacanagrahaṇāvadhāraṇottarāṇāmasambhavena pravṛttivaiphalyāt",
    "T11bsa064_u:1064": " svasthātmanāmapravṛtteḥ /",
    "T11bsa064_u:1065": " tena ca svopagamopanyāse 'vaśyaṃ sādhanaṃ",
    "T11bsa064_u:1066": " vaktavyaṃ; anyathā pareṣāmaprattipatteḥ /",
    "T11bsa064_u:1067": " apareṇa ca tatsambandhi dūṣaṇam",
    "T11bsa064_u:1068": " / ubhayorasamyakpratipattau hetvābhāsāpratibhayoḥ prasaṅga iti sarvo nyāyapravṛttaḥ pūrvottarapakṣopanyāso dvayaṃ nātipatati /",
    "T11bsa064_u:1069": " etenaiva vitaṇḍā pratyuktā; abhyupagamābhāve vivādābhāvāt /",
    "T11bsa064_u:1070": " (Vn 136)",
    "T11bsa064_u:1071": " 84. yadā tarhyabhyupagamya vādaṃ viphalatayā na kiñcid vakti, anyadvā yatkiñcit pralapati, tadā kathaṃ hetvābhāsāntarbhāvaḥ?",
    "T11bsa064_u:1072": " asamarthitasādhanābhidhāne evamuktam /",
    "T11bsa064_u:1073": " anabhidhānānyābhidhānayorapi parājaya evetyuktam; abhyupagamya vādamasādhanāṅgavacanāt /",
    "T11bsa064_u:1074": " etenādhikasya punaruktasya ca pratijñādervacanasya na nigrahasthānatvaṃ vyākhyātam /",
    "T11bsa064_u:1075": " tadapi hi pratipāditārthaviparyayatvātsādhanasāmarthyavidhānamapratītapratyayatayā na lakṣaṇāt sādhanasya /",
    "T11bsa064_u:1076": " asādhanāṅgavacanamiti nigrahasthānamiti /",
    "T11bsa064_u:1077": " (Vn 137)",
    "T11bsa064_u:1078": " 85 [18.] : \"svapakṣadoṣābhyupagamāt parapakṣe doṣaprasaṅgo matānujñā /\"",
    "T11bsa064_u:1079": " [nyā. sū. 5.2.21] yaḥ pareṇa coditaṃ doṣamanuddhṛtya bhavato 'pyayaṃ doṣa iti bravīti, yathā - 'bhavāṃścauraḥ puruṣatvāt'; ityukte sa taṃ prati",
    "T11bsa064_u:1080": " brūyād- bhavānapīti /",
    "T11bsa064_u:1081": " sa svapakṣe doṣābhyupagamāt parapakṣe taṃ doṣaṃ prasañjayan paramatamanujānātīti matānujñā nigrahasthānamiti /",
    "T11bsa064_u:1082": " atrāpi yadi puruṣatvāccauro bhavānapi syāt, na ca bhavatātmaivamiṣṭaḥ,",
    "T11bsa064_u:1083": " tasmānnāyaṃ cauryaheturiti yadyayamabhiprāyaḥ, tadā na kaściddoṣaḥ,",
    "T11bsa064_u:1084": " anabhimate tadātmani cauratvena hetudarśane dūṣaṇāt /",
    "T11bsa064_u:1085": " prasaṅgamantareṇaivamṛjunaiva krameṇa kiṃ na vyabhicārita iti cet /",
    "T11bsa064_u:1086": " yatkiñcidetat /",
    "T11bsa064_u:1087": " santi hyevamprakārā api vyavahārā loka iti /",
    "T11bsa064_u:1088": " atha tadupakṣepamabhyupagacchati, etadapi uttarāpratipattyaiva tatsādhane",
    "T11bsa064_u:1089": " nigrahārhaḥ /",
    "T11bsa064_u:1090": " nāparatra; svadoṣopakṣepāt /",
    "T11bsa064_u:1091": " tatsādhananirdoṣatāyāṃ hi tadabhyupagama evottarāpratipattiriti tāvataiva pūrvamāpannanigrahasya paradoṣopakṣepasyānapekṣaṇīyatvāditi /",
    "T11bsa064_u:1092": " (Vn 139)",
    "T11bsa064_u:1093": " 86. [19.] \"nigrahaprāptasyānigrahaḥ paryanuyojyopakṣaṇam /\" [nyā.sū.",
    "T11bsa064_u:1094": " 5.2.22]paryanuyojyo gāma nigrahopapattyā codanīyaḥ /",
    "T11bsa064_u:1095": " tasyopekṣaṇaṃ nigrahaprāptau satyananuyogaḥ /",
    "T11bsa064_u:1096": " etacca 'kasya parājayaḥ'; ityanuyuktayā parṣadā vaktavyaṃ, na khalu nigrahaprāptaḥ svakaupīnaṃ vivṛṇuyāditi /",
    "T11bsa064_u:1097": " atrāpi yadi sādhanavādinaṃ nigrahaprāptamuttaravādī na paryanuyuṅkte,",
    "T11bsa064_u:1098": " aprati- bhaivāsyottarāpratipatteriti na paryanuyojyopekṣaṇaṃ pṛthag nigrahasthānam /",
    "T11bsa064_u:1099": " nyāyacintāyāṃ punarna dvayorekasyāpyatra jayaparajājayau;",
    "T11bsa064_u:1100": " sādhanābhāsenārthāpratipādanāt, bhūtadoṣānabhidhānācca /",
    "T11bsa064_u:1101": " (Vn 140)",
    "T11bsa064_u:1102": " 87. atha kañciddoṣamudbhāvayati, kañcinna, na tadā nigrahamarhati;",
    "T11bsa064_u:1103": " uttarapratipatteḥ /",
    "T11bsa064_u:1104": " arhatyeva, sato doṣasyānudbhāvanāditi cet /",
    "T11bsa064_u:1105": " na santa iti kṛtvā sarve doṣā avaśyaṃ vaktavyāḥ /",
    "T11bsa064_u:1106": " avacane vā nigrahaḥ; ekenāpi tatsādhanavighātādekasādhanavacanavat /",
    "T11bsa064_u:1107": " yathaikasyārthasyānekasādhanasadbhāve 'pyekenaiva sādhanena tatsiddherna sarvopādānam iti na doṣamudbhāvayannevāparasyānudbhāvanānnigrahārhaḥ pūrvavat /",
    "T11bsa064_u:1108": " atha pūrvapakṣavādī uttarapakṣavādinaṃ nigrahaprāptaṃ na nigṛṇhāti, tadā tayornyāye naikasyāpi pūrvavat jayaparājayau; doṣābhāsaṃ bruvāṇamuttaravādinaṃ svasādhanādanutsārayato 'samarthitasādhanatvānna",
    "T11bsa064_u:1109": " jayo vādinaḥ; sarvadoṣāsambhavapradarśanena sādhanāṅgāsamarthanāt /",
    "T11bsa064_u:1110": " nāpyuttaravādinaḥ, ubhayadoṣāpratipādanāt /",
    "T11bsa064_u:1111": " tasmādevamapi na paryanuyojyopekṣaṇaṃ nāma parājayādhikaraṇamiti /",
    "T11bsa064_u:1112": " (Vn 141)",
    "T11bsa064_u:1113": " 88. [20.] \"anigrahasthāne nigrahasthānānuyogo niranuyojyānuyogaḥ /\" [nyā.",
    "T11bsa064_u:1114": " sū. 5.2.23] nigrahasthānalakṣaṇasya mithyāvyavasāyādanigrahasthāne nigṛhīto 'sīti paraṃ bruvan niranuyojyānuyogānnigṛhīto vaktavyaḥ /",
    "T11bsa064_u:1115": " (Vn 142)",
    "T11bsa064_u:1116": " atrāpi yadi tatsādhanavādinamabhūtaistaddoṣairuttaravādyabhiyuñjīta, so",
    "T11bsa064_u:1117": " 'sthāne nirdoṣe nigrahasthānasya niyoktodbhāvayitā na bhavati tathā /",
    "T11bsa064_u:1118": " bhūtadoṣodbhāvanalakṣaṇasyottarasyā- pratipatteritareṇottarābhāsatve pratipādite 'pratibhayaiva nigṛhīta iti nedamato nigrahasthānāntaram /",
    "T11bsa064_u:1119": " athottaravādinaṃ sādhanadoṣamudbhāvayantamaparo doṣābhāsavacanenābhiyuñjīta, tasya tena bhūtadoṣatve pratipādite sādhanābhāsavacanenaiva nigṛhīta iti /",
    "T11bsa064_u:1120": " evamapi nedaṃ hetvābhāsebhyo bhidyate /",
    "T11bsa064_u:1121": " avaśyaṃ hi viṣayāntaraprāptyarthaṃ hetvābhāsā nigrahasthānatvena vaktavyāḥ, taduktāvaparoktiranarthiketi",
    "T11bsa064_u:1122": " (Vn 143)",
    "T11bsa064_u:1123": " 89. [21.] \"siddhāntamabhyupetyāniyamāt kathāprasaṅgo 'pasiddhāntaḥ /\"",
    "T11bsa064_u:1124": " [nyā. sū. 5.2.24] kasyacidarthasya tathābhāvaṃ pratijñāya",
    "T11bsa064_u:1125": " pratijñātārthaviparyayāt kathāprasaṅgaṃ kurvato 'pasiddhānto vijñeyaḥ /",
    "T11bsa064_u:1126": " tathā 'na sato vināśaḥ, nāsadutpadyate'; iti siddhāntamabhyupetya pakṣamavasthāpayati - 'ekāntā prakṛtiḥ vyaktasya avyaktalakṣaṇā; vikārāṇām anvayadarśanāt /",
    "T11bsa064_u:1127": " mṛdanvayānāṃ śarāvādīnāṃ dṛṣṭamekaprakṛtikatvam /",
    "T11bsa064_u:1128": " tathā cāyaṃ vyaktabhedaḥ sukhaduḥkhamohasamanvito gṛhyate,",
    "T11bsa064_u:1129": " tatsukhādibhirekaprakṛtiḥ'; iti /",
    "T11bsa064_u:1130": " sa evamuktavān paryanuyujyate - atha prakṛtirvikāra iti kathaṃ",
    "T11bsa064_u:1131": " lakṣayitavyam? yasyāvasthitasya dharmāntaranivṛttau dharmāntaraṃ",
    "T11bsa064_u:1132": " pravartate sā prakṛtiḥ, yat tad dharmāntaraṃ sa vikāra iti /",
    "T11bsa064_u:1133": " so 'yaṃ",
    "T11bsa064_u:1134": " prakṛtārthaviparyayādaniyamāt kathāṃ prasañjayati /",
    "T11bsa064_u:1135": " pratijñātaṃ cānena -",
    "T11bsa064_u:1136": " 'nāsadāvirbhavati, na sat tirobhavati'; iti /",
    "T11bsa064_u:1137": " (Vn 145)",
    "T11bsa064_u:1138": " 90. sadasatośca tirobhāvāvirbhāvāvantaraṇa na kasyacit pravṛttyuparamaḥ,",
    "T11bsa064_u:1139": " pravṛttirvā- ityevaṃ pratyavasthite yadi sa sata ātmahānamasataścātmalābhamabhyupaiti, apasiddhānto bhavati /",
    "T11bsa064_u:1140": " atha",
    "T11bsa064_u:1141": " nābhyupaiti, pakṣo 'sya na sidhyatīti /",
    "T11bsa064_u:1142": " ito 'pi na kaścidaniyamāt kathāprasaṅgo yattenopagataṃ nāsadutpadyate na",
    "T11bsa064_u:1143": " sadvinaśyati'; iti tasya samarthanāyedamuktam 'ekaprakṛtikamidaṃ",
    "T11bsa064_u:1144": " vyaktamanvayadarśanād'; iti /",
    "T11bsa064_u:1145": " tatraikā prakṛtiḥ sukhaduḥkhamohāstadavibhaktayonikam idaṃ vyaktaṃ, tadanvayadarśanāt /",
    "T11bsa064_u:1146": " vyaktasya tatsvabhāvatābhedopalabdheriti /",
    "T11bsa064_u:1147": " sukhādīnāmutpattivināśābhyupagamābhāvāt sarvasya tadātmakasya notpatti-",
    "T11bsa064_u:1148": " vināśāviti siddhaṃ bhavati /",
    "T11bsa064_u:1149": " (Vn 146)",
    "T11bsa064_u:1150": " 91. atra taduktasya hetordoṣamanudbhāvya vikāraprakṛtilakṣaṇaṃ pṛcchan svayamayaṃ prakṛtāsambandhena aniyamāt kathāṃ pravartayati /",
    "T11bsa064_u:1151": " tatredaṃ syād vācyaṃ - vyaktaṃ nāma pravṛttinivṛttidharmakaṃ, na tathā sukhādayaḥ,",
    "T11bsa064_u:1152": " vyaktasya sukhādyanvaye sukhādisvabhāvatā pravṛttinivṛttidharmatālakṣaṇamavahīyata iti /",
    "T11bsa064_u:1153": " na",
    "T11bsa064_u:1154": " tadrahitasukhādisvabhāvatā, vyaktalakṣaṇavirodhāditi,",
    "T11bsa064_u:1155": " sukhādyanvayadarśanādityasiddho heturiti /",
    "T11bsa064_u:1156": " evaṃ hi tasya sādhanadoṣodbhāvanena pakṣo dūṣito bhavati /",
    "T11bsa064_u:1157": " so",
    "T11bsa064_u:1158": " 'nupasaṃhṛtya sādhanadoṣaṃ, kathāṃ pratānayan svadoṣaṃ paratropakṣipati /",
    "T11bsa064_u:1159": " ayameva doṣo 'nena prakāreṇocyate iti cet /",
    "T11bsa064_u:1160": " eṣa naimittikānāṃ viṣayaḥ, na lokaḥ śabdairapratipāditamarthaṃ pratipattuṃ samartha iti, sa evāyaṃ bhaṇḍālekhyanyāyo 'trāpi /",
    "T11bsa064_u:1161": " yathoktena nyāyena pūrvakasyāsādhanāṅgasyāsiddhasya hetorabhidhānādeva",
    "T11bsa064_u:1162": " nigrahaḥ, nāpi niyamāt [aniyamāt?] kathāprasaṅgāt iti idamapi",
    "T11bsa064_u:1163": " hetvābhāseṣvantarbhāvāt na pṛthagvācyam /",
    "T11bsa064_u:1164": " (Vn 148)",
    "T11bsa064_u:1165": " 92. [22.] \"hetvābhāsāścayathoktāḥ /\" [nyā.sū. 5.2.25] hetvābhāsāśca nitrahasthānāni /",
    "T11bsa064_u:1166": " kiṃ punarlakṣaṇāntarayogād hetvābhāsā",
    "T11bsa064_u:1167": " nigrahasthānatvamāpadyante, yathā pramāṇāni prameyatvam? ityata āha yathoktahetvābhāsalakṣaṇenaiva nigrahasthānabhāva iti /",
    "T11bsa064_u:1168": " atrāpi yathoktatvāccintyemeva - kiṃ te yathā lakṣitaprabhedāstathaiva,",
    "T11bsa064_u:1169": " āhosvidanyathaiveti? tattu cintyamānamihātiprasajyate iti na pratanyate /",
    "T11bsa064_u:1170": " hetvābhāsāśca yathānyāyaṃ nigrahasthānamiti, etāvanmātramiṣṭamiti /",
    "T11bsa064_u:1171": " (Vn 149)",
    "T11bsa064_u:1172": " 93. loke 'vidyātimirapaṭalollekhanastattvadṛṣṭer",
    "T11bsa064_u:1173": " vādanyāyaḥ parahitarataireṣa sadbhiḥ praṇītaḥ /",
    "T11bsa064_u:1174": " tattvālokaṃ timirayati taṃ durvidagdho jano 'yaṃ,",
    "T11bsa064_u:1175": " tasmādyatnaḥ kṛta iha mayā tatsamujjvālanāya //",
    "T11bsa064_u:1176": " vādanyāyo nāma prakaraṇaṃ samāptam /",
    "T11bsa064_u:1177": " [kṛtiriyamācāryadharmakīrticaraṇānām]"
}