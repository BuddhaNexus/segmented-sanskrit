{
  "S04ajitsvyu:0": "oṃ namaḥ sarvajñāya //",
  "S04ajitsvyu:1": "evaṃ mayā śrutam ekasmin samaye bhagavān* śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdham ardhatrayodaśabhir bhikṣusahasraiḥ /",
  "S04ajitsvyu:2_0": "tadyathā āyuṣmatā cājñātakauṇḍinyena āyuṣmatā ca mahānāmnā āyuṣmatā ca revatena āyuṣmatā",
  "S04ajitsvyu:2_1": "ca vakkulena āyuṣmatā ca śāripu[treṇa āyuṣmatā ca] pūrṇena maitrāyaṇī[putreṇa] ca śrāvakaniyutaiḥ /",
  "S04ajitsvyu:3": "te sarve yena bhagavān yena ca jetavanaṃ vihāraṃ tenopasaṃkrāntā bhagavataḥ pādau śirasābhivandya bhagavataḥ puratas tasthur dvātriṃśatā bodhisatvasahasraiḥ /",
  "S04ajitsvyu:4_0": "tadyathā sahacittotpādadharmacakrapravartanena ca bodhisatvena mahāsatvena anikṣiptadhureṇa",
  "S04ajitsvyu:4_1": "ca bodhisatvena mahāsatvena maitreyeṇa ca bodhisatvena mahāsatvena avalokiteśvareṇa",
  "S04ajitsvyu:4_2": "ca bodhisatvena mahāsatvena mahāsthāmaprāptena ca bodhisatvena mahāsatvena /",
  "S04ajitsvyu:5": "evaṃpramukhair dvātriṃśatā bodhisatvasahasraiḥ /",
  "S04ajitsvyu:6": "te sarve yena bhagavān yena ca jetavanaṃ vihāraṃ tenopasaṃkrāntā",
  "S04ajitsvyu:7": "bhagavataḥ pādau śirasābhivandya bhagavataḥ puratas tasthuḥ /",
  "S04ajitsvyu:8": "atha khalu bhagavān pūrvāhṇakālasamaye nivāsya pātracīvaramā[traḥ] śrāvastīṃ mahānagarīṃ piṇḍāya prāviśat* /",
  "S04ajitsvyu:9": "atha bhagavān āyuṣmantam ānandam (Asv 104)",
  "S04ajitsvyu:10": "āmantrayate sma /",
  "S04ajitsvyu:11": "gacchānanda pātraṃ cakrikaṃ śikyamānaya /",
  "S04ajitsvyu:12": "athāyuṣmān ānando bhagavataḥ śrutamātreṇa pātraṃ cakrikaṃ śikyaṃ bhagavate upanāmayām āsa /",
  "S04ajitsvyu:13": "athāyuṣmān ānando bhagavataḥ kṛtāñjalipuṭo bhagavantaṃ gāthābhir adhyabhāṣata /",
  "S04ajitsvyu:14": "yadā tvaṃ praviśasi piṇḍapātika",
  "S04ajitsvyu:15": "vimocaye tvaṃ bahavaṃ hi prāṇinām* /",
  "S04ajitsvyu:16": "–MS: vimocayeyaṃ ... uttārayeyaṃ",
  "S04ajitsvyu:17": "uttāraye tvaṃ bahavaṃ satvā",
  "S04ajitsvyu:18": "narakabhayāj jātijarāmahābhayā //",
  "S04ajitsvyu:19": "saṃsāraduḥkhakalilā mahābhayād",
  "S04ajitsvyu:20": "{vimocayeyaṃ tava lokanāyakāḥ} /",
  "S04ajitsvyu:21": "mahānubhāvo varadakṣiṇīyo",
  "S04ajitsvyu:22": "vimocayitvā {bahavaṃ hi satvā /",
  "S04ajitsvyu:23": "saṃsāraduḥkhakalilā mahābhayaḥ",
  "S04ajitsvyu:24": "vimocayitvā} punaraṃ hi āgamī //",
  "S04ajitsvyu:25": "athāyuṣmān ānando bhagavata imā gāthā bhāṣitvā tūṣṇīṃ sthito 'bhūt* /",
  "S04ajitsvyu:26": "atha bhagavān* śrāvastyāṃ mahānagaryāṃ nātidūre sthito 'bhūt* /",
  "S04ajitsvyu:27": "atha te sarve gavākṣatoraṇaniryūhakā [hiraṇya]mayāḥ sphaṭikamayā rūpyamayāḥ prādurabhūvan* /",
  "S04ajitsvyu:28": "tathā śrāvastyāṃ ma[hānagaryāṃ] mahāntaṃ janakāyaṃ saṃsthito 'bhūvan* /",
  "S04ajitsvyu:29": "atha sa janakāyaḥ saṃśayajāto babhūva ko hetuḥ kaḥ pratyayaḥ nagarasya śubhanimittaṃ prādurabhūt* /",
  "S04ajitsvyu:30": "mā cedaṃ nagaraṃ bhasmapralayaṃ syāt* /",
  "S04ajitsvyu:31": "atha tatra janakāye anekavarṣaśatasahasriko (Asv 105)",
  "S04ajitsvyu:32": "jīrṇo vṛddho mahallakaḥ puruṣaḥ saṃsthito 'bhūt* /",
  "S04ajitsvyu:33": "atha sa puruṣas taṃ janakāyaṃ samāśvāsayann evam āha /",
  "S04ajitsvyu:34": "mā bhaiṣur bhoḥ kulaputrāḥ /",
  "S04ajitsvyu:35": "asminn eva pṛthivīpradeśe jetavanaṃ nāma vihāraḥ /",
  "S04ajitsvyu:36": "tatra śākyamunir nāma tathāgato 'rhan samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ",
  "S04ajitsvyu:37": "ca buddho bhagavān* /",
  "S04ajitsvyu:38": "so 'yaṃ śrāvastīṃ mahānagarīṃ piṇḍāya prāviśat* /",
  "S04ajitsvyu:39": "tasyāgamanakālasamaye idaṃ śubhanimittam abhūt* /",
  "S04ajitsvyu:40": "atha sa janakāyas taṃ jīrṇakaṃ puruṣaṃ kṛtāñjalir [evam āha] /",
  "S04ajitsvyu:41": "yat tasya bhagavatas tathāgatasyārhataḥ samyaksaṃbuddhasya gu[ṇavarṇasamudīraṇa]samaye idaṃ śubhanimittam abhūt* /",
  "S04ajitsvyu:42": "dṛṣṭamātrasya tasya tathāgatasyārhataḥ samyaksaṃbuddhasya kīdṛśaḥ puṇyābhisaṃskāro bhaviṣyati /",
  "S04ajitsvyu:43": "atha sa jīrṇakapuruṣas taṃ janakāyaṃ bhagavato guṇavarṇasamudīraṇatayā gāthābhir adhyabhāṣata /",
  "S04ajitsvyu:44": "yo lokanāthasya hi nāmu yaḥ śruṇe",
  "S04ajitsvyu:45": "saṃsāraduḥkhā vinimuktu so naro /",
  "S04ajitsvyu:46": "apāyagāmī na kadāci bheṣyate",
  "S04ajitsvyu:47": "svargaṃ ca so yāsyati śīghram evam* /",
  "S04ajitsvyu:48": "yo lokanāthasya hi nāmu yaḥ śruṇe",
  "S04ajitsvyu:49": "dṛḍhapratijño bahukalpakoṭibhiḥ /",
  "S04ajitsvyu:50": "mahānubhāvo sugato mahātmanaḥ",
  "S04ajitsvyu:51": "kalpānakoṭīnayutān acintiyān* //",
  "S04ajitsvyu:52": "(Asv 106)",
  "S04ajitsvyu:53": "so bodhisatvo sthita gaṅgavālukān",
  "S04ajitsvyu:54": "kadāci so gacchati durgatī bhayam* /",
  "S04ajitsvyu:55": "yo lokanāthasya hi nāmu yaḥ śruṇe",
  "S04ajitsvyu:56": "apāyagāmī na kadāci bheṣyate //",
  "S04ajitsvyu:57": "kalpānakoṭīnayutān acintiyā",
  "S04ajitsvyu:58": "rājā sa bhotī sada cakravartī /",
  "S04ajitsvyu:59": "yo lokanāthasya hi nāmu dhārayet* //",
  "S04ajitsvyu:60": "yat kiṃci pūrvaṃ sada pāpu yat kṛtaṃ",
  "S04ajitsvyu:61": "sarvaṃ kṣayaṃ yāsyati śīghram etat* /",
  "S04ajitsvyu:62": "śakro 'pi devendramahānubhāvo",
  "S04ajitsvyu:63": "kalpānakoṭīnayutān acintiyā //",
  "S04ajitsvyu:64": "sukhāvatīṃ gacchati buddhakṣetraṃ",
  "S04ajitsvyu:65": "paryaṅkabaddho sa ca bodhisatvo /",
  "S04ajitsvyu:66": "brahmasvaro susvaru maṃjughoṣa",
  "S04ajitsvyu:67": "bhavanti varṣānasahasrakoṭibhiḥ //",
  "S04ajitsvyu:68": "apāyagāmī na kadāci bheṣyate",
  "S04ajitsvyu:69": "yo lokanāthasya hi nāmu dhārayet* /",
  "S04ajitsvyu:70": "atha sa jīrṇakaḥ puruṣo janakāyaṃ bhagavato guṇavarṇam udīrayitvā tūṣṇīṃ sthito 'bhūt* /",
  "S04ajitsvyu:71": "atha bhagavān pūrveṇa nagaradvāreṇa śrāvastīṃ mahānagarīṃ praviṣṭo 'bhūt* /",
  "S04ajitsvyu:72": "tatra ca nagaradvāre dvādaśakoṭyaḥ padmānāṃ prādurabhūvan* /",
  "S04ajitsvyu:73": "teṣu ca padmeṣu dvādaśakoṭyo bodhisatvānāṃ paryaṅkaniṣaṇṇāḥ (Asv 107)",
  "S04ajitsvyu:74": "prādurabhūvan prāñjalayaḥ /",
  "S04ajitsvyu:75_0": "atha bhagavataḥ praviṣṭamātreṇa śrāvastyāṃ mahānagaryāṃ navanavatikoṭīniyutaśatasahasrāṇi",
  "S04ajitsvyu:75_1": "satvānāṃ sukhāvatyāṃ lokadhātau pratiṣṭhāpitāni caturaśītisatvakoṭīniyutaśatasahasrāṇy",
  "S04ajitsvyu:75_2": "ābhiratyā lo[kadhāto]r akṣobhyatathāgatasya buddhakṣetraṃ pratiṣṭhāpitāni /",
  "S04ajitsvyu:76": "atha bhagavān ā[nandena saha nagarā]valambikāyā dārikāyā gṛhe samāgato 'bhūt* /",
  "S04ajitsvyu:77": "atha bhagavān nagarāvalambikāyā dārikāyā gṛhe cakrikaṃ kaṭakaṭāpayām āsa /",
  "S04ajitsvyu:78": "atha sā dārikā taṃ cakrīśabdaṃ śrutvā saṃśayajātābhūt* /",
  "S04ajitsvyu:79": "ko hetuḥ kaḥ pratyayaḥ /",
  "S04ajitsvyu:80": "mama gṛhe na kadācit piṇḍapātika āgato 'bhūt* /",
  "S04ajitsvyu:81": "atha sā nagarāvalambikā dārikā śūnyākāragṛhe niṣaṇṇā aśrukaṇṭhī rudantī paridevantī sthitābhūt tīkṣṇadhāram asiṃ gaveṣantī paridevantī rudantī sthitābhūt* /",
  "S04ajitsvyu:82": "atha [sā] dārikā śūnyākāragṛhe niṣaṇṇā paridevantī aśru[kaṇṭhī] rudantī gāthābhir adhyabhāṣata /",
  "S04ajitsvyu:83": "aho bata duḥkhu daridrake gṛhe",
  "S04ajitsvyu:84": "varaṃ mama maraṇu na cāpi jīvitam* /",
  "S04ajitsvyu:85": "kiṃ cāpi me kāryuṣu jīvitena",
  "S04ajitsvyu:86": "yadyaivāhaṃ duḥkhu śarīra pīḍitam* /",
  "S04ajitsvyu:87": "kana ...................... hyatrāṇaṃ bhavate parāyaṇam* /",
  "S04ajitsvyu:88": "anāthabhūtā aham adyameva yadyaivāhaṃ jāta daridrake gṛhe //",
  "S04ajitsvyu:89": "(Asv 108)",
  "S04ajitsvyu:90": "atha sa nagarāvalambikā dārikā śūnyākāragṛhe [niṣaṇṇā] imā gāthā bhāṣitvā tūṣṇīṃ sthitābhūt* /",
  "S04ajitsvyu:91": "atha śuddhavāsakāyiko devaputro 'ntarīkṣagataḥ sthitaś cintayati sma /",
  "S04ajitsvyu:92": "paśyec ced imāṃ bhagavān* /",
  "S04ajitsvyu:93": "anekaduṣkarakoṭiniyutaśatasahasracīrṇacaritaḥ sa śākyamunis tathāgato nagarāvalambikāyā dārikāyā gṛhe sthito 'bhūt* /",
  "S04ajitsvyu:94_0": "atha śuddhavāsakāyiko devaputraḥ śatasahasramūlyaṃ muktāhāraṃ gṛhītvā śatarasabhojanapiṭakaṃ",
  "S04ajitsvyu:94_1": "gṛhītvā kāśikāni vastrāṇi gṛhītvā yena nagarāvalambikāyā dārikāyā gṛhaṃ tenopasaṃkrānto 'bhūt* /",
  "S04ajitsvyu:95": "atha śuddhavāsakāyiko devaputro nagarāvalambikāṃ dārikām evam āha /",
  "S04ajitsvyu:96": "prāvara dārike imāni kāśikāni vastrāṇi imāny anekaśatasahasramūlyāny ābharaṇāni /",
  "S04ajitsvyu:97": "prāvṛtya cedaṃ śatasahasramūlyaṃ muktāhāraṃ gṛhītvā imaṃ śatarasabhojanapiṭakaṃ gṛhītvā bhagavantam upanāmaya /",
  "S04ajitsvyu:98": "atha sā dārikā tāni kāśikāni vastrāṇi prāvṛtya śatasahasramūlyaṃ muktāhāraṃ gṛhītvā taṃ śatarasabhojanapiṭakaṃ gṛhītvā yena bhagavāṃs tenopasaṃkrāntā /",
  "S04ajitsvyu:99": "upasaṃkramya",
  "S04ajitsvyu:100": "bhagavantam upanāmayati sma /",
  "S04ajitsvyu:101": "atha bhagavāṃs tāṃ nagarāvalambikām evam āha /",
  "S04ajitsvyu:102": "pariṇāmaya tvaṃ dārike yathā pariṇāmitaṃ vipaśyiśikhiviśvabhukkakutsundakanakamunikāśyapaprabhṛtibhiḥ sadbhis tathāgatair arhadbhiḥ samyaksaṃbuddhaiḥ /",
  "S04ajitsvyu:103": "anto bhaviṣyati strībhāvād anto bhaviṣyati daridragṛhāt* /",
  "S04ajitsvyu:104": "atha sā dārikā taṃ piṇḍapātaṃ pariṇāmayitvā (Asv 109)",
  "S04ajitsvyu:105": "bhagavantam upanāmayām āsa /",
  "S04ajitsvyu:106": "anena piṇḍapātakuśalamūlena mā kasmiṃścid daridragṛhe upapadyeya /",
  "S04ajitsvyu:107": "atha sā nagarāvalambikā dārikā taṃ piṇḍapātaṃ pariṇāmayitvā bhagavate datvā svagṛhagamanam ārabdhā /",
  "S04ajitsvyu:108": "atha bhagavāṃs tāṃ nagarāvalambikāṃ dārikām evam āha /",
  "S04ajitsvyu:109": "pratinivartasva dārike /",
  "S04ajitsvyu:110": "pūrvajātinidānaṃ samanusmarāmi /",
  "S04ajitsvyu:111": "tad ahaṃ pa[rikīrta]yiṣyāmi /",
  "S04ajitsvyu:112": "atha sā dārikā pratinivṛtya sarvāṅgapraṇi[pātena] bhagavantaṃ prapatitā /",
  "S04ajitsvyu:113": "atha sā nagarāvalambikā dārikā bhagava[ntaṃ gā]thābhir adhyabhāṣata /",
  "S04ajitsvyu:114": "avaśyaṃ me pūrvakṛtena karmaṇā",
  "S04ajitsvyu:115": "yenāhaṃ [jāta] daridrake gṛhe /",
  "S04ajitsvyu:116": "karohi kāruṇya mamaṃ hi duḥkhita",
  "S04ajitsvyu:117": "[vinivartayasva] narakā hi pālān* //",
  "S04ajitsvyu:118": "karohi kāruṇya mama duḥkhitāyā",
  "S04ajitsvyu:119": "istribhāvā upapannu nāyaka /",
  "S04ajitsvyu:120": "tvaṃ lokanātha jaravyādhiśoka",
  "S04ajitsvyu:121": "vimocaye maṃ mama duḥkhitāyāḥ //",
  "S04ajitsvyu:122": "trāṇaṃ bhavāhī śaraṇaṃ parāyaṇaṃ",
  "S04ajitsvyu:123": "vimocayāhī mama duḥkhitāyāḥ /",
  "S04ajitsvyu:124": "kṛtaṃ hi nātha praṇidhiṃ tvayā hi",
  "S04ajitsvyu:125": "ye keci satvā iha jambudvīpe //",
  "S04ajitsvyu:126": "(Asv 110)",
  "S04ajitsvyu:127": "tiṣṭhanti ye vai daśasu diśāsu",
  "S04ajitsvyu:128": "satvā hi sarve sukhitā [kari]ṣye /",
  "S04ajitsvyu:129": "sarve ca haṃ mocayi duḥkhasāgarāt",
  "S04ajitsvyu:130": "trāṇaṃ bhavāhī śa[raṇaṃ parāya]ṇam* //",
  "S04ajitsvyu:131": "tvayaṃ hi nātha mayi mocayī jagat*",
  "S04ajitsvyu:132": "avaśyaṃ me pūrvakṛ[tena] karmaṇā /",
  "S04ajitsvyu:133": "yenāhaṃ jātu daridrake gṛhe",
  "S04ajitsvyu:134": "trāṇaṃ bhavāhī mama [duḥkhitāyāḥ] //",
  "S04ajitsvyu:135": "[bhavaṃ] tu nātha jaravyādhimocakaṃ",
  "S04ajitsvyu:136": "trāṇaṃ bhavāhī guṇa saṃci[tāgra] /",
  "S04ajitsvyu:137": "na cā kariṣye punar eva pāpaṃ",
  "S04ajitsvyu:138": "yad vedayāmī imi vedanāni //",
  "S04ajitsvyu:139": "kṛpaṃ jani ...... magra satvā",
  "S04ajitsvyu:140": "trāṇaṃ bhavāhī śaraṇaṃ parāyaṇam* /",
  "S04ajitsvyu:141": "ye keci satvā iha jambudvīpe",
  "S04ajitsvyu:142": "nāmaṃ ca vai dhāraya paśca kāle //",
  "S04ajitsvyu:143": "parinirvṛtasya tata paścakāle",
  "S04ajitsvyu:144": "bhaviṣyati śāsanavipralopam* /",
  "S04ajitsvyu:145": "yat kiṃci pāpaṃ tadapūrva yat kṛtaṃ",
  "S04ajitsvyu:146": "sarvaṃ kṣayaṃ yāsyati śīghram e[ta]t* //",
  "S04ajitsvyu:147": "atha sā nagarāvalambikā dārikā bhagavantaṃ gāthā bhāṣitvā pu[nar api] gṛhagamanam ārabdhā /",
  "S04ajitsvyu:148": "atha bhagavān tāṃ nagarāvalambikāṃ (Asv 111)",
  "S04ajitsvyu:149": "[dārikāṃ kala]viṅkarutasvaranirghoṣeṇaivam āha /",
  "S04ajitsvyu:150": "pratinivartasva [dārike pūrvajātinidānaṃ sa]manusmarāmi tad ahaṃ parikīrtayiṣyāmi /",
  "S04ajitsvyu:151": "[atha sā dārikā] pratinivṛtyaivam āha /",
  "S04ajitsvyu:152": "parikīrtaya lokavināyakādya",
  "S04ajitsvyu:153": "ya[d yat kṛtaṃ] pāpa sadā sudāruṇam* /",
  "S04ajitsvyu:154": "avaśya me pāpu kṛtaṃ sudāruṇaṃ",
  "S04ajitsvyu:155": "yenā[haṃ jātu] daridrake gṛhe //",
  "S04ajitsvyu:156": "tvaṃ sārthavāhu iha sarvaloke",
  "S04ajitsvyu:157": "vimocaye maṃ iha istribhāvā /",
  "S04ajitsvyu:158": "trāṇaṃ bhavāhī śaraṇaṃ parāyaṇaṃ",
  "S04ajitsvyu:159": "kṛtajñahaṃ nitya bhavāmi nāyake //",
  "S04ajitsvyu:160": "saṃśrāvaye maṃ imu dharmanetrī",
  "S04ajitsvyu:161": "nāsau kadācit tajate apāyam* /",
  "S04ajitsvyu:162": "saṃśodhayī karma yathākṛtaṃ mayā",
  "S04ajitsvyu:163": "trāṇaṃ bhavāhī śaraṇaṃ parāyaṇam* //",
  "S04ajitsvyu:164": "asaṅgajñānī varalokanāyaka",
  "S04ajitsvyu:165": "vandāmi nātha śaraṇaṃ kṛtāñjalī //",
  "S04ajitsvyu:166": "atha bhagavāṃs tāṃ dārikām evam āha /",
  "S04ajitsvyu:167_0": "bhūtapūrvo dārike atīte 'dhvani asaṃkhyeyaiḥ kalpaiḥ ratnaśikhī nāma tathāgato 'rhan",
  "S04ajitsvyu:167_1": "samyaksaṃbuddho vidyācaraṇasaṃpannaḥ sugato lokavid anuttaraḥ puruṣadamyasārathiḥ",
  "S04ajitsvyu:167_2": "śāstā devānāṃ ca manuṣyāṇāṃ ca buddho bhagavān* /",
  "S04ajitsvyu:168": "tena (Asv 112) khalu punaḥ samayena padmāvatī nāma rājadhāny abhūt* /",
  "S04ajitsvyu:169": "tena khalu punaḥ samayena padmāvatyāṃ rājadhānyāṃ padmaprabho nāma gṛhapatir abhūt* /",
  "S04ajitsvyu:170": "tasya padmaprabhasya gṛhapates tvaṃ [duhi]tābhūḥ /",
  "S04ajitsvyu:171": "tena khalu punaḥ samayena grāmanagaranigamajanapadeṣu piṇḍapātiko bhikṣuḥ piṇḍapātāyāvatarati /",
  "S04ajitsvyu:172": "yadā tvadgṛham āgato 'bhūt tadā tvaṃ dārike piṇḍapātaṃ gṛhītvā gṛhān niṣkrāntā punar eva praviṣṭābhūḥ /",
  "S04ajitsvyu:173": "na cāhaṃ muṇḍitaśiraso 'dhanyasya piṇḍapātaṃ dāsyāmi /",
  "S04ajitsvyu:174": "tena karmopacayena tvayā dārike dvādaśa kalpasahasrāṇi punaḥ punar daridragṛhe duḥkhāny anubhūtāni /",
  "S04ajitsvyu:175": "ekena tvayā",
  "S04ajitsvyu:176": "dārike kuśalamūlena bodhivyākaraṇaṃ pratilapsyase /",
  "S04ajitsvyu:177_0": "yat tvayā tasya bhikṣo rūpaliṅgasaṃsthā na dṛṣṭā bhaviṣyasi tvaṃ dārike anāgate 'dhvani",
  "S04ajitsvyu:177_1": "acintyair aparimāṇaiḥ kalpair nagaradhvajo nāma tathāgato 'rhan samyaksaṃbuddho vidyācaraṇasaṃpannaḥ",
  "S04ajitsvyu:177_2": "sugato lokavid anuttaraḥ puruṣadamyasārathiḥ śāstā devānāṃ ca manuṣyāṇāṃ ca buddho bhagavān* loke /",
  "S04ajitsvyu:178": "atha sā dārikā bhagavantaṃ triḥ pradakṣiṇaṃ kṛtvaivam āha /",
  "S04ajitsvyu:179": "kīdṛśaṃ bhagavan mama buddhakṣetraṃ bhaviṣyati yatraivāhaṃ buddho bhaviṣyāmi /",
  "S04ajitsvyu:180": "bhagavān āha /",
  "S04ajitsvyu:181": "aparimitaguṇasaṃcayā nāma sā buddhakṣetraṃ bhaviṣyati /",
  "S04ajitsvyu:182": "yādṛśī ca sā sukhāvatī lokadhātuḥ tādṛśaṃ tad buddhakṣetraṃ bhaviṣyati /",
  "S04ajitsvyu:183": "paryaṅkaniṣaṇṇā āryopapādukā bodhisatvā bhaviṣyanti /",
  "S04ajitsvyu:184": "īdṛśaṃ tad buddhakṣetram* / (Asv 113)",
  "S04ajitsvyu:185": "atha ca sā dārikā tuṣṭā udagrā āttamanāḥ pramuditā prītisaumasyajātā svagṛhagamanam ārabdhā /",
  "S04ajitsvyu:186": "atha bhagavāṃs tāṃ dārikām evam āha /",
  "S04ajitsvyu:187": "tvaṃ dārike saptame divase kālaṃ kariṣyasi /",
  "S04ajitsvyu:188": "kālaṃ kṛtvā /",
  "S04ajitsvyu:189": "pūrvasyān diśi magadhaviṣaye rājā ajitaseno nāma /",
  "S04ajitsvyu:190": "tasya rājño 'jitasenasya antaḥpurasahasram asti /",
  "S04ajitsvyu:191": "tasya khalu punā rājño 'jitasenasya putro janiṣyase /",
  "S04ajitsvyu:192": "eṣa eva tava paścimo garbhavāso bhaviṣyati /",
  "S04ajitsvyu:193": "atha bhagavān paścimakena nagaradvāreṇa śrāvastyā mahānagaryā niṣkrānto yena jetavanaṃ vihāras tenopasaṃkrāntaḥ /",
  "S04ajitsvyu:194": "athāyuṣmān ānando bhagavantaṃ dūrata evāgacchantaṃ dṛṣṭvā pādau śirasābhivandya triḥpradakṣiṇīkṛtya bhagavantaṃ gāthābhir adhyabhāṣata /",
  "S04ajitsvyu:195": "suvarṇavarṇaṃ varalakṣaṇārcitaṃ",
  "S04ajitsvyu:196": "dvāviṃśatilakṣaṇarūpadhāriṇam* /",
  "S04ajitsvyu:197": "yadā tvayā āgatu piṇḍapātikā",
  "S04ajitsvyu:198": "vimocayitvā iha sarvasatvā //",
  "S04ajitsvyu:199": "sukhena saṃsthāpayi sarvasatvā",
  "S04ajitsvyu:200": "maitrībalaṃ sarvajagat tvayā kṛtam* /",
  "S04ajitsvyu:201": "sa piṇḍapātaṃ varam āṇḍanāyaka",
  "S04ajitsvyu:202": "vimocitas te jagatī bhayā ca //",
  "S04ajitsvyu:203": "ye bodhisatvā iha jambudvīpe",
  "S04ajitsvyu:204": "sarve ca mārgaṃ tava darśayanti /",
  "S04ajitsvyu:205": "(Asv 114)",
  "S04ajitsvyu:206": "parinirvṛtasya sada paścakāle",
  "S04ajitsvyu:207": "dhāretu sūtraṃ imu buddhavarṇitam* //",
  "S04ajitsvyu:208": "parinirvṛtasya tava paścakāle",
  "S04ajitsvyu:209": "bhaviṣyati śāsanavipralopam* /",
  "S04ajitsvyu:210": "imām nayaṃ dhārayi sūtraratnam* //",
  "S04ajitsvyu:211": "athāyuṣmān ānanda imā gāthā bhāṣitvā bhagavantaṃ triḥpradakṣiṇīkṛtya bhagavataḥ puratas tasthau /",
  "S04ajitsvyu:212": "atha bhagavān āyuṣmantam ānandam āmantrayate sma /",
  "S04ajitsvyu:213": "gacchānanda gaṇḍīm ākoṭaya /",
  "S04ajitsvyu:214": "te śrāvakāḥ paribhokṣyanti piṇḍapātam* /",
  "S04ajitsvyu:215": "athāyuṣmān ānando bhagavantam āmantrayate sma /",
  "S04ajitsvyu:216": "kīdṛśaṃ bhagavan gaṇḍīśabdasya kuśalamūlaṃ bhaviṣyati /",
  "S04ajitsvyu:217": "bhagavān āha /",
  "S04ajitsvyu:218": "śṛṇu ānanda gaṇḍīśabdasya kuśalamūlaṃ parikīrtayāmi /",
  "S04ajitsvyu:219": "ye kecid ānanda gaṇḍīśabdaṃ śroṣyanti teṣāṃ pañcānantaryāṇi kṛtyāni parīkṣayaṃ yāsyanti /",
  "S04ajitsvyu:220": "avaivartikās te bhaviṣyanti kṣipraṃ cānuttarāṃ samyaksaṃbodhim abhisaṃbhotsyante /",
  "S04ajitsvyu:221": "ānanda āha /",
  "S04ajitsvyu:222": "kīdṛśaṃ bhagavaṃs taiḥ satvaiḥ kuśalamūlam avaropitam* /",
  "S04ajitsvyu:223": "bhagavān āha /",
  "S04ajitsvyu:224": "śṛṇu ānanda ye satvāḥ paścime kāle paścime samaye mama parinirvṛtasya saddharmavipralope vartamāne saddharmasyāntardhānakālasamaye grāmanagaranigamajanapadarāṣṭrarājadhānīṣu",
  "S04ajitsvyu:225": "ye satvā [vā] araṇyāyatane gaṇḍyākoṭanaśabdaṃ śroṣyanti namo buddhāyeti kariṣyanti teṣāṃ pañcānantaryāṇi karmāṇi parikṣayaṃ (Asv 115) yāsyanti /",
  "S04ajitsvyu:226": "īdṛśāny ānanda gaṇḍīśabdasya kuśalamūlāni /",
  "S04ajitsvyu:227": "athāyuṣmān ānandaḥ śāntapraśāntena gaṇḍīm ākoṭayate sma /",
  "S04ajitsvyu:228": "atha tena gaṇdīśabdena sarve te mahāśrāvakāḥ sannipatitā abhūvan* /",
  "S04ajitsvyu:229": "yathā yathā āsane niṣaṇṇāḥ piṇḍapātaṃ paribhuñjante sma /",
  "S04ajitsvyu:230": "atha tatraiva śrāvakamadhye nandimitro nāma mahāśrāvakaḥ sannipatito 'bhūt* sanniṣaṇṇaḥ /",
  "S04ajitsvyu:231": "atha bhagavān āyuṣmantaṃ nandimitraṃ mahāśrāvakam āmantrayate sma /",
  "S04ajitsvyu:232": "gaccha tvaṃ nandimitra mahāśrāvaka pūrvasyān diśi magadhaviṣaye rājño 'jitasenasya kalyāṇamitraparicaryāṃ kuru /",
  "S04ajitsvyu:233": "atha nandimitro mahāśrāvako bhagavantam evam āha /",
  "S04ajitsvyu:234": "na bhagavan* śakṣyāmas taṃ pṛthivīpradeśaṃ gantum* /",
  "S04ajitsvyu:235": "durāsadās te satvāḥ /",
  "S04ajitsvyu:236": "te māṃ jīvitād vyavaropayiṣyanti /",
  "S04ajitsvyu:237": "atha bhagavān āyuṣmantaṃ",
  "S04ajitsvyu:238": "taṃ nandimitraṃ mahāśrāvakam evam āha /",
  "S04ajitsvyu:239": "na te satvās te śakṣyante bālāgram api kampayituṃ prāgeva jīvitād vyavaropayitum* /",
  "S04ajitsvyu:240": "atha nandimitro mahāśrāvakaḥ pratyūṣakālasamaye suvarṇavarṇaṃ vastraṃ prāvṛtya yena pūrvasyān diśi magadhaviṣaye rājño 'jitasenasya rājadhānī tenānukrānto 'bhūt* /",
  "S04ajitsvyu:241": "atha rājā ajitasenas taṃ nandimitraṃ mahāśrāvakaṃ dṛṣṭvā tuṣṭa udagra āttamanāḥ pramuditaḥ prītisaumanasyajāto 'bhūt* /",
  "S04ajitsvyu:242": "atha rājñājitasenena amātyaḥ preṣito 'bhūt* /",
  "S04ajitsvyu:243": "gacchainaṃ bhikṣum ānaya /",
  "S04ajitsvyu:244": "tadā so 'mātyo yena nandimitro mahāśrāvakas (Asv 116)",
  "S04ajitsvyu:245": "tenopasaṃkrāntaḥ /",
  "S04ajitsvyu:246": "atha so 'mātyo nandimitraṃ mahāśrāvakam evam āha /",
  "S04ajitsvyu:247": "āgaccha mahāśrāvaka bhikṣo rājā te ājñāpayati /",
  "S04ajitsvyu:248": "atha nandimitro mahāśrāvako 'mātyam evam āha /",
  "S04ajitsvyu:249": "mama rājñā kiṃ kāryaṃ mama rājā kiṃ kariṣyati /",
  "S04ajitsvyu:250": "athāmātyo yena rājājitasenas tenopasaṃkrāntaḥ /",
  "S04ajitsvyu:251": "taṃ rājānam ajitasenam evam āha /",
  "S04ajitsvyu:252": "na ca sa bhikṣus tava pārśve āgacchati",
  "S04ajitsvyu:253": "/ atha rājñājitasenena pañcāmātyaśatāni preṣitāni /",
  "S04ajitsvyu:254": "na ca sa bhikṣū rājño 'jitasenasya pārśvam āgacchati /",
  "S04ajitsvyu:255": "atha sa rājā svakenaivātmabhāvena yena sa nandimitramahāśrāvakas tenopasaṃkrāntaḥ /",
  "S04ajitsvyu:256": "upasaṃkramya kṛtāñjalir evam āha /",
  "S04ajitsvyu:257": "āgaccha bho bhikṣo mama rājadhānīṃ praviśa /",
  "S04ajitsvyu:258": "atha rājā ajitaseno dakṣiṇahaste taṃ bhikṣuṃ gṛhītvā svakāṃ rājadhānīṃ praviṣṭo 'bhūt* /",
  "S04ajitsvyu:259": "atha rājñājitasenena nandimitrasya bhikṣoḥ siṃhāsanaṃ dattam abhūt* /",
  "S04ajitsvyu:260": "atha rājājitaseno bhadrapīṭhake niṣadya taṃ nandimitraṃ mahāśrāvakam evam āha /",
  "S04ajitsvyu:261": "kutra tvaṃ bhikṣo gacchasi /",
  "S04ajitsvyu:262": "ko hetuḥ kaḥ pratyayaḥ /",
  "S04ajitsvyu:263": "atha nandimitro mahāśrāvako rājānam ajitasenam evam āha /",
  "S04ajitsvyu:264": "ye kecid bhikṣupravrajitās te sarve bhikṣāhārāḥ piṇḍapātam avacarantaḥ paribhuñjanti /",
  "S04ajitsvyu:265": "atha rājā ajitasenas taṃ nandimitraṃ mahāśrāvakam evam āha /",
  "S04ajitsvyu:266": "paribhuṅkṣva mama gṛhe piṇḍapātam* /",
  "S04ajitsvyu:267": "yāvajjīvaṃ piṇḍapātaṃ pradāsyāmi /",
  "S04ajitsvyu:268": "yadi te bhikṣo mama",
  "S04ajitsvyu:269": "svamāṃsena kāryaṃ svamāṃsaṃ dāsyāmi /",
  "S04ajitsvyu:270": "atha nandimitro mahāśrāvako rājānam ajitasenaṃ gāthābhir adhyabhāṣata / (Asv 117)",
  "S04ajitsvyu:271": "bhuṃjāmi tad bhojanu yad dadāhi",
  "S04ajitsvyu:272": "mṛṣṭānnapānaṃ rasapānam uttamam* /",
  "S04ajitsvyu:273": "kleśā hi nirmukta tvayā bhaviṣyasi",
  "S04ajitsvyu:274": "sudurlabhaṃ labdha manuṣyalābham* //",
  "S04ajitsvyu:275": "sudurlabhaṃ śāsanu nāyakasya",
  "S04ajitsvyu:276": "śraddhāprasādaṃ paramaṃ sudurlabham* /",
  "S04ajitsvyu:277": "ye śāsane pra[vra]jitā ca bhikṣavā",
  "S04ajitsvyu:278": "sudurlabhaṃ śāsanu nāyakānām* //",
  "S04ajitsvyu:279": "sudurlabhaṃ sugatavarasya darśanaṃ",
  "S04ajitsvyu:280": "namo 'stu te buddha mahānubhāvo /",
  "S04ajitsvyu:281": "namo 'stu te dharmamayaṃ mahāmune",
  "S04ajitsvyu:282": "namo 'stu te kleśavicakṣaṇāryam* //",
  "S04ajitsvyu:283": "namo 'stu te sarvajarapramokṣaṇāt*",
  "S04ajitsvyu:284": "namo 'stu te mārganidarśanāryam* //",
  "S04ajitsvyu:285": "namo 'stu te mārgapathasya darśakaṃ",
  "S04ajitsvyu:286": "namo 'stu te bodhipathasya darśakam* //",
  "S04ajitsvyu:287": "atha nandimitro mahāśrāvako rājānam ajitasenaṃ bhagavato guṇavarṇam udīrayitvā tūṣṇīṃ sthito 'bhūt* /",
  "S04ajitsvyu:288": "atha rājānam ajitasenaṃ taṃ nandimitro mahāśrāvako gāthābhir adhyabhāṣata /",
  "S04ajitsvyu:289": "sudurlabhaṃ bhikṣu tathaiva darśanaṃ",
  "S04ajitsvyu:290": "sudurlabhaṃ tasya bhaveya darśanam* /",
  "S04ajitsvyu:291": "(Asv 118)",
  "S04ajitsvyu:292": "ye bhikṣusaṃghasya dadeya dānaṃ",
  "S04ajitsvyu:293": "na tasya yakṣā na ca rākṣasāś ca //",
  "S04ajitsvyu:294": "na {pretakumbhāṇḍamahoragāś} ca (?)",
  "S04ajitsvyu:295": "vighnaṃ na kurvanti kadāci teṣām* /",
  "S04ajitsvyu:296": "ye bhikṣusaṃghāya dadanti dānaṃ",
  "S04ajitsvyu:297": "sudurlabhaṃ tasya manuṣyalābham* //",
  "S04ajitsvyu:298": "yo durlabhaṃ darśanu bhikṣubhāvaṃ",
  "S04ajitsvyu:299": "sudurlabhaṃ kalpaśatair acintiyaiḥ /",
  "S04ajitsvyu:300": "yo lokanāthasya hi nāmu dhāraye",
  "S04ajitsvyu:301": "kalpāna koṭīnayutān acintiyā //",
  "S04ajitsvyu:302": "na jātu gacche vinipātadurgatiṃ",
  "S04ajitsvyu:303": "yo īdṛśaṃ paśyati bhikṣurājam* /",
  "S04ajitsvyu:304": "na tasya bhotī vinipātadurgatiṃ",
  "S04ajitsvyu:305": "yo īdṛśaṃ paśyati bhikṣurājam* //",
  "S04ajitsvyu:306": "kalyāṇamitraṃ mama mārgadarśako",
  "S04ajitsvyu:307": "(yaṃ) sa āgatāye mama piṇḍapātikā /",
  "S04ajitsvyu:308": "yo dāsyate asya hi piṇḍapātaṃ",
  "S04ajitsvyu:309": "muktā na bheṣyaṃti jarārtavyādhayā //",
  "S04ajitsvyu:310": "kleśā vinirmukta sadā tu bheṣyati",
  "S04ajitsvyu:311": "te tasya dāsyantiha piṇḍapātam* //",
  "S04ajitsvyu:312": "atha sa rājā ajitaseno nandimitraṃ mahāśrāvakaṃ guṇavarṇam udīrayitvā tūṣṇīṃ sthito 'bhūt* /",
  "S04ajitsvyu:313": "atha nandimitro mahāśrāvako (Asv 119)",
  "S04ajitsvyu:314": "rājānam ajitasenam evam āha /",
  "S04ajitsvyu:315": "evam astu mahārāja bhuñje piṇḍapātaṃ tava gṛhe /",
  "S04ajitsvyu:316": "atha rājā ajitasenaḥ khādanīyena bhojanīyena taṃ nandimitramahāśrāvakaṃ santarpayati sma /",
  "S04ajitsvyu:317": "atha nandimitramahāśrāvako rājānam ajitasenam evam āha /",
  "S04ajitsvyu:318": "kiṃ tava mahārāja asmin pṛthivīpradeśe udyānabhūmir asti /",
  "S04ajitsvyu:319": "rājā āha /",
  "S04ajitsvyu:320": "asti mahāśrāvaka udyānabhūmir mama ramaṇīyā suśobhanā /",
  "S04ajitsvyu:321": "nandimitra āha /",
  "S04ajitsvyu:322": "gacchāmy ahaṃ mahārāja /",
  "S04ajitsvyu:323": "tām udyānabhūmiṃ prekṣe /",
  "S04ajitsvyu:324": "rājā āha /",
  "S04ajitsvyu:325": "gaccha nandimitra /",
  "S04ajitsvyu:326": "udyānabhūmiṃ prekṣasva /",
  "S04ajitsvyu:327": "atha nandimitramahāśrāvako yena rājño 'jitasenasyodyānabhūmis tenopasaṃkrāntaḥ /",
  "S04ajitsvyu:328": "atha tatrodyānabhūmau ye udyānaguṇās te sarve santīti /",
  "S04ajitsvyu:329": "yā graiṣmikyaḥ puṣkariṇyas tāḥ śītalajalaparipūrṇā yā vārṣikyas tā nātyuṣṇā nātiśītalajalaparipūrṇāḥ /",
  "S04ajitsvyu:330": "tāś ca puṣkariṇyaḥ suvarṇasopānasaṃcchannā divyā ramaṇīyāḥ /",
  "S04ajitsvyu:331": "ye ca jāṃbūpakaparibhogaguṇās te sarve santīti /",
  "S04ajitsvyu:332": "adhimuktakacampakāśokamucilindapāṭalasumanāsaugandhikapuṣpāṇi santīti /",
  "S04ajitsvyu:333": "(Asv 120) ye tiryagyonigatāḥ pakṣiṇaḥ śukaśārikācakravākamayūrakokilādayas te nānārutāni kurvanti sma /",
  "S04ajitsvyu:334": "atha tatraiva udyānabhūmau",
  "S04ajitsvyu:335": "suvarṇavarṇāḥ suvarṇatuṇḍāḥ suvarṇapakṣāḥ suvarṇapādāḥ pakṣiṇāḥ prādurbhūtāḥ /",
  "S04ajitsvyu:336": "te sarve buddhaśabdaṃ niścārayanti /",
  "S04ajitsvyu:337": "atha nandimitramahāśrāvako yena rājño 'jitasenasya rājadhānī tenopasaṃkrāntaḥ /",
  "S04ajitsvyu:338": "atha rājā ajitasenas taṃ nandimitraṃ mahāśrāvakam evam āha /",
  "S04ajitsvyu:339": "āgatas tvaṃ mahāśrāvaka /",
  "S04ajitsvyu:340": "dṛṣṭodyānabhūmiḥ /",
  "S04ajitsvyu:341": "nandimitra āha /",
  "S04ajitsvyu:342": "dṛṣṭā mayodyānabhūmī ramaṇīyā suśobhanā /",
  "S04ajitsvyu:343": "atha nandimitraṃ mahāśrāvakaṃ rājā ajitaseno gāthābhir adhyabhāṣata /",
  "S04ajitsvyu:344": "ye jambudvīpe paribhogamāsī",
  "S04ajitsvyu:345": "adhimuktakacampakadhānuṣkārikā /",
  "S04ajitsvyu:346": "aśokamucilinda tathaiva pāṭalā",
  "S04ajitsvyu:347": "saugandhikāś ca sumanā ca vārṣikā //",
  "S04ajitsvyu:348": "tadā pāriyātrā nadītīranirmitā",
  "S04ajitsvyu:349": "suvarṇavarṇā sada pakṣiṇā abhūt* /",
  "S04ajitsvyu:350": "mārgaṃ ca te darśayi agrabodhaye",
  "S04ajitsvyu:351": "divyā manojñā madhurasvarāṃś ca",
  "S04ajitsvyu:352": "saṃśrāvayiṣyanti ca nityakālam* //",
  "S04ajitsvyu:353": "atha nandimitramahāśrāvako rājño 'jitasenasya gāthā bhāṣitvā tūṣṇīṃ sthito 'bhūt* /",
  "S04ajitsvyu:354": "atha rāja ajitaseno bherīṃ parāhante sma /",
  "S04ajitsvyu:355": "(Asv 121) atha tena bherīśabdena sametyāmātyagaṇas taṃ rājānam ajitasenam evam āha /",
  "S04ajitsvyu:356": "kasyārthe mahārāja bherī parāhatā /",
  "S04ajitsvyu:357": "atha sa rājā āha /",
  "S04ajitsvyu:358": "hastirathaṃ ca aśvarathaṃ ca sajjaṃ kṛtaṃ syāt* /",
  "S04ajitsvyu:359": "aham udyānabhūmiṃ gamiṣyāmi krīḍanārthāya /",
  "S04ajitsvyu:360": "atha tā amātyakoṭyo vacanaṃ śrutvā śīghram eva tad hastiratham aśvarathaṃ sajjaṃ kṛtavatyaḥ /",
  "S04ajitsvyu:361": "atha tena kṣaṇalavamuhūrtamātreṇa rājājitaseno yena sodyānabhūmis tenopasaṃkrāntaḥ /",
  "S04ajitsvyu:362": "sa ca nandimitramahāśrāvakas tenaivopasaṃkrānto rājānam ajitasenam evam āha /",
  "S04ajitsvyu:363": "asmin pṛthivīpradeśe mahārāja mama kuṭikaṃ kārayitavyaṃ yatrāhaṃ sanniṣaṇṇas tava gṛhe piṇḍapātaṃ paribhokṣyāmi /",
  "S04ajitsvyu:364": "atha rājā ajitaseno nandimitramahāśrāvakam evam āha /",
  "S04ajitsvyu:365": "kīdṛśaṃ tava kuṭikaṃ kārayitavyam* /",
  "S04ajitsvyu:366": "nandimitra āha /",
  "S04ajitsvyu:367": "yādṛśās tava mahārāja",
  "S04ajitsvyu:368": "mahācittotpādaśraddhāprasādās tādṛśaṃ kuṭikaṃ kāraya /",
  "S04ajitsvyu:369": "atha rājā ajitaseno jyeṣṭhāmātyam evam āha /",
  "S04ajitsvyu:370": "asminn eva pṛthivīpradeśe kuṭikaṃ kāraya /",
  "S04ajitsvyu:371": "atha jyeṣṭhāmātyo rājānam evam āha /",
  "S04ajitsvyu:372": "kīdṛśaṃ mahārāja kuṭikaṃ kārayāmi /",
  "S04ajitsvyu:373": "rājā ajitasena evam āha /",
  "S04ajitsvyu:374": "triṃśadyojanāni dīrgheṇa ṣaḍyojanāny ūrdhvāyāṃ saptaratnamayaṃ maṇimuktisaṃcchāditaṃ kuṭikaṃ kāraya /",
  "S04ajitsvyu:375": "atha so 'mātyaḥ kuṭikaṃ kārayati /",
  "S04ajitsvyu:376": "saptaratnamayaṃ (Asv 122)",
  "S04ajitsvyu:377": "maṇimuktisaṃcchāditaṃ kārayitvā yena rājā ajitasenas tenopasaṃkrānto rājānam ajitasenam evam āha /",
  "S04ajitsvyu:378": "kṛtaṃ mahārāja mayā kuṭikaṃ yādṛśam ājñaptam* /",
  "S04ajitsvyu:379": "rājā āha /",
  "S04ajitsvyu:380": "tatraiva pṛthivīpradeśe caṃkramaḥ kārayitavyaś caturyojanāni dīrgheṇa dve yojane vistāreṇa /",
  "S04ajitsvyu:381": "atha so 'mātyas taṃ caṃkramaṃ kārayitvā yena rājā ajitasenas tenopasaṃkrānto rājānaṃ gāthābhir adhyabhāṣata /",
  "S04ajitsvyu:382": "kṛtaṃ mayā caṃkramu suṣṭhu śobhanaṃ",
  "S04ajitsvyu:383": "ājñā tvayā yat kṛtapūrvam eva ca /",
  "S04ajitsvyu:384": "satvāna moceti prakṛtiṃ śubhāśubhaṃ",
  "S04ajitsvyu:385": "vimocaye prāṇina sarvam etat* //",
  "S04ajitsvyu:386": "aho sulabdhā praṇidhīkṛtaṃ tvayā",
  "S04ajitsvyu:387": "vimocayī sarvajagat* sadevakam* /",
  "S04ajitsvyu:388": "praṇidhiṃ kṛtaṃ yat tvayam īdṛśaṃ bhave",
  "S04ajitsvyu:389": "dharmaṃ prakāśeti mi dharmabhāṇako //",
  "S04ajitsvyu:390": "niṣaṇṇa sthitvā kuṭikā ca caṃkrame",
  "S04ajitsvyu:391": "ājñā kṛtaṃ yat tvaya yādṛśī kṛtā /",
  "S04ajitsvyu:392": "sa caṃkramaṃ caiva kṛtaṃ suśobhanaṃ",
  "S04ajitsvyu:393": "maṇiratnasaṃcchādita taṃ sa bhūmim* //",
  "S04ajitsvyu:394": "atha rājā ajitaseno yena svakā rājadhānī tenopasaṃkrāntaḥ /",
  "S04ajitsvyu:395": "atha nandimitramahāśrāvakaḥ pratinivṛtya tatraiva (Asv 123)",
  "S04ajitsvyu:396": "kuṭike niṣaṇṇo vikiraṇaṃ nāma bodhisatvasamādhiṃ samāpanno 'bhūt* /",
  "S04ajitsvyu:397": "anyena keśān anyena nayanāny anyena dantān anyena grīvā anyena bāhū anyena hṛdayam anyenodaram anyenorū anyena jaṅghe anyena pādau samāpanno 'bhūt* /",
  "S04ajitsvyu:398": "atha sa rājā ajitasenaḥ saptāhasyātyayena taṃ bhikṣuṃ na paśyati /",
  "S04ajitsvyu:399": "atha rājā jyeṣṭhakumāram evam āha /",
  "S04ajitsvyu:400": "āgaccha kulaputra gamiṣyāmi tāṃ kuṭikām* /",
  "S04ajitsvyu:401": "yena sa bhikṣus tenopasaṃkramiṣyāmi /",
  "S04ajitsvyu:402": "atha sa rājā saputro yena sā kuṭikā tenopasaṃkrānto 'bhūt* /",
  "S04ajitsvyu:403": "atha sa rājā ajitasenas taṃ bhikṣum ātmabhāvaṃ khaṇḍaṃ khaṇḍaṃ kṛtaṃ dṛṣṭvā saṃśayajāto 'bhūt* /",
  "S04ajitsvyu:404": "saṃtrastaromakūpajāto vastrāṇi pāṭayan paridevan rudan aśrukaṇṭhaḥ putram evam āha /",
  "S04ajitsvyu:405": "ānaya putra tīkṣṇadhāram asim* /",
  "S04ajitsvyu:406": "ātmānaṃ jīvitād vyavaropayiṣyāmi /",
  "S04ajitsvyu:407": "atha sa rājakumāraḥ prāṃjaliṃ kṛtvā rājānaṃ gāthābhir adhyabhāṣata /",
  "S04ajitsvyu:408": "mā śokacittasya bhave nṛpendra",
  "S04ajitsvyu:409": "mā vedayī vedanam īdṛśāni /",
  "S04ajitsvyu:410": "ātmaghātaṃ karitvā tu niraye tvaṃ gamiṣyasi",
  "S04ajitsvyu:411": "rauravaṃ narakaṃ cāpi gamiṣyasi sudāruṇam* //",
  "S04ajitsvyu:412": "... dakṣiṇīyo ayaṃ loke jaravyādhipramocakaḥ / (Asv 124)",
  "S04ajitsvyu:413": "na cāyaṃ ghātito yakṣair na bhūtair na ca rākṣasaiḥ /",
  "S04ajitsvyu:414": "bodhisatvo 'py ayaṃ loke jaravyādhipramocakaḥ //",
  "S04ajitsvyu:415": "dakṣiṇīyo ayaṃ loke jaravyādhipramocakaḥ /",
  "S04ajitsvyu:416": "durlabho darśanaṃ asya bodhimārgasya darśakaḥ //",
  "S04ajitsvyu:417": "kalyāṇamitram ayaṃ āsī tava kāraṇam āgatam* /",
  "S04ajitsvyu:418": "dakṣiṇīyo ayaṃ loke sarvasatvasukhāv aham* //",
  "S04ajitsvyu:419": "sarvajñaṃ pāramiprāptaṃ lokanāthena preṣitam* /",
  "S04ajitsvyu:420": "dṛḍhavīryaṃ dṛḍhasthāmaṃ lokanāthaṃ maharṣiṇam* //",
  "S04ajitsvyu:421": "yo nāma tasya dhāreti nāsau gacchati durgatim* /",
  "S04ajitsvyu:422": "apāyaṃ na gamiṣyanti svargalokopapattaye //",
  "S04ajitsvyu:423": "atha sa rājakumāras taṃ pitaraṃ gāthā bhāṣitvā tūṣṇīṃ sthito 'bhūt* /",
  "S04ajitsvyu:424": "atha rājā ajitasenaḥ svakaṃ putram evam āha /",
  "S04ajitsvyu:425": "kathaṃ tvaṃ kumāra jānīṣe yad ayaṃ bhikṣuḥ samādhiṃ samāpanno 'bhūt* /",
  "S04ajitsvyu:426": "atha sa rājakumāra evam āha /",
  "S04ajitsvyu:427": "paśya mahārāja ayaṃ bhikṣur bodhisatvasamādhiṃ samāpannaḥ sarvakleśavinirmukto bhavasāgarapāraṃgataḥ sarvasatvahitārthaṃ ca mārgaṃ darśayate śubham* /",
  "S04ajitsvyu:428": "atha sa rājakumāro rājānam evam āha /",
  "S04ajitsvyu:429": "āgaccha tāta caṃkramaṃ gamiṣyāmaḥ /",
  "S04ajitsvyu:430": "atha sa rājā sa ca rājakumāro bahubhir dārakaśataiḥ sārdhaṃ yena sa caṃkramas tenopasaṃkrāntau /",
  "S04ajitsvyu:431": "atha sa bhikṣus tataḥ samādher vyutthito rājānam ajitasenam evam āha /",
  "S04ajitsvyu:432": "āgaccha mahārāja kiṃ karoṣy asmin sthāne / (Asv 125)",
  "S04ajitsvyu:433": "atha rājā taṃ bhikṣuṃ dṛṣṭvā maulipaṭṭaṃ rājakumārasya dadāti /",
  "S04ajitsvyu:434": "tava rājyaṃ bhavatu /",
  "S04ajitsvyu:435": "dharmeṇa pālaye nādharmeṇa /",
  "S04ajitsvyu:436": "rājakumāra āha /",
  "S04ajitsvyu:437": "bahūny asaṃkhyeyāni rājakāryāṇi mayā kṛtāni /",
  "S04ajitsvyu:438": "na ca kadācit tṛptir āsīt* /",
  "S04ajitsvyu:439": "tava tāta rājyaṃ bhavatu /",
  "S04ajitsvyu:440": "na mama rājyena kāryaṃ na bhogena naiśvaryādhipatyena kāryam* /",
  "S04ajitsvyu:441": "tava rājyaṃ bhavatu tāta /",
  "S04ajitsvyu:442": "dharmeṇa pālaye nādharmeṇeti /",
  "S04ajitsvyu:443": "atha rājā yena sa bhikṣus tenopasaṃkrāntaḥ prāñjalir evam āha /",
  "S04ajitsvyu:444": "sudurlabhaṃ [darśana] tubhyam ārṣāḥ",
  "S04ajitsvyu:445": "kṛtāñjaliḥ [samabhimukhī] nāyakānām* /",
  "S04ajitsvyu:446": "mokṣāgamaṃ darśanu tubhyam ārṣāḥ",
  "S04ajitsvyu:447": "sudurlabhaṃ karmaśatair acintiyaiḥ //",
  "S04ajitsvyu:448": "ye darśanaṃ dāsyati tubhyam ārṣā",
  "S04ajitsvyu:449": "muktā ca so bheṣyati kalpakoṭibhiḥ /",
  "S04ajitsvyu:450": "na jātu gacche vinipātadurgatiṃ",
  "S04ajitsvyu:451": "yo nāmadheyaṃ śṛṇute muhūrtam* //",
  "S04ajitsvyu:452": "rājā āha /",
  "S04ajitsvyu:453": "niṣadya yugye ratanāmaye śubhe",
  "S04ajitsvyu:454": "vrajāmy ahaṃ yena sa rājadhānīm* /",
  "S04ajitsvyu:455": "dadāmy ahaṃ bhojanu suprabhūtaṃ",
  "S04ajitsvyu:456": "dadāmy ahaṃ kāśikavastram etat* /",
  "S04ajitsvyu:457": "(Asv 126)",
  "S04ajitsvyu:458": "sūkṣmāṇi jālāni ca saṃhitāni",
  "S04ajitsvyu:459": "yāṃ cīvarāṃ tubhya dadāmi adya //",
  "S04ajitsvyu:460": "atha sa bhikṣū ratnamaye yugye gṛhītvā yena rājadhānī tenopasaṃkrāntaḥ /",
  "S04ajitsvyu:461": "santarpito bhojanena /",
  "S04ajitsvyu:462": "atha nandimitramahāśrāvako rājānam ajitasenaṃ gāthābhir adhyabhāṣata /",
  "S04ajitsvyu:463": "saṃtarpito bhojana suprabhūtaṃ",
  "S04ajitsvyu:464": "mṛṣṭānnapānarasam uttamaṃ śubham* /",
  "S04ajitsvyu:465": "ye bhikṣusaṃghāya dadaṃti dānaṃ",
  "S04ajitsvyu:466": "te bodhimaṇḍena cireṇa gacchata //",
  "S04ajitsvyu:467": "sudurlabhaṃ darśana nāyakasya na",
  "S04ajitsvyu:468": "cireṇa so gacchati buddhakṣetram* /",
  "S04ajitsvyu:469": "amitāyuṣasya varabuddhakṣetre",
  "S04ajitsvyu:470": "sukhāvatīṃ gacchati śīghram etat* //",
  "S04ajitsvyu:471": "atha nandimitramahāśrāvakaḥ ajitasenasya rājño gāthā bhāṣitvā tūṣṇīṃ sthito 'bhūt* /",
  "S04ajitsvyu:472": "atha rājā ajitaseno bherīṃ parāhanti sma /",
  "S04ajitsvyu:473": "atha tena bherīśabdena sarvās tā amātyakoṭyo rājānam evam āhuḥ /",
  "S04ajitsvyu:474": "kasyārthe mahārāja bherī parāhatā /",
  "S04ajitsvyu:475": "rājā āha /",
  "S04ajitsvyu:476": "saptame divase hastiratham aśvarathaṃ sajjaṃ kṛtaṃ syāt* /",
  "S04ajitsvyu:477": "ahaṃ saptame divase jetavanaṃ nāma vihāraṃ gamiṣyāmi śākyamunes tathāgatasyārhataḥ samyaksaṃbuddhasya darśanāya vandanāya paryupāsanāya dharmaśravaṇāya (Asv 127) /",
  "S04ajitsvyu:478": "athāmātyakoṭyas taṃ rājānam ajitasenam evam āhuḥ /",
  "S04ajitsvyu:479": "kṛtam asmābhiḥ mahārāja hastiratham aśvarathaṃ sajjam* /",
  "S04ajitsvyu:480": "atha rājā ajitaseno hastirathe avaruhya taṃ ca nandimitramahāśrāvakaṃ ratnamaye rathe avarohya yena jetavanaṃ vihāras tenopasaṃkrāntaḥ /",
  "S04ajitsvyu:481": "atha bhagavān rājānam ajitasenaṃ dūrata evāgacchantaṃ dṛṣṭvā tān sarvaśrāvakān āmantrayata /",
  "S04ajitsvyu:482": "sarvair nānāṛddhivikurvitaṃ darśayitavyam* /",
  "S04ajitsvyu:483": "atha te sarve mahāśrāvakā",
  "S04ajitsvyu:484": "jvālāmālaṃ nāma bodhisatvasamādhiṃ samāpannā abhūvan* /",
  "S04ajitsvyu:485": "atha rājā dūratas taṃ jvālāmālaṃ dṛṣṭvā nandimitramahāśrāvakam evam āha /",
  "S04ajitsvyu:486": "kasyārthe imaṃ parvataṃ jvālāmālībhūtaṃ paśyāmi /",
  "S04ajitsvyu:487": "nandimitra āha /",
  "S04ajitsvyu:488": "atra śākyamunis tathāgato 'rhan samyaksaṃbuddhaḥ sthitiṃ dhriyate yāpayati dharmaṃ ca deśayati /",
  "S04ajitsvyu:489": "te ca bodhisatvā jvālāmālaṃ nāma bodhisatvasamādhiṃ samāpannāḥ /",
  "S04ajitsvyu:490": "atha rājā ajitaseno hastirathād avatīrya pādābhyāṃ putrasahasreṇa sārdhaṃ yena bhagavāṃs tenopasaṃkrāntaḥ /",
  "S04ajitsvyu:491": "atha bhagavān suvarṇavarṇena kāyena vyāmaprabhayā caṃkramate sma /",
  "S04ajitsvyu:492": "atha rājā ajitaseno bhagavato rūpavarṇaliṃgasaṃsthānaṃ dṛṣṭvā mūrcchitvā dharaṇitale nipatitaḥ /",
  "S04ajitsvyu:493": "atha bhagavān suvarṇavarṇaṃ bāhuṃ prasārya taṃ rājānam utthāpayati sma /",
  "S04ajitsvyu:494": "uttiṣṭha mahārāja kasyārthe prapatitaḥ / rājā aha / (Asv 128)",
  "S04ajitsvyu:495": "bahūni kalpāni acintiyāni",
  "S04ajitsvyu:496": "jātīśatākoṭi acintiyāni /",
  "S04ajitsvyu:497": "na me kadācid iha dṛṣṭarūpaṃ",
  "S04ajitsvyu:498": "tvaṃ lokanātho varadakṣiṇīyo //",
  "S04ajitsvyu:499": "tvaṃ sārthavāha jaravyādhimocakaṃ",
  "S04ajitsvyu:500": "suvarṇavarṇaṃ varalakṣaṇāṃgam* /",
  "S04ajitsvyu:501": "dvātṛṃśatā lakṣaṇadhāriṇaṃ mune",
  "S04ajitsvyu:502": "nāsau kadācid vrajate apāyabhūmim* /",
  "S04ajitsvyu:503": "yo lokanāthasya hi rūpu paśye",
  "S04ajitsvyu:504": "tvaṃ lokanāthā śirasā namasyāmī //",
  "S04ajitsvyu:505": "atha rājā ajitasenaḥ kṛtāñjaliḥ bhagavantam evam āha /",
  "S04ajitsvyu:506": "ahaṃ bhagavan tava śāsane pravrajiṣyāmi /",
  "S04ajitsvyu:507": "atha bhagavān tuṣṭa udagra āttamanāḥ pramuditaḥ prītisaumansyajātaḥ /",
  "S04ajitsvyu:508": "alabdhalābhā ye [tatra] mama śāsanaṃ vaistārikaṃ bhavati /",
  "S04ajitsvyu:509": "taṃ rājānam ajitasenam evam āha /",
  "S04ajitsvyu:510": "gaccha tvaṃ mahārāja svagṛhe saptame divase āgamiṣyāmi /",
  "S04ajitsvyu:511": "atha rājā ajitasenas tuṣṭa udagra āttamanāḥ pramuditaḥ prītisaumansyajātas taṃ kalyāṇamitraṃ bhikṣuṃ purataḥsthāpya svagṛhaṃ gatvā sarvān amātyān āmantrayate sma /",
  "S04ajitsvyu:512": "sarvair grāmanagaranigamajanapadaiḥ pathaṃ śodhayitavyaṃ gṛhe gṛhe dhvajāny ucchrāpitavyāni gṛhe gṛhe ratnamayāni (Asv 129)",
  "S04ajitsvyu:513": "kumbhāni paripūrayitavyāni /",
  "S04ajitsvyu:514": "tadā taiḥ sarvair amātyair ājñātam* /",
  "S04ajitsvyu:515": "sarvagrāmanagaranigamajanapadaiḥ pathaṃ śodhitaṃ dhvajāny ucchrāpitāni ratnamayāni kumbhāni paripūritāni /",
  "S04ajitsvyu:516": "yatra rājā ajitasenaḥ prativasati tatra dvādaśakoṭyo dhvajānām ucchrāpitā dvādaśakoṭyo ratnamayānāṃ kumbhānāṃ paripūritāḥ /",
  "S04ajitsvyu:517_0": "yāvat saptame divase tathāgato 'rhan samyaksaṃbuddhaḥ śāriputramaudgalyāyanānandapūrṇamaitrāyaṇīputrapramukhair",
  "S04ajitsvyu:517_1": "mahāśrāvakasaṃghaiḥ parivṛtaḥ puraskṛtaḥ ajitasenasya rājño rājadhānīm anuprāptaḥ /",
  "S04ajitsvyu:518": "atha rājā ajitasenaḥ puṣpapiṭakaṃ gṛhītvā kalyāṇamitraṃ purataḥsthāpya",
  "S04ajitsvyu:519": "bhagavantaṃ puṣpair avakiran bhagavantam evam āha /",
  "S04ajitsvyu:520": "anena kuśalamūlena sarvasatvā anuttarāṃ samyaksaṃbodhim abhisampadyante /",
  "S04ajitsvyu:521": "atha rājñā ajitasenena āsanāni prajñaptāni /",
  "S04ajitsvyu:522": "tasya bhagavataḥ siṃhāsanaṃ pradattam* /",
  "S04ajitsvyu:523": "atha bhagavān siṃhāsane niṣaṇṇo rājño 'jitasenasya dharmān deśitavān* /",
  "S04ajitsvyu:524": "atha rājñā ajitasenena prabhūtenāhāreṇa khādanīyena bhojanīyena santarpitaḥ /",
  "S04ajitsvyu:525": "atha rājā ajitaseno jyeṣṭhakaṃ rājakumāraṃ dadāti /",
  "S04ajitsvyu:526": "imaṃ rājakumāraṃ pravrājaya /",
  "S04ajitsvyu:527": "tad ahaṃ paścāt pravrajiṣyāmi /",
  "S04ajitsvyu:528": "atha bhagavān āyuṣmantam ānandam āmantrayate sma /",
  "S04ajitsvyu:529": "gacchānanda imaṃ rājakumāraṃ pravrājaya /",
  "S04ajitsvyu:530": "(Asv 130) athāyuṣmatānandena sa rājakumāraḥ pravrājitaḥ /",
  "S04ajitsvyu:531": "saha pravrajitamātreṇa arhatphalaṃ prāptam abhūt* /",
  "S04ajitsvyu:532": "sarvabuddhakṣetrāṇi paśyati sma /",
  "S04ajitsvyu:533": "atha sa rājakumāro 'ntarīkṣagatas taṃ pitaraṃ gāthābhir adhyabhāṣata /",
  "S04ajitsvyu:534": "mā vilaṃba kurute tāta",
  "S04ajitsvyu:535": "mā khedaṃ kiṃci yāsyasi /",
  "S04ajitsvyu:536": "aho sulabdhaṃ sugatāna darśanaṃ",
  "S04ajitsvyu:537": "aho sulabdhaṃ sugatāna lābham* //",
  "S04ajitsvyu:538": "aho sulabdhaṃ paramaṃ hi lābhaṃ",
  "S04ajitsvyu:539": "pravrajyalābhaṃ sugatena varṇitam* /",
  "S04ajitsvyu:540": "saṃsāramokṣo sugatena varṇitaṃ",
  "S04ajitsvyu:541": "pravrajya śīghraṃ ma vilaṃba tāta //",
  "S04ajitsvyu:542": "mā khedayī lokavināyakendraṃ",
  "S04ajitsvyu:543": "sudurlabhaṃ labdha manuṣyalābhaṃ",
  "S04ajitsvyu:544": "...sudurlabhaṃ darśanu nāyakānām* /",
  "S04ajitsvyu:545": "śīghraṃ ca pravrajya mayā hi labdhaṃ",
  "S04ajitsvyu:546": "prāptaṃ mayā uttamam agrabodhim* /",
  "S04ajitsvyu:547": "śrutvā na rājā tada putravākyaṃ",
  "S04ajitsvyu:548": "sa pravrajī śāsani nāyakasya //",
  "S04ajitsvyu:549": "atha rājakumāro 'ntarīkṣagato gāthāṃ bhāṣitva tūṣṇīṃ sthito 'bhūt* /",
  "S04ajitsvyu:550": "atha rājā ajitasenaḥ putrasya vākyaṃ śrutvā tuṣṭa udagra (Asv 131)",
  "S04ajitsvyu:551": "āttamanāḥ pramuditaḥ [prīti]saumansyajāto bhagavantam uddiśya vihāraṃ kārayati sma /",
  "S04ajitsvyu:552": "tūryakoṭyo 'nupradattāḥ /",
  "S04ajitsvyu:553": "antaḥpurasahasram asyāstrīndriyam antarhitapuruṣendriyaṃ prādurabhūt* /",
  "S04ajitsvyu:554": "atha rājā ajitaseno bhagavataḥ śāsane pravrajito 'bhūt* /",
  "S04ajitsvyu:555": "tāś cāmātyakoṭyo bhagavataḥ śāsane pravrajitā abhūvan* /",
  "S04ajitsvyu:556": "tac cāntaḥpurapuruṣasahasraṃ pravrajitam abhūt* /",
  "S04ajitsvyu:557": "bhagavān rājānam ajitasenaṃ pravrājya yena jetavanaṃ vihāras tena gamanam ārabdhavān* /",
  "S04ajitsvyu:558": "athāyuṣmān ānando bhagavantam evam āha /",
  "S04ajitsvyu:559": "ayaṃ rājā ajitaseno rājyaṃ parityajya vihāraṃ kārayitvā bhagavataḥ śāsane pravrajito 'bhūt* /",
  "S04ajitsvyu:560": "asya kīdṛśaṃ kuśalamūlaṃ bhaviṣyati /",
  "S04ajitsvyu:561": "bhagavān āha /",
  "S04ajitsvyu:562": "sādhu sādhu ānanda yat tvayā parikīrtitam* /",
  "S04ajitsvyu:563": "ayaṃ rājā ajitaseno mama śāsane pravrajito bhaviṣyati /",
  "S04ajitsvyu:564_0": "anāgate 'dhvany aparimitaiḥ kalpair acintyair aparimāṇair ajitaprabho nāma tathāgato",
  "S04ajitsvyu:564_1": "'rhan samyaksaṃbuddho loke bhaviṣyati vidyācaraṇasaṃpannaḥ sugato lokavid anuttaraḥ",
  "S04ajitsvyu:564_2": "puruṣadamyasārathiḥ śāstā devānāṃ ca manuṣyāṇāṃ ca buddho bhagavān* /",
  "S04ajitsvyu:565": "ānanda āha /",
  "S04ajitsvyu:566": "ayaṃ nandimitramahāśrāvako rājñaḥ kalyāṇamitram abhūt* /",
  "S04ajitsvyu:567": "kīdṛśaṃ vāsya kuśalamūlaṃ bhaviṣyati /",
  "S04ajitsvyu:568": "bhagavān āha /",
  "S04ajitsvyu:569": "(Asv 132) ayam ānanda nandimitramahāśrāvakas tatraiva kālasamaye nandiprabho nāma tathāgato 'rhan samyaksaṃbuddho loke bhaviṣyati /",
  "S04ajitsvyu:570": "ānanda āha /",
  "S04ajitsvyu:571": "kīdṛśaṃ bhagavan* teṣāṃ tathāgatānāṃ buddhakṣetraṃ bhaviṣyati / bhagavān",
  "S04ajitsvyu:572": "āha / aparimitaguṇasaṃcayā nāma sā buddhakṣetraṃ bhaviṣyati yatreme tathāgatā bhaviṣyanti /",
  "S04ajitsvyu:573": "ānanda āha /",
  "S04ajitsvyu:574": "ya imaṃ dharmaparyāyaṃ sakalaṃ samāptaṃ paścime kāle paścime samaye saṃprakāśayiṣyati tasya kīdṛśaḥ puṇyaskandho bhaviṣyati /",
  "S04ajitsvyu:575": "bhagavān āha /",
  "S04ajitsvyu:576": "yadā mayānanda duṣkarakoṭiniyutaśatasahasrāṇi caritvā bodhir abhisaṃbuddhā tadā te satvā bodhim abhisaṃbhotsyante /",
  "S04ajitsvyu:577": "ya etaddharmaparyāyāt* catuṣpadikām api gāthāṃ śroṣyanti avaivartikāś ca te satvā bhaviṣyanty anuttarāyāṃ samyaksaṃbodhau /",
  "S04ajitsvyu:578": "ānanda āha /",
  "S04ajitsvyu:579": "ya imaṃ dharmaparyāyaṃ dharmabhāṇakāḥ saṃprakāśayiṣyanti teṣāṃ kīdṛśaṃ kuśalamūlaṃ bhaviṣyati /",
  "S04ajitsvyu:580": "bhagavān āha /",
  "S04ajitsvyu:581": "śṛṇu ānanda rājā bhaviṣyati cakravartī caturdvīpeśvaraḥ /",
  "S04ajitsvyu:582": "ya imaṃ dharmaparyāyaṃ sakalaṃ samāptaṃ saṃprakāśayiṣyanti muktāś ca bhaviṣyanti jātijarāvyādhiparidevaduḥkhadaurmanasyopāyāsebhyaḥ parimuktā bhaviṣyanti / ānanda āha",
  "S04ajitsvyu:583": "/ ye paścime kāle paścime samaye satvā imaṃ dharmaparyāyaṃ pratikṣepsyanti na pattīyiṣyanti teṣāṃ kā gatir bhaviṣyati kaḥ parāyaṇam* /",
  "S04ajitsvyu:584": "(Asv 133) bhagavān āha /",
  "S04ajitsvyu:585": "alam alam ānanda /",
  "S04ajitsvyu:586": "mā me pāpakaṃ karmaskandhaṃ paripṛccha /",
  "S04ajitsvyu:587": "na mayā śakyaṃ parikīrtayitum* /",
  "S04ajitsvyu:588": "anyatra buddhakoṭibhir na śakyaṃ parikīrtayitum* /",
  "S04ajitsvyu:589": "ānanda āha /",
  "S04ajitsvyu:590": "parikīrtaya bhagavan parikīrtaya /",
  "S04ajitsvyu:591": "sugato bhagavān āha /",
  "S04ajitsvyu:592": "śṛṇu ānanda saddharmapratikṣepakasya gatiṃ parikīrtayiṣyāmi /",
  "S04ajitsvyu:593": "raurave mahānarake hāhahe mahānarake avīcau mahānarake tiryagyonau yamaloke ca pretaviṣaye bahūni kalpasahasrāṇi duḥkham anubhavitavyam* /",
  "S04ajitsvyu:594": "yadi kadācin manuṣyaloke upapatsyate dīrghaśuṣkatālukaṇṭho bhaviṣyati /",
  "S04ajitsvyu:595": "dvādaśayojanāni tasya jihvā bhaviṣyati /",
  "S04ajitsvyu:596": "dvādaśahalyāni pravahiṣyanti ye evaṃ vāg bhāṣiṣyante /",
  "S04ajitsvyu:597": "mā bhoḥ kulaputrā bhoḥ kvacit saddharmaṃ pratikṣepsyatha /",
  "S04ajitsvyu:598": "saddharmapratikṣepakasya evaṃ gatir bhavati /",
  "S04ajitsvyu:599": "ānanda āha /",
  "S04ajitsvyu:600": "kena hetunā bhagavan saddharmaḥ",
  "S04ajitsvyu:601": "pratikṣipto bhavati /",
  "S04ajitsvyu:602": "bhagavān āha /",
  "S04ajitsvyu:603_0": "ye satvāḥ paścime kāle paścime samaye eteṣāṃ sūtrānudhārakāṇāṃ dharmabhāṇakānām ākrośiṣyanti",
  "S04ajitsvyu:603_1": "paribhāṣiṣyante kutsayiṣyanti paṃsayiṣyanti tasya dharmabhāṇakasya duṣṭacittam utpādayiṣyanti",
  "S04ajitsvyu:603_2": "tebhyaḥ saddharmaḥ pratikṣipto bhaviṣyati /",
  "S04ajitsvyu:604": "yaḥ satvaḥ (Asv 134)",
  "S04ajitsvyu:605": "trisāhasramahāsāhasryāṃ lokadhātau satvānām akṣīṇy utpāṭayet* ayaṃ tato bahutaram apuṇyaskandho bhavet* /",
  "S04ajitsvyu:606": "evam eva ya eteṣāṃ sūtradhārakāṇāṃ dharmabhāṇakānāṃ duṣṭacittaprekṣitā ayaṃ tato bahutaram apuṇyaskandhaṃ prasaviṣyate /",
  "S04ajitsvyu:607": "atha ānando bhagavato gāthāḥ pratyabhāṣata /",
  "S04ajitsvyu:608": "bahusūtrasahasrāṇi $ śrutaṃ me śāstusaṃmukhāt* &",
  "S04ajitsvyu:609": "na [ca] me īdṛśaṃ sūtraṃ % śrutapūrvaṃ kadācana //",
  "S04ajitsvyu:610": "parinirvṛtasya śāstusya $ paścātkāle subhairave &",
  "S04ajitsvyu:611": "idaṃ sūtraṃ prakāśiṣye % dhārayiṣye imaṃ nayam* //",
  "S04ajitsvyu:612": "yatra sūtraratne asmiṃ $ paścātkāle bhaviṣyati &",
  "S04ajitsvyu:613": "rakṣāṃ kariṣyāmi teṣāṃ % paścātkale subhairave //",
  "S04ajitsvyu:614": "pratikṣipiṣyāmi nedaṃ $ gaṃbhīraṃ buddhabhāṣitam* //",
  "S04ajitsvyu:615": "athāyuṣmān ānando bhagavato gāthā bhāṣitvā tūṣṇīṃ sthito 'bhūt* /",
  "S04ajitsvyu:616": "atha kāśyapo mahāśrāvako bhagavantaṃ gāthābhir adhyabhāṣata /",
  "S04ajitsvyu:617": "suvarṇavarṇaṃ varalakṣaṇāṃgaṃ",
  "S04ajitsvyu:618": "dvātriṃśatā lakṣaṇadhāriṇaṃ jinam* /",
  "S04ajitsvyu:619": "subhāṣitaṃ sūtra mahānubhāvagaṃ",
  "S04ajitsvyu:620": "gaṃbhīradharmaṃ nipuṇaṃ sudurdṛśam* //",
  "S04ajitsvyu:621": "(Asv 135)",
  "S04ajitsvyu:622": "prakāśitaṃ sūtram idaṃ niruttaraṃ",
  "S04ajitsvyu:623": "mā paścakāle parinirvṛte jine /",
  "S04ajitsvyu:624": "dhāriṣye maṃ sūtranayaṃ niruttaraṃ /",
  "S04ajitsvyu:625": "athāyuṣmān* śāradvatīputro bhagavantaṃ gāthābhir adhyabhāṣata /",
  "S04ajitsvyu:626": "namo 'stu te buddha mahānubhāva",
  "S04ajitsvyu:627": "prakāśitaṃ sūtram idaṃ niruttaram* /",
  "S04ajitsvyu:628": "parinirvṛtasya tava lokanāyakā",
  "S04ajitsvyu:629": "likhiṣyati sūtram etaṃ niruttaram* //",
  "S04ajitsvyu:630": "na cāpi so gacchati durgatībhayaṃ",
  "S04ajitsvyu:631": "svargaṃ ca so gacchati kṣipram etat* //",
  "S04ajitsvyu:632": "athāyuṣmān pūrṇo maitrāyaṇīputro bhagavantaṃ gāthābhir adhyabhāṣata /",
  "S04ajitsvyu:633": "kṛtajño bahusatvānāṃ $ mocako durgatībhayāt* &",
  "S04ajitsvyu:634": "prakāśitaṃ tvayā sūtraṃ % gambhīraṃ buddhadakṣiṇam* //",
  "S04ajitsvyu:635": "ahaṃ hi paścime kāle $ nirvṛte tvayi nāyake &",
  "S04ajitsvyu:636": "idaṃ sūtraṃ prakāśiṣye % hitāya sarvaprāṇinām* // iti",
  "S04ajitsvyu:638": "atha brahmā sahāṃpatir bhagavantaṃ gāthābhir adhyabhāṣata /",
  "S04ajitsvyu:639": "namo 'stu te buddha mahānubhāvā",
  "S04ajitsvyu:640": "prakāśitaṃ sūtram idaṃ tvayā śubham* /",
  "S04ajitsvyu:641": "(Asv 136)",
  "S04ajitsvyu:642": "parinirvṛtasya tava lokanāyaka",
  "S04ajitsvyu:643": "rakṣāṃ kariṣyāmi ha sūtraratne //",
  "S04ajitsvyu:644": "atha catvāro mahārājā bhagavantaṃ gāthābhir adhyabhāṣanta /",
  "S04ajitsvyu:645": "aho [suramyaṃ] varasūtraratnaṃ",
  "S04ajitsvyu:646": "prakāśitaṃ īdṛśa paścakāle /",
  "S04ajitsvyu:647": "................ sūtraratnaṃ",
  "S04ajitsvyu:648": "prakāśitaṃ paśyati paścakāle //",
  "S04ajitsvyu:649": "sugatāna vai lokavināyakānāṃ",
  "S04ajitsvyu:650": "ahaṃ hi dhāriṣyama sūtraratnam* /",
  "S04ajitsvyu:651": "rakṣāṃ kariṣyāmy aha sūtraratnaṃ",
  "S04ajitsvyu:652": "imavocad bhagavān āttamanā //",
  "S04ajitsvyu:653": "sā ca sarvāvatī parṣad bhagavato bhāṣitam abhyanandat* /",
  "S04ajitsvyu:654": "ajitasenavyakaraṇanirdeśo nāma mahāyānasūtraṃ samāptam* //",
  "S04ajitsvyu:655_0": "deyadharmo 'yaṃ bālosiṃhena sārdhaṃ bhāryājājatitrana sārdhaṃ mātāpitroḥ paramaduṣkartroḥ",
  "S04ajitsvyu:655_1": "sārdhaṃ kṣiṇīena akhiloṭiena diśoṭajāja maṃgali ... utrayannagarvidoṭiena vaṭrari-khuśoṭi-khuśogoṭiena",
  "S04ajitsvyu:655_2": "sārdhaṃ sarvasatvaiḥ sarva ... bhir yatra puṇya tadbha ... sarvasatvānām anuttaraḥ",
  "S04ajitsvyu:655_3": "... sārdhaṃ paramakalyāṇamitrasthirabandhuena /",
  "S04ajitsvyu:656": "likhitam idaṃ pustakaṃ dharmabhāṇakanarendradattena /"
}