{
    "GSP32vaisessu:0": "athāto dharmaṃ vyākhyāsyāmaḥ |",
    "GSP32vaisessu:1": "yato 'bhyudayaniḥśreyasasiddhiḥ sa dharmaḥ |",
    "GSP32vaisessu:2": "tadvacanādāmnāyasya prāmāṇyam |",
    "GSP32vaisessu:3": "dharmaviśeṣa prasūtāt dravyaguṇakarmasāmānya viśeṣasamavāyānāṃ padārthānāṃ sādharmyavaidharmyābhyāṃ tattvajñānānniḥśreyasam |",
    "GSP32vaisessu:4": "pṛthivyāpastejo vāyurākāśaṃ kālo digātmā mana iti dravyāṇi |",
    "GSP32vaisessu:5": "ruparasagandhasparśāḥ saṃkhyāḥ parimāṇāni pṛthaktvaṃ saṃyogavibhāgau paratvāparatve buddhayaḥ sukhaduḥkhe icchādveṣau prayatnāśca guṇāḥ |",
    "GSP32vaisessu:6": "utkṣepaṇamavakṣepaṇaṃ ākuñcanaṃ prasāraṇaṃ gamanamiti karmāṇi |",
    "GSP32vaisessu:7": "sadanityaṃ dravyavat kāryaṃ kāraṇaṃ sāmānyaviśeṣavaditi dravyaguṇakarmaṇāmaviśeṣaḥ |",
    "GSP32vaisessu:8": "dravyaguṇayoḥ sajātīyārambhakatvaṃ sādharmyam |",
    "GSP32vaisessu:9": "dravyāṇi dravyāntaramārabhante guṇāśca guṇāntaram |",
    "GSP32vaisessu:10": "karma karmasādhyaṃ na vidyate |",
    "GSP32vaisessu:11": "na dravyaṃ kāraṇaṃ ca bhavati |",
    "GSP32vaisessu:12": "ubhayathā guṇāḥ |",
    "GSP32vaisessu:13": "kāryavirodhi karma |",
    "GSP32vaisessu:14": "kriyāguṇavat samavāyikāraṇamiti dravyalakṣaṇam |",
    "GSP32vaisessu:15": "dravyāśrayyaguṇavān saṃyogavibhāgeṣvakāraṇamanapekṣa iti guṇalakṣaṇam |",
    "GSP32vaisessu:16": "ekadravyamaguṇaṃ saṃyogavibhāgeṣvanapekṣa kāraṇamiti karmalakṣaṇam |",
    "GSP32vaisessu:17": "dravyaguṇakarmaṇāṃ dravyaṃ kāraṇaṃ sāmānyam |",
    "GSP32vaisessu:18": "tathā guṇaḥ |",
    "GSP32vaisessu:19": "saṃyogavibhāgavegānāṃ karma samānam |",
    "GSP32vaisessu:20": "na dravyāṇāṃ karma |",
    "GSP32vaisessu:21": "vyatirekāt |",
    "GSP32vaisessu:22": "dravyāṇāṃ dravyaṃ kāryaṃ sāmānyam |",
    "GSP32vaisessu:23": "guṇavaidharmyānna karmaṇāṃ karma |",
    "GSP32vaisessu:24": "dvitvaprabhṛtayaḥ saṃkhyāḥ pṛthaktva saṃyoga vibhāgāśca |",
    "GSP32vaisessu:25": "asamavāyāt sāmānyakāryaṃ karma na vidyate |",
    "GSP32vaisessu:26": "saṃyogānāṃ dravyam |",
    "GSP32vaisessu:27": "rūpāṇāṃ rūpam |",
    "GSP32vaisessu:28": "gurutvaprayatnasaṃyogānāmutkṣepaṇam |",
    "GSP32vaisessu:29": "saṃyogavibhāgāśca karmaṇām |",
    "GSP32vaisessu:30": "kāraṇasāmānye dravyakarmaṇāṃ karmākāraṇamuktam |",
    "GSP32vaisessu:31": "kāraṇābhāvāt kāryābhāvaḥ |",
    "GSP32vaisessu:32": "na tu kāryābhāvāt kāraṇābhāvaḥ |",
    "GSP32vaisessu:33": "sāmānyaviśeṣa iti buddhyapekṣam |",
    "GSP32vaisessu:34": "bhāvo 'nuvṛttereva hetutvāt sāmānyameva |",
    "GSP32vaisessu:35": "dravyatvaṃ guṇatvaṃ karmatvaṃ ca sāmānyāni viśeṣāśca |",
    "GSP32vaisessu:36": "anyatrāntyebhyo viśeṣebhyaḥ |",
    "GSP32vaisessu:37": "saditi yato dravyaguṇakarmasu sā sattā |",
    "GSP32vaisessu:38": "dravyaguṇakarmabhyor'thāntaraṃ sattā |",
    "GSP32vaisessu:39": "guṇakarmasu ca bhāvānna karma na guṇaḥ |",
    "GSP32vaisessu:40": "sāmānyaviśeṣābhāvena ca |",
    "GSP32vaisessu:41": "anekadravyavattvena dravyatvamuktam |",
    "GSP32vaisessu:42": "sāmānyaviśeṣābhāvena ca |",
    "GSP32vaisessu:43": "tathā guṇeṣu bhāvādguṇatvamuktam |",
    "GSP32vaisessu:44": "sāmānyaviśeṣābhāvena ca |",
    "GSP32vaisessu:45": "karmasu bhāvātkarmatvamuktam |",
    "GSP32vaisessu:46": "sāmānyaviśeṣābhāvena ca |",
    "GSP32vaisessu:47": "saditi liṅgāviśeṣāt viśeṣaliṅgābhāvāccaiko bhāvaḥ |",
    "GSP32vaisessu:48": "rūparasagandhasparśavatī pṛthivī |",
    "GSP32vaisessu:49": "rūparasasparśavatya āpo dravāḥ snigdhāḥ |",
    "GSP32vaisessu:50": "tejo rūpasparśavat |",
    "GSP32vaisessu:51": "sparśavān vāyuḥ |",
    "GSP32vaisessu:52": "ta ākāśe na vidyante |",
    "GSP32vaisessu:53": "sarpirjatumadhūcchiṣṭānāṃ agnisaṃyogāddravatvamadbhiḥ sāmānyam |",
    "GSP32vaisessu:54": "trapusīsa loha rajata suvarṇānāmagnisaṃyogāddravatvamadbhiḥ sāmānyam |",
    "GSP32vaisessu:55": "viṣāṇī kakudmān prāntevāladhiḥ sāsnāvān iti gotve dṛṣṭaṃ liṅgam |",
    "GSP32vaisessu:56": "sparśaśca vāyoḥ |",
    "GSP32vaisessu:57": "na ca dṛṣṭānāṃ sparśa ityadṛṣṭaliṅgo vāyuḥ |",
    "GSP32vaisessu:58": "adravyavattvena dravyam |",
    "GSP32vaisessu:59": "kriyāvattvāt guṇavattvācca |",
    "GSP32vaisessu:60": "adravyatvena nityatvamuktam |",
    "GSP32vaisessu:61": "vāyorvāyusaṃmūrchanaṃ nānātvaliṅgam |",
    "GSP32vaisessu:62": "vāyusannikarṣe pratyakṣābhāvāt dṛṣṭaṃ liṅgaṃ na vidyate |",
    "GSP32vaisessu:63": "sāmānyato dṛṣṭāccāviśeṣaḥ |",
    "GSP32vaisessu:64": "tasmādāgamikam |",
    "GSP32vaisessu:65": "saṃjñākarma tvasmadviśiṣṭānāṃ liṅgam |",
    "GSP32vaisessu:66": "pratyakṣapravṛttatvāt saṃjñākarmaṇaḥ |",
    "GSP32vaisessu:67": "niṣkramaṇaṃ praveśanamityākāśasya liṅgam |",
    "GSP32vaisessu:68": "tadaliṅgamekadravyatvāt karmaṇaḥ |",
    "GSP32vaisessu:69": "kāraṇāntarānukipti vaidharmyācca |",
    "GSP32vaisessu:70": "saṃyogādabhāvaḥ karmaṇaḥ |",
    "GSP32vaisessu:71": "kāraṇaguṇapūrvakaḥ kāryaguṇo dṛṣṭaḥ |",
    "GSP32vaisessu:72": "kāryāntarāprādurbhāvācca śabdaḥ sparśavatāmaguṇaḥ |",
    "GSP32vaisessu:73": "paratra samavāyāt pratyakṣatvācca nātmaguṇo na manoguṇaḥ |",
    "GSP32vaisessu:74": "pariśeṣālliṅgamākāśasya |",
    "GSP32vaisessu:75": "dravyatvanityatve vāyunā vyākhyāte |",
    "GSP32vaisessu:76": "tattvambhāvena |",
    "GSP32vaisessu:77": "śabdāliṅgāviśeṣādviśeṣaliṅgābhāvācca |",
    "GSP32vaisessu:78": "tadanuvidhānādekapṛthaktvañceti |",
    "GSP32vaisessu:79": "puṣpavastrayoḥ sati sannikarṣe guṇāntarāprādurbhāvo vastre gandhābhāvaliṅgam |",
    "GSP32vaisessu:80": "vyavasthitaḥ pṛthivyāṃ gandhaḥ |",
    "GSP32vaisessu:81": "etenoṣṇatā vyākhyātā |",
    "GSP32vaisessu:82": "tejasa uṣṇatā |",
    "GSP32vaisessu:83": "apsu śītatā |",
    "GSP32vaisessu:84": "aparasminnaparaṃ yugapat ciraṃ kṣipramiti kālaliṅgāni |",
    "GSP32vaisessu:85": "dravyatva nityatve vāyunā vyākhyāte |",
    "GSP32vaisessu:86": "tattvambhāvena |",
    "GSP32vaisessu:87": "nityoṣvabhāvādanityeṣu bhāvāt kāraṇe kālākhyeti |",
    "GSP32vaisessu:88": "ita idamiti yatastaddiśyaṃ liṅgam |",
    "GSP32vaisessu:89": "dravyatva nityatve vāyunā vyākhyāte |",
    "GSP32vaisessu:90": "tattvambhāvena |",
    "GSP32vaisessu:91": "kāryaviśeṣeṇa nānātvam |",
    "GSP32vaisessu:92": "ādityasaṃyogāt bhūtapūrvāt bhaviṣyato bhūtācca prācī |",
    "GSP32vaisessu:93": "tathā dakṣiṇā pratīcī udīcī ca |",
    "GSP32vaisessu:94": "etena digantarālāni vyākhyātāni |",
    "GSP32vaisessu:95": "sāmānyapratyakṣādviśeṣasmṛteśca saṃśayaḥ |",
    "GSP32vaisessu:96": "dṛṣṭañca dṛṣṭavat |",
    "GSP32vaisessu:97": "yathādṛṣṭamayathādṛṣṭatvācca |",
    "GSP32vaisessu:98": "vidyāvidyātaśca saṃśayaḥ |",
    "GSP32vaisessu:99": "śrotragrahaṇo yor'thaḥ sa śabdaḥ |",
    "GSP32vaisessu:100": "tulyajātīyeṣvarthāntarabhūteṣu viśeṣasya ubhayathā dṛṣṭatvāt |",
    "GSP32vaisessu:101": "ekadravyatvānna dravyam |",
    "GSP32vaisessu:102": "nāpi karmācākṣuṣatvāt |",
    "GSP32vaisessu:103": "guṇasya sato 'pavargaḥ karmabhiḥ sādharmyam |",
    "GSP32vaisessu:104": "sato liṅgābhāvāt |",
    "GSP32vaisessu:105": "nityavaidharmyāt |",
    "GSP32vaisessu:106": "anityaścāyaṃ kāraṇataḥ |",
    "GSP32vaisessu:107": "ja cāsiddhaṃ vikārāt |",
    "GSP32vaisessu:108": "abhivyaktau doṣāt |",
    "GSP32vaisessu:109": "saṃyogādvibhāgācca śabdācca śabdaniṣpattiḥ |",
    "GSP32vaisessu:110": "liṅgāccānityaḥ śabdaḥ |",
    "GSP32vaisessu:111": "dvayostu pravṛttyorabhāvāt |",
    "GSP32vaisessu:112": "prathamāśabdāt |",
    "GSP32vaisessu:113": "sampratipattibhāvācca |",
    "GSP32vaisessu:114": "sandigdhāḥ sati bahutve |",
    "GSP32vaisessu:115": "saṃkhyābhāvaḥ sāmānyataḥ |",
    "GSP32vaisessu:116": "prasiddhā indriyārthāḥ |",
    "GSP32vaisessu:117": "indriyārthāprasiddhirindriyārthebhyor'thāntarasya hetuḥ |",
    "GSP32vaisessu:118": "so 'napadeśaḥ |",
    "GSP32vaisessu:119": "kāraṇājñānāt |",
    "GSP32vaisessu:120": "kāryeṣu jñānāt |",
    "GSP32vaisessu:121": "ajñānācca |",
    "GSP32vaisessu:122": "anyadeva heturityanapadeśaḥ |",
    "GSP32vaisessu:123": "arthāntaraṃ hyarthāntarasyānapadeśaḥ |",
    "GSP32vaisessu:124": "saṃyogi samavāyyekārthasamavāyi virodhi ca |",
    "GSP32vaisessu:125": "kāryaṃ kāryāntarasya |",
    "GSP32vaisessu:126": "virodhyabhūtaṃ bhūtasya |",
    "GSP32vaisessu:127": "bhūtamabhūtasya |",
    "GSP32vaisessu:128": "bhūto bhūtasya |",
    "GSP32vaisessu:129": "prasiddhipūrvakatvādapadeśasya |",
    "GSP32vaisessu:130": "aprasiddho 'napadeśo 'san sandigdhaścānapadeśaḥ |",
    "GSP32vaisessu:131": "yasmādviṣāṇī tasmādaśvaḥ |",
    "GSP32vaisessu:132": "yasmādviṣāṇī tasmādgauriticānaikāntikasyodāharaṇam |",
    "GSP32vaisessu:133": "ātmendriyārthasannikarṣādyanniṣpadyate tadanyat |",
    "GSP32vaisessu:134": "pravṛttinivṛttī ca pratyagātmani dṛṣṭe paratra liṅgam |",
    "GSP32vaisessu:135": "ātmendriyārthasannikarṣajñānasya bhāvo 'bhāvaśca manaso liṅgam |",
    "GSP32vaisessu:136": "tasya dravyatva nityatve vāyunā vyākhyāte |",
    "GSP32vaisessu:137": "prayatnāyaugapadyājjñānāyaugapadyāccaikam |",
    "GSP32vaisessu:138": "prāṇāpānanimeṣonmeṣajīvanamanogatīndriyāntara vikārāḥ sukhaduḥkhecchādveṣa prayatnāścātmano liṅgāni |",
    "GSP32vaisessu:139": "tasya dravyatvanityatve vāyunā vyākhyāte |",
    "GSP32vaisessu:140": "yajñadatta iti sannikarṣe pratyakṣābhāvāt dṛṣṭaṃ liṅgaṃ na vidyate |",
    "GSP32vaisessu:141": "sāmānyato dṛṣṭāccāviśeṣaḥ |",
    "GSP32vaisessu:142": "tasmādāgamikaḥ |",
    "GSP32vaisessu:143": "ahamiti śabdasya vyatirekānnāgamikam |",
    "GSP32vaisessu:144": "yadi dṛṣṭamanvakṣamahaṃ devadatto 'haṃ yajñadatta iti |",
    "GSP32vaisessu:145": "dṛṣṭyātmani liṅge eka eva dṛḍhatvāt pratyakṣavat pratyayaḥ |",
    "GSP32vaisessu:146": "devadatto gacchati yajñadatto gacchatītyupacārāccharīre pratyayaḥ |",
    "GSP32vaisessu:147": "sandigdhāstūpacārāḥ |",
    "GSP32vaisessu:148": "ahamiti pratyagātmani bhāvāt paratrābhāvādarthāntara pratyakṣaḥ |",
    "GSP32vaisessu:149": "devadatto gacchatītyupacārādabhimānāttāvaccharīrapratyakṣo 'haṅkāraḥ |",
    "GSP32vaisessu:150": "sandigdhastūpacāraḥ |",
    "GSP32vaisessu:151": "na tu śarīraviśeṣādyajñadatta viṣṇumitrayorjñānaviṣayaḥ |",
    "GSP32vaisessu:152": "ahamiti mukhyayogyābhyāṃ śabdavadvyatirekāvyabhicārādviśeṣa siddhernāgamikaḥ |",
    "GSP32vaisessu:153": "sukhaduḥkha jñānaniṣpattyaviśeṣādaikātmyam |",
    "GSP32vaisessu:154": "vyavasthāto nānā |",
    "GSP32vaisessu:155": "śāstrasāmarthyācca |",
    "GSP32vaisessu:156": "sadakāraṇavannityam |",
    "GSP32vaisessu:157": "tasya kāryaṃ liṅgam |",
    "GSP32vaisessu:158": "kāraṇabhāvāt kāryābhāvaḥ |",
    "GSP32vaisessu:159": "anitya iti viśeṣataḥ pratiṣedhabhāvaḥ |",
    "GSP32vaisessu:160": "avidyā |",
    "GSP32vaisessu:161": "mahatyanekadravyavattvāt rūpāccopalabdhiḥ |",
    "GSP32vaisessu:162": "satyapi dravyatve mahattve rūpasaṃskārābhāvādvāyoranupalabdhiḥ |",
    "GSP32vaisessu:163": "anekadravyasamavāyāt rūpaviśeṣācca rūpopalabdhiḥ |",
    "GSP32vaisessu:164": "tena rasagandhasparśeṣu jñānaṃ vyākhyātam |",
    "GSP32vaisessu:165": "tasyābhāvādavyabhicāraḥ |",
    "GSP32vaisessu:166": "saṃkhyāḥ parimāṇāni pṛthaktvaṃ saṃyoga vibhāgau paratvāparatve karma ca rūpadravyasamavāyāt cākṣuṣāṇi |",
    "GSP32vaisessu:167": "arūpiṣvacākṣuṣāṇi |",
    "GSP32vaisessu:168": "etena guṇatve bhāve ca sarvendriyaṃ jñānaṃ vyākhyātam |",
    "GSP32vaisessu:169": "tatpunaḥ pṛthivyādikāryadravyaṃ trividhaṃ śarīrendriyaviṣayasaṃjñakam |",
    "GSP32vaisessu:170": "pratyakṣāpratyakṣāṇāṃ saṃyogasyāpratyakṣatvāt pañcātmakaṃ na vidyate |",
    "GSP32vaisessu:171": "guṇāntarāprādurbhāvācca na tryātmakam |",
    "GSP32vaisessu:172": "aṇusaṃyogastvapratiṣiddhaḥ |",
    "GSP32vaisessu:173": "tatra śarīraṃ dvividhaṃ yonijamayonijaṃ ca |",
    "GSP32vaisessu:174": "aniyatadigdeśapūrvakatvāt |",
    "GSP32vaisessu:175": "dharmaviśeṣācca |",
    "GSP32vaisessu:176": "samākhyābhāvācca |",
    "GSP32vaisessu:177": "saṃjñāyā āditvāt |",
    "GSP32vaisessu:178": "santyayonijāḥ |",
    "GSP32vaisessu:179": "vedaliṅgācca |",
    "GSP32vaisessu:180": "ātmasaṃyoga prayatnābhyāṃ haste karma |",
    "GSP32vaisessu:181": "tathā hastasaṃyogācca musale karma |",
    "GSP32vaisessu:182": "abhighātaje musalādau karmaṇi vyatirekādakāraṇaṃ hastasaṃyogaḥ |",
    "GSP32vaisessu:183": "tathātmasaṃyogo hastakarmaṇi |",
    "GSP32vaisessu:184": "abhighātānmusalasaṃyogāddhaste karma |",
    "GSP32vaisessu:185": "ātmakarma hastasaṃyogācca |",
    "GSP32vaisessu:186": "saṃyogābhāve gurutvāt patanam |",
    "GSP32vaisessu:187": "nodanaviśeṣābhāvānnordhvaṃ na tiryaggamanam |",
    "GSP32vaisessu:188": "prayatnaviśeṣānnodana viśeṣaḥ |",
    "GSP32vaisessu:189": "nodanaviśeṣādudasanaviśeṣaḥ |",
    "GSP32vaisessu:190": "hastakarmaṇā dārakakarma vyākhyātam |",
    "GSP32vaisessu:191": "tathā dagdhasya visphoṭane |",
    "GSP32vaisessu:192": "yatnābhāve prasuptasya calanam |",
    "GSP32vaisessu:193": "tṛṇe karma vāyusaṃyogāt |",
    "GSP32vaisessu:194": "maṇigamanaṃ sūcyabhisarpaṇamadṛṣṭakāraṇam |",
    "GSP32vaisessu:195": "iṣāvayugapat saṃyogaviśeṣāḥ karmānyatve hetuḥ |",
    "GSP32vaisessu:196": "nodanādādyamiṣoḥ karma tatkarmakāritācca saṃskārāduttaraṃ tathottaramuttaraṃ ca |",
    "GSP32vaisessu:197": "saṃskārābhāve gurutvāt patanam |",
    "GSP32vaisessu:198": "nodanābhighātāt saṃyuktasaṃyogācca pṛthivyāṃ karma |",
    "GSP32vaisessu:199": "tadviśeṣeṇādṛṣṭakāritam |",
    "GSP32vaisessu:200": "apāṃ saṃyogābhāve gurutvāt patanam |",
    "GSP32vaisessu:201": "dravatvāt syandanam |",
    "GSP32vaisessu:202": "nāḍyā vāyusaṃyogādārohaṇam |",
    "GSP32vaisessu:203": "nodanāpīḍanāt saṃyuktasaṃyogācca |",
    "GSP32vaisessu:204": "vṛkṣābhisarpaṇamityadṛṣṭakāritam |",
    "GSP32vaisessu:205": "apāṃ saṅghāto vilayanaṃ ca tejaḥ saṃyogāt |",
    "GSP32vaisessu:206": "tatra visphūrjaturliṅgam |",
    "GSP32vaisessu:207": "vaidikaṃ ca |",
    "GSP32vaisessu:208": "apāṃ saṃyogādvibhāgācca stanayitnoḥ |",
    "GSP32vaisessu:209": "pṛthivīkarmaṇā tejaḥ karma vāyukarma ca vyākhyātam |",
    "GSP32vaisessu:210": "agnerūrdhvajvalanaṃ vāyostiryaggamanaṃ aṇūnāṃ manasaścādyaṃ karmādṛṣṭakāritam |",
    "GSP32vaisessu:211": "hastakarmaṇā manasaḥ karma vyākhyātam |",
    "GSP32vaisessu:212": "ātmendriyamanor'thasannikarṣāt sukha duḥkhe |",
    "GSP32vaisessu:213": "tadanārambha ātmasthe manasi śarīrasya duḥkhābhāvaḥ saṃyogaḥ |",
    "GSP32vaisessu:214": "apasarpaṇamupasarpaṇamaśita pītasaṃyogāḥ kāryāntara saṃyogāścetyadṛṣṭakāritāni |",
    "GSP32vaisessu:215": "tadabhāve saṃyogābhāvo 'prādurbhāvaśca mokṣaḥ |",
    "GSP32vaisessu:216": "dravyaguṇakarmaniṣpattivaidharmyādabhāvastamaḥ |",
    "GSP32vaisessu:217": "tejaso dravyāntareṇāvaraṇācca |",
    "GSP32vaisessu:218": "dikkālāvākāśaṃ ca kriyāvadvaidharmyānniṣkriyāṇi |",
    "GSP32vaisessu:219": "etena karmāṇi guṇāśca vyākhyātāḥ |",
    "GSP32vaisessu:220": "niṣkriyāṇāṃ samavāyaḥ karmabhyo niṣiddhaḥ |",
    "GSP32vaisessu:221": "kāraṇaṃ tvasamavāyino guṇāḥ |",
    "GSP32vaisessu:222": "guṇairdik vyākhyātā |",
    "GSP32vaisessu:223": "kāraṇena kālaḥ |",
    "GSP32vaisessu:224": "buddhipūrvā vākyakṛtirvede |",
    "GSP32vaisessu:225": "brāhmaṇe saṃjñākarma siddhiliṅgam |",
    "GSP32vaisessu:226": "buddhipūrvo dadātiḥ |",
    "GSP32vaisessu:227": "tathā pratigrahaḥ |",
    "GSP32vaisessu:228": "ātmāntaraguṇānāmātmāntare 'kāraṇatvāt |",
    "GSP32vaisessu:229": "tadduṣṭabhojane na vidyate |",
    "GSP32vaisessu:230": "duṣṭaṃ hiṃsāyām |",
    "GSP32vaisessu:231": "tasya samabhivyāhārato doṣaḥ |",
    "GSP32vaisessu:232": "tadaduṣṭe na vidyate |",
    "GSP32vaisessu:233": "punarviśiṣṭe pravṛttiḥ |",
    "GSP32vaisessu:234": "same hīne vā pravṛttiḥ |",
    "GSP32vaisessu:235": "etena hīnasamaviśiṣṭa dhārmikebhyaḥ parasvādānaṃ vyākhyātam |",
    "GSP32vaisessu:236": "tathā viruddhānāṃ tyāgaḥ |",
    "GSP32vaisessu:237": "hīne pare tyāgaḥ |",
    "GSP32vaisessu:238": "same ātmatyāgaḥ paratyāgo vā |",
    "GSP32vaisessu:239": "viśiṣṭe ātmatyāga iti |",
    "GSP32vaisessu:240": "dṛṣṭādṛṣṭa prayojanānāṃ dṛṣṭābhāve prayojanamabhyudayāya |",
    "GSP32vaisessu:241": "abhiṣecanopavāsa brahmacaryagurukulavāsavānaprastha yajñadāna prokṣaṇadiṅnakṣatramantrakālaniyamāścādṛṣṭāya",
    "GSP32vaisessu:242": "cāturāśramyamupadhā anupadhāśca |",
    "GSP32vaisessu:243": "bhāvadoṣa upadhādoṣo 'nupadhā |",
    "GSP32vaisessu:244": "yadiṣṭarūparasagandhasparśaṃ prokṣitamabhyukṣitaṃ ca tacchuci |",
    "GSP32vaisessu:245": "aśucīti śucipratiṣedhaḥ |",
    "GSP32vaisessu:246": "arthāntaraṃ ca |",
    "GSP32vaisessu:247": "ayatasya śucibhojanādabhyudayo na vidyate niyamābhāvād vidyate",
    "GSP32vaisessu:248": "vār'thāntaratvād yamasya |",
    "GSP32vaisessu:249": "asati cābhāvāt |",
    "GSP32vaisessu:250": "sukhādrāgaḥ |",
    "GSP32vaisessu:251": "tanmayatvācca |",
    "GSP32vaisessu:252": "adṛṣṭācca |",
    "GSP32vaisessu:253": "jātiviśeṣācca |",
    "GSP32vaisessu:254": "icchādveṣapūrvikā dharmādharma pravṛttiḥ |",
    "GSP32vaisessu:255": "tatsaṃyogo vibhāgaḥ |",
    "GSP32vaisessu:256": "ātmakarmasu mokṣo vyākhyātaḥ |",
    "GSP32vaisessu:257": "uktā guṇāḥ |",
    "GSP32vaisessu:258": "pṛthivyādi rūparasagandhasparśā dravyānityatvādanityāśca |",
    "GSP32vaisessu:259": "etena nityeṣu nityatvamuktam |",
    "GSP32vaisessu:260": "apsu tejasi vāyau ca nityā dravyanityavāt |",
    "GSP32vaisessu:261": "anityeṣvanityā dravyānityatvāt |",
    "GSP32vaisessu:262": "kāraṇaguṇapūrvakāḥ pṛthivyāṃ pākajāḥ |",
    "GSP32vaisessu:263": "ekadravyatvāt |",
    "GSP32vaisessu:264": "aṇormahataścopalabdhyanupalabdhī nitye vyākhyāte |",
    "GSP32vaisessu:265": "kāraṇa bahutvācca |",
    "GSP32vaisessu:266": "ato viparitamaṇu |",
    "GSP32vaisessu:267": "aṇu mahaditi tasmin viśeṣabhāvāt viśeṣābhāvācca |",
    "GSP32vaisessu:268": "ekakālatvāt |",
    "GSP32vaisessu:269": "dṛṣṭāntācca |",
    "GSP32vaisessu:270": "aṇutvamahattvayoraṇutvamahattvābhāvaḥ karmaguṇairvyākhyātaḥ |",
    "GSP32vaisessu:271": "karmabhiḥ karmāṇi guṇaiśca guṇā vyākhyātāḥ |",
    "GSP32vaisessu:272": "aṇutvamahattvābhyāṃ karmaguṇāśca vyākhyātāḥ |",
    "GSP32vaisessu:273": "etena dīrghatva hrasvatve vyākhyāte |",
    "GSP32vaisessu:274": "anitye 'nityam |",
    "GSP32vaisessu:275": "nitye nityam |",
    "GSP32vaisessu:276": "nityaṃ parimaṇḍalam |",
    "GSP32vaisessu:277": "avidyā ca vidyāliṅgam |",
    "GSP32vaisessu:278": "vibhavānmahānākāśaḥ tathā cātmā |",
    "GSP32vaisessu:279": "tadabhāvādaṇu manaḥ |",
    "GSP32vaisessu:280": "guṇairdigvyākhyātā |",
    "GSP32vaisessu:281": "kāraṇena kālaḥ |",
    "GSP32vaisessu:282": "ruparasagandhasparśavyatirekādarthāntaramekatvam |",
    "GSP32vaisessu:283": "tathā pṛthaktvam |",
    "GSP32vaisessu:284": "ekatvaikapṛthaktvayorekatvaikapṛthaktvābhāvo 'ṇutvamahattvābhyāṃ",
    "GSP32vaisessu:285": "vyākhyātaḥ |",
    "GSP32vaisessu:286": "niḥ saṃkhyatvāt karmaguṇānāṃ sarvaikatvaṃ na vidyate |",
    "GSP32vaisessu:287": "bhrāntaṃ tat |",
    "GSP32vaisessu:288": "ekatvābhāvādbhaktistu na vidyate |",
    "GSP32vaisessu:289": "kāryakāraṇayorekatvaikapṛthaktvābhāvādekatvaikapṛthaktvaṃ na vidyate |",
    "GSP32vaisessu:290": "etadanityayorvyākhyātam |",
    "GSP32vaisessu:291": "anyatarakarmaja ubhakarmajaḥ saṃyogajaśca saṃyogaḥ |",
    "GSP32vaisessu:292": "etena vibhāgo vyākhyātaḥ |",
    "GSP32vaisessu:293": "saṃyogavibhāgayoḥ saṃyogavibhāgābhāvaḥ aṇutvamahattvābhyāṃ vyākhyātaḥ |",
    "GSP32vaisessu:294": "karmabhiḥ karmāṇi guṇairguṇā aṇutva mahattvābhyāmiti |",
    "GSP32vaisessu:295": "yutasiddhyabhāvāt kāryakāraṇayoḥ saṃyogavibhāgau na vidyete |",
    "GSP32vaisessu:296": "guṇatvāt |",
    "GSP32vaisessu:297": "guṇo 'pi vibhāvyate |",
    "GSP32vaisessu:298": "niṣkriyatvāt |",
    "GSP32vaisessu:299": "asati nāstīti ca prayogāt |",
    "GSP32vaisessu:300": "śabdārthāvasambandhau |",
    "GSP32vaisessu:301": "saṃyogino daṇḍāt samavāyino viśeṣācca |",
    "GSP32vaisessu:302": "sāmayikaḥ śabdādarthapratyayaḥ |",
    "GSP32vaisessu:303": "ekadikkābhyāmekakālābhyāṃ sannikṛṣṭaviprakṛṣṭābhyāṃ paramaparañca |",
    "GSP32vaisessu:304": "kāraṇaparatvāt kāraṇāparatvācca |",
    "GSP32vaisessu:305": "paratvāparatvayoḥ paratvāparatvābhāvo 'ṇutvamahattvābhyāṃ vyākhyātaḥ |",
    "GSP32vaisessu:306": "karmabhiḥ karmāṇi |",
    "GSP32vaisessu:307": "guṇairguṇāḥ |",
    "GSP32vaisessu:308": "ihedamiti yataḥ kāryakāraṇayoḥ sa samavāyaḥ |",
    "GSP32vaisessu:309": "tattvambhāvena |",
    "GSP32vaisessu:310": "dravyeṣu jñānaṃ vyākhyātam |",
    "GSP32vaisessu:311": "tatrātmā manaścāpratyakṣe |",
    "GSP32vaisessu:312": "jñānanirdeśe jñānaniṣpattividhiruktaḥ |",
    "GSP32vaisessu:313": "guṇakarmasu sannikṛṣṭeṣu jñānaniṣpatteḥ dravyaṃ kāraṇam |",
    "GSP32vaisessu:314": "sāmānyaviśeṣeṣu sāmānyaviśeṣābhāvāt tadeva jñānam |",
    "GSP32vaisessu:315": "sāmānyaviśeṣāpekṣaṃ dravyaguṇakarmasu |",
    "GSP32vaisessu:316": "dravye dravyaguṇakarmāpekṣam |",
    "GSP32vaisessu:317": "guṇakarmasu guṇakarmābhāvāt guṇakarmāpekṣaṃ na vidyate |",
    "GSP32vaisessu:318": "samavāyinaḥ śvaityācchvaitya buddheśca śvete budviste ete kāryakāraṇabhūte",
    "GSP32vaisessu:319": "dravyeṣvanitaretarakāraṇāḥ |",
    "GSP32vaisessu:320": "kāraṇāyaugapadyāt kāraṇakramācca ghaṭapaṭādibuddhīnāṃ kramo na hetuphalabhāvāt |",
    "GSP32vaisessu:321": "ayameṣa tvayā kṛtaṃ bhojayainaṃ iti buddhyapekṣam |",
    "GSP32vaisessu:322": "dṛṣṭeṣu bhāvādadṛṣṭeṣvabhāvāt |",
    "GSP32vaisessu:323": "artha iti dravyaguṇakarmasu |",
    "GSP32vaisessu:324": "dravyeṣu pañcātmakatvaṃ pratiṣiddham |",
    "GSP32vaisessu:325": "bhūyastvāt gandhavattvācca pṛthivī gandhajñāne prakṛtiḥ |",
    "GSP32vaisessu:326": "tathāpastejo vāyuśca rasarūpasparśāviśeṣāt |",
    "GSP32vaisessu:327": "kriyāguṇavyapadeśābhāvāt prāgasat |",
    "GSP32vaisessu:328": "sadasat |",
    "GSP32vaisessu:329": "asataḥ kriyāguṇavyapadeśābhāvādarthāntaram |",
    "GSP32vaisessu:330": "saccāsat |",
    "GSP32vaisessu:331": "yaccānyadasadatastadasat |",
    "GSP32vaisessu:332": "asaditi bhūtapratyakṣābhāvāt bhūtasmṛtervirodhipratyakṣavat |",
    "GSP32vaisessu:333": "tathābhāve bhāvapratyakṣācca |",
    "GSP32vaisessu:334": "etenāghaṭo 'gauradharmaśca vyākhyātāḥ |",
    "GSP32vaisessu:335": "abhūtaṃ nāstītyanarthāntaram |",
    "GSP32vaisessu:336": "nāsti ghaṭo gehe iti sato ghaṭasya gehasaṃsargapratiṣedhaḥ |",
    "GSP32vaisessu:337": "ātmanyātmamanasoḥ saṃyogādātmapratyakṣam |",
    "GSP32vaisessu:338": "tathā dravyāntareṣu pratyakṣam |",
    "GSP32vaisessu:339": "asamāhitāntaḥ karaṇā upasaṃhṛtasamādhayasteṣāñca |",
    "GSP32vaisessu:340": "tatsamavāyātkarmaguṇeṣu |",
    "GSP32vaisessu:341": "ātmasamavāyādātmaguṇeṣu |",
    "GSP32vaisessu:342": "asyedaṃ kāryaṃ kāraṇaṃ saṃyogi virodhi samavāyi ceti laiṅgikam |",
    "GSP32vaisessu:343": "asyedaṃ kārya kāraṇasambandhaścāvayavādbhavati |",
    "GSP32vaisessu:344": "etena śābdaṃ vyākhyātam |",
    "GSP32vaisessu:345": "heturapadeśo liṅgaṃ pramāṇaṃ karaṇamityanarthāntaram |",
    "GSP32vaisessu:346": "asyedamiti buddhyapekṣitatvāt |",
    "GSP32vaisessu:347": "ātmanaḥ saṃyogaviśeṣāt saṃskārācca smṛtiḥ |",
    "GSP32vaisessu:348": "tathā svapnaḥ |",
    "GSP32vaisessu:349": "svapnāntikam |",
    "GSP32vaisessu:350": "dharmācca |",
    "GSP32vaisessu:351": "indriyadoṣātsaṃskāradoṣāccāvidyā |",
    "GSP32vaisessu:352": "tadduṣṭajñānam |",
    "GSP32vaisessu:353": "aduṣṭaṃ vidyā |",
    "GSP32vaisessu:354": "ārṣaṃ siddhadarśanaṃ ca dharmebhyaḥ |",
    "GSP32vaisessu:355": "iṣṭāniṣṭakāraṇaviśeṣādvirodhācca mithaḥ sukhaduḥkhayorthāntarabhāvaḥ |",
    "GSP32vaisessu:356": "saṃśayanirṇayāntarābhāvaśca jñānāntaratve hetuḥ |",
    "GSP32vaisessu:357": "tayorniṣpattiḥ pratyakṣalaiṅgikābhyām |",
    "GSP32vaisessu:358": "abhūdityapi |",
    "GSP32vaisessu:359": "sati ca kāryādarśanāt |",
    "GSP32vaisessu:360": "ekārthasamavāyi kāraṇāntareṣu dṛṣṭatvāt |",
    "GSP32vaisessu:361": "ekadeśe ityekasmin śiraḥ pṛṣṭhamudaraṃ marmāṇi tadviśeṣastadviśeṣebhyaḥ |",
    "GSP32vaisessu:362": "kāraṇamiti dravye kāryasamavāyāt |",
    "GSP32vaisessu:363": "saṃyogādvā |",
    "GSP32vaisessu:364": "kāraṇe samavāyāt karmāṇi |",
    "GSP32vaisessu:365": "tathā rūpe kāraṇaikārthasamavāyācca |",
    "GSP32vaisessu:366": "kāraṇasamavāyāt saṃyogaḥ paṭasya |",
    "GSP32vaisessu:367": "kāraṇākāraṇasamavāyācca |",
    "GSP32vaisessu:368": "saṃyuktasamavāyādagnervaiśeṣikam |",
    "GSP32vaisessu:369": "dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya |",
    "GSP32vaisessu:370": "tadvacanādāmnāyasya pramāṇyamiti |"
}