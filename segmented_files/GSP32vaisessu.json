{
    "GSP32vaisessu:0": " athāto dharmaṃ vyākhyāsyāmaḥ / KVs_1,1.1 /",
    "GSP32vaisessu:1": " yato 'bhyudayaniḥśreyasasiddhiḥ sa dharmaḥ / KVs_1,1.2 /",
    "GSP32vaisessu:2": " tadvacanādāmnāyasya prāmāṇyam / KVs_1,1.3 /",
    "GSP32vaisessu:3": " dharmaviśeṣa prasūtāt dravyaguṇakarmasāmānya viśeṣasamavāyānāṃ padārthānāṃ sādharmyavaidharmyābhyāṃ tattvajñānānniḥśreyasam / KVs_1,1.4 /",
    "GSP32vaisessu:4": " pṛthivyāpastejo vāyurākāśaṃ kālo digātmā mana iti dravyāṇi / KVs_1,1.5 /",
    "GSP32vaisessu:5": " ruparasagandhasparśāḥ saṃkhyāḥ parimāṇāni pṛthaktvaṃ saṃyogavibhāgau paratvāparatve buddhayaḥ sukhaduḥkhe icchādveṣau prayatnāśca guṇāḥ / KVs_1,1.6",
    "GSP32vaisessu:6": " utkṣepaṇamavakṣepaṇaṃ ākuñcanaṃ prasāraṇaṃ gamanamiti karmāṇi / KVs_1,1.7 /",
    "GSP32vaisessu:7": " sadanityaṃ dravyavat kāryaṃ kāraṇaṃ sāmānyaviśeṣavaditi dravyaguṇakarmaṇāmaviśeṣaḥ / KVs_1,1.8 /",
    "GSP32vaisessu:8": " dravyaguṇayoḥ sajātīyārambhakatvaṃ sādharmyam / KVs_1,1.9 /",
    "GSP32vaisessu:9": " dravyāṇi dravyāntaramārabhante guṇāśca guṇāntaram / KVs_1,1.10 /",
    "GSP32vaisessu:10": " karma karmasādhyaṃ na vidyate / KVs_1,1.11 /",
    "GSP32vaisessu:11": " na dravyaṃ kāraṇaṃ ca bhavati / KVs_1,1.12 /",
    "GSP32vaisessu:12": " ubhayathā guṇāḥ / KVs_1,1.13 /",
    "GSP32vaisessu:13": " kāryavirodhi karma / KVs_1,1.14 /",
    "GSP32vaisessu:14": " kriyāguṇavat samavāyikāraṇamiti dravyalakṣaṇam / KVs_1,1.15 /",
    "GSP32vaisessu:15": " dravyāśrayyaguṇavān saṃyogavibhāgeṣvakāraṇamanapekṣa iti guṇalakṣaṇam / KVs_1,1.16 /",
    "GSP32vaisessu:16": " ekadravyamaguṇaṃ saṃyogavibhāgeṣvanapekṣa kāraṇamiti karmalakṣaṇam / KVs_1,1.17 /",
    "GSP32vaisessu:17": " dravyaguṇakarmaṇāṃ dravyaṃ kāraṇaṃ sāmānyam / KVs_1,1.18 /",
    "GSP32vaisessu:18": " tathā guṇaḥ / KVs_1,1.19 /",
    "GSP32vaisessu:19": " saṃyogavibhāgavegānāṃ karma samānam / KVs_1,1.20 /",
    "GSP32vaisessu:20": " na dravyāṇāṃ karma / KVs_1,1.21 /",
    "GSP32vaisessu:21": " vyatirekāt / KVs_1,1.22 /",
    "GSP32vaisessu:22": " dravyāṇāṃ dravyaṃ kāryaṃ sāmānyam / KVs_1,1.23 /",
    "GSP32vaisessu:23": " guṇavaidharmyānna karmaṇāṃ karma / KVs_1,1.24 /",
    "GSP32vaisessu:24": " dvitvaprabhṛtayaḥ saṃkhyāḥ pṛthaktva saṃyoga vibhāgāśca / KVs_1,1.25 /",
    "GSP32vaisessu:25": " asamavāyāt sāmānyakāryaṃ karma na vidyate / KVs_1,1.26 /",
    "GSP32vaisessu:26": " saṃyogānāṃ dravyam / KVs_1,1.27 /",
    "GSP32vaisessu:27": " rūpāṇāṃ rūpam / KVs_1,1.28 /",
    "GSP32vaisessu:28": " gurutvaprayatnasaṃyogānāmutkṣepaṇam / KVs_1,1.29 /",
    "GSP32vaisessu:29": " saṃyogavibhāgāśca karmaṇām / KVs_1,1.30 /",
    "GSP32vaisessu:30": " kāraṇasāmānye dravyakarmaṇāṃ karmākāraṇamuktam / KVs_1,1.31 /",
    "GSP32vaisessu:31": " kāraṇābhāvāt kāryābhāvaḥ / KVs_1,2.1 /",
    "GSP32vaisessu:32": " na tu kāryābhāvāt kāraṇābhāvaḥ / KVs_1,2.2 /",
    "GSP32vaisessu:33": " sāmānyaviśeṣa iti buddhyapekṣam / KVs_1,2.3 /",
    "GSP32vaisessu:34": " bhāvo 'nuvṛttereva hetutvāt sāmānyameva / KVs_1,2.4 /",
    "GSP32vaisessu:35": " dravyatvaṃ guṇatvaṃ karmatvaṃ ca sāmānyāni viśeṣāśca / KVs_1,2.5 /",
    "GSP32vaisessu:36": " anyatrāntyebhyo viśeṣebhyaḥ / KVs_1,2.6 /",
    "GSP32vaisessu:37": " saditi yato dravyaguṇakarmasu sā sattā / KVs_1,2.7 /",
    "GSP32vaisessu:38": " dravyaguṇakarmabhyor'thāntaraṃ sattā / KVs_1,2.8 /",
    "GSP32vaisessu:39": " guṇakarmasu ca bhāvānna karma na guṇaḥ / KVs_1,2.9 /",
    "GSP32vaisessu:40": " sāmānyaviśeṣābhāvena ca / KVs_1,2.10 /",
    "GSP32vaisessu:41": " anekadravyavattvena dravyatvamuktam / KVs_1,2.11 /",
    "GSP32vaisessu:42": " sāmānyaviśeṣābhāvena ca / KVs_1,2.12 /",
    "GSP32vaisessu:43": " tathā guṇeṣu bhāvādguṇatvamuktam / KVs_1,2.13 /",
    "GSP32vaisessu:44": " sāmānyaviśeṣābhāvena ca / KVs_1,2.14 /",
    "GSP32vaisessu:45": " karmasu bhāvātkarmatvamuktam / KVs_1,2.15 /",
    "GSP32vaisessu:46": " sāmānyaviśeṣābhāvena ca / KVs_1,2.16 /",
    "GSP32vaisessu:47": " saditi liṅgāviśeṣāt viśeṣaliṅgābhāvāccaiko bhāvaḥ / KVs_1,2.17 /",
    "GSP32vaisessu:48": " rūparasagandhasparśavatī pṛthivī / KVs_2,1.1 /",
    "GSP32vaisessu:49": " rūparasasparśavatya āpo dravāḥ snigdhāḥ / KVs_2,1.2 /",
    "GSP32vaisessu:50": " tejo rūpasparśavat / KVs_2,1.3 /",
    "GSP32vaisessu:51": " sparśavān vāyuḥ / KVs_2,1.4 /",
    "GSP32vaisessu:52": " ta ākāśe na vidyante / KVs_2,1.5 /",
    "GSP32vaisessu:53": " sarpirjatumadhūcchiṣṭānāṃ agnisaṃyogāddravatvamadbhiḥ sāmānyam / KVs_2,1.6 /",
    "GSP32vaisessu:54": " trapusīsa loha rajata suvarṇānāmagnisaṃyogāddravatvamadbhiḥ sāmānyam / KVs_2,1.7 /",
    "GSP32vaisessu:55": " viṣāṇī kakudmān prāntevāladhiḥ sāsnāvān iti gotve dṛṣṭaṃ liṅgam / KVs_2,1.8 /",
    "GSP32vaisessu:56": " sparśaśca vāyoḥ / KVs_2,1.9 /",
    "GSP32vaisessu:57": " na ca dṛṣṭānāṃ sparśa ityadṛṣṭaliṅgo vāyuḥ / KVs_2,1.10 /",
    "GSP32vaisessu:58": " adravyavattvena dravyam / KVs_2,1.11 /",
    "GSP32vaisessu:59": " kriyāvattvāt guṇavattvācca / KVs_2,1.12 /",
    "GSP32vaisessu:60": " adravyatvena nityatvamuktam / KVs_2,1.13 /",
    "GSP32vaisessu:61": " vāyorvāyusaṃmūrchanaṃ nānātvaliṅgam / KVs_2,1.14 /",
    "GSP32vaisessu:62": " vāyusannikarṣe pratyakṣābhāvāt dṛṣṭaṃ liṅgaṃ na vidyate / KVs_2,1.15 /",
    "GSP32vaisessu:63": " sāmānyato dṛṣṭāccāviśeṣaḥ / KVs_2,1.16 /",
    "GSP32vaisessu:64": " tasmādāgamikam / KVs_2,1.17 /",
    "GSP32vaisessu:65": " saṃjñākarma tvasmadviśiṣṭānāṃ liṅgam / KVs_2,1.18 /",
    "GSP32vaisessu:66": " pratyakṣapravṛttatvāt saṃjñākarmaṇaḥ / KVs_2,1.19 /",
    "GSP32vaisessu:67": " niṣkramaṇaṃ praveśanamityākāśasya liṅgam / KVs_2,1.20 /",
    "GSP32vaisessu:68": " tadaliṅgamekadravyatvāt karmaṇaḥ / KVs_2,1.21 /",
    "GSP32vaisessu:69": " kāraṇāntarānukipti vaidharmyācca / KVs_2,1.22 /",
    "GSP32vaisessu:70": " saṃyogādabhāvaḥ karmaṇaḥ / KVs_2,1.23 /",
    "GSP32vaisessu:71": " kāraṇaguṇapūrvakaḥ kāryaguṇo dṛṣṭaḥ / KVs_2,1.24 /",
    "GSP32vaisessu:72": " kāryāntarāprādurbhāvācca śabdaḥ sparśavatāmaguṇaḥ / KVs_2,1.25 /",
    "GSP32vaisessu:73": " paratra samavāyāt pratyakṣatvācca nātmaguṇo na manoguṇaḥ / KVs_2,1.26 /",
    "GSP32vaisessu:74": " pariśeṣālliṅgamākāśasya / KVs_2,1.27 /",
    "GSP32vaisessu:75": " dravyatvanityatve vāyunā vyākhyāte / KVs_2,1.28 /",
    "GSP32vaisessu:76": " tattvambhāvena / KVs_2,1.29 /",
    "GSP32vaisessu:77": " śabdāliṅgāviśeṣādviśeṣaliṅgābhāvācca / KVs_2,1.30 /",
    "GSP32vaisessu:78": " tadanuvidhānādekapṛthaktvañceti / KVs_2,1.31 /",
    "GSP32vaisessu:79": " puṣpavastrayoḥ sati sannikarṣe guṇāntarāprādurbhāvo vastre gandhābhāvaliṅgam / KVs_2,2.1 /",
    "GSP32vaisessu:80": " vyavasthitaḥ pṛthivyāṃ gandhaḥ / KVs_2,2.2 /",
    "GSP32vaisessu:81": " etenoṣṇatā vyākhyātā / KVs_2,2.3 /",
    "GSP32vaisessu:82": " tejasa uṣṇatā / KVs_2,2.4 /",
    "GSP32vaisessu:83": " apsu śītatā / KVs_2,2.5 /",
    "GSP32vaisessu:84": " aparasminnaparaṃ yugapat ciraṃ kṣipramiti kālaliṅgāni / KVs_2,2.6 /",
    "GSP32vaisessu:85": " dravyatva nityatve vāyunā vyākhyāte / KVs_2,2.7 /",
    "GSP32vaisessu:86": " tattvambhāvena / KVs_2,2.8 /",
    "GSP32vaisessu:87": " nityoṣvabhāvādanityeṣu bhāvāt kāraṇe kālākhyeti / KVs_2,2.9 /",
    "GSP32vaisessu:88": " ita idamiti yatastaddiśyaṃ liṅgam / KVs_2,2.10 /",
    "GSP32vaisessu:89": " dravyatva nityatve vāyunā vyākhyāte / KVs_2,2.11 /",
    "GSP32vaisessu:90": " tattvambhāvena / KVs_2,2.12 /",
    "GSP32vaisessu:91": " kāryaviśeṣeṇa nānātvam / KVs_2,2.13 /",
    "GSP32vaisessu:92": " ādityasaṃyogāt bhūtapūrvāt bhaviṣyato bhūtācca prācī / KVs_2,2.14 /",
    "GSP32vaisessu:93": " tathā dakṣiṇā pratīcī udīcī ca / KVs_2,2.15 /",
    "GSP32vaisessu:94": " etena digantarālāni vyākhyātāni / KVs_2,2.16 /",
    "GSP32vaisessu:95": " sāmānyapratyakṣādviśeṣasmṛteśca saṃśayaḥ / KVs_2,2.17 /",
    "GSP32vaisessu:96": " dṛṣṭañca dṛṣṭavat / KVs_2,2.18 /",
    "GSP32vaisessu:97": " yathādṛṣṭamayathādṛṣṭatvācca / KVs_2,2.19 /",
    "GSP32vaisessu:98": " vidyāvidyātaśca saṃśayaḥ / KVs_2,2.20 /",
    "GSP32vaisessu:99": " śrotragrahaṇo yor'thaḥ sa śabdaḥ / KVs_2,2.21 /",
    "GSP32vaisessu:100": " tulyajātīyeṣvarthāntarabhūteṣu viśeṣasya ubhayathā dṛṣṭatvāt / KVs_2,2.22 /",
    "GSP32vaisessu:101": " ekadravyatvānna dravyam / KVs_2,2.23 /",
    "GSP32vaisessu:102": " nāpi karmācākṣuṣatvāt / KVs_2,2.24 /",
    "GSP32vaisessu:103": " guṇasya sato 'pavargaḥ karmabhiḥ sādharmyam / KVs_2,2.25 /",
    "GSP32vaisessu:104": " sato liṅgābhāvāt / KVs_2,2.26 /",
    "GSP32vaisessu:105": " nityavaidharmyāt / KVs_2,2.27 /",
    "GSP32vaisessu:106": " anityaścāyaṃ kāraṇataḥ / KVs_2,2.28 /",
    "GSP32vaisessu:107": " ja cāsiddhaṃ vikārāt / KVs_2,2.29 /",
    "GSP32vaisessu:108": " abhivyaktau doṣāt / KVs_2,2.30 /",
    "GSP32vaisessu:109": " saṃyogādvibhāgācca śabdācca śabdaniṣpattiḥ / KVs_2,2.31 /",
    "GSP32vaisessu:110": " liṅgāccānityaḥ śabdaḥ / KVs_2,2.32 /",
    "GSP32vaisessu:111": " dvayostu pravṛttyorabhāvāt / KVs_2,2.33 /",
    "GSP32vaisessu:112": " prathamāśabdāt / KVs_2,2.34 /",
    "GSP32vaisessu:113": " sampratipattibhāvācca / KVs_2,2.35 /",
    "GSP32vaisessu:114": " sandigdhāḥ sati bahutve / KVs_2,2.36 /",
    "GSP32vaisessu:115": " saṃkhyābhāvaḥ sāmānyataḥ / KVs_2,2.37 /",
    "GSP32vaisessu:116": " prasiddhā indriyārthāḥ / KVs_3,1.1 /",
    "GSP32vaisessu:117": " indriyārthāprasiddhirindriyārthebhyor'thāntarasya hetuḥ / KVs_3,1.2 /",
    "GSP32vaisessu:118": " so 'napadeśaḥ / KVs_3,1.3 /",
    "GSP32vaisessu:119": " kāraṇājñānāt / KVs_3,1.4 /",
    "GSP32vaisessu:120": " kāryeṣu jñānāt / KVs_3,1.5 /",
    "GSP32vaisessu:121": " ajñānācca / KVs_3,1.6 /",
    "GSP32vaisessu:122": " anyadeva heturityanapadeśaḥ / KVs_3,1.7 /",
    "GSP32vaisessu:123": " arthāntaraṃ hyarthāntarasyānapadeśaḥ / KVs_3,1.8 /",
    "GSP32vaisessu:124": " saṃyogi samavāyyekārthasamavāyi virodhi ca / KVs_3,1.9 /",
    "GSP32vaisessu:125": " kāryaṃ kāryāntarasya / KVs_3,1.10 /",
    "GSP32vaisessu:126": " virodhyabhūtaṃ bhūtasya / KVs_3,1.11 /",
    "GSP32vaisessu:127": " bhūtamabhūtasya / KVs_3,1.12 /",
    "GSP32vaisessu:128": " bhūto bhūtasya / KVs_3,1.13 /",
    "GSP32vaisessu:129": " prasiddhipūrvakatvādapadeśasya / KVs_3,1.14 /",
    "GSP32vaisessu:130": " aprasiddho 'napadeśo 'san sandigdhaścānapadeśaḥ / KVs_3,1.15 /",
    "GSP32vaisessu:131": " yasmādviṣāṇī tasmādaśvaḥ / KVs_3,1.16 /",
    "GSP32vaisessu:132": " yasmādviṣāṇī tasmādgauriticānaikāntikasyodāharaṇam / KVs_3,1.17 /",
    "GSP32vaisessu:133": " ātmendriyārthasannikarṣādyanniṣpadyate tadanyat / KVs_3,1.18 /",
    "GSP32vaisessu:134": " pravṛttinivṛttī ca pratyagātmani dṛṣṭe paratra liṅgam / KVs_3,1.19 /",
    "GSP32vaisessu:135": " ātmendriyārthasannikarṣajñānasya bhāvo 'bhāvaśca manaso liṅgam / KVs_3,2.1 /",
    "GSP32vaisessu:136": " tasya dravyatva nityatve vāyunā vyākhyāte / KVs_3,2.2 /",
    "GSP32vaisessu:137": " prayatnāyaugapadyājjñānāyaugapadyāccaikam / KVs_3,2.3 /",
    "GSP32vaisessu:138": " prāṇāpānanimeṣonmeṣajīvanamanogatīndriyāntara vikārāḥ sukhaduḥkhecchādveṣa prayatnāścātmano liṅgāni / KVs_3,2.4 /",
    "GSP32vaisessu:139": " tasya dravyatvanityatve vāyunā vyākhyāte / KVs_3,2.5 /",
    "GSP32vaisessu:140": " yajñadatta iti sannikarṣe pratyakṣābhāvāt dṛṣṭaṃ liṅgaṃ na vidyate / KVs_3,2.6 /",
    "GSP32vaisessu:141": " sāmānyato dṛṣṭāccāviśeṣaḥ / KVs_3,2.7 /",
    "GSP32vaisessu:142": " tasmādāgamikaḥ / KVs_3,2.8 /",
    "GSP32vaisessu:143": " ahamiti śabdasya vyatirekānnāgamikam / KVs_3,2.9 /",
    "GSP32vaisessu:144": " yadi dṛṣṭamanvakṣamahaṃ devadatto 'haṃ yajñadatta iti / KVs_3,2.10 /",
    "GSP32vaisessu:145": " dṛṣṭyātmani liṅge eka eva dṛḍhatvāt pratyakṣavat pratyayaḥ / KVs_3,2.11 /",
    "GSP32vaisessu:146": " devadatto gacchati yajñadatto gacchatītyupacārāccharīre pratyayaḥ / KVs_3,2.12 /",
    "GSP32vaisessu:147": " sandigdhāstūpacārāḥ / KVs_3,2.13 /",
    "GSP32vaisessu:148": " ahamiti pratyagātmani bhāvāt paratrābhāvādarthāntara pratyakṣaḥ / KVs_3,2.14 /",
    "GSP32vaisessu:149": " devadatto gacchatītyupacārādabhimānāttāvaccharīrapratyakṣo 'haṅkāraḥ / KVs_3,2.15 /",
    "GSP32vaisessu:150": " sandigdhastūpacāraḥ / KVs_3,2.16 /",
    "GSP32vaisessu:151": " na tu śarīraviśeṣādyajñadatta viṣṇumitrayorjñānaviṣayaḥ / KVs_3,2.17 /",
    "GSP32vaisessu:152": " ahamiti mukhyayogyābhyāṃ śabdavadvyatirekāvyabhicārādviśeṣa siddhernāgamikaḥ / KVs_3,2.18 /",
    "GSP32vaisessu:153": " sukhaduḥkha jñānaniṣpattyaviśeṣādaikātmyam / KVs_3,2.19 /",
    "GSP32vaisessu:154": " vyavasthāto nānā / KVs_3,2.20 /",
    "GSP32vaisessu:155": " śāstrasāmarthyācca / KVs_3,2.21 /",
    "GSP32vaisessu:156": " sadakāraṇavannityam / KVs_4,1.1 /",
    "GSP32vaisessu:157": " tasya kāryaṃ liṅgam / KVs_4,1.2 /",
    "GSP32vaisessu:158": " kāraṇabhāvāt kāryābhāvaḥ / KVs_4,1.3 /",
    "GSP32vaisessu:159": " anitya iti viśeṣataḥ pratiṣedhabhāvaḥ / KVs_4,1.4 /",
    "GSP32vaisessu:160": " avidyā / KVs_4,1.5 /",
    "GSP32vaisessu:161": " mahatyanekadravyavattvāt rūpāccopalabdhiḥ / KVs_4,1.6 /",
    "GSP32vaisessu:162": " satyapi dravyatve mahattve rūpasaṃskārābhāvādvāyoranupalabdhiḥ / KVs_4,1.7 /",
    "GSP32vaisessu:163": " anekadravyasamavāyāt rūpaviśeṣācca rūpopalabdhiḥ / KVs_4,1.8 /",
    "GSP32vaisessu:164": " tena rasagandhasparśeṣu jñānaṃ vyākhyātam / KVs_4,1.9 /",
    "GSP32vaisessu:165": " tasyābhāvādavyabhicāraḥ / KVs_4,1.10 /",
    "GSP32vaisessu:166": " saṃkhyāḥ parimāṇāni pṛthaktvaṃ saṃyoga vibhāgau paratvāparatve karma ca rūpadravyasamavāyāt cākṣuṣāṇi / KVs_4,1.11 /",
    "GSP32vaisessu:167": " arūpiṣvacākṣuṣāṇi / KVs_4,1.12 /",
    "GSP32vaisessu:168": " etena guṇatve bhāve ca sarvendriyaṃ jñānaṃ vyākhyātam / KVs_4,1.13 /",
    "GSP32vaisessu:169": " tatpunaḥ pṛthivyādikāryadravyaṃ trividhaṃ śarīrendriyaviṣayasaṃjñakam / KVs_4,2.1 /",
    "GSP32vaisessu:170": " pratyakṣāpratyakṣāṇāṃ saṃyogasyāpratyakṣatvāt pañcātmakaṃ na vidyate / KVs_4,2.2 /",
    "GSP32vaisessu:171": " guṇāntarāprādurbhāvācca na tryātmakam / KVs_4,2.3 /",
    "GSP32vaisessu:172": " aṇusaṃyogastvapratiṣiddhaḥ / KVs_4,2.4 /",
    "GSP32vaisessu:173": " tatra śarīraṃ dvividhaṃ yonijamayonijaṃ ca / KVs_4,2.5 /",
    "GSP32vaisessu:174": " aniyatadigdeśapūrvakatvāt / KVs_4,2.6 /",
    "GSP32vaisessu:175": " dharmaviśeṣācca / KVs_4,2.7 /",
    "GSP32vaisessu:176": " samākhyābhāvācca / KVs_4,2.8 /",
    "GSP32vaisessu:177": " saṃjñāyā āditvāt / KVs_4,2.9 /",
    "GSP32vaisessu:178": " santyayonijāḥ / KVs_4,2.10 /",
    "GSP32vaisessu:179": " vedaliṅgācca / KVs_4,2.11 /",
    "GSP32vaisessu:180": " ātmasaṃyoga prayatnābhyāṃ haste karma / KVs_5,1.1 /",
    "GSP32vaisessu:181": " tathā hastasaṃyogācca musale karma / KVs_5,1.2 /",
    "GSP32vaisessu:182": " abhighātaje musalādau karmaṇi vyatirekādakāraṇaṃ hastasaṃyogaḥ / KVs_5,1.3 /",
    "GSP32vaisessu:183": " tathātmasaṃyogo hastakarmaṇi / KVs_5,1.4 /",
    "GSP32vaisessu:184": " abhighātānmusalasaṃyogāddhaste karma / KVs_5,1.5 /",
    "GSP32vaisessu:185": " ātmakarma hastasaṃyogācca / KVs_5,1.6 /",
    "GSP32vaisessu:186": " saṃyogābhāve gurutvāt patanam / KVs_5,1.7 /",
    "GSP32vaisessu:187": " nodanaviśeṣābhāvānnordhvaṃ na tiryaggamanam / KVs_5,1.8 /",
    "GSP32vaisessu:188": " prayatnaviśeṣānnodana viśeṣaḥ / KVs_5,1.9 /",
    "GSP32vaisessu:189": " nodanaviśeṣādudasanaviśeṣaḥ / KVs_5,1.10 /",
    "GSP32vaisessu:190": " hastakarmaṇā dārakakarma vyākhyātam / KVs_5,1.11 /",
    "GSP32vaisessu:191": " tathā dagdhasya visphoṭane / KVs_5,1.12 /",
    "GSP32vaisessu:192": " yatnābhāve prasuptasya calanam / KVs_5,1.13 /",
    "GSP32vaisessu:193": " tṛṇe karma vāyusaṃyogāt / KVs_5,1.14 /",
    "GSP32vaisessu:194": " maṇigamanaṃ sūcyabhisarpaṇamadṛṣṭakāraṇam / KVs_5,1.15 /",
    "GSP32vaisessu:195": " iṣāvayugapat saṃyogaviśeṣāḥ karmānyatve hetuḥ / KVs_5,1.16 /",
    "GSP32vaisessu:196": " nodanādādyamiṣoḥ karma tatkarmakāritācca saṃskārāduttaraṃ tathottaramuttaraṃ ca / KVs_5,1.17 /",
    "GSP32vaisessu:197": " saṃskārābhāve gurutvāt patanam / KVs_5,1.18 /",
    "GSP32vaisessu:198": " nodanābhighātāt saṃyuktasaṃyogācca pṛthivyāṃ karma / KVs_5,2.1 /",
    "GSP32vaisessu:199": " tadviśeṣeṇādṛṣṭakāritam / KVs_5,2.2 /",
    "GSP32vaisessu:200": " apāṃ saṃyogābhāve gurutvāt patanam / KVs_5,2.3 /",
    "GSP32vaisessu:201": " dravatvāt syandanam / KVs_5,2.4 /",
    "GSP32vaisessu:202": " nāḍyā vāyusaṃyogādārohaṇam / KVs_5,2.5 /",
    "GSP32vaisessu:203": " nodanāpīḍanāt saṃyuktasaṃyogācca / KVs_5,2.6 /",
    "GSP32vaisessu:204": " vṛkṣābhisarpaṇamityadṛṣṭakāritam / KVs_5,2.7 /",
    "GSP32vaisessu:205": " apāṃ saṅghāto vilayanaṃ ca tejaḥ saṃyogāt / KVs_5,2.8 /",
    "GSP32vaisessu:206": " tatra visphūrjaturliṅgam / KVs_5,2.9 /",
    "GSP32vaisessu:207": " vaidikaṃ ca / KVs_5,2.10 /",
    "GSP32vaisessu:208": " apāṃ saṃyogādvibhāgācca stanayitnoḥ / KVs_5,2.11 /",
    "GSP32vaisessu:209": " pṛthivīkarmaṇā tejaḥ karma vāyukarma ca vyākhyātam / KVs_5,2.12 /",
    "GSP32vaisessu:210": " agnerūrdhvajvalanaṃ vāyostiryaggamanaṃ aṇūnāṃ manasaścādyaṃ karmādṛṣṭakāritam / KVs_5,2.13 /",
    "GSP32vaisessu:211": " hastakarmaṇā manasaḥ karma vyākhyātam / KVs_5,2.14 /",
    "GSP32vaisessu:212": " ātmendriyamanor'thasannikarṣāt sukha duḥkhe / KVs_5,2.15 /",
    "GSP32vaisessu:213": " tadanārambha ātmasthe manasi śarīrasya duḥkhābhāvaḥ saṃyogaḥ / KVs_5,2.16 /",
    "GSP32vaisessu:214": " apasarpaṇamupasarpaṇamaśita pītasaṃyogāḥ kāryāntara saṃyogāścetyadṛṣṭakāritāni / KVs_5,2.17 /",
    "GSP32vaisessu:215": " tadabhāve saṃyogābhāvo 'prādurbhāvaśca mokṣaḥ / KVs_5,2.18 /",
    "GSP32vaisessu:216": " dravyaguṇakarmaniṣpattivaidharmyādabhāvastamaḥ / KVs_5,2.19 /",
    "GSP32vaisessu:217": " tejaso dravyāntareṇāvaraṇācca / KVs_5,2.20 /",
    "GSP32vaisessu:218": " dikkālāvākāśaṃ ca kriyāvadvaidharmyānniṣkriyāṇi / KVs_5,2.21 /",
    "GSP32vaisessu:219": " etena karmāṇi guṇāśca vyākhyātāḥ / KVs_5,2.22 /",
    "GSP32vaisessu:220": " niṣkriyāṇāṃ samavāyaḥ karmabhyo niṣiddhaḥ / KVs_5,2.23 /",
    "GSP32vaisessu:221": " kāraṇaṃ tvasamavāyino guṇāḥ / KVs_5,2.24 /",
    "GSP32vaisessu:222": " guṇairdik vyākhyātā / KVs_5,2.25 /",
    "GSP32vaisessu:223": " kāraṇena kālaḥ / KVs_5,2.26 /",
    "GSP32vaisessu:224": " buddhipūrvā vākyakṛtirvede / KVs_6,1.1 /",
    "GSP32vaisessu:225": " brāhmaṇe saṃjñākarma siddhiliṅgam / KVs_6,1.2 /",
    "GSP32vaisessu:226": " buddhipūrvo dadātiḥ / KVs_6,1.3 /",
    "GSP32vaisessu:227": " tathā pratigrahaḥ / KVs_6,1.4 /",
    "GSP32vaisessu:228": " ātmāntaraguṇānāmātmāntare 'kāraṇatvāt / KVs_6,1.5 /",
    "GSP32vaisessu:229": " tadduṣṭabhojane na vidyate / KVs_6,1.6 /",
    "GSP32vaisessu:230": " duṣṭaṃ hiṃsāyām / KVs_6,1.7 /",
    "GSP32vaisessu:231": " tasya samabhivyāhārato doṣaḥ / KVs_6,1.8 /",
    "GSP32vaisessu:232": " tadaduṣṭe na vidyate / KVs_6,1.9 /",
    "GSP32vaisessu:233": " punarviśiṣṭe pravṛttiḥ / KVs_6,1.10 /",
    "GSP32vaisessu:234": " same hīne vā pravṛttiḥ / KVs_6,1.11 /",
    "GSP32vaisessu:235": " etena hīnasamaviśiṣṭa dhārmikebhyaḥ parasvādānaṃ vyākhyātam / KVs_6,1.12 /",
    "GSP32vaisessu:236": " tathā viruddhānāṃ tyāgaḥ / KVs_6,1.13 /",
    "GSP32vaisessu:237": " hīne pare tyāgaḥ / KVs_6,1.14 /",
    "GSP32vaisessu:238": " same ātmatyāgaḥ paratyāgo vā / KVs_6,1.15 /",
    "GSP32vaisessu:239": " viśiṣṭe ātmatyāga iti / KVs_6,1.16 /",
    "GSP32vaisessu:240": " dṛṣṭādṛṣṭa prayojanānāṃ dṛṣṭābhāve prayojanamabhyudayāya / KVs_6,2.1 /",
    "GSP32vaisessu:241": " abhiṣecanopavāsa brahmacaryagurukulavāsavānaprastha yajñadāna prokṣaṇadiṅnakṣatramantrakālaniyamāścādṛṣṭāya / KVs_6,2.2 /",
    "GSP32vaisessu:242": " cāturāśramyamupadhā anupadhāśca / KVs_6,2.3 /",
    "GSP32vaisessu:243": " bhāvadoṣa upadhādoṣo 'nupadhā / KVs_6,2.4 /",
    "GSP32vaisessu:244": " yadiṣṭarūparasagandhasparśaṃ prokṣitamabhyukṣitaṃ ca tacchuci / KVs_6,2.5 /",
    "GSP32vaisessu:245": " aśucīti śucipratiṣedhaḥ / KVs_6,2.6 /",
    "GSP32vaisessu:246": " arthāntaraṃ ca / KVs_6,2.7 /",
    "GSP32vaisessu:247": " ayatasya śucibhojanādabhyudayo na vidyate niyamābhāvād vidyate vār'thāntaratvād yamasya / KVs_6,2.8 /",
    "GSP32vaisessu:248": " asati cābhāvāt / KVs_6,2.9 /",
    "GSP32vaisessu:249": " sukhādrāgaḥ / KVs_6,2.10 /",
    "GSP32vaisessu:250": " tanmayatvācca / KVs_6,2.11 /",
    "GSP32vaisessu:251": " adṛṣṭācca / KVs_6,2.12 /",
    "GSP32vaisessu:252": " jātiviśeṣācca / KVs_6,2.13 /",
    "GSP32vaisessu:253": " icchādveṣapūrvikā dharmādharma pravṛttiḥ / KVs_6,2.14 /",
    "GSP32vaisessu:254": " tatsaṃyogo vibhāgaḥ / KVs_6,2.15 /",
    "GSP32vaisessu:255": " ātmakarmasu mokṣo vyākhyātaḥ / KVs_6,2.16 /",
    "GSP32vaisessu:256": " uktā guṇāḥ / KVs_7,1.1 /",
    "GSP32vaisessu:257": " pṛthivyādi rūparasagandhasparśā dravyānityatvādanityāśca / KVs_7,1.2 /",
    "GSP32vaisessu:258": " etena nityeṣu nityatvamuktam / KVs_7,1.3 /",
    "GSP32vaisessu:259": " apsu tejasi vāyau ca nityā dravyanityavāt / KVs_7,1.4 /",
    "GSP32vaisessu:260": " anityeṣvanityā dravyānityatvāt / KVs_7,1.5 /",
    "GSP32vaisessu:261": " kāraṇaguṇapūrvakāḥ pṛthivyāṃ pākajāḥ / KVs_7,1.6 /",
    "GSP32vaisessu:262": " ekadravyatvāt / KVs_7,1.7 /",
    "GSP32vaisessu:263": " aṇormahataścopalabdhyanupalabdhī nitye vyākhyāte / KVs_7,1.8 /",
    "GSP32vaisessu:264": " kāraṇa bahutvācca / KVs_7,1.9 /",
    "GSP32vaisessu:265": " ato viparitamaṇu / KVs_7,1.10 /",
    "GSP32vaisessu:266": " aṇu mahaditi tasmin viśeṣabhāvāt viśeṣābhāvācca / KVs_7,1.11 /",
    "GSP32vaisessu:267": " ekakālatvāt / KVs_7,1.12 /",
    "GSP32vaisessu:268": " dṛṣṭāntācca / KVs_7,1.13 /",
    "GSP32vaisessu:269": " aṇutvamahattvayoraṇutvamahattvābhāvaḥ karmaguṇairvyākhyātaḥ / KVs_7,1.14 /",
    "GSP32vaisessu:270": " karmabhiḥ karmāṇi guṇaiśca guṇā vyākhyātāḥ / KVs_7,1.15 /",
    "GSP32vaisessu:271": " aṇutvamahattvābhyāṃ karmaguṇāśca vyākhyātāḥ / KVs_7,1.16 /",
    "GSP32vaisessu:272": " etena dīrghatva hrasvatve vyākhyāte / KVs_7,1.17 /",
    "GSP32vaisessu:273": " anitye 'nityam / KVs_7,1.18 /",
    "GSP32vaisessu:274": " nitye nityam / KVs_7,1.19 /",
    "GSP32vaisessu:275": " nityaṃ parimaṇḍalam / KVs_7,1.20 /",
    "GSP32vaisessu:276": " avidyā ca vidyāliṅgam / KVs_7,1.21 /",
    "GSP32vaisessu:277": " vibhavānmahānākāśaḥ tathā cātmā / KVs_7,1.22 /",
    "GSP32vaisessu:278": " tadabhāvādaṇu manaḥ / KVs_7,1.23 /",
    "GSP32vaisessu:279": " guṇairdigvyākhyātā / KVs_7,1.24 /",
    "GSP32vaisessu:280": " kāraṇena kālaḥ / KVs_7,1.25 /",
    "GSP32vaisessu:281": " ruparasagandhasparśavyatirekādarthāntaramekatvam / KVs_7,2.1 /",
    "GSP32vaisessu:282": " tathā pṛthaktvam / KVs_7,2.2 /",
    "GSP32vaisessu:283": " ekatvaikapṛthaktvayorekatvaikapṛthaktvābhāvo 'ṇutvamahattvābhyāṃ vyākhyātaḥ / KVs_7,2.3 /",
    "GSP32vaisessu:284": " niḥ saṃkhyatvāt karmaguṇānāṃ sarvaikatvaṃ na vidyate / KVs_7,2.4 /",
    "GSP32vaisessu:285": " bhrāntaṃ tat / KVs_7,2.5 /",
    "GSP32vaisessu:286": " ekatvābhāvādbhaktistu na vidyate / KVs_7,2.6 /",
    "GSP32vaisessu:287": " kāryakāraṇayorekatvaikapṛthaktvābhāvādekatvaikapṛthaktvaṃ na vidyate / KVs_7,2.7 /",
    "GSP32vaisessu:288": " etadanityayorvyākhyātam / KVs_7,2.8 /",
    "GSP32vaisessu:289": " anyatarakarmaja ubhakarmajaḥ saṃyogajaśca saṃyogaḥ / KVs_7,2.9 /",
    "GSP32vaisessu:290": " etena vibhāgo vyākhyātaḥ / KVs_7,2.10 /",
    "GSP32vaisessu:291": " saṃyogavibhāgayoḥ saṃyogavibhāgābhāvaḥ aṇutvamahattvābhyāṃ vyākhyātaḥ / KVs_7,2.11 /",
    "GSP32vaisessu:292": " karmabhiḥ karmāṇi guṇairguṇā aṇutva mahattvābhyāmiti / KVs_7,2.12 /",
    "GSP32vaisessu:293": " yutasiddhyabhāvāt kāryakāraṇayoḥ saṃyogavibhāgau na vidyete / KVs_7,2.13 /",
    "GSP32vaisessu:294": " guṇatvāt / KVs_7,2.14 /",
    "GSP32vaisessu:295": " guṇo 'pi vibhāvyate / KVs_7,2.15 /",
    "GSP32vaisessu:296": " niṣkriyatvāt / KVs_7,2.16 /",
    "GSP32vaisessu:297": " asati nāstīti ca prayogāt / KVs_7,2.17 /",
    "GSP32vaisessu:298": " śabdārthāvasambandhau / KVs_7,2.18 /",
    "GSP32vaisessu:299": " saṃyogino daṇḍāt samavāyino viśeṣācca / KVs_7,2.19 /",
    "GSP32vaisessu:300": " sāmayikaḥ śabdādarthapratyayaḥ / KVs_7,2.20 /",
    "GSP32vaisessu:301": " ekadikkābhyāmekakālābhyāṃ sannikṛṣṭaviprakṛṣṭābhyāṃ paramaparañca / KVs_7,2.21 /",
    "GSP32vaisessu:302": " kāraṇaparatvāt kāraṇāparatvācca / KVs_7,2.22 /",
    "GSP32vaisessu:303": " paratvāparatvayoḥ paratvāparatvābhāvo 'ṇutvamahattvābhyāṃ vyākhyātaḥ / KVs_7,2.23 /",
    "GSP32vaisessu:304": " karmabhiḥ karmāṇi / KVs_7,2.24 /",
    "GSP32vaisessu:305": " guṇairguṇāḥ / KVs_7,2.25 /",
    "GSP32vaisessu:306": " ihedamiti yataḥ kāryakāraṇayoḥ sa samavāyaḥ / KVs_7,2.26 /",
    "GSP32vaisessu:307": " tattvambhāvena / KVs_7,2.27 /",
    "GSP32vaisessu:308": " dravyeṣu jñānaṃ vyākhyātam / KVs_8,1.1 /",
    "GSP32vaisessu:309": " tatrātmā manaścāpratyakṣe / KVs_8,1.2 /",
    "GSP32vaisessu:310": " jñānanirdeśe jñānaniṣpattividhiruktaḥ / KVs_8,1.3 /",
    "GSP32vaisessu:311": " guṇakarmasu sannikṛṣṭeṣu jñānaniṣpatteḥ dravyaṃ kāraṇam / KVs_8,1.4 /",
    "GSP32vaisessu:312": " sāmānyaviśeṣeṣu sāmānyaviśeṣābhāvāt tadeva jñānam / KVs_8,1.5 /",
    "GSP32vaisessu:313": " sāmānyaviśeṣāpekṣaṃ dravyaguṇakarmasu / KVs_8,1.6 /",
    "GSP32vaisessu:314": " dravye dravyaguṇakarmāpekṣam / KVs_8,1.7 /",
    "GSP32vaisessu:315": " guṇakarmasu guṇakarmābhāvāt guṇakarmāpekṣaṃ na vidyate / KVs_8,1.8 /",
    "GSP32vaisessu:316": " samavāyinaḥ śvaityācchvaitya buddheśca śvete budviste ete kāryakāraṇabhūte / KVs_8,1.9 /",
    "GSP32vaisessu:317": " dravyeṣvanitaretarakāraṇāḥ / KVs_8,1.10 /",
    "GSP32vaisessu:318": " kāraṇāyaugapadyāt kāraṇakramācca ghaṭapaṭādibuddhīnāṃ kramo na hetuphalabhāvāt / KVs_8,1.11 /",
    "GSP32vaisessu:319": " ayameṣa tvayā kṛtaṃ bhojayainaṃ iti buddhyapekṣam / KVs_8,2.1 /",
    "GSP32vaisessu:320": " dṛṣṭeṣu bhāvādadṛṣṭeṣvabhāvāt / KVs_8,2.2 /",
    "GSP32vaisessu:321": " artha iti dravyaguṇakarmasu / KVs_8,2.3 /",
    "GSP32vaisessu:322": " dravyeṣu pañcātmakatvaṃ pratiṣiddham / KVs_8,2.4 /",
    "GSP32vaisessu:323": " bhūyastvāt gandhavattvācca pṛthivī gandhajñāne prakṛtiḥ / KVs_8,2.5 /",
    "GSP32vaisessu:324": " tathāpastejo vāyuśca rasarūpasparśāviśeṣāt / KVs_8,2.6 /",
    "GSP32vaisessu:325": " kriyāguṇavyapadeśābhāvāt prāgasat / KVs_9,1.1 /",
    "GSP32vaisessu:326": " sadasat / KVs_9,1.2 /",
    "GSP32vaisessu:327": " asataḥ kriyāguṇavyapadeśābhāvādarthāntaram / KVs_9,1.3 /",
    "GSP32vaisessu:328": " saccāsat / KVs_9,1.4 /",
    "GSP32vaisessu:329": " yaccānyadasadatastadasat / KVs_9,1.5 /",
    "GSP32vaisessu:330": " asaditi bhūtapratyakṣābhāvāt bhūtasmṛtervirodhipratyakṣavat / KVs_9,1.6 /",
    "GSP32vaisessu:331": " tathābhāve bhāvapratyakṣācca / KVs_9,1.7 /",
    "GSP32vaisessu:332": " etenāghaṭo 'gauradharmaśca vyākhyātāḥ / KVs_9,1.8 /",
    "GSP32vaisessu:333": " abhūtaṃ nāstītyanarthāntaram / KVs_9,1.9 /",
    "GSP32vaisessu:334": " nāsti ghaṭo gehe iti sato ghaṭasya gehasaṃsargapratiṣedhaḥ / KVs_9,1.10 /",
    "GSP32vaisessu:335": " ātmanyātmamanasoḥ saṃyogādātmapratyakṣam / KVs_9,1.11 /",
    "GSP32vaisessu:336": " tathā dravyāntareṣu pratyakṣam / KVs_9,1.12 /",
    "GSP32vaisessu:337": " asamāhitāntaḥ karaṇā upasaṃhṛtasamādhayasteṣāñca / KVs_9,1.13 /",
    "GSP32vaisessu:338": " tatsamavāyātkarmaguṇeṣu / KVs_9,1.14 /",
    "GSP32vaisessu:339": " ātmasamavāyādātmaguṇeṣu / KVs_9,1.15 /",
    "GSP32vaisessu:340": " asyedaṃ kāryaṃ kāraṇaṃ saṃyogi virodhi samavāyi ceti laiṅgikam / KVs_9,2.1 /",
    "GSP32vaisessu:341": " asyedaṃ kārya kāraṇasambandhaścāvayavādbhavati / KVs_9,2.2 /",
    "GSP32vaisessu:342": " etena śābdaṃ vyākhyātam / KVs_9,2.3 /",
    "GSP32vaisessu:343": " heturapadeśo liṅgaṃ pramāṇaṃ karaṇamityanarthāntaram / KVs_9,2.4 /",
    "GSP32vaisessu:344": " asyedamiti buddhyapekṣitatvāt / KVs_9,2.5 /",
    "GSP32vaisessu:345": " ātmanaḥ saṃyogaviśeṣāt saṃskārācca smṛtiḥ / KVs_9,2.6 /",
    "GSP32vaisessu:346": " tathā svapnaḥ / KVs_9,2.7 /",
    "GSP32vaisessu:347": " svapnāntikam / KVs_9,2.8 /",
    "GSP32vaisessu:348": " dharmācca / KVs_9,2.9 /",
    "GSP32vaisessu:349": " indriyadoṣātsaṃskāradoṣāccāvidyā / KVs_9,2.10 /",
    "GSP32vaisessu:350": " tadduṣṭajñānam / KVs_9,2.11 /",
    "GSP32vaisessu:351": " aduṣṭaṃ vidyā / KVs_9,2.12 /",
    "GSP32vaisessu:352": " ārṣaṃ siddhadarśanaṃ ca dharmebhyaḥ / KVs_9,2.13 /",
    "GSP32vaisessu:353": " iṣṭāniṣṭakāraṇaviśeṣādvirodhācca mithaḥ sukhaduḥkhayorthāntarabhāvaḥ / KVs_10,1.1 /",
    "GSP32vaisessu:354": " saṃśayanirṇayāntarābhāvaśca jñānāntaratve hetuḥ / KVs_10,1.2 /",
    "GSP32vaisessu:355": " tayorniṣpattiḥ pratyakṣalaiṅgikābhyām / KVs_10,1.3 /",
    "GSP32vaisessu:356": " abhūdityapi / KVs_10,1.4 /",
    "GSP32vaisessu:357": " sati ca kāryādarśanāt / KVs_10,1.5 /",
    "GSP32vaisessu:358": " ekārthasamavāyi kāraṇāntareṣu dṛṣṭatvāt / KVs_10,1.6 /",
    "GSP32vaisessu:359": " ekadeśe ityekasmin śiraḥ pṛṣṭhamudaraṃ marmāṇi tadviśeṣastadviśeṣebhyaḥ / KVs_10,1.7 /",
    "GSP32vaisessu:360": " kāraṇamiti dravye kāryasamavāyāt / KVs_10,2.1 /",
    "GSP32vaisessu:361": " saṃyogādvā / KVs_10,2.2 /",
    "GSP32vaisessu:362": " kāraṇe samavāyāt karmāṇi / KVs_10,2.3 /",
    "GSP32vaisessu:363": " tathā rūpe kāraṇaikārthasamavāyācca / KVs_10,2.4 /",
    "GSP32vaisessu:364": " kāraṇasamavāyāt saṃyogaḥ paṭasya / KVs_10,2.5 /",
    "GSP32vaisessu:365": " kāraṇākāraṇasamavāyācca / KVs_10,2.6 /",
    "GSP32vaisessu:366": " saṃyuktasamavāyādagnervaiśeṣikam / KVs_10,2.7 /",
    "GSP32vaisessu:367": " dṛṣṭānāṃ dṛṣṭaprayojanānāṃ dṛṣṭābhāve prayogo 'bhyudayāya / KVs_10,2.8 /",
    "GSP32vaisessu:368": " tadvacanādāmnāyasya pramāṇyamiti / KVs_10,2.9 /"
}