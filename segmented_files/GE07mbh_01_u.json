{
    "GE07mbh_01_u:000.000-0001_01": "jayati parāśarasūnuḥ satyavatīhṛdayanandano vyāsaḥ",
    "GE07mbh_01_u:000.000-0001_02": "yasyāsyakamalakośe vāṅmayam amṛtaṃ pibati lokaḥ",
    "GE07mbh_01_u:000.000-0002_01": "dharmadṛḍhabaddhamūlo vedaskandhaḥ purāṇaśākhāḍhyaḥ",
    "GE07mbh_01_u:000.000-0002_02": "kratukusumo mokṣaphalo jayati kalpadrumo viṣṇuḥ",
    "GE07mbh_01_u:000.000-0003_01": "pitāmahādyaṃ pravadanti ṣaṣṭhaṃ; maharṣim akṣayyavibhūtiyuktam",
    "GE07mbh_01_u:000.000-0003_02": "nārāyaṇasyāṃśajam ekaputraṃ; dvaipāyanaṃ vedanidhiṃ namāmi",
    "GE07mbh_01_u:000.000-0004_01": "pārāśaryavacassarojam amalaṃ gītārthagandhotkaṭaṃ",
    "GE07mbh_01_u:000.000-0004_02": "nānākhyānakakesaraṃ harikathāsaṃbodhanābodhitam",
    "GE07mbh_01_u:000.000-0004_03": "loke sajjanaṣaṭpadair aharahaḥ pepīyamānaṃ mudā",
    "GE07mbh_01_u:000.000-0004_04": "bhūyād bhāratapaṅkajaṃ kalimalapradhvaṃsi naḥ śreyase",
    "GE07mbh_01_u:000.000-0005_01": "yaḥ śvetatvam upāgataḥ kṛtayuge tretāyuge raktatāṃ",
    "GE07mbh_01_u:000.000-0005_02": "yugme yaḥ kapilaḥ kalau ca bhagavān kṛṣṇatvam āyāga *",
    "GE07mbh_01_u:000.000-0005_03": ". . . . . . . danti munayo yo yogibhir gīyate",
    "GE07mbh_01_u:000.000-0005_04": "sa brahmā yadi vā haro yadi śivo yaḥ ko 'pi tasmai namaḥ",
    "GE07mbh_01_u:000.000-0006_01": "vāgīśādyāḥ sumanasaḥ sarvārthānām u . . .",
    "GE07mbh_01_u:000.000-0006_02": ". . tvā kṛtakṛtyāḥ syus taṃ namāmi gajānanam",
    "GE07mbh_01_u:000.000-0007_01": "vyāsaṃ vasiṣṭhanaptāraṃ śakteḥ pautram akalmaṣam",
    "GE07mbh_01_u:000.000-0007_02": "parāśarātmajaṃ vande śukatātaṃ taponidhim",
    "GE07mbh_01_u:000.000-0008_01": "acaturvadano brahmā dvibāhur a . . . .",
    "GE07mbh_01_u:000.000-0008_02": "abhālalocanaḥ śambhur bhagavān bādarāyaṇaḥ",
    "GE07mbh_01_u:000.000-0009_01": "śuklāmbaradharaṃ devaṃ śaśivarṇaṃ caturbhujam",
    "GE07mbh_01_u:000.000-0009_02": "prasannavadanaṃ dhyāyet sarvavighnopaśāntaye",
    "GE07mbh_01_u:000.000-0010_01": "jñānānandamayaṃ devaṃ nirmalaṃ sphaṭikākṛtim",
    "GE07mbh_01_u:000.000-0010_02": "ādhāraṃ sarvavidyānāṃ hayagrīvam upāsmahe",
    "GE07mbh_01_u:000.000-0011_01": "vyāsāya viṣṇurūpāya vyāsarūpāya viṣṇave",
    "GE07mbh_01_u:000.000-0011_02": "namo vai brahmanidhaye vāsiṣṭhāya namo namaḥ",
    "GE07mbh_01_u:000.000-0012_01": "namo dharmāya mahate namaḥ kṛṣṇāya vedhase",
    "GE07mbh_01_u:000.000-0012_02": "brāhmaṇebhyo namaskṛtvā dharmān vakṣyāmi śāśvatān",
    "GE07mbh_01_u:000.000-0013_01": "abhraśyāmaḥ piṅgajaṭābaddhakalāpaḥ",
    "GE07mbh_01_u:000.000-0013_02": "prāṃśur daṇḍī kṛṣṇamṛgatvakparidhānaḥ",
    "GE07mbh_01_u:000.000-0013_03": "sākṣāl lokān pāvayamānaḥ kavimukhyaḥ",
    "GE07mbh_01_u:000.000-0013_04": "pārāśaryaḥ parvasu rūpaṃ vivṛṇotu",
    "GE07mbh_01_u:000.000-0014_01": "aśubhāni nirācaṣṭe tanoti śubhasaṃtatim",
    "GE07mbh_01_u:000.000-0014_02": "smṛtamātreṇa yaḥ puṃsāṃ brahma tan maṅgalaṃ viduḥ",
    "GE07mbh_01_u:000.000-0015_01": "dharmo vivardhati yudhiṣṭhirakīrtanena",
    "GE07mbh_01_u:000.000-0015_02": "pāpaṃ praṇaśyati vṛkodarakīrtanena",
    "GE07mbh_01_u:000.000-0015_03": "śatrur vinaśyati dhanaṃjayakīrtanena",
    "GE07mbh_01_u:000.000-0015_04": "mādrīsutau kathayatāṃ na bhavanti rogāḥ",
    "GE07mbh_01_u:000.000-0016_01": "sarasvatīpadaṃ vande śriyaḥ patim umāpatim",
    "GE07mbh_01_u:000.000-0016_02": "tviṣāṃ patiṃ gaṇapatiṃ bṛhaspatimukhān ṛṣīn",
    "GE07mbh_01_u:000.000-0017_01": "nārāyaṇaṃ suraguruṃ jagadekanāthaṃ",
    "GE07mbh_01_u:000.000-0017_02": "bhaktapriyaṃ sakalalokanamaskṛtaṃ ca",
    "GE07mbh_01_u:000.000-0017_03": "traiguṇyavarjitam ajaṃ vibhum ādyam īśaṃ",
    "GE07mbh_01_u:000.000-0017_04": "vande bhavaghnam",
    "GE07mbh_01_u:001.000a": "nārāyaṇaṃ namaskṛtya naraṃ caiva narottamam",
    "GE07mbh_01_u:001.000c": "devīṃ sarasvatīṃ caiva tato jayam udīrayet",
    "GE07mbh_01_u:001.001A": "lomaharṣaṇaputra ugraśravāḥ sūtaḥ paurāṇiko naimiṣāraṇye śaunakasya kulapater dvādaśavārṣike satre",
    "GE07mbh_01_u:001.002a": "samāsīnān abhyagacchad brahmarṣīn saṃśitavratān",
    "GE07mbh_01_u:001.002c": "vinayāvanato bhūtvā kadā cit sūtanandanaḥ",
    "GE07mbh_01_u:001.003a": "tam āśramam anuprāptaṃ",
    "GE07mbh_01_u:001.003b-0018_01": "uvāca tān ṛṣīn sarvān dhanyo vo 'smy adya darśanāt",
    "GE07mbh_01_u:001.003b-0018_02": "veda vaiyāsikīḥ sarvāḥ kathā dharmārthasaṃhitāḥ",
    "GE07mbh_01_u:001.003b-0018_03": "vakṣyāmi vo dvijaśreṣṭhāḥ śṛṇvantv adya tapodhanāḥ",
    "GE07mbh_01_u:001.003b-0018_04": "tasya tad vacanaṃ śrutvā naimiṣāraṇyavāsinaḥ",
    "GE07mbh_01_u:001.003c": "citrāḥ śrotuṃ kathās tatra parivavrus tapasvinaḥ",
    "GE07mbh_01_u:001.004a": "abhivādya munīṃs tāṃs tu sarvān eva kṛtāñjaliḥ",
    "GE07mbh_01_u:001.004c": "apṛcchat sa tapovṛddhiṃ sadbhiś caivābhinanditaḥ",
    "GE07mbh_01_u:001.005a": "atha teṣūpaviṣṭeṣu sarveṣv eva tapasviṣu",
    "GE07mbh_01_u:001.005c": "nirdiṣṭam āsanaṃ bheje vinayāl lomaharṣaṇiḥ",
    "GE07mbh_01_u:001.006a": "sukhāsīnaṃ tatas taṃ tu viśrāntam upalakṣya ca",
    "GE07mbh_01_u:001.006c": "athāpṛcchad ṛṣis tatra kaś cit prastāvayan kathāḥ",
    "GE07mbh_01_u:001.007a": "kuta āgamyate saute kva cāyaṃ vihṛtas tvayā",
    "GE07mbh_01_u:001.007c": "kālaḥ kamalapatrākṣa śaṃsaitat pṛcchato mama",
    "GE07mbh_01_u:001.007d-0019_01": "evaṃ pṛṣṭo 'bravīt samyag yathāval lomaharṣaṇiḥ",
    "GE07mbh_01_u:001.007d-0019_02": "vākyaṃ vacanasaṃpannas teṣāṃ tu caritāśrayam",
    "GE07mbh_01_u:001.007d-0019_03": "tasmin sadasi vistīrṇe munīnāṃ bhāvitātmanām",
    "GE07mbh_01_u:001.008": "sūta uvāca",
    "GE07mbh_01_u:001.008a": "janamejayasya rājarṣeḥ sarpasatre mahātmanaḥ",
    "GE07mbh_01_u:001.008c": "samīpe pārthivendrasya samyak pārikṣitasya ca",
    "GE07mbh_01_u:001.009a": "kṛṣṇadvaipāyanaproktāḥ supuṇyā vividhāḥ kathāḥ",
    "GE07mbh_01_u:001.009c": "kathitāś cāpi vidhivad yā vaiśaṃpāyanena vai",
    "GE07mbh_01_u:001.010a": "śrutvāhaṃ tā vicitrārthā mahābhāratasaṃśritāḥ",
    "GE07mbh_01_u:001.010c": "bahūni saṃparikramya tīrthāny āyatanāni ca",
    "GE07mbh_01_u:001.011a": "samantapañcakaṃ nāma puṇyaṃ dvijaniṣevitam",
    "GE07mbh_01_u:001.011c": "gatavān asmi taṃ deśaṃ yuddhaṃ yatrābhavat purā",
    "GE07mbh_01_u:001.011e": "pāṇḍavānāṃ kurūṇāṃ ca sarveṣāṃ ca mahīkṣitām",
    "GE07mbh_01_u:001.012a": "didṛkṣur āgatas tasmāt samīpaṃ bhavatām iha",
    "GE07mbh_01_u:001.012c": "āyuṣmantaḥ sarva eva brahmabhūtā hi me matāḥ",
    "GE07mbh_01_u:001.013a": "asmin yajñe mahābhāgāḥ sūryapāvakavarcasaḥ",
    "GE07mbh_01_u:001.013c": "kṛtābhiṣekāḥ śucayaḥ kṛtajapyā hutāgnayaḥ",
    "GE07mbh_01_u:001.013e": "bhavanta āsate svasthā bravīmi kim ahaṃ dvijāḥ",
    "GE07mbh_01_u:001.014a": "purāṇasaṃśritāḥ puṇyāḥ kathā vā dharmasaṃśritāḥ",
    "GE07mbh_01_u:001.014c": "itivṛttaṃ narendrāṇām ṛṣīṇāṃ ca mahātmanām",
    "GE07mbh_01_u:001.014d-0020_01": "śrutaṃ me bhāratākhyānaṃ dharmakāmārthamokṣadam",
    "GE07mbh_01_u:001.014d-0020_02": "janamejayena pṛṣṭaḥ san vaiśaṃpāyana uktavān",
    "GE07mbh_01_u:001.014d-0020_03": "ṛṣīṇām agratas tatra dharmiṣṭhānāṃ mahātmanām",
    "GE07mbh_01_u:001.014d-0020_04": "vyāsadevājñayā tatra yad vaiśaṃpāyanas tadā",
    "GE07mbh_01_u:001.014d-0020_05": "śrutaṃ vai bhāratākhyānaṃ vedārthaiś copabṛṃhitam",
    "GE07mbh_01_u:001.014d-0020_06": "tatra me viditaṃ sarvaṃ bhāratākhyānam āditaḥ",
    "GE07mbh_01_u:001.015": "ṛṣaya ūcuḥ",
    "GE07mbh_01_u:001.015a": "dvaipāyanena yat proktaṃ purāṇaṃ paramarṣiṇā",
    "GE07mbh_01_u:001.015c": "surair brahmarṣibhiś caiva śrutvā yad abhipūjitam",
    "GE07mbh_01_u:001.016a": "tasyākhyānavariṣṭhasya vicitrapadaparvaṇaḥ",
    "GE07mbh_01_u:001.016c": "sūkṣmārthanyāyayuktasya vedārthair bhūṣitasya ca",
    "GE07mbh_01_u:001.017a": "bhāratasyetihāsasya puṇyāṃ granthārthasaṃyutām",
    "GE07mbh_01_u:001.017c": "saṃskāropagatāṃ brāhmīṃ nānāśāstropabṛṃhitām",
    "GE07mbh_01_u:001.018a": "janamejayasya yāṃ rājño vaiśaṃpāyana uktavān",
    "GE07mbh_01_u:001.018c": "yathāvat sa ṛṣis tuṣṭyā satre dvaipāyanājñayā",
    "GE07mbh_01_u:001.019a": "vedaiś caturbhiḥ samitāṃ vyāsasyādbhutakarmaṇaḥ",
    "GE07mbh_01_u:001.019c": "saṃhitāṃ śrotum icchāmo dharmyāṃ pāpabhayāpahām",
    "GE07mbh_01_u:001.020": "sūta uvāca",
    "GE07mbh_01_u:001.020a": "ādyaṃ puruṣam īśānaṃ puruhūtaṃ puruṣṭutam",
    "GE07mbh_01_u:001.020c": "ṛtam ekākṣaraṃ brahma vyaktāvyaktaṃ sanātanam",
    "GE07mbh_01_u:001.021a": "asac ca sac caiva ca yad viśvaṃ sadasataḥ param",
    "GE07mbh_01_u:001.021c": "parāvarāṇāṃ sraṣṭāraṃ purāṇaṃ param avyayam",
    "GE07mbh_01_u:001.022a": "maṅgalyaṃ maṅgalaṃ viṣṇuṃ vareṇyam anaghaṃ śucim",
    "GE07mbh_01_u:001.022c": "namaskṛtya hṛṣīkeśaṃ carācaraguruṃ harim",
    "GE07mbh_01_u:001.023a": "maharṣeḥ pūjitasyeha sarvaloke mahātmanaḥ",
    "GE07mbh_01_u:001.023c": "pravakṣyāmi mataṃ kṛtsnaṃ vyāsasyāmitatejasaḥ",
    "GE07mbh_01_u:001.023d-0021_01": "namo bhagavate tasmai vyāsāyāmitatejase",
    "GE07mbh_01_u:001.023d-0021_02": "yasya prasādād vakṣyāmi nārāyaṇakathām imām",
    "GE07mbh_01_u:001.023d-0021_03": "sarvāśramābhigamanaṃ sarvatīrthāvagāhanam",
    "GE07mbh_01_u:001.023d-0021_04": "na tathā phaladaṃ sūte nārāyaṇakathā yathā",
    "GE07mbh_01_u:001.023d-0021_05": "nāsti nārāyaṇasamaṃ na bhūtaṃ na bhaviṣyati",
    "GE07mbh_01_u:001.023d-0021_06": "etena satyavākyena sarvārthān sādhayāmy aham",
    "GE07mbh_01_u:001.024a": "ācakhyuḥ kavayaḥ ke cit saṃpraty ācakṣate pare",
    "GE07mbh_01_u:001.024c": "ākhyāsyanti tathaivānye itihāsam imaṃ bhuvi",
    "GE07mbh_01_u:001.025a": "idaṃ tu triṣu lokeṣu mahaj jñānaṃ pratiṣṭhitam",
    "GE07mbh_01_u:001.025c": "vistaraiś ca samāsaiś ca dhāryate yad dvijātibhiḥ",
    "GE07mbh_01_u:001.026a": "alaṃkṛtaṃ śubhaiḥ śabdaiḥ samayair divyamānuṣaiḥ",
    "GE07mbh_01_u:001.026c": "chandovṛttaiś ca vividhair anvitaṃ viduṣāṃ priyam",
    "GE07mbh_01_u:001.026d-0022_01": "puṇye himavataḥ pāde medhye giriguhālaye",
    "GE07mbh_01_u:001.026d-0022_02": "viśodhya dehaṃ dharmātmā darbhasaṃstaram āśritaḥ",
    "GE07mbh_01_u:001.026d-0022_03": "śuciḥ saniyamo vyāsaḥ śāntātmā tapasi sthitaḥ",
    "GE07mbh_01_u:001.026d-0022_04": "bhāratasyetihāsasya dharmeṇānvīkṣya tāṃ gatim",
    "GE07mbh_01_u:001.026d-0022_05": "praviśya yogaṃ jñānena so 'paśyat sarvam antataḥ",
    "GE07mbh_01_u:001.027a": "niṣprabhe 'smin nirāloke sarvatas tamasāvṛte",
    "GE07mbh_01_u:001.027c": "bṛhad aṇḍam abhūd ekaṃ prajānāṃ bījam akṣayam",
    "GE07mbh_01_u:001.028a": "yugasyādau nimittaṃ tan mahad divyaṃ pracakṣate",
    "GE07mbh_01_u:001.028c": "yasmiṃs tac chrūyate satyaṃ jyotir brahma sanātanam",
    "GE07mbh_01_u:001.029a": "adbhutaṃ cāpy acintyaṃ ca sarvatra samatāṃ gatam",
    "GE07mbh_01_u:001.029c": "avyaktaṃ kāraṇaṃ sūkṣmaṃ yat tat sadasadātmakam",
    "GE07mbh_01_u:001.030a": "yasmāt pitāmaho jajñe prabhur ekaḥ prajāpatiḥ",
    "GE07mbh_01_u:001.030c": "brahmā suraguruḥ sthāṇur manuḥ kaḥ parameṣṭhy atha",
    "GE07mbh_01_u:001.031a": "prācetasas tathā dakṣo dakṣaputrāś ca sapta ye",
    "GE07mbh_01_u:001.031c": "tataḥ prajānāṃ patayaḥ prābhavann ekaviṃśatiḥ",
    "GE07mbh_01_u:001.032a": "puruṣaś cāprameyātmā yaṃ sarvam ṛṣayo viduḥ",
    "GE07mbh_01_u:001.032c": "viśvedevās tathādityā vasavo 'thāśvināv api",
    "GE07mbh_01_u:001.033a": "yakṣāḥ sādhyāḥ piśācāś ca guhyakāḥ pitaras tathā",
    "GE07mbh_01_u:001.033c": "tataḥ prasūtā vidvāṃsaḥ śiṣṭā brahmarṣayo 'malāḥ",
    "GE07mbh_01_u:001.034a": "rājarṣayaś ca bahavaḥ sarvaiḥ samuditā guṇaiḥ",
    "GE07mbh_01_u:001.034c": "āpo dyauḥ pṛthivī vāyur antarikṣaṃ diśas tathā",
    "GE07mbh_01_u:001.035a": "saṃvatsarartavo māsāḥ pakṣāhorātrayaḥ kramāt",
    "GE07mbh_01_u:001.035b-0023_01": "kṣaṇā lavā muhūrtāś ca nimeṣā yugaparyayāḥ",
    "GE07mbh_01_u:001.035c": "yac cānyad api tat sarvaṃ saṃbhūtaṃ lokasākṣikam",
    "GE07mbh_01_u:001.036a": "yad idaṃ dṛśyate kiṃ cid bhūtaṃ sthāvarajaṅgamam",
    "GE07mbh_01_u:001.036c": "punaḥ saṃkṣipyate sarvaṃ jagat prāpte yugakṣaye",
    "GE07mbh_01_u:001.037a": "yathartāv ṛtuliṅgāni nānārūpāṇi paryaye",
    "GE07mbh_01_u:001.037c": "dṛśyante tāni tāny eva tathā bhāvā yugādiṣu",
    "GE07mbh_01_u:001.038a": "evam etad anādyantaṃ bhūtasaṃhārakārakam",
    "GE07mbh_01_u:001.038c": "anādinidhanaṃ loke cakraṃ saṃparivartate",
    "GE07mbh_01_u:001.039a": "trayastriṃśatsahasrāṇi trayastriṃśacchatāni ca",
    "GE07mbh_01_u:001.039c": "trayastriṃśac ca devānāṃ sṛṣṭiḥ saṃkṣepalakṣaṇā",
    "GE07mbh_01_u:001.040a": "divasputro bṛhadbhānuś cakṣur ātmā vibhāvasuḥ",
    "GE07mbh_01_u:001.040c": "savitā ca ṛcīko 'rko bhānur āśāvaho raviḥ",
    "GE07mbh_01_u:001.041a": "putrā vivasvataḥ sarve mahyas teṣāṃ tathāvaraḥ",
    "GE07mbh_01_u:001.041c": "devabhrāṭ tanayas tasya tasmāt subhrāḍ iti smṛtaḥ",
    "GE07mbh_01_u:001.042a": "subhrājas tu trayaḥ putrāḥ prajāvanto bahuśrutāḥ",
    "GE07mbh_01_u:001.042c": "daśajyotiḥ śatajyotiḥ sahasrajyotir ātmavān",
    "GE07mbh_01_u:001.043a": "daśa putrasahasrāṇi daśajyoter mahātmanaḥ",
    "GE07mbh_01_u:001.043c": "tato daśaguṇāś cānye śatajyoter ihātmajāḥ",
    "GE07mbh_01_u:001.044a": "bhūyas tato daśaguṇāḥ sahasrajyotiṣaḥ sutāḥ",
    "GE07mbh_01_u:001.044c": "tebhyo 'yaṃ kuruvaṃśaś ca yadūnāṃ bharatasya ca",
    "GE07mbh_01_u:001.045a": "yayātīkṣvākuvaṃśaś ca rājarṣīṇāṃ ca sarvaśaḥ",
    "GE07mbh_01_u:001.045c": "saṃbhūtā bahavo vaṃśā bhūtasargāḥ savistarāḥ",
    "GE07mbh_01_u:001.046a": "bhūtasthānāni sarvāṇi rahasyaṃ trividhaṃ ca yat",
    "GE07mbh_01_u:001.046c": "vedayogaṃ savijñānaṃ dharmo 'rthaḥ kāma eva ca",
    "GE07mbh_01_u:001.047a": "dharmakāmārthaśāstrāṇi śāstrāṇi vividhāni ca",
    "GE07mbh_01_u:001.047c": "lokayātrāvidhānaṃ ca saṃbhūtaṃ dṛṣṭavān ṛṣiḥ",
    "GE07mbh_01_u:001.047d-0024_01": "nītir bharatavaṃśasya vistaraś caiva sarvaśaḥ",
    "GE07mbh_01_u:001.048a": "itihāsāḥ savaiyākhyā vividhāḥ śrutayo 'pi ca",
    "GE07mbh_01_u:001.048c": "iha sarvam anukrāntam uktaṃ granthasya lakṣaṇam",
    "GE07mbh_01_u:001.048d-0025_01": "saṃkṣepeṇetihāsasya tato vakṣyāmi vistaram",
    "GE07mbh_01_u:001.049a": "vistīryaitan mahaj jñānam ṛṣiḥ saṃkṣepam abravīt",
    "GE07mbh_01_u:001.049c": "iṣṭaṃ hi viduṣāṃ loke samāsavyāsadhāraṇam",
    "GE07mbh_01_u:001.050a": "manvādi bhārataṃ ke cid āstīkādi tathāpare",
    "GE07mbh_01_u:001.050c": "tathoparicarādy anye viprāḥ samyag adhīyate",
    "GE07mbh_01_u:001.051a": "vividhaṃ saṃhitājñānaṃ dīpayanti manīṣiṇaḥ",
    "GE07mbh_01_u:001.051c": "vyākhyātuṃ kuśalāḥ ke cid granthaṃ dhārayituṃ pare",
    "GE07mbh_01_u:001.052a": "tapasā brahmacaryeṇa vyasya vedaṃ sanātanam",
    "GE07mbh_01_u:001.052c": "itihāsam imaṃ cakre puṇyaṃ satyavatīsutaḥ",
    "GE07mbh_01_u:001.053a": "parāśarātmajo vidvān brahmarṣiḥ saṃśitavrataḥ",
    "GE07mbh_01_u:001.053b-002_0001": "kṛṣṇadvaipāyanaṃ vyāsaṃ viddhi nārāyaṇaṃ prabhum ko hy anyaḥ puṇḍarīkākṣān mahābhāratakṛd bhavet",
    "GE07mbh_01_u:001.053b-002_0003": "bhāti sarveṣu vedeṣu ratiḥ sarveṣu jantuṣu",
    "GE07mbh_01_u:001.053b-002_0004": "taraṇaṃ sarvalokānāṃ tasmād bhāratam ucyate",
    "GE07mbh_01_u:001.053c": "mātur niyogād dharmātmā gāṅgeyasya ca dhīmataḥ",
    "GE07mbh_01_u:001.054a": "kṣetre vicitravīryasya kṛṣṇadvaipāyanaḥ purā",
    "GE07mbh_01_u:001.054c": "trīn agnīn iva kauravyāñ janayām āsa vīryavān",
    "GE07mbh_01_u:001.055a": "utpādya dhṛtarāṣṭraṃ ca pāṇḍuṃ viduram eva ca",
    "GE07mbh_01_u:001.055c": "jagāma tapase dhīmān punar evāśramaṃ prati",
    "GE07mbh_01_u:001.056a": "teṣu jāteṣu vṛddheṣu gateṣu paramāṃ gatim",
    "GE07mbh_01_u:001.056b-0026_01": "evaṃ vai saṃgrahādhyāyaḥ pūrvam eva maharṣiṇā",
    "GE07mbh_01_u:001.056b-0026_02": "kramaṇaprastarair yuktaḥ kathaṃ cid apy atīva hi",
    "GE07mbh_01_u:001.056b-0026_03": "etadarthaṃ ca vihitaḥ saṃgraho 'yaṃ yathāśrutaḥ",
    "GE07mbh_01_u:001.056b-0026_04": "tac chrutvā sarvam ākhyātaṃ loke jñāsyanti mānavāḥ",
    "GE07mbh_01_u:001.056c": "abravīd bhārataṃ loke mānuṣe 'smin mahān ṛṣiḥ",
    "GE07mbh_01_u:001.057a": "janamejayena pṛṣṭaḥ san brāhmaṇaiś ca sahasraśaḥ",
    "GE07mbh_01_u:001.057c": "śaśāsa śiṣyam āsīnaṃ vaiśaṃpāyanam antike",
    "GE07mbh_01_u:001.058a": "sa sadasyaiḥ sahāsīnaḥ śrāvayām āsa bhāratam",
    "GE07mbh_01_u:001.058c": "karmāntareṣu yajñasya codyamānaḥ punaḥ punaḥ",
    "GE07mbh_01_u:001.059a": "vistaraṃ kuruvaṃśasya gāndhāryā dharmaśīlatām",
    "GE07mbh_01_u:001.059c": "kṣattuḥ prajñāṃ dhṛtiṃ kuntyāḥ samyag dvaipāyano 'bravīt",
    "GE07mbh_01_u:001.060a": "vāsudevasya māhātmyaṃ pāṇḍavānāṃ ca satyatām",
    "GE07mbh_01_u:001.060c": "durvṛttaṃ dhārtarāṣṭrāṇām uktavān bhagavān ṛṣiḥ",
    "GE07mbh_01_u:001.060d-0027_01": "idaṃ śatasahasrākhyaṃ ślokānāṃ puṇyakarmaṇām",
    "GE07mbh_01_u:001.060d-0027_02": "upākhyānaiḥ saha jñeyaṃ śrāvyaṃ bhāratam uttamam",
    "GE07mbh_01_u:001.061a": "caturviṃśatisāhasrīṃ cakre bhāratasaṃhitām",
    "GE07mbh_01_u:001.061c": "upākhyānair vinā tāvad bhārataṃ procyate budhaiḥ",
    "GE07mbh_01_u:001.062a": "tato 'dhyardhaśataṃ bhūyaḥ saṃkṣepaṃ kṛtavān ṛṣiḥ",
    "GE07mbh_01_u:001.062c": "anukramaṇim adhyāyaṃ vṛttāntānāṃ saparvaṇām sūtaḥ",
    "GE07mbh_01_u:001.062d-001_0001": "tasyākhyānavariṣṭhasya kṛtvā dvaipāyanaḥ prabhuḥ",
    "GE07mbh_01_u:001.062d-001_0002": "katham adhyāpayānīha śiṣyān ittham acintayat tasya cintayataś cāpi ṛṣer dvaipāyanasya ca",
    "GE07mbh_01_u:001.062d-001_0004": "smṛtvājagāma bhagavān brahmā lokaguruḥ svayam priyārthaṃ maharṣeś cāpi lokānāṃ hitakāmyayā",
    "GE07mbh_01_u:001.062d-001_0006": "taṃ dṛṣṭvā vismito bhūtvā prāñjaliḥ praṇataḥ sthitaḥ",
    "GE07mbh_01_u:001.062d-001_0007": "āsanaṃ kalpayām āsa sarvadevagaṇair yutam hiraṇyagarbham āsīnaṃ tasmiṃs tu paramāsane",
    "GE07mbh_01_u:001.062d-001_0009": "parivṛtyāsanābhyāśe vāsaveyaḥ sthito nataḥ",
    "GE07mbh_01_u:001.062d-001_0010": "anujñāto 'tha kṛṣṇas tu brahmaṇā parameṣṭhinā",
    "GE07mbh_01_u:001.062d-001_0011": "niṣasādāsanābhyāśe prīyamāṇaḥ suvismitaḥ",
    "GE07mbh_01_u:001.062d-001_0012": "uvāca sa mahātejā brahmāṇaṃ parameṣṭhinam kṛtaṃ mayedaṃ bhagavan kāvyaṃ paramapūjitam",
    "GE07mbh_01_u:001.062d-001_0014": "brahman vedarahasyaṃ ca yac cānyat khyāpitaṃ mayā",
    "GE07mbh_01_u:001.062d-001_0015": "sāṅgopaniṣadānāṃ ca vedānāṃ vistarakriyā",
    "GE07mbh_01_u:001.062d-001_0016": "itihāsapurāṇānām unmeṣaṃ nimiṣaṃ ca yat bhūtaṃ bhavyaṃ bhaviṣyac ca trividhaṃ kālasaṃjñitam jarāmṛtyubhayavyādhibhāvābhāvaviniścayam",
    "GE07mbh_01_u:001.062d-001_0019": "vividhasya ca dharmasya hy āśramāṇāṃ ca lakṣaṇam",
    "GE07mbh_01_u:001.062d-001_0020": "cāturvarṇyavidhānaṃ ca purāṇārthaṃ ca kṛtsnaśaḥ tapaso brahmacaryasya pṛthivyāś candrasūryayoḥ",
    "GE07mbh_01_u:001.062d-001_0022": "grahanakṣatratārāṇāṃ pramāṇaṃ ca yugaiḥ saha ṛco yajūṃṣi sāmāni vedādhyātmaṃ tathaiva ca",
    "GE07mbh_01_u:001.062d-001_0024": "nyāyaḥ śikṣā cikitsā ca jñānaṃ pāśupataṃ tathā",
    "GE07mbh_01_u:001.062d-001_0025": "iti naikāśrayaṃ janma divyamānuṣasaṃśritam",
    "GE07mbh_01_u:001.062d-001_0026": "tīrthānāṃ caiva puṇyānāṃ deśānāṃ caiva kīrtanam",
    "GE07mbh_01_u:001.062d-001_0027": "nadīnāṃ parvatānāṃ ca vanānāṃ sāgarasya ca",
    "GE07mbh_01_u:001.062d-001_0028": "purāṇāṃ caiva divyānāṃ kalpānāṃ yuddhakauśalam vākyajātiviśeṣāṃś ca lokayātrākramaś ca yaḥ",
    "GE07mbh_01_u:001.062d-001_0030": "yac cāpi sarvagaṃ vastu tat prabho kṣantum arhasi",
    "GE07mbh_01_u:001.062d-001_0031": "tapoviśiṣṭād api vai vasiṣṭhān munipuṃgavāt",
    "GE07mbh_01_u:001.062d-001_0032": "manye śreṣṭhatamaṃ tvādya rahasyajñānavedanāt",
    "GE07mbh_01_u:001.062d-001_0033": "janmaprabhṛti satyāṃ te vidma gāṃ brahmavādinīm",
    "GE07mbh_01_u:001.062d-001_0034": "tvayā ca kāvyam ity uktaṃ tasmāt kāvyaṃ bhaviṣyati asya kāvyasya kavayo na samarthā viśeṣaṇe",
    "GE07mbh_01_u:001.062d-001_0036": "viśeṣaṇe gṛhasthasya śeṣās traya ivāśramāḥ jaḍāndhabadhironmattaṃ tamobhūtaṃ jagad bhavet",
    "GE07mbh_01_u:001.062d-001_0038": "yadi jñānahutāśena tvayā nojjvalitaṃ bhavet tamasāndhasya lokasya veṣṭitasya svakarmabhiḥ",
    "GE07mbh_01_u:001.062d-001_0040": "jñānāñjanaśalākābhir buddhinetrotsavaḥ kṛtaḥ",
    "GE07mbh_01_u:001.062d-001_0041": "dharmārthakāmamokṣārthaiḥ samāsavyāsakīrtanaiḥ tvayā bhāratasūryeṇa nṛṇāṃ vinihataṃ tamaḥ",
    "GE07mbh_01_u:001.062d-001_0043": "purāṇapūrṇacandreṇa śrutijyotsnāprakāśinā",
    "GE07mbh_01_u:001.062d-001_0044": "nṛṇāṃ kumudasaumyānāṃ kṛtaṃ buddhiprabodhanam",
    "GE07mbh_01_u:001.062d-001_0045": "itihāsapradīpena mohāvaraṇaghātinā lokagarbhagṛhaṃ kṛtsnaṃ yathāvat saṃprakāśitam",
    "GE07mbh_01_u:001.062d-001_0047": "saṃgrahādhyāyabījo vai paulomāstīkamūlavān",
    "GE07mbh_01_u:001.062d-001_0048": "saṃbhavaskandhavistāraḥ sabhāraṇyaviṭaṅkavān araṇīparvarūpāḍhyo virāṭodyogasāravān",
    "GE07mbh_01_u:001.062d-001_0050": "bhīṣmaparvamahāśākho droṇaparvapalāśavān",
    "GE07mbh_01_u:001.062d-001_0051": "karṇaparvacitaiḥ puṣpaiḥ śalyaparvasugandhibhiḥ",
    "GE07mbh_01_u:001.062d-001_0052": "strīparvaiṣīkaviśrāmaḥ śāntiparvabṛhatphalaḥ aśvamedhāmṛtarasas tvāśramasthānasaṃśrayaḥ",
    "GE07mbh_01_u:001.062d-001_0054": "mausalaśrutisaṃkṣepaḥ śiṣṭadvijaniṣevitaḥ",
    "GE07mbh_01_u:001.062d-001_0055": "sarveṣāṃ kavimukhyānām upajīvyo bhaviṣyati",
    "GE07mbh_01_u:001.062d-001_0056": "parjanya iva bhūtānām akṣayo bhāratadrumaḥ evam ābhāṣya taṃ brahmā jagāma svaṃ niveśanam",
    "GE07mbh_01_u:001.062d-001_0058": "bhagavān sa jagatsraṣṭā ṛṣidevagaṇaiḥ saha tasya vṛkṣasya vakṣyāmi śaśvat puṣpaphalodayam",
    "GE07mbh_01_u:001.062d-001_0060": "svādumedhyarasopetam acchedyam amarair api",
    "GE07mbh_01_u:001.063a": "idaṃ dvaipāyanaḥ pūrvaṃ putram adhyāpayac chukam",
    "GE07mbh_01_u:001.063c": "tato 'nyebhyo 'nurūpebhyaḥ śiṣyebhyaḥ pradadau prabhuḥ",
    "GE07mbh_01_u:001.063d-0028_01": "saṃhitās taiḥ pṛthaktvena bhāratasya prakīrtitāḥ",
    "GE07mbh_01_u:001.063d-0029_01": "ṣaṣṭiṃ śatasahasrāṇi cakārānyāṃ sa saṃhitām",
    "GE07mbh_01_u:001.063d-0029_02": "triṃśacchatasahasraṃ ca devaloke pratiṣṭhitam",
    "GE07mbh_01_u:001.063d-0029_03": "pitrye pañcadaśa proktaṃ rakṣoyakṣe caturdaśa",
    "GE07mbh_01_u:001.063d-0029_04": "ekaṃ śatasahasraṃ tu mānuṣeṣu pratiṣṭhitam",
    "GE07mbh_01_u:001.064a": "nārado 'śrāvayad devān asito devalaḥ pitṝn",
    "GE07mbh_01_u:001.064c": "gandharvayakṣarakṣāṃsi śrāvayām āsa vai śukaḥ",
    "GE07mbh_01_u:001.064d-0030_01": "asmiṃs tu mānuṣe loke vaiśaṃpāyana uktavān",
    "GE07mbh_01_u:001.064d-0030_02": "śiṣyo vyāsasya dharmātmā sarvavedavidāṃ varaḥ",
    "GE07mbh_01_u:001.064d-0030_03": "ekaṃ śatasahasraṃ tu mayoktaṃ vai nibodhata",
    "GE07mbh_01_u:001.064d-0031_01": "vaiśaṃpāyanaviprarṣiḥ śrāvayām āsa pārthivam",
    "GE07mbh_01_u:001.064d-0031_02": "pārikṣitaṃ mahābāhuṃ nāmnā tu janamejayam",
    "GE07mbh_01_u:001.065a": "duryodhano manyumayo mahādrumaḥ; skandhaḥ karṇaḥ śakunis tasya śākhāḥ",
    "GE07mbh_01_u:001.065c": "duḥśāsanaḥ puṣpaphale samṛddhe; mūlaṃ rājā dhṛtarāṣṭro 'manīṣī",
    "GE07mbh_01_u:001.066a": "yudhiṣṭhiro dharmamayo mahādrumaḥ; skandho 'rjuno bhīmaseno 'sya śākhāḥ",
    "GE07mbh_01_u:001.066c": "mādrīsutau puṣpaphale samṛddhe; mūlaṃ kṛṣṇo brahma ca brāhmaṇāś ca",
    "GE07mbh_01_u:001.067a": "pāṇḍur jitvā bahūn deśān yudhā vikramaṇena ca",
    "GE07mbh_01_u:001.067c": "araṇye mṛgayāśīlo nyavasat sajanas tadā",
    "GE07mbh_01_u:001.068a": "mṛgavyavāyanidhane kṛcchrāṃ prāpa sa āpadam",
    "GE07mbh_01_u:001.068c": "janmaprabhṛti pārthānāṃ tatrācāravidhikramaḥ",
    "GE07mbh_01_u:001.069a": "mātror abhyupapattiś ca dharmopaniṣadaṃ prati",
    "GE07mbh_01_u:001.069c": "dharmasya vāyoḥ śakrasya devayoś ca tathāśvinoḥ",
    "GE07mbh_01_u:001.069d-0032_01": "tato dharmopaniṣadaṃ bhūtvā bhartuḥ priyā pṛthā",
    "GE07mbh_01_u:001.069d-0032_02": "dharmānilendrāṃs tābhiḥ sājuhāva sutavāñchayā",
    "GE07mbh_01_u:001.069d-0032_03": "taddattopaniṣan mādrī cāśvināv ājuhāva ca",
    "GE07mbh_01_u:001.069d-0032_04": "jātāḥ pārthās tataḥ sarve kuntyā mādryāś ca mantrataḥ",
    "GE07mbh_01_u:001.069d-0033_01": "teṣu jāteṣu sarveṣu pāṇḍaveṣu mahātmasu",
    "GE07mbh_01_u:001.069d-0033_02": "mādryā tu saha saṃgamya ṛṣiśāpaprabhāvataḥ",
    "GE07mbh_01_u:001.069d-0033_03": "mṛtaḥ pāṇḍur mahāpuṇye śataśṛṅge mahāgirau",
    "GE07mbh_01_u:001.070a": "tāpasaiḥ saha saṃvṛddhā mātṛbhyāṃ parirakṣitāḥ",
    "GE07mbh_01_u:001.070c": "medhyāraṇyeṣu puṇyeṣu mahatām āśrameṣu ca",
    "GE07mbh_01_u:001.071a": "ṛṣibhiś ca tadānītā dhārtarāṣṭrān prati svayam",
    "GE07mbh_01_u:001.071c": "śiśavaś cābhirūpāś ca jaṭilā brahmacāriṇaḥ",
    "GE07mbh_01_u:001.072a": "putrāś ca bhrātaraś ceme śiṣyāś ca suhṛdaś ca vaḥ",
    "GE07mbh_01_u:001.072c": "pāṇḍavā eta ity uktvā munayo 'ntarhitās tataḥ",
    "GE07mbh_01_u:001.073a": "tāṃs tair niveditān dṛṣṭvā pāṇḍavān kauravās tadā",
    "GE07mbh_01_u:001.073c": "śiṣṭāś ca varṇāḥ paurā ye te harṣāc cukruśur bhṛśam",
    "GE07mbh_01_u:001.074a": "āhuḥ ke cin na tasyaite tasyaita iti cāpare",
    "GE07mbh_01_u:001.074c": "yadā ciramṛtaḥ pāṇḍuḥ kathaṃ tasyeti cāpare",
    "GE07mbh_01_u:001.075a": "svāgataṃ sarvathā diṣṭyā pāṇḍoḥ paśyāma saṃtatim",
    "GE07mbh_01_u:001.075c": "ucyatāṃ svāgatam iti vāco 'śrūyanta sarvaśaḥ",
    "GE07mbh_01_u:001.076a": "tasminn uparate śabde diśaḥ sarvā vinādayan",
    "GE07mbh_01_u:001.076c": "antarhitānāṃ bhūtānāṃ nisvanas tumulo 'bhavat",
    "GE07mbh_01_u:001.077a": "puṣpavṛṣṭiḥ śubhā gandhāḥ śaṅkhadundubhinisvanāḥ",
    "GE07mbh_01_u:001.077c": "āsan praveśe pārthānāṃ tad adbhutam ivābhavat",
    "GE07mbh_01_u:001.078a": "tatprītyā caiva sarveṣāṃ paurāṇāṃ harṣasaṃbhavaḥ",
    "GE07mbh_01_u:001.078c": "śabda āsīn mahāṃs tatra divaspṛk kīrtivardhanaḥ",
    "GE07mbh_01_u:001.079a": "te 'py adhītyākhilān vedāñ śāstrāṇi vividhāni ca",
    "GE07mbh_01_u:001.079c": "nyavasan pāṇḍavās tatra pūjitā akutobhayāḥ",
    "GE07mbh_01_u:001.080a": "yudhiṣṭhirasya śaucena prītāḥ prakṛtayo 'bhavan",
    "GE07mbh_01_u:001.080c": "dhṛtyā ca bhīmasenasya vikrameṇārjunasya ca",
    "GE07mbh_01_u:001.081a": "guruśuśrūṣayā kuntyā yamayor vinayena ca",
    "GE07mbh_01_u:001.081c": "tutoṣa lokaḥ sakalas teṣāṃ śauryaguṇena ca",
    "GE07mbh_01_u:001.082a": "samavāye tato rājñāṃ kanyāṃ bhartṛsvayaṃvarām",
    "GE07mbh_01_u:001.082c": "prāptavān arjunaḥ kṛṣṇāṃ kṛtvā karma suduṣkaram",
    "GE07mbh_01_u:001.083a": "tataḥ prabhṛti loke 'smin pūjyaḥ sarvadhanuṣmatām",
    "GE07mbh_01_u:001.083c": "āditya iva duṣprekṣyaḥ samareṣv api cābhavat",
    "GE07mbh_01_u:001.084a": "sa sarvān pārthivāñ jitvā sarvāṃś ca mahato gaṇān",
    "GE07mbh_01_u:001.084c": "ājahārārjuno rājñe rājasūyaṃ mahākratum",
    "GE07mbh_01_u:001.085a": "annavān dakṣiṇāvāṃś ca sarvaiḥ samudito guṇaiḥ",
    "GE07mbh_01_u:001.085c": "yudhiṣṭhireṇa saṃprāpto rājasūyo mahākratuḥ",
    "GE07mbh_01_u:001.086a": "sunayād vāsudevasya bhīmārjunabalena ca",
    "GE07mbh_01_u:001.086c": "ghātayitvā jarāsaṃdhaṃ caidyaṃ ca balagarvitam",
    "GE07mbh_01_u:001.087a": "duryodhanam upāgacchann arhaṇāni tatas tataḥ",
    "GE07mbh_01_u:001.087c": "maṇikāñcanaratnāni gohastyaśvadhanāni ca",
    "GE07mbh_01_u:001.087d-0034_01": "vicitrāṇi ca vāsāṃsi prāvārāvaraṇāni ca",
    "GE07mbh_01_u:001.087d-0034_02": "kambalājinaratnāni rāṅkavāstaraṇāni ca",
    "GE07mbh_01_u:001.088a": "samṛddhāṃ tāṃ tathā dṛṣṭvā pāṇḍavānāṃ tadā śriyam",
    "GE07mbh_01_u:001.088c": "īrṣyāsamutthaḥ sumahāṃs tasya manyur ajāyata",
    "GE07mbh_01_u:001.089a": "vimānapratimāṃ cāpi mayena sukṛtāṃ sabhām",
    "GE07mbh_01_u:001.089c": "pāṇḍavānām upahṛtāṃ sa dṛṣṭvā paryatapyata",
    "GE07mbh_01_u:001.090a": "yatrāvahasitaś cāsīt praskandann iva saṃbhramāt",
    "GE07mbh_01_u:001.090c": "pratyakṣaṃ vāsudevasya bhīmenānabhijātavat",
    "GE07mbh_01_u:001.091a": "sa bhogān vividhān bhuñjan ratnāni vividhāni ca",
    "GE07mbh_01_u:001.091c": "kathito dhṛtarāṣṭrasya vivarṇo hariṇaḥ kṛśaḥ",
    "GE07mbh_01_u:001.092a": "anvajānāt tato dyūtaṃ dhṛtarāṣṭraḥ sutapriyaḥ",
    "GE07mbh_01_u:001.092c": "tac chrutvā vāsudevasya kopaḥ samabhavan mahān",
    "GE07mbh_01_u:001.093a": "nātiprītamanāś cāsīd vivādāṃś cānvamodata",
    "GE07mbh_01_u:001.093c": "dyūtādīn anayān ghorān pravṛddhāṃś cāpy upaikṣata",
    "GE07mbh_01_u:001.094a": "nirasya viduraṃ droṇaṃ bhīṣmaṃ śāradvataṃ kṛpam",
    "GE07mbh_01_u:001.094c": "vigrahe tumule tasminn ahan kṣatraṃ parasparam",
    "GE07mbh_01_u:001.095a": "jayatsu pāṇḍuputreṣu śrutvā sumahad apriyam",
    "GE07mbh_01_u:001.095c": "duryodhanamataṃ jñātvā karṇasya śakunes tathā",
    "GE07mbh_01_u:001.095e": "dhṛtarāṣṭraś ciraṃ dhyātvā saṃjayaṃ vākyam abravīt",
    "GE07mbh_01_u:001.096a": "śṛṇu saṃjaya me sarvaṃ na me 'sūyitum arhasi",
    "GE07mbh_01_u:001.096c": "śrutavān asi medhāvī buddhimān prājñasaṃmataḥ",
    "GE07mbh_01_u:001.097a": "na vigrahe mama matir na ca prīye kurukṣaye",
    "GE07mbh_01_u:001.097c": "na me viśeṣaḥ putreṣu sveṣu pāṇḍusuteṣu ca",
    "GE07mbh_01_u:001.098a": "vṛddhaṃ mām abhyasūyanti putrā manyuparāyaṇāḥ",
    "GE07mbh_01_u:001.098c": "ahaṃ tv acakṣuḥ kārpaṇyāt putraprītyā sahāmi tat",
    "GE07mbh_01_u:001.098e": "muhyantaṃ cānumuhyāmi duryodhanam acetanam",
    "GE07mbh_01_u:001.099a": "rājasūye śriyaṃ dṛṣṭvā pāṇḍavasya mahaujasaḥ",
    "GE07mbh_01_u:001.099c": "tac cāvahasanaṃ prāpya",
    "GE07mbh_01_u:001.100a": "amarṣitaḥ svayaṃ jetum aśaktaḥ pāṇḍavān raṇe",
    "GE07mbh_01_u:001.100c": "nirutsāhaś ca saṃprāptuṃ śriyam akṣatriyo yathā",
    "GE07mbh_01_u:001.100e": "gāndhārarājasahitaś chadmadyūtam amantrayat",
    "GE07mbh_01_u:001.101a": "tatra yad yad yathā jñātaṃ mayā saṃjaya tac chṛṇu",
    "GE07mbh_01_u:001.101c": "śrutvā hi mama vākyāni buddhyā yuktāni tattvataḥ",
    "GE07mbh_01_u:001.101e": "tato jñāsyasi māṃ saute prajñācakṣuṣam ity uta",
    "GE07mbh_01_u:001.102a": "yadāśrauṣaṃ dhanur āyamya citraṃ; viddhaṃ lakṣyaṃ pātitaṃ vai pṛthivyām",
    "GE07mbh_01_u:001.102c": "kṛṣṇāṃ hṛtāṃ paśyatāṃ sarvarājñāṃ; tadā nāśaṃse vijayāya saṃjaya",
    "GE07mbh_01_u:001.103a": "yadāśrauṣaṃ dvārakāyāṃ subhadrāṃ; prasahyoḍhāṃ mādhavīm arjunena",
    "GE07mbh_01_u:001.103c": "indraprasthaṃ vṛṣṇivīrau ca yātau; tadā nāśaṃse vijayāya saṃjaya",
    "GE07mbh_01_u:001.104a": "yadāśrauṣaṃ devarājaṃ pravṛṣṭaṃ; śarair divyair vāritaṃ cārjunena",
    "GE07mbh_01_u:001.104c": "agniṃ tathā tarpitaṃ khāṇḍave ca; tadā nāśaṃse vijayāya saṃjaya",
    "GE07mbh_01_u:001.104d-0035_01": "yadāśrauṣaṃ jātuṣād veśmanas tān",
    "GE07mbh_01_u:001.104d-0035_02": "muktān pārthān pañca kuntyā sametān",
    "GE07mbh_01_u:001.104d-0035_03": "yuktaṃ caiṣāṃ viduraṃ svārthasiddhyai",
    "GE07mbh_01_u:001.104d-0035_04": "tadā nāśaṃse vijayāya saṃjaya",
    "GE07mbh_01_u:001.104d-0036_01": "yadāśrauṣaṃ draupadīṃ raṅgamadhye",
    "GE07mbh_01_u:001.104d-0036_02": "lakṣyaṃ bhittvā nirjitām arjunena",
    "GE07mbh_01_u:001.104d-0036_03": "śūrān pāñcālān pāṇḍaveyāṃś ca yuktāṃs",
    "GE07mbh_01_u:001.104d-0036_04": "tadā nāśaṃse vijayāya saṃjaya",
    "GE07mbh_01_u:001.104d-0037_01": "yadāśrauṣaṃ māgadhānāṃ variṣṭhaṃ",
    "GE07mbh_01_u:001.104d-0037_02": "jarāsaṃdhaṃ kṣatramadhye jvalantam",
    "GE07mbh_01_u:001.104d-0037_03": "dorbhyāṃ hataṃ bhīmasenena gatvā",
    "GE07mbh_01_u:001.104d-0037_04": "tadā nāśaṃse vijayāya saṃjaya",
    "GE07mbh_01_u:001.104d-0038_01": "yadāśrauṣaṃ digjaye pāṇḍuputrair",
    "GE07mbh_01_u:001.104d-0038_02": "vaśīkṛtān bhūmipālān prasahya",
    "GE07mbh_01_u:001.104d-0038_03": "mahākratuṃ rājasūyaṃ kṛtaṃ ca",
    "GE07mbh_01_u:001.104d-0038_04": "tadā nāśaṃse vijayāya saṃjaya",
    "GE07mbh_01_u:001.104d-0039_01": "yadāśrauṣaṃ sarvaviśvasya sārāṃ",
    "GE07mbh_01_u:001.104d-0039_02": "prītyā rājñe nirmitāṃ tāṃ mayena",
    "GE07mbh_01_u:001.104d-0039_03": "gadāṃ cogrāṃ bhīmasenāya",
    "GE07mbh_01_u:001.104d-0039_04": "tadā nāśaṃse vijayāya saṃjaya",
    "GE07mbh_01_u:001.105a": "yadāśrauṣaṃ hṛtarājyaṃ yudhiṣṭhiraṃ; parājitaṃ saubalenākṣavatyām",
    "GE07mbh_01_u:001.105c": "anvāgataṃ bhrātṛbhir aprameyais; tadā nāśaṃse vijayāya saṃjaya",
    "GE07mbh_01_u:001.106a": "yadāśrauṣaṃ draupadīm aśrukaṇṭhīṃ; sabhāṃ nītāṃ duḥkhitām ekavastrām",
    "GE07mbh_01_u:001.106c": "rajasvalāṃ nāthavatīm anāthavat; tadā nāśaṃse vijayāya saṃjaya",
    "GE07mbh_01_u:001.106d-0040_01": "yadāśrauṣaṃ vāsasāṃ tatra rāśiṃ",
    "GE07mbh_01_u:001.106d-0040_02": "samākṣipat kitavo mandabuddhiḥ",
    "GE07mbh_01_u:001.106d-0040_03": "duḥśāsano gatavān naiva cāntaṃ",
    "GE07mbh_01_u:001.106d-0040_04": "tadā nāśaṃse vijayāya saṃjaya",
    "GE07mbh_01_u:001.107a": "yadāśrauṣaṃ vividhās tāta ceṣṭā; dharmātmanāṃ prasthitānāṃ vanāya",
    "GE07mbh_01_u:001.107c": "jyeṣṭhaprītyā kliśyatāṃ pāṇḍavānāṃ; tadā nāśaṃse vijayāya saṃjaya",
    "GE07mbh_01_u:001.107d-0041_01": "yadāśrauṣaṃ draupadīṃ tāṃ bruvāṇāṃ",
    "GE07mbh_01_u:001.107d-0041_02": "pravrajyāyām aśrukaṇṭhīṃ rudantīm",
    "GE07mbh_01_u:001.107d-0041_03": "patyau yuktāṃ nātra vastuṃ hi dharmas",
    "GE07mbh_01_u:001.107d-0041_04": "tadā nāśaṃse vijayāya saṃjaya",
    "GE07mbh_01_u:001.108a": "yadāśrauṣaṃ snātakānāṃ sahasrair; anvāgataṃ dharmarājaṃ vanastham",
    "GE07mbh_01_u:001.108c": "bhikṣābhujāṃ brāhmaṇānāṃ mahātmanāṃ; tadā nāśaṃse vijayāya saṃjaya",
    "GE07mbh_01_u:001.108d-0042_01": "yadāśrauṣaṃ vanavāseṣu pārthān",
    "GE07mbh_01_u:001.108d-0042_02": "samāgatān ṛṣimukhyaiḥ purāṇaiḥ",
    "GE07mbh_01_u:001.108d-0042_03": "upāsyamānān sagaṇair jātu sarvāṃs",
    "GE07mbh_01_u:001.108d-0042_04": "tadā nāśaṃse vijayāya saṃjaya",
    "GE07mbh_01_u:001.109a": "yadāśrauṣam arjuno devadevaṃ; kirātarūpaṃ tryambakaṃ toṣya yuddhe",
    "GE07mbh_01_u:001.109c": "avāpa tat pāśupataṃ mahāstraṃ; tadā nāśaṃse vijayāya saṃjaya",
    "GE07mbh_01_u:001.110a": "yadāśrauṣaṃ tridivasthaṃ dhanaṃjayaṃ; śakrāt sākṣād divyam astraṃ yathāvat",
    "GE07mbh_01_u:001.110c": "adhīyānaṃ śaṃsitaṃ satyasaṃdhaṃ; tadā nāśaṃse vijayāya saṃjaya",
    "GE07mbh_01_u:001.110d-0043_01": "yadāśrauṣaṃ kālakeyās tatas te",
    "GE07mbh_01_u:001.110d-0043_02": "paulomāno varadattāś ca dṛptāḥ",
    "GE07mbh_01_u:001.110d-0043_03": "devair ajeyā nirjitā arjunena",
    "GE07mbh_01_u:001.110d-0043_04": "tadā nāśaṃse vijayāya saṃjaya",
    "GE07mbh_01_u:001.110d-0044_01": "yadāśrauṣam asurāṇāṃ vadhārthaṃ",
    "GE07mbh_01_u:001.110d-0044_02": "kirīṭinaṃ yātam amitrakarṣaṇam",
    "GE07mbh_01_u:001.110d-0044_03": "kṛtārthaṃ cāpy āgataṃ śakralokāt",
    "GE07mbh_01_u:001.110d-0044_04": "tadā nāśaṃse vijayāya saṃjaya",
    "GE07mbh_01_u:001.110d-0045_01": "yadāśrauṣaṃ tīrthayātrāpravṛttaṃ",
    "GE07mbh_01_u:001.110d-0045_02": "pāṇḍoḥ sutaṃ sahitaṃ",
    "GE07mbh_01_u:001.110d-0045_03": "tasmāc chrutaṃ cārjunasyāstralābhaṃ",
    "GE07mbh_01_u:001.110d-0045_04": "tadā nāśaṃse vijayāya saṃjaya",
    "GE07mbh_01_u:001.111a": "yadāśrauṣaṃ vaiśravaṇena sārdhaṃ; samāgataṃ bhīmam anyāṃś ca pārthān",
    "GE07mbh_01_u:001.111c": "tasmin deśe mānuṣāṇām agamye; tadā nāśaṃse vijayāya saṃjaya",
    "GE07mbh_01_u:001.112a": "yadāśrauṣaṃ ghoṣayātrāgatānāṃ; bandhaṃ gandharvair mokṣaṇaṃ cārjunena",
    "GE07mbh_01_u:001.112c": "sveṣāṃ sutānāṃ karṇabuddhau ratānāṃ; tadā nāśaṃse vijayāya saṃjaya",
    "GE07mbh_01_u:001.112d-0046_01": "yadāśrauṣaṃ draupadīṃ saindhavena",
    "GE07mbh_01_u:001.112d-0046_02": "nānītāṃ (sic) mokṣitāṃ cārjunena",
    "GE07mbh_01_u:001.112d-0046_03": "jayadrathaṃ mokṣitaṃ",
    "GE07mbh_01_u:001.112d-0046_04": "tadā nāśaṃse vijayāya saṃjaya",
    "GE07mbh_01_u:001.113a": "yadāśrauṣaṃ yakṣarūpeṇa dharmaṃ; samāgataṃ dharmarājena sūta",
    "GE07mbh_01_u:001.113c": "praśnān uktān vibruvantaṃ ca samyak; tadā nāśaṃse vijayāya saṃjaya",
    "GE07mbh_01_u:001.113d-0047_01": "yadāśrauṣaṃ na vidur māmakās tān",
    "GE07mbh_01_u:001.113d-0047_02": "pracchannarūpān vasataḥ pāṇḍaveyān",
    "GE07mbh_01_u:001.113d-0047_03": "virāṭarāṣṭre saha kṛṣṇayā tāṃs",
    "GE07mbh_01_u:001.113d-0047_04": "tadā nāśaṃse vijayāya saṃjaya",
    "GE07mbh_01_u:001.113d-0048_01": "yadāśrauṣaṃ tān athājñātavāse",
    "GE07mbh_01_u:001.113d-0048_02": "tv apaśyamānān vividhair upāyaiḥ",
    "GE07mbh_01_u:001.113d-0048_03": "dakṣān pārthān me sutair agnikalpāṃs",
    "GE07mbh_01_u:001.113d-0048_04": "tadā nāśaṃse vijayāya saṃjaya",
    "GE07mbh_01_u:001.113d-0049_01": "yadāśrauṣaṃ kīcakānāṃ variṣṭhaṃ",
    "GE07mbh_01_u:001.113d-0049_02": "niṣūditaṃ bhrātṛśatena sārdham",
    "GE07mbh_01_u:001.113d-0049_03": "draupadyarthaṃ bhīmasenena saṃkhye",
    "GE07mbh_01_u:001.113d-0049_04": "tadā nāśaṃse vijayāya saṃjaya",
    "GE07mbh_01_u:001.113d-0050_01": "yadāśrauṣaṃ vasataḥ pāṇḍuputrān",
    "GE07mbh_01_u:001.113d-0050_02": "adṛśyamānān vividhair upāyaiḥ",
    "GE07mbh_01_u:001.113d-0050_03": "dakṣān pārthān bhīmasenena saṃkhye",
    "GE07mbh_01_u:001.113d-0050_04": "tadā nāśaṃse vijayāya saṃjaya",
    "GE07mbh_01_u:001.114a": "yadāśrauṣaṃ māmakānāṃ variṣṭhān; dhanaṃjayenaikarathena bhagnān",
    "GE07mbh_01_u:001.114c": "virāṭarāṣṭre vasatā mahātmanā; tadā nāśaṃse vijayāya saṃjaya",
    "GE07mbh_01_u:001.115a": "yadāśrauṣaṃ satkṛtāṃ matsyarājñā; sutāṃ dattām uttarām arjunāya",
    "GE07mbh_01_u:001.115c": "tāṃ cārjunaḥ pratyagṛhṇāt sutārthe; tadā nāśaṃse vijayāya saṃjaya",
    "GE07mbh_01_u:001.116a": "yadāśrauṣaṃ nirjitasyādhanasya; pravrājitasya svajanāt pracyutasya",
    "GE07mbh_01_u:001.116c": "akṣauhiṇīḥ sapta yudhiṣṭhirasya; tadā nāśaṃse vijayāya saṃjaya",
    "GE07mbh_01_u:001.117a": "yadāśrauṣaṃ naranārāyaṇau tau; kṛṣṇārjunau vadato nāradasya",
    "GE07mbh_01_u:001.117c": "ahaṃ draṣṭā brahmaloke sadeti; tadā nāśaṃse vijayāya saṃjaya",
    "GE07mbh_01_u:001.118a": "yadāśrauṣaṃ mādhavaṃ vāsudevaṃ; sarvātmanā pāṇḍavārthe niviṣṭam",
    "GE07mbh_01_u:001.118c": "yasyemāṃ gāṃ vikramam ekam āhus; tadā nāśaṃse vijayāya saṃjaya",
    "GE07mbh_01_u:001.118d-0051_01": "yadāśrauṣaṃ lokahitāya kṛṣṇaṃ",
    "GE07mbh_01_u:001.118d-0051_02": "śamārthinam upayātaṃ kurūṇām",
    "GE07mbh_01_u:001.118d-0051_03": "śamaṃ kurvāṇam akṛtārthaṃ ca yātaṃ",
    "GE07mbh_01_u:001.118d-0051_04": "tadā nāśaṃse vijayāya saṃjaya",
    "GE07mbh_01_u:001.119a": "yadāśrauṣaṃ karṇaduryodhanābhyāṃ; buddhiṃ kṛtāṃ nigrahe keśavasya",
    "GE07mbh_01_u:001.119c": "taṃ cātmānaṃ bahudhā darśayānaṃ; tadā nāśaṃse vijayāya saṃjaya",
    "GE07mbh_01_u:001.120a": "yadāśrauṣaṃ vāsudeve prayāte; rathasyaikām agratas tiṣṭhamānām",
    "GE07mbh_01_u:001.120c": "ārtāṃ pṛthāṃ sāntvitāṃ keśavena; tadā nāśaṃse vijayāya saṃjaya",
    "GE07mbh_01_u:001.120d-0052_01": "yadāśrauṣaṃ vāsudeve prayāte",
    "GE07mbh_01_u:001.120d-0052_02": "rathāṅgahaste phālgunenānvite 'pi",
    "GE07mbh_01_u:001.120d-0052_03": "grahītukāmaṃ mama putraṃ dvipena",
    "GE07mbh_01_u:001.120d-0052_04": "tadā nāśaṃse vijayāya saṃjaya",
    "GE07mbh_01_u:001.121a": "yadāśrauṣaṃ mantriṇaṃ vāsudevaṃ; tathā bhīṣmaṃ śāṃtanavaṃ ca teṣām",
    "GE07mbh_01_u:001.121c": "bhāradvājaṃ cāśiṣo 'nubruvāṇaṃ; tadā nāśaṃse vijayāya saṃjaya",
    "GE07mbh_01_u:001.122a": "yadāśrauṣaṃ karṇa uvāca bhīṣmaṃ; nāhaṃ yotsye yudhyamāne tvayīti",
    "GE07mbh_01_u:001.122c": "hitvā senām apacakrāma caiva; tadā nāśaṃse vijayāya saṃjaya",
    "GE07mbh_01_u:001.123a": "yadāśrauṣaṃ vāsudevārjunau tau; tathā dhanur gāṇḍivam aprameyam",
    "GE07mbh_01_u:001.123c": "trīṇy ugravīryāṇi samāgatāni; tadā nāśaṃse vijayāya saṃjaya",
    "GE07mbh_01_u:001.124a": "yadāśrauṣaṃ kaśmalenābhipanne; rathopasthe sīdamāne 'rjune vai",
    "GE07mbh_01_u:001.124c": "kṛṣṇaṃ lokān darśayānaṃ śarīre; tadā nāśaṃse vijayāya saṃjaya",
    "GE07mbh_01_u:001.125a": "yadāśrauṣaṃ bhīṣmam amitrakarśanaṃ; nighnantam ājāv ayutaṃ rathānām",
    "GE07mbh_01_u:001.125c": "naiṣāṃ kaś cid vadhyate dṛśyarūpas; tadā nāśaṃse vijayāya saṃjaya",
    "GE07mbh_01_u:001.125d-0053_01": "yadāśrauṣaṃ cāpageyena saṃkhye",
    "GE07mbh_01_u:001.125d-0053_02": "svayaṃ mṛtyuṃ vihitaṃ dhārmikeṇa",
    "GE07mbh_01_u:001.125d-0053_03": "tac cākārṣuḥ pāṇḍaveyāḥ prahṛṣṭās",
    "GE07mbh_01_u:001.125d-0053_04": "tadā nāśaṃse vijayāya saṃjaya",
    "GE07mbh_01_u:001.126a": "yadāśrauṣaṃ bhīṣmam atyantaśūraṃ; hataṃ pārthenāhaveṣv apradhṛṣyam",
    "GE07mbh_01_u:001.126c": "śikhaṇḍinaṃ purataḥ sthāpayitvā; tadā nāśaṃse vijayāya saṃjaya",
    "GE07mbh_01_u:001.127a": "yadāśrauṣaṃ śaratalpe śayānaṃ; vṛddhaṃ vīraṃ sāditaṃ citrapuṅkhaiḥ",
    "GE07mbh_01_u:001.127c": "bhīṣmaṃ kṛtvā somakān alpaśeṣāṃs; tadā nāśaṃse vijayāya saṃjaya",
    "GE07mbh_01_u:001.128a": "yadāśrauṣaṃ śāṃtanave śayāne; pānīyārthe coditenārjunena",
    "GE07mbh_01_u:001.128c": "bhūmiṃ bhittvā tarpitaṃ tatra bhīṣmaṃ; tadā nāśaṃse vijayāya saṃjaya",
    "GE07mbh_01_u:001.129a": "yadāśrauṣaṃ śukrasūryau ca yuktau; kaunteyānām anulomau jayāya",
    "GE07mbh_01_u:001.129c": "nityaṃ cāsmāñ śvāpadā vyābhaṣantas; tadā nāśaṃse vijayāya saṃjaya",
    "GE07mbh_01_u:001.130a": "yadā droṇo vividhān astramārgān; vidarśayan samare citrayodhī",
    "GE07mbh_01_u:001.130c": "na pāṇḍavāñ śreṣṭhatamān nihanti; tadā nāśaṃse vijayāya saṃjaya",
    "GE07mbh_01_u:001.131a": "yadāśrauṣaṃ cāsmadīyān mahārathān; vyavasthitān arjunasyāntakāya",
    "GE07mbh_01_u:001.131c": "saṃśaptakān nihatān arjunena; tadā nāśaṃse vijayāya saṃjaya",
    "GE07mbh_01_u:001.132a": "yadāśrauṣaṃ vyūham abhedyam anyair; bhāradvājenāttaśastreṇa guptam",
    "GE07mbh_01_u:001.132c": "bhittvā saubhadraṃ vīram ekaṃ praviṣṭaṃ; tadā nāśaṃse vijayāya saṃjaya",
    "GE07mbh_01_u:001.133a": "yadābhimanyuṃ parivārya bālaṃ; sarve hatvā hṛṣṭarūpā babhūvuḥ",
    "GE07mbh_01_u:001.133c": "mahārathāḥ pārtham aśaknuvantas; tadā nāśaṃse vijayāya saṃjaya",
    "GE07mbh_01_u:001.134a": "yadāśrauṣam abhimanyuṃ nihatya; harṣān mūḍhān krośato dhārtarāṣṭrān",
    "GE07mbh_01_u:001.134c": "krodhaṃ muktaṃ saindhave cārjunena; tadā nāśaṃse vijayāya saṃjaya",
    "GE07mbh_01_u:001.135a": "yadāśrauṣaṃ saindhavārthe pratijñāṃ; pratijñātāṃ tadvadhāyārjunena",
    "GE07mbh_01_u:001.135c": "satyāṃ nistīrṇāṃ śatrumadhye ca tena; tadā nāśaṃse vijayāya saṃjaya",
    "GE07mbh_01_u:001.136a": "yadāśrauṣaṃ śrāntahaye dhanaṃjaye; muktvā hayān pāyayitvopavṛttān",
    "GE07mbh_01_u:001.136c": "punar yuktvā vāsudevaṃ prayātaṃ; tadā nāśaṃse vijayāya saṃjaya",
    "GE07mbh_01_u:001.137a": "yadāśrauṣaṃ vāhaneṣv āśvasatsu; rathopasthe tiṣṭhatā gāṇḍivena",
    "GE07mbh_01_u:001.137c": "sarvān yodhān vāritān arjunena; tadā nāśaṃse vijayāya saṃjaya",
    "GE07mbh_01_u:001.138a": "yadāśrauṣaṃ nāgabalair durutsahaṃ; droṇānīkaṃ yuyudhānaṃ pramathya",
    "GE07mbh_01_u:001.138c": "yātaṃ vārṣṇeyaṃ yatra tau kṛṣṇapārthau; tadā nāśaṃse vijayāya saṃjaya",
    "GE07mbh_01_u:001.139a": "yadāśrauṣaṃ karṇam āsādya muktaṃ; vadhād bhīmaṃ kutsayitvā vacobhiḥ",
    "GE07mbh_01_u:001.139c": "dhanuṣkoṭyā tudya karṇena vīraṃ; tadā nāśaṃse vijayāya saṃjaya",
    "GE07mbh_01_u:001.140a": "yadā droṇaḥ kṛtavarmā kṛpaś ca; karṇo drauṇir madrarājaś ca śūraḥ",
    "GE07mbh_01_u:001.140c": "amarṣayan saindhavaṃ vadhyamānaṃ; tadā nāśaṃse vijayāya saṃjaya",
    "GE07mbh_01_u:001.141a": "yadāśrauṣaṃ devarājena dattāṃ; divyāṃ śaktiṃ vyaṃsitāṃ mādhavena",
    "GE07mbh_01_u:001.141c": "ghaṭotkace rākṣase ghorarūpe; tadā nāśaṃse vijayāya saṃjaya",
    "GE07mbh_01_u:001.142a": "yadāśrauṣaṃ karṇaghaṭotkacābhyāṃ; yuddhe muktāṃ sūtaputreṇa śaktim",
    "GE07mbh_01_u:001.142c": "yayā vadhyaḥ samare savyasācī; tadā nāśaṃse vijayāya saṃjaya",
    "GE07mbh_01_u:001.143a": "yadāśrauṣaṃ droṇam ācāryam ekaṃ; dhṛṣṭadyumnenābhyatikramya dharmam",
    "GE07mbh_01_u:001.143c": "rathopasthe prāyagataṃ viśastaṃ; tadā nāśaṃse vijayāya saṃjaya",
    "GE07mbh_01_u:001.144a": "yadāśrauṣaṃ drauṇinā dvairathasthaṃ; mādrīputraṃ nakulaṃ lokamadhye",
    "GE07mbh_01_u:001.144c": "samaṃ yuddhe pāṇḍavaṃ yudhyamānaṃ; tadā nāśaṃse vijayāya saṃjaya",
    "GE07mbh_01_u:001.145a": "yadā droṇe nihate droṇaputro; nārāyaṇaṃ divyam astraṃ vikurvan",
    "GE07mbh_01_u:001.145c": "naiṣām antaṃ gatavān pāṇḍavānāṃ; tadā nāśaṃse vijayāya saṃjaya",
    "GE07mbh_01_u:001.145d-0054_01": "yadāśrauṣaṃ bhīmasenena pītaṃ",
    "GE07mbh_01_u:001.145d-0054_02": "raktaṃ bhrātur yudhi duḥśāsanasya",
    "GE07mbh_01_u:001.145d-0054_03": "nivāritaṃ nānyatamena bhīmaṃ",
    "GE07mbh_01_u:001.145d-0054_04": "tadā nāśaṃse vijayāya saṃjaya",
    "GE07mbh_01_u:001.145d-0055_01": "yadāśrauṣaṃ bhīmakarmāṇam ugraṃ",
    "GE07mbh_01_u:001.145d-0055_02": "raṇe bhīmaṃ śoṇitaṃ pītavantam",
    "GE07mbh_01_u:001.145d-0055_03": "bhittvā vakṣo yuvarājasya sūta",
    "GE07mbh_01_u:001.145d-0055_04": "tadā nāśaṃse vijayāya saṃjaya",
    "GE07mbh_01_u:001.146a": "yadāśrauṣaṃ karṇam atyantaśūraṃ; hataṃ pārthenāhaveṣv apradhṛṣyam",
    "GE07mbh_01_u:001.146c": "tasmin bhrātṝṇāṃ vigrahe devaguhye; tadā nāśaṃse vijayāya saṃjaya",
    "GE07mbh_01_u:001.147a": "yadāśrauṣaṃ droṇaputraṃ kṛpaṃ ca; duḥśāsanaṃ kṛtavarmāṇam ugram",
    "GE07mbh_01_u:001.147c": "yudhiṣṭhiraṃ śūnyam adharṣayantaṃ; tadā nāśaṃse vijayāya saṃjaya",
    "GE07mbh_01_u:001.148a": "yadāśrauṣaṃ nihataṃ madrarājaṃ; raṇe śūraṃ dharmarājena sūta",
    "GE07mbh_01_u:001.148c": "sadā saṃgrāme spardhate yaḥ sa kṛṣṇaṃ; tadā nāśaṃse vijayāya saṃjaya",
    "GE07mbh_01_u:001.149a": "yadāśrauṣaṃ kalahadyūtamūlaṃ; māyābalaṃ saubalaṃ pāṇḍavena",
    "GE07mbh_01_u:001.149c": "hataṃ saṃgrāme sahadevena pāpaṃ; tadā nāśaṃse vijayāya saṃjaya",
    "GE07mbh_01_u:001.150a": "yadāśrauṣaṃ śrāntam ekaṃ śayānaṃ; hradaṃ gatvā stambhayitvā tad ambhaḥ",
    "GE07mbh_01_u:001.150c": "duryodhanaṃ virathaṃ bhagnadarpaṃ; tadā nāśaṃse vijayāya saṃjaya",
    "GE07mbh_01_u:001.151a": "yadāśrauṣaṃ pāṇḍavāṃs tiṣṭhamānān; gaṅgāhrade vāsudevena sārdham",
    "GE07mbh_01_u:001.151c": "amarṣaṇaṃ dharṣayataḥ sutaṃ me; tadā nāśaṃse vijayāya saṃjaya",
    "GE07mbh_01_u:001.152a": "yadāśrauṣaṃ vividhāṃs tāta mārgān; gadāyuddhe maṇḍalaṃ saṃcarantam",
    "GE07mbh_01_u:001.152c": "mithyā hataṃ vāsudevasya buddhyā; tadā nāśaṃse vijayāya saṃjaya",
    "GE07mbh_01_u:001.153a": "yadāśrauṣaṃ droṇaputrādibhis tair; hatān pāñcālān draupadeyāṃś ca suptān",
    "GE07mbh_01_u:001.153c": "kṛtaṃ bībhatsam ayaśasyaṃ ca karma; tadā nāśaṃse vijayāya saṃjaya",
    "GE07mbh_01_u:001.154a": "yadāśrauṣaṃ bhīmasenānuyātena; aśvatthāmnā paramāstraṃ prayuktam",
    "GE07mbh_01_u:001.154c": "kruddhenaiṣīkam avadhīd yena garbhaṃ; tadā nāśaṃse vijayāya saṃjaya",
    "GE07mbh_01_u:001.155a": "yadāśrauṣaṃ brahmaśiro 'rjunena; muktaṃ svastīty astram astreṇa śāntam",
    "GE07mbh_01_u:001.155c": "aśvatthāmnā maṇiratnaṃ ca dattaṃ; tadā nāśaṃse vijayāya saṃjaya",
    "GE07mbh_01_u:001.156a": "yadāśrauṣaṃ droṇaputreṇa garbhe; vairāṭyā vai pātyamāne mahāstre",
    "GE07mbh_01_u:001.156b-0056_01": "saṃjīvayāmīti hareḥ pratijñāṃ",
    "GE07mbh_01_u:001.156b-0056_02": "tadā nāśaṃse vijayāya saṃjaya",
    "GE07mbh_01_u:001.156c": "dvaipāyanaḥ keśavo droṇaputraṃ; paraspareṇābhiśāpaiḥ śaśāpa",
    "GE07mbh_01_u:001.156d-0057_01": "buddhvā cāhaṃ buddhihīno 'dya sūta",
    "GE07mbh_01_u:001.156d-0057_02": "saṃtapye 'haṃ putrapautraiś ca hīnaḥ",
    "GE07mbh_01_u:001.156d-0057_03": "saṃcintayann adya vihīnabuddhiḥ",
    "GE07mbh_01_u:001.156d-0057_04": "kartavyatāṃ nābhijānāmi sūta",
    "GE07mbh_01_u:001.157a": "śocyā gāndhārī putrapautrair vihīnā; tathā vadhvaḥ pitṛbhir bhrātṛbhiś ca",
    "GE07mbh_01_u:001.157c": "kṛtaṃ kāryaṃ duṣkaraṃ pāṇḍaveyaiḥ; prāptaṃ rājyam asapatnaṃ punas taiḥ",
    "GE07mbh_01_u:001.158a": "kaṣṭaṃ yuddhe daśa śeṣāḥ śrutā me; trayo 'smākaṃ pāṇḍavānāṃ ca sapta",
    "GE07mbh_01_u:001.158c": "dvyūnā viṃśatir āhatākṣauhiṇīnāṃ; tasmin saṃgrāme vigrahe kṣatriyāṇām",
    "GE07mbh_01_u:001.158d-0058_01": "kālābhipannā samitir mahātmanāṃ",
    "GE07mbh_01_u:001.158d-0058_02": "niṣūditā hetur āsīt suto me",
    "GE07mbh_01_u:001.159a": "tamasā tv abhyavastīrṇo moha āviśatīva mām",
    "GE07mbh_01_u:001.159c": "saṃjñāṃ nopalabhe sūta mano vihvalatīva me",
    "GE07mbh_01_u:001.160a": "ity uktvā dhṛtarāṣṭro 'tha vilapya bahuduḥkhitaḥ",
    "GE07mbh_01_u:001.160c": "mūrcchitaḥ punar āśvastaḥ saṃjayaṃ vākyam abravīt",
    "GE07mbh_01_u:001.161a": "saṃjayaivaṃgate prāṇāṃs tyaktum icchāmi māciram",
    "GE07mbh_01_u:001.161c": "stokaṃ hy api na paśyāmi phalaṃ jīvitadhāraṇe",
    "GE07mbh_01_u:001.162a": "taṃ tathāvādinaṃ dīnaṃ vilapantaṃ mahīpatim",
    "GE07mbh_01_u:001.162b-0059_01": "niḥśvasantaṃ yathā nāgaṃ muhyamānaṃ punaḥ punaḥ",
    "GE07mbh_01_u:001.162c": "gāvalgaṇir idaṃ dhīmān mahārthaṃ vākyam abravīt",
    "GE07mbh_01_u:001.163a": "śrutavān asi vai rājño mahotsāhān mahābalān",
    "GE07mbh_01_u:001.163c": "dvaipāyanasya vadato nāradasya ca dhīmataḥ",
    "GE07mbh_01_u:001.164a": "mahatsu rājavaṃśeṣu guṇaiḥ samuditeṣu ca",
    "GE07mbh_01_u:001.164c": "jātān divyāstraviduṣaḥ śakrapratimatejasaḥ",
    "GE07mbh_01_u:001.165a": "dharmeṇa pṛthivīṃ jitvā yajñair iṣṭvāptadakṣiṇaiḥ",
    "GE07mbh_01_u:001.165c": "asmiṃl loke yaśaḥ prāpya tataḥ kālavaśaṃ gatāḥ",
    "GE07mbh_01_u:001.166a": "vainyaṃ mahārathaṃ vīraṃ sṛñjayaṃ jayatāṃ varam",
    "GE07mbh_01_u:001.166c": "suhotraṃ rantidevaṃ ca kakṣīvantaṃ tathauśijam",
    "GE07mbh_01_u:001.167a": "bāhlīkaṃ damanaṃ śaibyaṃ śaryātim ajitaṃ jitam",
    "GE07mbh_01_u:001.167c": "viśvāmitram amitraghnam ambarīṣaṃ mahābalam",
    "GE07mbh_01_u:001.168a": "maruttaṃ manum ikṣvākuṃ gayaṃ bharatam eva ca",
    "GE07mbh_01_u:001.168c": "rāmaṃ dāśarathiṃ caiva śaśabinduṃ bhagīratham",
    "GE07mbh_01_u:001.168d-0060_01": "kṛtavīryaṃ mahābhāgaṃ tathaiva janamejayam",
    "GE07mbh_01_u:001.169a": "yayātiṃ śubhakarmāṇaṃ devair yo yājitaḥ svayam",
    "GE07mbh_01_u:001.169c": "caityayūpāṅkitā bhūmir yasyeyaṃ savanākarā",
    "GE07mbh_01_u:001.170a": "iti rājñāṃ caturviṃśan nāradena surarṣiṇā",
    "GE07mbh_01_u:001.170c": "putraśokābhitaptāya purā śaibyāya kīrtitāḥ",
    "GE07mbh_01_u:001.171a": "tebhyaś cānye gatāḥ pūrvaṃ rājāno balavattarāḥ",
    "GE07mbh_01_u:001.171c": "mahārathā mahātmānaḥ sarvaiḥ samuditā guṇaiḥ",
    "GE07mbh_01_u:001.172a": "pūruḥ kurur yaduḥ śūro viṣvagaśvo mahādhṛtiḥ",
    "GE07mbh_01_u:001.172c": "anenā yuvanāśvaś ca kakutstho vikramī raghuḥ",
    "GE07mbh_01_u:001.173a": "vijitī vītihotraś ca bhavaḥ śveto bṛhadguruḥ",
    "GE07mbh_01_u:001.173c": "uśīnaraḥ śatarathaḥ kaṅko duliduho drumaḥ",
    "GE07mbh_01_u:001.174a": "dambhodbhavaḥ paro venaḥ sagaraḥ saṃkṛtir nimiḥ",
    "GE07mbh_01_u:001.174c": "ajeyaḥ paraśuḥ puṇḍraḥ śambhur devāvṛdho 'naghaḥ",
    "GE07mbh_01_u:001.175a": "devāhvayaḥ supratimaḥ supratīko bṛhadrathaḥ",
    "GE07mbh_01_u:001.175c": "mahotsāho vinītātmā sukratur naiṣadho nalaḥ",
    "GE07mbh_01_u:001.176a": "satyavrataḥ śāntabhayaḥ sumitraḥ subalaḥ prabhuḥ",
    "GE07mbh_01_u:001.176c": "jānujaṅgho 'naraṇyo 'rkaḥ priyabhṛtyaḥ śubhavrataḥ",
    "GE07mbh_01_u:001.177a": "balabandhur nirāmardaḥ ketuśṛṅgo bṛhadbalaḥ",
    "GE07mbh_01_u:001.177c": "dhṛṣṭaketur bṛhatketur dīptaketur nirāmayaḥ",
    "GE07mbh_01_u:001.178a": "avikṣit prabalo dhūrtaḥ kṛtabandhur dṛḍheṣudhiḥ",
    "GE07mbh_01_u:001.178c": "mahāpurāṇaḥ saṃbhāvyaḥ pratyaṅgaḥ parahā śrutiḥ",
    "GE07mbh_01_u:001.179a": "ete cānye ca bahavaḥ śataśo 'tha sahasraśaḥ",
    "GE07mbh_01_u:001.179c": "śrūyante 'yutaśaś cānye saṃkhyātāś cāpi padmaśaḥ",
    "GE07mbh_01_u:001.180a": "hitvā suvipulān bhogān buddhimanto mahābalāḥ",
    "GE07mbh_01_u:001.180c": "rājāno nidhanaṃ prāptās tava putrair mahattamāḥ",
    "GE07mbh_01_u:001.181a": "yeṣāṃ divyāni karmāṇi vikramas tyāga eva ca",
    "GE07mbh_01_u:001.181c": "māhātmyam api cāstikyaṃ satyatā śaucam ārjavam",
    "GE07mbh_01_u:001.182a": "vidvadbhiḥ kathyate loke purāṇaiḥ kavisattamaiḥ",
    "GE07mbh_01_u:001.182c": "sarvarddhiguṇasaṃpannās te cāpi nidhanaṃ gatāḥ",
    "GE07mbh_01_u:001.183a": "tava putrā durātmānaḥ prataptāś caiva manyunā",
    "GE07mbh_01_u:001.183c": "lubdhā durvṛttabhūyiṣṭhā na tāñ śocitum arhasi",
    "GE07mbh_01_u:001.184a": "śrutavān asi medhāvī buddhimān prājñasaṃmataḥ",
    "GE07mbh_01_u:001.184c": "yeṣāṃ śāstrānugā buddhir na te muhyanti bhārata",
    "GE07mbh_01_u:001.185a": "nigrahānugrahau cāpi viditau te narādhipa",
    "GE07mbh_01_u:001.185c": "nātyantam evānuvṛttiḥ śrūyate putrarakṣaṇe",
    "GE07mbh_01_u:001.186a": "bhavitavyaṃ tathā tac ca nātaḥ śocitum arhasi",
    "GE07mbh_01_u:001.186c": "daivaṃ prajñāviśeṣeṇa ko nivartitum arhati",
    "GE07mbh_01_u:001.187a": "vidhātṛvihitaṃ mārgaṃ na kaś cid ativartate",
    "GE07mbh_01_u:001.187c": "kālamūlam idaṃ sarvaṃ bhāvābhāvau sukhāsukhe",
    "GE07mbh_01_u:001.188a": "kālaḥ pacati bhūtāni kālaḥ saṃharati prajāḥ",
    "GE07mbh_01_u:001.188c": "nirdahantaṃ prajāḥ kālaṃ kālaḥ śamayate punaḥ",
    "GE07mbh_01_u:001.189a": "kālo vikurute bhāvān sarvāṃl loke śubhāśubhān",
    "GE07mbh_01_u:001.189c": "kālaḥ saṃkṣipate sarvāḥ prajā visṛjate punaḥ",
    "GE07mbh_01_u:001.189d-0061_01": "kālaḥ supteṣu jāgarti kālo hi duratikramaḥ saṃjaya uvāca",
    "GE07mbh_01_u:001.189d-0062_01": "atītān āgatān vāpi vartamānās tathā",
    "GE07mbh_01_u:001.189d-0062_02": "nānuśocanti rājendra kālo hi jagadantakaḥ",
    "GE07mbh_01_u:001.189e": "kālaḥ sarveṣu bhūteṣu caraty avidhṛtaḥ samaḥ",
    "GE07mbh_01_u:001.190a": "atītānāgatā bhāvā ye ca vartanti sāṃpratam",
    "GE07mbh_01_u:001.190c": "tān kālanirmitān buddhvā na saṃjñāṃ hātum arhasi",
    "GE07mbh_01_u:001.190d-0063_01": "ity evaṃ putraśokārtaṃ dhṛtarāṣṭraṃ janeśvaram",
    "GE07mbh_01_u:001.190d-0063_02": "āśvāsya svastham akarot sūto gāvalgaṇis tadā",
    "GE07mbh_01_u:001.190d-0064_01": "evam uktvā ca rājānaṃ saṃjayo virarāma ha",
    "GE07mbh_01_u:001.190d-0064_02": "dhṛtarāṣṭro 'pi tac chrutvā dhṛtim eva samāśrayat",
    "GE07mbh_01_u:001.190d-0064_03": "diṣṭyedam āgatam iti matvā sa prājñasattamaḥ",
    "GE07mbh_01_u:001.191": "sūta uvāca",
    "GE07mbh_01_u:001.191a": "atropaniṣadaṃ puṇyāṃ kṛṣṇadvaipāyano 'bravīt",
    "GE07mbh_01_u:001.191c": "bhāratādhyayanāt puṇyād api pādam adhīyataḥ",
    "GE07mbh_01_u:001.191e": "śraddadhānasya pūyante sarvapāpāny aśeṣataḥ",
    "GE07mbh_01_u:001.191f-0065_01": "lokānāṃ ca hitārthāya kāruṇyān munisattamaḥ",
    "GE07mbh_01_u:001.191f-0066_01": "bhārataṃ bhānumān indur yadi na syur amī trayaḥ",
    "GE07mbh_01_u:001.191f-0066_02": "ajñānatimirāndhasya kāvasthā jagato bhavet",
    "GE07mbh_01_u:001.191f-0066_03": "matimanthānam āvidhya yena vedamahārṇavāt",
    "GE07mbh_01_u:001.191f-0066_04": "jagaddhitāya janito mahābhāratacandramāḥ",
    "GE07mbh_01_u:001.192a": "devarṣayo hy atra puṇyā brahmarājarṣayas tathā",
    "GE07mbh_01_u:001.192c": "kīrtyante śubhakarmāṇas tathā yakṣamahoragāḥ",
    "GE07mbh_01_u:001.193a": "bhagavān vāsudevaś ca kīrtyate 'tra sanātanaḥ",
    "GE07mbh_01_u:001.193c": "sa hi satyam ṛtaṃ caiva pavitraṃ puṇyam eva ca",
    "GE07mbh_01_u:001.194a": "śāśvataṃ brahma paramaṃ dhruvaṃ jyotiḥ sanātanam",
    "GE07mbh_01_u:001.194c": "yasya divyāni karmāṇi kathayanti manīṣiṇaḥ",
    "GE07mbh_01_u:001.195a": "asat sat sad asac caiva yasmād devāt pravartate",
    "GE07mbh_01_u:001.195c": "saṃtatiś ca pravṛttiś ca janma mṛtyuḥ punarbhavaḥ",
    "GE07mbh_01_u:001.196a": "adhyātmaṃ śrūyate yac ca pañcabhūtaguṇātmakam",
    "GE07mbh_01_u:001.196c": "avyaktādi paraṃ yac ca sa eva parigīyate",
    "GE07mbh_01_u:001.197a": "yat tad yativarā yuktā dhyānayogabalānvitāḥ",
    "GE07mbh_01_u:001.197c": "pratibimbam ivādarśe paśyanty ātmany avasthitam",
    "GE07mbh_01_u:001.198a": "śraddadhānaḥ sadodyuktaḥ satyadharmaparāyaṇaḥ",
    "GE07mbh_01_u:001.198c": "āsevann imam adhyāyaṃ naraḥ pāpāt pramucyate",
    "GE07mbh_01_u:001.199a": "anukramaṇim adhyāyaṃ bhāratasyemam āditaḥ",
    "GE07mbh_01_u:001.199c": "āstikaḥ satataṃ śṛṇvan na kṛcchreṣv avasīdati",
    "GE07mbh_01_u:001.200a": "ubhe saṃdhye japan kiṃ cit sadyo mucyeta kilbiṣāt",
    "GE07mbh_01_u:001.200c": "anukramaṇyā yāvat syād ahnā rātryā ca saṃcitam",
    "GE07mbh_01_u:001.201a": "bhāratasya vapur hy etat satyaṃ cāmṛtam eva ca",
    "GE07mbh_01_u:001.201b-0067_01": "divyā yajñāś ca nikhilā viṣṇuś copaniṣan mahat",
    "GE07mbh_01_u:001.201b-0068_01": "āraṇyakaṃ ca vedebhya oṣadhibhyo 'mṛtaṃ yathā",
    "GE07mbh_01_u:001.201c": "navanītaṃ yathā dadhno dvipadāṃ brāhmaṇo yathā",
    "GE07mbh_01_u:001.202a": "hradānām udadhiḥ śreṣṭho gaur variṣṭhā catuṣpadām",
    "GE07mbh_01_u:001.202c": "yathaitāni variṣṭhāni tathā bhāratam ucyate",
    "GE07mbh_01_u:001.203a": "yaś cainaṃ śrāvayec chrāddhe brāhmaṇān pādam antataḥ",
    "GE07mbh_01_u:001.203c": "akṣayyam annapānaṃ tat pitṝṃs tasyopatiṣṭhati",
    "GE07mbh_01_u:001.204a": "itihāsapurāṇābhyāṃ vedaṃ samupabṛṃhayet",
    "GE07mbh_01_u:001.204c": "bibhety alpaśrutād vedo mām ayaṃ pratariṣyati",
    "GE07mbh_01_u:001.205a": "kārṣṇaṃ vedam imaṃ vidvāñ śrāvayitvārtham aśnute",
    "GE07mbh_01_u:001.205c": "bhrūṇahatyākṛtaṃ cāpi pāpaṃ jahyān na saṃśayaḥ",
    "GE07mbh_01_u:001.206a": "ya imaṃ śucir adhyāyaṃ paṭhet parvaṇi parvaṇi",
    "GE07mbh_01_u:001.206c": "adhītaṃ bhārataṃ tena kṛtsnaṃ syād iti me matiḥ",
    "GE07mbh_01_u:001.207a": "yaś cemaṃ śṛṇuyān nityam ārṣaṃ śraddhāsamanvitaḥ",
    "GE07mbh_01_u:001.207c": "sa dīrgham āyuḥ kīrtiṃ ca svargatiṃ cāpnuyān naraḥ",
    "GE07mbh_01_u:001.208a": "catvāra ekato vedā bhārataṃ caikam ekataḥ",
    "GE07mbh_01_u:001.208c": "samāgataiḥ surarṣibhis tulām āropitaṃ purā",
    "GE07mbh_01_u:001.208d-0069_01": "caturbhyaḥ sarahasyebhyo vedebhyo hy adhikaṃ yadā",
    "GE07mbh_01_u:001.208d-0069_02": "tadā prabhṛti loke 'smin mahābhāratam ucyate",
    "GE07mbh_01_u:001.208e": "mahattve ca gurutve ca dhriyamāṇaṃ tato 'dhikam",
    "GE07mbh_01_u:001.209a": "mahattvād bhāravattvāc ca mahābhāratam ucyate",
    "GE07mbh_01_u:001.209c": "niruktam asya yo veda sarvapāpaiḥ pramucyate",
    "GE07mbh_01_u:001.210a": "tapo na kalko 'dhyayanaṃ na kalkaḥ; svābhāviko vedavidhir na kalkaḥ",
    "GE07mbh_01_u:001.210c": "prasahya vittāharaṇaṃ na kalkas; tāny eva bhāvopahatāni kalkaḥ śrīsūtaḥ",
    "GE07mbh_01_u:001.210d-003_0001": "kṛṣṇadvaipāyanaṃ vyāsaṃ viddhi nārāyaṇaṃ vibhum ko hy anyaḥ puṇḍarīkākṣān mahābhāratakṛd bhavet",
    "GE07mbh_01_u:001.210d-003_0003": "matimanthānam āvidhya yena vedamahārṇavāt",
    "GE07mbh_01_u:001.210d-003_0004": "jagaddhitāya janito mahābhāratacandramāḥ",
    "GE07mbh_01_u:001.210d-003_0005": "stutyaṃ tasyāsti kiṃ cānyat sarvalokahitaiṣiṇaḥ vedā vyastāḥ kṛtaṃ tena mahābhāratam adbhutam",
    "GE07mbh_01_u:001.210d-003_0007": "sarve tarantu durgāṇi sarvo bhadrāṇi paśyatu",
    "GE07mbh_01_u:001.210d-003_0008": "ity uktvā sarvavedārthān bhārate tena darśitāḥ",
    "GE07mbh_01_u:001.210d-003_0009": "śrūyatāṃ siṃhanādo 'yam ṛṣabhasya mahātmanaḥ dharme cārthe ca kāme ca mokṣe ca paramarṣabha",
    "GE07mbh_01_u:001.210d-003_0011": "yad ihāsti tad anyatra yan nehāsti na tat kva cit",
    "GE07mbh_01_u:001.210d-003_0012": "eṣa prakṛtyaiva yato lokaḥ sakto 'rthakāmayoḥ",
    "GE07mbh_01_u:001.210d-003_0013": "dharmamokṣaparaṃ tasmāt kariṣye 'haṃ samuccayam",
    "GE07mbh_01_u:001.210d-003_0014": "kāmino varṇayan kāmaṃ lobhaṃ lubdhasya varṇayan",
    "GE07mbh_01_u:001.210d-003_0015": "naraḥ kiṃ phalam āpnoti kūpe 'ndham iva pātayan munināpi ca kāmārthau matvā lokamanoharau",
    "GE07mbh_01_u:001.210d-003_0017": "nindyāv api sthitāv etau dharmamokṣavivakṣayā",
    "GE07mbh_01_u:001.210d-003_0018": "anyathā ghorasaṃsārabandhahetū janasya tau",
    "GE07mbh_01_u:001.210d-003_0019": "varṇayeta kathaṃ dhīmān mahākāruṇiko muniḥ lokacintāvatārārthaṃ varṇayitvā ca tena tau",
    "GE07mbh_01_u:001.210d-003_0021": "itihāsair vicitrārthaiḥ punar atraiva ninditau",
    "GE07mbh_01_u:001.210d-003_0022": "bhārataṃ bhānumān indur yadi na syur amī trayaḥ",
    "GE07mbh_01_u:001.210d-003_0023": "ajñānatimirāndhe kā vyavasthā jagato bhavet",
    "GE07mbh_01_u:001.210d-003_0024": "etad vijñāya vidvadbhir nityaṃ śraddhāsamanvitaiḥ",
    "GE07mbh_01_u:001.210d-003_0025": "adhyeyo bhāratīyo 'yam itihāsasamuccayaḥ",
    "GE07mbh_01_u:001.210d-003_0026": "ślokā ye bhārate vāpi kva cit ke cid vyavasthitāḥ",
    "GE07mbh_01_u:001.210d-003_0027": "tulyārthās saṃhitāṃ puṇyāṃ yojayiṣye tu tām aham",
    "GE07mbh_01_u:001.210d-003_0028": "tac chlokāṃś ca samuddhartuṃ kaḥ kṛtsnān bhārate kṣamaḥ yogataḥ sarvaratnāni samuddhartuṃ mahārṇavāt",
    "GE07mbh_01_u:001.210d-003_0030": "na ca prajñābhimānena yad ayaṃ kartum udyataḥ",
    "GE07mbh_01_u:001.210d-003_0031": "kiṃ tu bhāratabhaktir māṃ vivaśaṃ samacūcudat",
    "GE07mbh_01_u:002.001": "ṛṣaya ūcuḥ",
    "GE07mbh_01_u:002.001a": "samantapañcakam iti yad uktaṃ sūtanandana",
    "GE07mbh_01_u:002.001c": "etat sarvaṃ yathānyāyaṃ śrotum icchāmahe vayam",
    "GE07mbh_01_u:002.002": "sūta uvāca",
    "GE07mbh_01_u:002.002a": "śuśrūṣā yadi vo viprā bruvataś ca kathāḥ śubhāḥ",
    "GE07mbh_01_u:002.002c": "samantapañcakākhyaṃ ca śrotum arhatha sattamāḥ",
    "GE07mbh_01_u:002.003a": "tretādvāparayoḥ saṃdhau rāmaḥ śastrabhṛtāṃ varaḥ",
    "GE07mbh_01_u:002.003c": "asakṛt pārthivaṃ kṣatraṃ jaghānāmarṣacoditaḥ",
    "GE07mbh_01_u:002.004a": "sa sarvaṃ kṣatram utsādya svavīryeṇānaladyutiḥ",
    "GE07mbh_01_u:002.004c": "samantapañcake pañca cakāra rudhirahradān",
    "GE07mbh_01_u:002.004d-0070_01": "yojayānām avistīrṇāñ jāmadagnyaḥ pratāpavān",
    "GE07mbh_01_u:002.005a": "sa teṣu rudhirāmbhassu hradeṣu krodhamūrcchitaḥ",
    "GE07mbh_01_u:002.005c": "pitṝn saṃtarpayām āsa rudhireṇeti naḥ śrutam",
    "GE07mbh_01_u:002.006a": "atharcīkādayo 'bhyetya pitaro brāhmaṇarṣabham rāma uvāca",
    "GE07mbh_01_u:002.006b-0071_01": "rāma rāma mahābhāga prītāḥ sma tava bhārgava",
    "GE07mbh_01_u:002.006b-0071_02": "anayā pitṛbhaktyā ca vikrameṇa ca te vibho",
    "GE07mbh_01_u:002.006b-0071_03": "varaṃ vṛṇīṣva bhadraṃ te kim icchasi mahādyute",
    "GE07mbh_01_u:002.006b-0071_04": "yadi me pitaraḥ prītā yady anugrāhyatā mayi",
    "GE07mbh_01_u:002.006b-0071_05": "yac ca roṣābhibhūtena kṣatram utsāditaṃ mayā",
    "GE07mbh_01_u:002.006b-0071_06": "ataś ca pāpān mucyeham eṣa me prārthito varaḥ",
    "GE07mbh_01_u:002.006b-0071_07": "hradāś ca tīrthabhūtā me bhaveyur bhuvi viśrutāḥ",
    "GE07mbh_01_u:002.006b-0071_08": "evaṃ bhaviṣyatīty āhuḥ pitaro brāhmaṇarṣabhāḥ",
    "GE07mbh_01_u:002.006c": "taṃ kṣamasveti siṣidhus tataḥ sa virarāma ha",
    "GE07mbh_01_u:002.007a": "teṣāṃ samīpe yo deśo hradānāṃ rudhirāmbhasām",
    "GE07mbh_01_u:002.007c": "samantapañcakam iti puṇyaṃ tatparikīrtitam",
    "GE07mbh_01_u:002.008a": "yena liṅgena yo deśo yuktaḥ samupalakṣyate",
    "GE07mbh_01_u:002.008c": "tenaiva nāmnā taṃ deśaṃ vācyam āhur manīṣiṇaḥ",
    "GE07mbh_01_u:002.009a": "antare caiva saṃprāpte kalidvāparayor abhūt",
    "GE07mbh_01_u:002.009c": "samantapañcake yuddhaṃ",
    "GE07mbh_01_u:002.010a": "tasmin paramadharmiṣṭhe deśe bhūdoṣavarjite",
    "GE07mbh_01_u:002.010c": "aṣṭādaśa samājagmur akṣauhiṇyo yuyutsayā",
    "GE07mbh_01_u:002.010d-0072_01": "sametya taṃ dvijās tāś ca tatraiva nidhanaṃ gatāḥ",
    "GE07mbh_01_u:002.011a": "evaṃ nāmābhinirvṛttaṃ tasya deśasya vai dvijāḥ",
    "GE07mbh_01_u:002.011c": "puṇyaś ca ramaṇīyaś ca sa deśo vaḥ prakīrtitaḥ",
    "GE07mbh_01_u:002.012a": "tad etat kathitaṃ sarvaṃ mayā vo munisattamāḥ",
    "GE07mbh_01_u:002.012c": "yathā deśaḥ sa vikhyātas triṣu lokeṣu viśrutaḥ",
    "GE07mbh_01_u:002.013": "ṛṣaya ūcuḥ",
    "GE07mbh_01_u:002.013a": "akṣauhiṇya iti proktaṃ yat tvayā sūtanandana",
    "GE07mbh_01_u:002.013c": "etad icchāmahe śrotuṃ sarvam eva yathātatham",
    "GE07mbh_01_u:002.014a": "akṣauhiṇyāḥ parīmāṇaṃ rathāśvanaradantinām",
    "GE07mbh_01_u:002.014c": "yathāvac caiva no brūhi sarvaṃ hi viditaṃ tava",
    "GE07mbh_01_u:002.015": "sūta uvāca",
    "GE07mbh_01_u:002.015a": "eko ratho gajaś caiko narāḥ pañca padātayaḥ",
    "GE07mbh_01_u:002.015c": "trayaś ca turagās tajjñaiḥ pattir ity abhidhīyate",
    "GE07mbh_01_u:002.016a": "pattiṃ tu triguṇām etām āhuḥ senāmukhaṃ budhāḥ",
    "GE07mbh_01_u:002.016c": "trīṇi senāmukhāny eko gulma ity abhidhīyate",
    "GE07mbh_01_u:002.017a": "trayo gulmā gaṇo nāma vāhinī tu gaṇās trayaḥ",
    "GE07mbh_01_u:002.017c": "smṛtās tisras tu vāhinyaḥ pṛtaneti vicakṣaṇaiḥ",
    "GE07mbh_01_u:002.018a": "camūs tu pṛtanās tisras tisraś camvas tv anīkinī",
    "GE07mbh_01_u:002.018c": "anīkinīṃ daśaguṇāṃ prāhur akṣauhiṇīṃ budhāḥ",
    "GE07mbh_01_u:002.019a": "akṣauhiṇyāḥ prasaṃkhyānaṃ rathānāṃ dvijasattamāḥ",
    "GE07mbh_01_u:002.019c": "saṃkhyāgaṇitatattvajñaiḥ sahasrāṇy ekaviṃśatiḥ",
    "GE07mbh_01_u:002.020a": "śatāny upari caivāṣṭau tathā bhūyaś ca saptatiḥ",
    "GE07mbh_01_u:002.020c": "gajānāṃ tu parīmāṇam etad evātra nirdiśet",
    "GE07mbh_01_u:002.021a": "jñeyaṃ śatasahasraṃ tu sahasrāṇi tathā nava",
    "GE07mbh_01_u:002.021c": "narāṇām api pañcāśac chatāni trīṇi cānaghāḥ",
    "GE07mbh_01_u:002.022a": "pañcaṣaṣṭisahasrāṇi tathāśvānāṃ śatāni ca",
    "GE07mbh_01_u:002.022c": "daśottarāṇi ṣaṭ prāhur yathāvad iha saṃkhyayā",
    "GE07mbh_01_u:002.023a": "etām akṣauhiṇīṃ prāhuḥ saṃkhyātattvavido janāḥ",
    "GE07mbh_01_u:002.023c": "yāṃ vaḥ kathitavān asmi vistareṇa dvijottamāḥ",
    "GE07mbh_01_u:002.024a": "etayā saṃkhyayā hy āsan kurupāṇḍavasenayoḥ",
    "GE07mbh_01_u:002.024c": "akṣauhiṇyo dvijaśreṣṭhāḥ piṇḍenāṣṭādaśaiva tāḥ",
    "GE07mbh_01_u:002.025a": "sametās tatra vai deśe tatraiva nidhanaṃ gatāḥ",
    "GE07mbh_01_u:002.025c": "kauravān kāraṇaṃ kṛtvā kālenādbhutakarmaṇā",
    "GE07mbh_01_u:002.026a": "ahāni yuyudhe bhīṣmo daśaiva paramāstravit",
    "GE07mbh_01_u:002.026c": "ahāni pañca droṇas tu rarakṣa kuruvāhinīm",
    "GE07mbh_01_u:002.027a": "ahanī yuyudhe dve tu karṇaḥ parabalārdanaḥ",
    "GE07mbh_01_u:002.027c": "śalyo 'rdhadivasaṃ tv āsīd gadāyuddham ataḥ param",
    "GE07mbh_01_u:002.027d-0073_01": "duryodhanasya bhīmasya dinārdham abhavat tayoḥ",
    "GE07mbh_01_u:002.028a": "tasyaiva tu dinasyānte hārdikyadrauṇigautamāḥ",
    "GE07mbh_01_u:002.028c": "prasuptaṃ niśi viśvastaṃ jaghnur yaudhiṣṭhiraṃ balam",
    "GE07mbh_01_u:002.029a": "yat tu śaunakasatre te bhāratākhyānavistaram",
    "GE07mbh_01_u:002.029b-0074_01": "janamejayasya tatsatre vyāsaśiṣyeṇa dhīmatā",
    "GE07mbh_01_u:002.029b-0074_02": "kathitaṃ vistarārthaṃ ca yaśo vīryaṃ mahīkṣitām",
    "GE07mbh_01_u:002.029b-0075_01": "ākhyānaṃ kathitaṃ kṛtsnaṃ mahābhāratam uttamam",
    "GE07mbh_01_u:002.029c": "ākhyāsye tatra paulomam ākhyānaṃ cāditaḥ param",
    "GE07mbh_01_u:002.030a": "vicitrārthapadākhyānam anekasamayānvitam",
    "GE07mbh_01_u:002.030c": "abhipannaṃ naraiḥ prājñair vairāgyam iva mokṣibhiḥ",
    "GE07mbh_01_u:002.031a": "ātmeva veditavyeṣu priyeṣv iva ca jīvitam",
    "GE07mbh_01_u:002.031c": "itihāsaḥ pradhānārthaḥ śreṣṭhaḥ sarvāgameṣv ayam",
    "GE07mbh_01_u:002.032a": "itihāsottame hy asminn arpitā buddhir uttamā",
    "GE07mbh_01_u:002.032c": "svaravyañjanayoḥ kṛtsnā lokavedāśrayeva vāk",
    "GE07mbh_01_u:002.033a": "asya prajñābhipannasya vicitrapadaparvaṇaḥ",
    "GE07mbh_01_u:002.033c": "bhāratasyetihāsasya śrūyatāṃ parvasaṃgrahaḥ",
    "GE07mbh_01_u:002.033d-0076_01": "ādiparva purā proktaṃ pārāśaryeṇa dhīmatā",
    "GE07mbh_01_u:002.034a": "parvānukramaṇī pūrvaṃ dvitīyaṃ parvasaṃgrahaḥ",
    "GE07mbh_01_u:002.034c": "pauṣyaṃ paulomam āstīkam ādivaṃśāvatāraṇam",
    "GE07mbh_01_u:002.035a": "tataḥ saṃbhavaparvoktam adbhutaṃ devanirmitam",
    "GE07mbh_01_u:002.035c": "dāho jatugṛhasyātra haiḍimbaṃ parva cocyate",
    "GE07mbh_01_u:002.036a": "tato bakavadhaḥ parva parva caitrarathaṃ tataḥ",
    "GE07mbh_01_u:002.036c": "tataḥ svayaṃvaraṃ devyāḥ pāñcālyāḥ parva cocyate",
    "GE07mbh_01_u:002.037a": "kṣatradharmeṇa nirjitya tato vaivāhikaṃ smṛtam",
    "GE07mbh_01_u:002.037c": "vidurāgamanaṃ parva rājyalambhas tathaiva ca",
    "GE07mbh_01_u:002.038a": "arjunasya vane vāsaḥ subhadrāharaṇaṃ tataḥ",
    "GE07mbh_01_u:002.038c": "subhadrāharaṇād ūrdhvaṃ jñeyaṃ haraṇahārikam",
    "GE07mbh_01_u:002.039a": "tataḥ khāṇḍavadāhākhyaṃ tatraiva mayadarśanam",
    "GE07mbh_01_u:002.039c": "sabhāparva tataḥ proktaṃ mantraparva tataḥ param",
    "GE07mbh_01_u:002.040a": "jarāsaṃdhavadhaḥ parva parva digvijayas tathā",
    "GE07mbh_01_u:002.040c": "parva digvijayād ūrdhvaṃ rājasūyikam ucyate",
    "GE07mbh_01_u:002.041a": "tataś cārghābhiharaṇaṃ śiśupālavadhas tataḥ",
    "GE07mbh_01_u:002.041c": "dyūtaparva tataḥ proktam anudyūtam ataḥ param",
    "GE07mbh_01_u:002.042a": "tata āraṇyakaṃ parva kirmīravadha eva ca",
    "GE07mbh_01_u:002.042b-0077_01": "arjunasyābhigamanaṃ parva jñeyam ataḥ param",
    "GE07mbh_01_u:002.042c": "īśvarārjunayor yuddhaṃ parva kairātasaṃjñitam",
    "GE07mbh_01_u:002.043a": "indralokābhigamanaṃ parva jñeyam ataḥ param",
    "GE07mbh_01_u:002.043c": "tīrthayātrā tataḥ parva kururājasya dhīmataḥ",
    "GE07mbh_01_u:002.044a": "jaṭāsuravadhaḥ parva yakṣayuddham ataḥ param",
    "GE07mbh_01_u:002.044b-0078_01": "arjunasyāstrasaṃprāptir arjunāgamanaṃ tataḥ",
    "GE07mbh_01_u:002.044b-0079_01": "nivātakavacair yuddhaṃ parva cājagaraṃ tataḥ",
    "GE07mbh_01_u:002.044c": "tathaivājagaraṃ parva vijñeyaṃ tadanantaram",
    "GE07mbh_01_u:002.045a": "mārkaṇḍeyasamasyā ca parvoktaṃ tadanantaram",
    "GE07mbh_01_u:002.045c": "saṃvādaś ca tataḥ parva draupadīsatyabhāmayoḥ",
    "GE07mbh_01_u:002.046a": "ghoṣayātrā tataḥ parva mṛgasvapnabhayaṃ tataḥ",
    "GE07mbh_01_u:002.046b-0082_01": "rāmākhyānaṃ tataḥ parva sāvitryākhyānam eva ca",
    "GE07mbh_01_u:002.046b-0083_01": "pativratāyā māhātmyaṃ sāvitryāś caivam adbhutam",
    "GE07mbh_01_u:002.046b-0083_02": "rāmopākhyānam atraiva parva jñeyam ataḥ param",
    "GE07mbh_01_u:002.046c": "vrīhidrauṇikam ākhyānaṃ tato 'nantaram ucyate",
    "GE07mbh_01_u:002.046d-0080_01": "mantrasya niścayaṃ kṛtvā kāryasyāpi vicintayan",
    "GE07mbh_01_u:002.046d-0081_01": "nalākhyānam ataḥ parva mṛgasvapnam ataḥ param",
    "GE07mbh_01_u:002.046d-0081_02": "tato nahuṣam ākhyānaṃ tato 'nantaram ucyate",
    "GE07mbh_01_u:002.047a": "draupadīharaṇaṃ parva saindhavena vanāt tataḥ",
    "GE07mbh_01_u:002.047c": "kuṇḍalāharaṇaṃ parva tataḥ param ihocyate",
    "GE07mbh_01_u:002.048a": "āraṇeyaṃ tataḥ parva vairāṭaṃ tadanantaram",
    "GE07mbh_01_u:002.048b-0084_01": "pāṇḍavānāṃ praveśaś ca samayasya ca pālanam",
    "GE07mbh_01_u:002.048c": "kīcakānāṃ vadhaḥ parva parva gograhaṇaṃ tataḥ",
    "GE07mbh_01_u:002.049a": "abhimanyunā ca vairāṭyāḥ parva vaivāhikaṃ smṛtam",
    "GE07mbh_01_u:002.049c": "udyogaparva vijñeyam ata ūrdhvaṃ mahādbhutam",
    "GE07mbh_01_u:002.050a": "tataḥ saṃjayayānākhyaṃ parva jñeyam ataḥ param",
    "GE07mbh_01_u:002.050c": "prajāgaraṃ tataḥ parva dhṛtarāṣṭrasya cintayā",
    "GE07mbh_01_u:002.051a": "parva sānatsujātaṃ ca guhyam adhyātmadarśanam",
    "GE07mbh_01_u:002.051c": "yānasaṃdhis tataḥ parva bhagavad yānam eva ca",
    "GE07mbh_01_u:002.051d-0085_01": "mātalīyam upākhyānaṃ caritaṃ gālavasya ca",
    "GE07mbh_01_u:002.051d-0085_02": "sāvitraṃ vāmadevyaṃ ca vainyopākhyānam eva ca",
    "GE07mbh_01_u:002.051d-0085_03": "jāmadagnyam upākhyānaṃ parva ṣoḍaśarājakam",
    "GE07mbh_01_u:002.051d-0085_04": "sabhāpraveśaḥ kṛṣṇasya vidulāputraśāsanam",
    "GE07mbh_01_u:002.051d-0085_05": "udyogaḥ sainyaniryāṇaṃ śvetopākhyānam eva ca",
    "GE07mbh_01_u:002.052a": "jñeyaṃ vivādaparvātra karṇasyāpi mahātmanaḥ",
    "GE07mbh_01_u:002.052b-0086_01": "mantrasya niścayaṃ kṛtvā kāryaṃ samabhicintatam",
    "GE07mbh_01_u:002.052b-0086_02": "kīrtyate cāpy upākhyānaṃ saināpatye 'bhiṣecanam",
    "GE07mbh_01_u:002.052b-0086_03": "śvetasya vāsudevena citraṃ bahukathāśrayam",
    "GE07mbh_01_u:002.052c": "niryāṇaṃ parva ca tataḥ kurupāṇḍavasenayoḥ",
    "GE07mbh_01_u:002.053a": "rathātirathasaṃkhyā ca parvoktaṃ tadanantaram",
    "GE07mbh_01_u:002.053c": "ulūkadūtāgamanaṃ parvāmarṣavivardhanam",
    "GE07mbh_01_u:002.054a": "ambopākhyānam api ca parva jñeyam ataḥ param",
    "GE07mbh_01_u:002.054b-0087_01": "divyaṃ cakṣur dadau yatra saṃjayāya mahān ṛṣiḥ",
    "GE07mbh_01_u:002.054c": "bhīṣmābhiṣecanaṃ parva jñeyam adbhutakāraṇam",
    "GE07mbh_01_u:002.055a": "jambūkhaṇḍavinirmāṇaṃ parvoktaṃ tadanantaram",
    "GE07mbh_01_u:002.055c": "bhūmiparva tato jñeyaṃ dvīpavistarakīrtanam",
    "GE07mbh_01_u:002.056a": "parvoktaṃ bhagavadgītā parva bhīṣmavadhas tataḥ",
    "GE07mbh_01_u:002.056c": "droṇābhiṣekaḥ parvoktaṃ saṃśaptakavadhas tataḥ",
    "GE07mbh_01_u:002.057a": "abhimanyuvadhaḥ parva pratijñāparva cocyate",
    "GE07mbh_01_u:002.057c": "jayadrathavadhaḥ parva ghaṭotkacavadhas tataḥ",
    "GE07mbh_01_u:002.058a": "tato droṇavadhaḥ parva vijñeyaṃ lomaharṣaṇam",
    "GE07mbh_01_u:002.058c": "mokṣo nārāyaṇāstrasya parvānantaram ucyate",
    "GE07mbh_01_u:002.059a": "karṇaparva tato jñeyaṃ śalyaparva tataḥ param",
    "GE07mbh_01_u:002.059c": "hradapraveśanaṃ parva gadāyuddham ataḥ param",
    "GE07mbh_01_u:002.060a": "sārasvataṃ tataḥ parva",
    "GE07mbh_01_u:002.060c": "ata ūrdhvaṃ tu bībhatsaṃ parva sauptikam ucyate",
    "GE07mbh_01_u:002.061a": "aiṣīkaṃ parva nirdiṣṭam ata ūrdhvaṃ sudāruṇam",
    "GE07mbh_01_u:002.061c": "jalapradānikaṃ parva strīparva ca tataḥ param",
    "GE07mbh_01_u:002.062a": "śrāddhaparva tato jñeyaṃ kurūṇām aurdhvadehikam",
    "GE07mbh_01_u:002.062c": "ābhiṣecanikaṃ parva dharmarājasya dhīmataḥ",
    "GE07mbh_01_u:002.063a": "cārvākanigrahaḥ parva rakṣaso brahmarūpiṇaḥ",
    "GE07mbh_01_u:002.063c": "pravibhāgo gṛhāṇāṃ ca parvoktaṃ tadanantaram",
    "GE07mbh_01_u:002.064a": "śāntiparva tato yatra",
    "GE07mbh_01_u:002.064c": "āpaddharmaś ca parvoktaṃ mokṣadharmas tataḥ param",
    "GE07mbh_01_u:002.064d-0088_01": "śukapraśnābhigamanaṃ brahmapraśnānuśāsanam",
    "GE07mbh_01_u:002.064d-0088_02": "prādurbhāvaś ca durvāsaḥ saṃvādaś caiva māyayā",
    "GE07mbh_01_u:002.065a": "tataḥ parva parijñeyam ānuśāsanikaṃ param",
    "GE07mbh_01_u:002.065c": "svargārohaṇikaṃ parva tato bhīṣmasya dhīmataḥ",
    "GE07mbh_01_u:002.066a": "tato 'śvamedhikaṃ parva sarvapāpapraṇāśanam",
    "GE07mbh_01_u:002.066c": "anugītā tataḥ parva jñeyam adhyātmavācakam",
    "GE07mbh_01_u:002.067a": "parva cāśramavāsākhyaṃ putradarśanam eva ca",
    "GE07mbh_01_u:002.067c": "nāradāgamanaṃ parva tataḥ param ihocyate",
    "GE07mbh_01_u:002.067d-0089_01": "varṇadharmas tato jñeyam āśramāṇāṃ ca kīrtanam",
    "GE07mbh_01_u:002.067d-0089_02": "mṛtānāṃ darśanaṃ caiva vyāsenādbhutakarmaṇā",
    "GE07mbh_01_u:002.068a": "mausalaṃ parva ca tato ghoraṃ samanuvarṇyate",
    "GE07mbh_01_u:002.068c": "mahāprasthānikaṃ parva svargārohaṇikaṃ tataḥ",
    "GE07mbh_01_u:002.068d-0090_01": "svargārohaṇikaṃ parva tato jñeyam ataḥ param",
    "GE07mbh_01_u:002.069a": "harivaṃśas tataḥ parva purāṇaṃ khilasaṃjñitam",
    "GE07mbh_01_u:002.069b-0091_01": "viṣṇuparva śiśoś caryā viṣṇoḥ kaṃsavadhas tathā",
    "GE07mbh_01_u:002.069b-0092_01": "saubhasya ca vadhaḥ parva bāṇasya narakasya ca",
    "GE07mbh_01_u:002.069b-0092_02": "janamejayasya yajñe tu nakulākhyānam eva ca",
    "GE07mbh_01_u:002.069c": "bhaviṣyatparva cāpy uktaṃ khileṣv evādbhutaṃ mahat",
    "GE07mbh_01_u:002.070a": "etat parvaśataṃ pūrṇaṃ vyāsenoktaṃ mahātmanā",
    "GE07mbh_01_u:002.070c": "yathāvat sūtaputreṇa lomaharṣaṇinā punaḥ",
    "GE07mbh_01_u:002.071a": "kathitaṃ naimiṣāraṇye parvāṇy aṣṭādaśaiva tu",
    "GE07mbh_01_u:002.071c": "samāso bhāratasyāyaṃ tatroktaḥ parvasaṃgrahaḥ",
    "GE07mbh_01_u:002.071d-0093_01": "pauṣyaṃ paulomam āstīkam ādivaṃśāvatāraṇam",
    "GE07mbh_01_u:002.071d-0093_02": "saṃbhavo jatuveśmākhyaṃ hiḍimbabakayor vadhaḥ",
    "GE07mbh_01_u:002.071d-0093_03": "tathā caitrarathaṃ devyāḥ pāñcālyāś ca svayaṃvaraḥ",
    "GE07mbh_01_u:002.071d-0093_04": "kṣātradharmeṇa nirjitya tato vaivāhikaṃ smṛtam",
    "GE07mbh_01_u:002.071d-0093_05": "vidurāgamanaṃ caiva rājyalambhas tathaiva ca",
    "GE07mbh_01_u:002.071d-0093_06": "vanavāso 'rjunasyāpi subhadrāharaṇaṃ tataḥ",
    "GE07mbh_01_u:002.071d-0093_07": "haraṇāharaṇaṃ caiva dahanaṃ khāṇḍavasya ca",
    "GE07mbh_01_u:002.071d-0093_08": "mayasya darśanaṃ caiva ādiparvaṇi kathyate",
    "GE07mbh_01_u:002.072a": "pauṣye parvaṇi māhātmyam uttaṅkasyopavarṇitam",
    "GE07mbh_01_u:002.072c": "paulome bhṛguvaṃśasya vistāraḥ parikīrtitaḥ",
    "GE07mbh_01_u:002.072d-0094_01": "ślokānāṃ ca sahasraṃ ca pañcāśac chatam eva ca",
    "GE07mbh_01_u:002.072d-0094_02": "adhyāyānāṃ tathāṣṭau ca parvaṇy asmin prakīrtitāḥ",
    "GE07mbh_01_u:002.073a": "āstīke sarvanāgānāṃ garuḍasya ca saṃbhavaḥ",
    "GE07mbh_01_u:002.073c": "kṣīrodamathanaṃ caiva janmocchaiḥśravasas tathā",
    "GE07mbh_01_u:002.074a": "yajataḥ sarpasatreṇa rājñaḥ pārikṣitasya ca",
    "GE07mbh_01_u:002.074c": "katheyam abhinirvṛttā bhāratānāṃ mahātmanām",
    "GE07mbh_01_u:002.074d-0095_01": "ślokāgraṃ ca sahasraṃ ca triśataṃ cottaraṃ tathā",
    "GE07mbh_01_u:002.074d-0095_02": "ślokāś ca caturāśītiḥ parvaṇy asmiṃs tathaiva ca",
    "GE07mbh_01_u:002.074d-0095_03": "adhyāyānāṃ tataḥ proktaṃ catvāriṃśan maharṣiṇā",
    "GE07mbh_01_u:002.075a": "vividhāḥ saṃbhavā rājñām uktāḥ saṃbhavaparvaṇi",
    "GE07mbh_01_u:002.075c": "anyeṣāṃ caiva viprāṇām ṛṣer dvaipāyanasya ca",
    "GE07mbh_01_u:002.076a": "aṃśāvataraṇaṃ cātra devānāṃ parikīrtitam",
    "GE07mbh_01_u:002.076c": "daityānāṃ dānavānāṃ ca yakṣāṇāṃ ca mahaujasām",
    "GE07mbh_01_u:002.077a": "nāgānām atha sarpāṇāṃ gandharvāṇāṃ patatriṇām",
    "GE07mbh_01_u:002.077c": "anyeṣāṃ caiva bhūtānāṃ vividhānāṃ samudbhavaḥ",
    "GE07mbh_01_u:002.077d-0096_01": "maharṣer āśramapade kaṇvasya ca tapasvinaḥ",
    "GE07mbh_01_u:002.077d-0096_02": "śakuntalāyāṃ duṣyantād bharataś cāpi jajñivān",
    "GE07mbh_01_u:002.077d-0096_03": "yasya lokeṣu nāmnedaṃ prathitaṃ bhārataṃ kulam",
    "GE07mbh_01_u:002.078a": "vasūnāṃ punar utpattir bhāgīrathyāṃ mahātmanām",
    "GE07mbh_01_u:002.078c": "śaṃtanor veśmani punas teṣāṃ cārohaṇaṃ divi",
    "GE07mbh_01_u:002.079a": "tejoṃśānāṃ ca saṃghātād bhīṣmasyāpy atra saṃbhavaḥ",
    "GE07mbh_01_u:002.079c": "rājyān nivartanaṃ caiva brahmacaryavrate sthitiḥ",
    "GE07mbh_01_u:002.080a": "pratijñāpālanaṃ caiva rakṣā citrāṅgadasya ca",
    "GE07mbh_01_u:002.080c": "hate citrāṅgade caiva rakṣā bhrātur yavīyasaḥ",
    "GE07mbh_01_u:002.081a": "vicitravīryasya tathā rājye saṃpratipādanam",
    "GE07mbh_01_u:002.081c": "dharmasya nṛṣu saṃbhūtir aṇīmāṇḍavyaśāpajā",
    "GE07mbh_01_u:002.082a": "kṛṣṇadvaipāyanāc caiva prasūtir varadānajā",
    "GE07mbh_01_u:002.082c": "dhṛtarāṣṭrasya pāṇḍoś ca pāṇḍavānāṃ ca saṃbhavaḥ",
    "GE07mbh_01_u:002.083a": "vāraṇāvatayātrā ca mantro duryodhanasya ca",
    "GE07mbh_01_u:002.083b-0097_01": "hitopadeśaś ca pathi dharmarājasya dhīmataḥ",
    "GE07mbh_01_u:002.083b-0097_02": "vidureṇa kṛto yatra hitārthaṃ mlecchabhāṣayā",
    "GE07mbh_01_u:002.083c": "vidurasya ca vākyena suruṅgopakramakriyā",
    "GE07mbh_01_u:002.083d-0098_01": "niṣādyāḥ pañcaputrāyāḥ suptāyā jatuveśmani",
    "GE07mbh_01_u:002.083d-0098_02": "purocanasya cātraiva dahanaṃ saṃprakīrtitam",
    "GE07mbh_01_u:002.084a": "pāṇḍavānāṃ vane ghore hiḍimbāyāś ca darśanam",
    "GE07mbh_01_u:002.084b-0099_01": "tatraiva ca hiḍimbasya vadho bhīmān mahābalāt",
    "GE07mbh_01_u:002.084c": "ghaṭotkacasya cotpattir atraiva parikīrtitā",
    "GE07mbh_01_u:002.084d-0100_01": "maharṣer darśanaṃ caiva vyāsasyāmitatejasaḥ",
    "GE07mbh_01_u:002.084d-0100_02": "tadājñayaikacakrāyāṃ brāhmaṇasya niveśane",
    "GE07mbh_01_u:002.085a": "ajñātacaryā pāṇḍūnāṃ vāso brāhmaṇaveśmani",
    "GE07mbh_01_u:002.085c": "bakasya nidhanaṃ caiva nāgarāṇāṃ ca vismayaḥ",
    "GE07mbh_01_u:002.085d-0101_01": "saṃbhavaś caiva kṛṣṇāyā dhṛṣṭadyumnasya caiva ha",
    "GE07mbh_01_u:002.085d-0101_02": "brāhmaṇāt samupaśrutya vyāsavākyapracoditāḥ",
    "GE07mbh_01_u:002.085d-0101_03": "draupadīṃ prārthayantas te svayaṃvaradidṛkṣavaḥ",
    "GE07mbh_01_u:002.085d-0101_04": "pāñcālān abhito jagmur yatra kautūhalānvitāḥ",
    "GE07mbh_01_u:002.085d-0102_01": "kūṭasya dhārtarāṣṭreṇa preṣaṇaṃ pāṇḍavān prati",
    "GE07mbh_01_u:002.086a": "aṅgāraparṇaṃ nirjitya gaṅgākūle 'rjunas tadā",
    "GE07mbh_01_u:002.086b-0103_01": "sakhyaṃ kṛtvā tatas tena tasmād eva sa śuśruve",
    "GE07mbh_01_u:002.086c": "bhrātṛbhiḥ sahitaḥ sarvaiḥ pāñcālān abhito yayau",
    "GE07mbh_01_u:002.087a": "tāpatyam atha vāsiṣṭham aurvaṃ cākhyānam uttamam",
    "GE07mbh_01_u:002.087b-0104_01": "pāñcālanagare cāpi lakṣyaṃ bhittvā dhanaṃjayaḥ",
    "GE07mbh_01_u:002.087b-0104_02": "draupadīṃ labdhavān atra madhye sarvamahīkṣitām",
    "GE07mbh_01_u:002.087b-0104_03": "bhīmasenārjunau yatra saṃrabdhān pṛthivīpatīn",
    "GE07mbh_01_u:002.087b-0104_04": "śalyakarṇau ca tarasā jitavantau mahāmṛdhe",
    "GE07mbh_01_u:002.087b-0104_05": "dṛṣṭvā tayoś ca tad vīryam aprameyam amānuṣam",
    "GE07mbh_01_u:002.087b-0104_06": "śaṅkamānau pāṇḍavāṃs tān rāmakṛṣṇau mahāmatī",
    "GE07mbh_01_u:002.087b-0104_07": "jagmatus taiḥ samāgantuṃ śālāṃ bhārgavaveśmani",
    "GE07mbh_01_u:002.087b-0105_01": "svayaṃvaraṃ ca pāñcālyā rārāyantraprabhedanam",
    "GE07mbh_01_u:002.087b-0105_02": "nṛpāṇāṃ saha saṃgrāmaḥ pāṇḍavānāṃ mahādbhutam",
    "GE07mbh_01_u:002.087c": "pañcendrāṇām upākhyānam atraivādbhutam ucyate",
    "GE07mbh_01_u:002.088a": "pañcānām ekapatnītve vimarśo drupadasya ca",
    "GE07mbh_01_u:002.088c": "draupadyā devavihito vivāhaś cāpy amānuṣaḥ",
    "GE07mbh_01_u:002.088d-0106_01": "kṣattuś ca dhṛtarāṣṭreṇa preṣaṇaṃ pāṇḍavān prati",
    "GE07mbh_01_u:002.089a": "vidurasya ca saṃprāptir darśanaṃ keśavasya ca",
    "GE07mbh_01_u:002.089c": "khāṇḍavaprasthavāsaś ca tathā rājyārdhaśāsanam",
    "GE07mbh_01_u:002.090a": "nāradasyājñayā caiva draupadyāḥ samayakriyā",
    "GE07mbh_01_u:002.090c": "sundopasundayos tatra upākhyānaṃ prakīrtitam",
    "GE07mbh_01_u:002.090d-0107_01": "anantaraṃ ca draupadyā sahāsīnaṃ yudhiṣṭhiram",
    "GE07mbh_01_u:002.090d-0107_02": "anupraviśya viprārthaṃ phālguno gṛhya cāyudham",
    "GE07mbh_01_u:002.090d-0107_03": "mokṣayitvā gṛhaṃ gatvā viprārthaṃ kṛtaniścayaḥ",
    "GE07mbh_01_u:002.090d-0107_04": "samayaṃ pālayan vīro vanaṃ yatra jagāma ha",
    "GE07mbh_01_u:002.091a": "pārthasya vanavāsaś ca ulūpyā pathi saṃgamaḥ",
    "GE07mbh_01_u:002.091c": "puṇyatīrthānusaṃyānaṃ babhruvāhanajanma ca",
    "GE07mbh_01_u:002.091d-0108_01": "tatraiva mokṣayām āsa pañca so 'psarasaḥ śubhāḥ",
    "GE07mbh_01_u:002.091d-0108_02": "śāpād grāhatvam āpannā brāhmaṇasya tapasvinaḥ",
    "GE07mbh_01_u:002.091d-0108_03": "prabhāsatīrthe pārthasya kṛṣṇena ca samāgamaḥ",
    "GE07mbh_01_u:002.092a": "dvārakāyāṃ subhadrā ca kāmayānena kāminī",
    "GE07mbh_01_u:002.092c": "vāsudevasyānumate prāptā caiva kirīṭinā",
    "GE07mbh_01_u:002.093a": "haraṇaṃ gṛhya saṃprāpte kṛṣṇe devakinandane",
    "GE07mbh_01_u:002.093b-0109_01": "śakraprasthaṃ mahābāhuḥ prītyā paramayā yutaḥ",
    "GE07mbh_01_u:002.093b-0109_02": "nyavasat saha pārthena tatraivodārakarmaṇā",
    "GE07mbh_01_u:002.093c": "saṃprāptiś cakradhanuṣoḥ khāṇḍavasya ca dāhanam",
    "GE07mbh_01_u:002.094a": "abhimanyoḥ subhadrāyāṃ janma cottamatejasaḥ",
    "GE07mbh_01_u:002.094b-0110_01": "draupadyās tanayānāṃ ca saṃbhavo 'traiva kīrtitaḥ",
    "GE07mbh_01_u:002.094b-0110_02": "vihārārthaṃ ca gatayoḥ kṛṣṇayor yamunām anu",
    "GE07mbh_01_u:002.094c": "mayasya mokṣo jvalanād bhujaṃgasya ca mokṣaṇam",
    "GE07mbh_01_u:002.094e": "maharṣer mandapālasya śārṅgyaṃ tanayasaṃbhavaḥ",
    "GE07mbh_01_u:002.095a": "ity etad ādhiparvoktaṃ prathamaṃ bahuvistaram",
    "GE07mbh_01_u:002.095c": "adhyāyānāṃ śate dve tu saṃkhyāte paramarṣiṇā",
    "GE07mbh_01_u:002.095e": "aṣṭādaśaiva cādhyāyā vyāsenottamatejasā",
    "GE07mbh_01_u:002.096a": "sapta ślokasahasrāṇi tathā nava śatāni ca",
    "GE07mbh_01_u:002.096c": "ślokāś ca caturāśītir dṛṣṭo grantho mahātmanā",
    "GE07mbh_01_u:002.097a": "dvitīyaṃ tu sabhāparva bahuvṛttāntam ucyate",
    "GE07mbh_01_u:002.097c": "sabhākriyā pāṇḍavānāṃ kiṃkarāṇāṃ ca darśanam",
    "GE07mbh_01_u:002.098a": "lokapālasabhākhyānaṃ nāradād devadarśanāt",
    "GE07mbh_01_u:002.098c": "rājasūyasya cārambho jarāsaṃdhavadhas tathā",
    "GE07mbh_01_u:002.099a": "girivraje niruddhānāṃ rājñāṃ kṛṣṇena mokṣaṇam",
    "GE07mbh_01_u:002.099b-0111_01": "tathā digvijayo 'traiva pāṇḍavānāṃ prakīrtitaḥ",
    "GE07mbh_01_u:002.099b-0111_02": "rājñām āgamanaṃ caiva sārhaṇānāṃ mahākratau",
    "GE07mbh_01_u:002.099c": "rājasūye 'rghasaṃvāde śiśupālavadhas tathā",
    "GE07mbh_01_u:002.100a": "yajñe vibhūtiṃ tāṃ dṛṣṭvā duḥkhāmarṣānvitasya ca",
    "GE07mbh_01_u:002.100c": "duryodhanasyāvahāso bhīmena ca sabhātale",
    "GE07mbh_01_u:002.101a": "yatrāsya manyur udbhūto yena dyūtam akārayat",
    "GE07mbh_01_u:002.101c": "yatra dharmasutaṃ dyūte śakuniḥ kitavo 'jayat",
    "GE07mbh_01_u:002.102a": "yatra dyūtārṇave magnān draupadī naur ivārṇavāt",
    "GE07mbh_01_u:002.102b-0112_01": "dhṛtarāṣṭro mahāprājñaḥ snuṣāṃ paramaduḥkhitām",
    "GE07mbh_01_u:002.102c": "tārayām āsa tāṃs tīrṇāñ jñātvā duryodhano nṛpaḥ",
    "GE07mbh_01_u:002.102e": "punar eva tato dyūte samāhvayata pāṇḍavān",
    "GE07mbh_01_u:002.102f-0113_01": "jitvā ca vanavāsāya preṣayām āsa tāṃs tataḥ",
    "GE07mbh_01_u:002.103a": "etat sarvaṃ sabhāparva samākhyātaṃ mahātmanā",
    "GE07mbh_01_u:002.103c": "adhyāyāḥ saptatir jñeyās tathā dvau cātra saṃkhyayā",
    "GE07mbh_01_u:002.104a": "ślokānāṃ dve sahasre tu pañca ślokaśatāni ca",
    "GE07mbh_01_u:002.104c": "ślokāś caikādaśa jñeyāḥ parvaṇy asmin prakīrtitāḥ",
    "GE07mbh_01_u:002.105a": "ataḥ paraṃ tṛtīyaṃ tu jñeyam āraṇyakaṃ mahat",
    "GE07mbh_01_u:002.105b-0114_01": "vanavāsaṃ prayāteṣu pāṇḍaveṣu mahātmasu",
    "GE07mbh_01_u:002.105c": "paurānugamanaṃ caiva dharmaputrasya dhīmataḥ",
    "GE07mbh_01_u:002.105d-0115_01": "yatrādityād varaprāptir dharmarājasya dhīmataḥ",
    "GE07mbh_01_u:002.105d-0116_01": "annauṣadhīnāṃ ca kṛte pāṇḍavena mahātmanā",
    "GE07mbh_01_u:002.105d-0116_02": "dvijānāṃ bharaṇārthaṃ ca kṛtam ārādhanaṃ raveḥ",
    "GE07mbh_01_u:002.105d-0116_03": "hitaṃ ca bruvataḥ kṣattuḥ parityāgo 'mbikāsutāt",
    "GE07mbh_01_u:002.105d-0116_04": "tyaktasya pāṇḍuputrāṇāṃ samīpagamanaṃ tathā",
    "GE07mbh_01_u:002.105d-0116_05": "punarāgamanaṃ caiva dhṛtarāṣṭrasya śāsanāt",
    "GE07mbh_01_u:002.105d-0116_06": "karṇaprotsāhanaṃ caiva dhārtarāṣṭrasya durmateḥ",
    "GE07mbh_01_u:002.105d-0116_07": "vanasthān pāṇḍavān hantuṃ mantro duryodhanasya ca",
    "GE07mbh_01_u:002.105d-0116_08": "taṃ duṣṭabhāvaṃ vijñāya vyāsasyāgamanaṃ drutam",
    "GE07mbh_01_u:002.105d-0116_09": "niryāṇapratiṣedhaś ca surabhyākhyānam eva ca",
    "GE07mbh_01_u:002.105d-0116_10": "maitreyāgamanaṃ cātra rājñaś caivānuśāsanam",
    "GE07mbh_01_u:002.105d-0116_11": "śāpotsargaś ca tenaiva rājño duryodhanasya ca",
    "GE07mbh_01_u:002.105d-0116_12": "kirmīrasya vadhaś cātra bhīmasenena saṃyuge",
    "GE07mbh_01_u:002.105d-0117_01": "dhaumyopadeśāt tigmāṃśuprasādād annasaṃbhavaḥ",
    "GE07mbh_01_u:002.105d-0118_01": "maitreyaśāpotsargaś ca vidurasya pravāsanam",
    "GE07mbh_01_u:002.106a": "vṛṣṇīnām āgamo yatra pāñcālānāṃ ca sarvaśaḥ",
    "GE07mbh_01_u:002.106b-0119_01": "śrutvā śakuninā dyūte nikṛtyā nirjitāṃś ca tān",
    "GE07mbh_01_u:002.106b-0119_02": "kruddhasyānupraśamanaṃ hareś caiva kirīṭinā",
    "GE07mbh_01_u:002.106b-0119_03": "paridevanaṃ ca pāñcālyā vāsudevasya saṃnidhau",
    "GE07mbh_01_u:002.106b-0119_04": "āśvāsanaṃ ca kṛṣṇena duḥkhārtāyāḥ prakīrtitam",
    "GE07mbh_01_u:002.106b-0120_01": "bāndhavāgamanaṃ caiva draupadyāś cāśrumokṣaṇam",
    "GE07mbh_01_u:002.106b-0121_01": "tat kirmīravadhākhyānaṃ vṛṣṇīnām āgamas tathā",
    "GE07mbh_01_u:002.106b-0121_02": "pāñcālānāṃ ca sarveṣāṃ saubhākhyānaṃ tathaiva ca",
    "GE07mbh_01_u:002.106c": "yatra saubhavadhākhyānaṃ kirmīravadha eva ca",
    "GE07mbh_01_u:002.106d-0122_01": "subhadrāyāḥ saputrāyāḥ kṛṣṇena dvārakāṃ purīm",
    "GE07mbh_01_u:002.106d-0122_02": "nayanaṃ draupadeyānāṃ dhṛṣṭadyumnena caiva hi",
    "GE07mbh_01_u:002.106d-0122_03": "praveśaḥ pāṇḍaveyānāṃ ramye dvaitavane tataḥ",
    "GE07mbh_01_u:002.106d-0122_04": "dharmarājasya cātraiva saṃvādaḥ kṛṣṇayā saha",
    "GE07mbh_01_u:002.106d-0122_05": "saṃvādaś ca tathā rājñā bhīmasyāpi prakīrtitaḥ",
    "GE07mbh_01_u:002.106d-0122_06": "samīpaṃ pāṇḍuputrāṇāṃ vyāsasyāgamanaṃ tathā",
    "GE07mbh_01_u:002.106d-0122_07": "pratismṛtyātha vidyāyā dānaṃ rājño maharṣiṇā",
    "GE07mbh_01_u:002.106d-0122_08": "gamanaṃ kāmyakaṃ cāpi vyāse pratigate tataḥ",
    "GE07mbh_01_u:002.106e": "astrahetor vivāsaś ca pārthasyāmitatejasaḥ",
    "GE07mbh_01_u:002.107a": "mahādevena yuddhaṃ ca kirātavapuṣā saha",
    "GE07mbh_01_u:002.107c": "darśanaṃ lokapālānāṃ svargārohaṇam eva ca",
    "GE07mbh_01_u:002.107d-0123_01": "mahendralokagamanam astrārthe ca kirīṭinaḥ",
    "GE07mbh_01_u:002.107d-0123_02": "yatra cintā samutpannā dhṛtarāṣṭrasya bhūyasī",
    "GE07mbh_01_u:002.108a": "darśanaṃ bṛhadaśvasya maharṣer bhāvitātmanaḥ",
    "GE07mbh_01_u:002.108c": "yudhiṣṭhirasya cārtasya vyasane paridevanam",
    "GE07mbh_01_u:002.109a": "nalopākhyānam atraiva dharmiṣṭhaṃ karuṇodayam",
    "GE07mbh_01_u:002.109c": "damayantyāḥ sthitir yatra nalasya vyasanāgame",
    "GE07mbh_01_u:002.109d-0124_01": "tathākṣahṛdayaprāptis tasmād eva maharṣitaḥ",
    "GE07mbh_01_u:002.109d-0124_02": "lomaśasyāgamaś cātra svargāt pāṇḍusutān prati",
    "GE07mbh_01_u:002.110a": "vanavāsagatānāṃ ca pāṇḍavānāṃ mahātmanām",
    "GE07mbh_01_u:002.110c": "svarge pravṛttir ākhyātā lomaśenārjunasya vai",
    "GE07mbh_01_u:002.110d-0125_01": "saṃdeśād arjunasyātra tīrthābhigamanakriyā",
    "GE07mbh_01_u:002.110d-0125_02": "tīrthānāṃ ca phalaprāptiḥ puṇyatvaṃ cāpi kīrtitam",
    "GE07mbh_01_u:002.110d-0125_03": "pulastyatīrthayātrā ca nāradena maharṣiṇā",
    "GE07mbh_01_u:002.111a": "tīrthayātrā tathaivātra pāṇḍavānāṃ mahātmanām",
    "GE07mbh_01_u:002.111c": "jaṭāsurasya tatraiva vadhaḥ samupavarṇyate",
    "GE07mbh_01_u:002.112a": "niyukto bhīmasenaś ca draupadyā gandhamādane",
    "GE07mbh_01_u:002.112c": "yatra mandārapuṣpārthaṃ nalinīṃ tām adharṣayat",
    "GE07mbh_01_u:002.113a": "yatrāsya sumahad yuddham abhavat saha rākṣasaiḥ",
    "GE07mbh_01_u:002.113c": "yakṣaiś cāpi mahāvīryair maṇimatpramukhais tathā",
    "GE07mbh_01_u:002.114a": "āgastyam api cākhyānaṃ yatra vātāpibhakṣaṇam",
    "GE07mbh_01_u:002.114c": "lopāmudrābhigamanam apatyārtham ṛṣer api",
    "GE07mbh_01_u:002.115a": "tataḥ śyenakapotīyam upākhyānam anantaram",
    "GE07mbh_01_u:002.115c": "indro 'gnir yatra dharmaś ca ajijñāsañ śibiṃ nṛpam",
    "GE07mbh_01_u:002.115d-0126_01": "indraḥ śyenaḥ kapoto 'gnir bhūtvā yajñe 'bhijagmatuḥ",
    "GE07mbh_01_u:002.116a": "ṛśyaśṛṅgasya caritaṃ kaumārabrahmacāriṇaḥ",
    "GE07mbh_01_u:002.116c": "jāmadagnyasya rāmasya caritaṃ bhūritejasaḥ",
    "GE07mbh_01_u:002.117a": "kārtavīryavadho yatra haihayānāṃ ca varṇyate",
    "GE07mbh_01_u:002.117c": "saukanyam api cākhyānaṃ cyavano yatra bhārgavaḥ",
    "GE07mbh_01_u:002.118a": "śaryātiyajñe nāsatyau kṛtavān somapīthinau",
    "GE07mbh_01_u:002.118c": "tābhyāṃ ca yatra sa munir yauvanaṃ pratipāditaḥ",
    "GE07mbh_01_u:002.119a": "jantūpākhyānam atraiva yatra putreṇa somakaḥ",
    "GE07mbh_01_u:002.119c": "putrārtham ayajad rājā lebhe putraśataṃ ca saḥ",
    "GE07mbh_01_u:002.120a": "aṣṭāvakrīyam atraiva vivāde yatra bandinam",
    "GE07mbh_01_u:002.120c": "vijitya sāgaraṃ prāptaṃ pitaraṃ labdhavān ṛṣiḥ",
    "GE07mbh_01_u:002.120d-0127_01": "pūrvaṃ prakṣiptam aśṛṇot pitaraṃ lavaṇāmbhasi",
    "GE07mbh_01_u:002.121a": "avāpya divyāny astrāṇi gurvarthe savyasācinā",
    "GE07mbh_01_u:002.121c": "nivātakavacair yuddhaṃ hiraṇyapuravāsibhiḥ",
    "GE07mbh_01_u:002.122a": "samāgamaś ca pārthasya bhrātṛbhir gandhamādane",
    "GE07mbh_01_u:002.122c": "ghoṣayātrā ca gandharvair yatra yuddhaṃ kirīṭinaḥ",
    "GE07mbh_01_u:002.123a": "punarāgamanaṃ caiva teṣāṃ dvaitavanaṃ saraḥ",
    "GE07mbh_01_u:002.123c": "jayadrathenāpahāro draupadyāś cāśramāntarāt",
    "GE07mbh_01_u:002.124a": "yatrainam anvayād bhīmo vāyuvegasamo jave",
    "GE07mbh_01_u:002.124c": "mārkaṇḍeyasamasyāyām upākhyānāni bhāgaśaḥ",
    "GE07mbh_01_u:002.125a": "saṃdarśanaṃ ca kṛṣṇasya saṃvādaś caiva satyayā",
    "GE07mbh_01_u:002.125c": "vrīhidrauṇikam ākhyānam aindradyumnaṃ tathaiva ca",
    "GE07mbh_01_u:002.126a": "sāvitryauddālakīyaṃ ca vainyopākhyānam eva ca",
    "GE07mbh_01_u:002.126c": "rāmāyaṇam upākhyānam atraiva bahuvistaram",
    "GE07mbh_01_u:002.126d-0128_01": "(127ab) karṇasya parimoṣo 'tra kuṇḍalābhyāṃ puraṃdarāt",
    "GE07mbh_01_u:002.126d-0128_02": "tathā yajñavibhūtiś ca gayasyātra prakīrtitā",
    "GE07mbh_01_u:002.126d-0128_03": "(114) āgastyam api cākhyānaṃ yatra vātāpibhakṣaṇam",
    "GE07mbh_01_u:002.126d-0128_04": "(114) lopāmudrābhigamanam apatyārtham ṛṣer api",
    "GE07mbh_01_u:002.126d-0128_05": "(116) ṛśyaśṛṅgasya caritaṃ kaumārabrahmacāriṇaḥ",
    "GE07mbh_01_u:002.126d-0128_06": "(116) jāmadagnyasya rāmasya caritaṃ bhūritejasaḥ",
    "GE07mbh_01_u:002.126d-0128_07": "(117ab) kārtavīryavadho yatra haihayānāṃ ca varṇyate",
    "GE07mbh_01_u:002.126d-0128_08": "prabhāsatīrthe pāṇḍūnāṃ vṛṣṇibhiś ca samāgamaḥ",
    "GE07mbh_01_u:002.126d-0128_09": "(117cd) saukanyam api cākhyānaṃ cyavano yatra bhārgavaḥ",
    "GE07mbh_01_u:002.126d-0128_10": "(118) śaryātiyajñe nāsatyau kṛtavān somapīthinau",
    "GE07mbh_01_u:002.126d-0128_11": "(118) tābhyāṃ ca yatra sa munir yauvanaṃ pratipāditaḥ",
    "GE07mbh_01_u:002.126d-0128_12": "māndhātuś cāpy upākhyānaṃ rājño 'traiva prakīrtitam",
    "GE07mbh_01_u:002.126d-0128_13": "(119) jantūpākhyānam atraiva yatra putreṇa somakaḥ",
    "GE07mbh_01_u:002.126d-0128_14": "(119) putrārtham ayajad rājā lebhe putraśataṃ ca saḥ",
    "GE07mbh_01_u:002.126d-0128_15": "(115) tataḥ śyenakapotīyam upākhyānam anantaram",
    "GE07mbh_01_u:002.126d-0128_16": "(115) indro 'gnir yatra dharmaś ca ajijñāsañ śibiṃ nṛpam",
    "GE07mbh_01_u:002.126d-0128_17": "(120ab) aṣṭāvakrīyam atraiva vivādo yatra bandinā",
    "GE07mbh_01_u:002.126d-0128_18": "aṣṭāvakrasya viprarṣer janakasyādhvare 'bhavat",
    "GE07mbh_01_u:002.126d-0128_19": "naiyāyikānāṃ mukhyena varuṇasyātmajena hi",
    "GE07mbh_01_u:002.126d-0128_20": "parājito yatra bandī vāde tena mahātmanā",
    "GE07mbh_01_u:002.126d-0128_21": "(120cd) vijitya sāgaraṃ prāptaṃ pitaraṃ labdhavān ṛṣiḥ",
    "GE07mbh_01_u:002.126d-0128_22": "yavakrītasya cākhyānaṃ raibhyasya ca mahātmanaḥ",
    "GE07mbh_01_u:002.126d-0128_23": "gandhamādanayātrā ca vāso nārāyaṇāśrame",
    "GE07mbh_01_u:002.126d-0128_24": "(112ab) niyukto bhīmasenaś ca draupadyā gandhamādane",
    "GE07mbh_01_u:002.126d-0128_25": "vrajan pathi mahābāhur dṛṣṭavān pavanātmajam",
    "GE07mbh_01_u:002.126d-0128_26": "kadalīkhaṇḍamadhyasthaṃ hanūmantaṃ mahābalam",
    "GE07mbh_01_u:002.126d-0128_27": "(112cd) yatra mandārapuṣpārthaṃ nalinīṃ tām adharṣayat",
    "GE07mbh_01_u:002.126d-0128_28": "(113) yatrāsya yuddham abhavat sumahad rākṣasaiḥ saha",
    "GE07mbh_01_u:002.126d-0128_29": "(113) yakṣaiś caiva mahāvīryair maṇimatpramukhais tathā",
    "GE07mbh_01_u:002.126d-0128_30": "(111cd) jaṭāsurasya ca vadho rākṣasasya vṛkodarāt",
    "GE07mbh_01_u:002.126d-0128_31": "vṛṣaparvaṇaś ca rājarṣes tato 'bhigamanaṃ smṛtam",
    "GE07mbh_01_u:002.126d-0128_32": "ārṣṭiṣeṇāśrame caiṣāṃ gamanaṃ vāsa eva ca",
    "GE07mbh_01_u:002.126d-0128_33": "protsāhanaṃ ca pāñcālyā bhīmasyātra mahātmanaḥ",
    "GE07mbh_01_u:002.126d-0128_34": "kailāsārohaṇaṃ proktaṃ yatra yakṣair balotkaṭaiḥ",
    "GE07mbh_01_u:002.126d-0128_35": "yuddham āsīn mahāghoraṃ maṇimatpramukhaiḥ saha",
    "GE07mbh_01_u:002.126d-0128_36": "samāgamaś ca pāṇḍūnāṃ yatra vaiśravaṇena ca",
    "GE07mbh_01_u:002.126d-0128_37": "samāgamaś cārjunasya tatraiva bhrātṛbhiḥ saha",
    "GE07mbh_01_u:002.126d-0128_38": "(121) avāpya divyāny astrāṇi gurvarthe savyasācinā",
    "GE07mbh_01_u:002.126d-0128_39": "(121) nivātakavacair yuddhaṃ hiraṇyapuravāsibhiḥ",
    "GE07mbh_01_u:002.126d-0128_40": "nivātakavacair ghorair dānavaiḥ suraśatrubhiḥ",
    "GE07mbh_01_u:002.126d-0128_41": "paulomaiḥ kālakeyaiś ca yatra yuddhaṃ kirīṭinaḥ",
    "GE07mbh_01_u:002.126d-0128_42": "vadhaś caiṣāṃ samākhyāto rājñas tenaiva dhīmatā",
    "GE07mbh_01_u:002.126d-0128_43": "astrasaṃdarśanārambho dharmarājasya saṃnidhau",
    "GE07mbh_01_u:002.126d-0128_44": "pārthasya pratiṣedhaś ca nāradena maharṣiṇā",
    "GE07mbh_01_u:002.126d-0128_45": "avarohaṇaṃ punaś caiva pāṇḍūnāṃ gandhamādanāt",
    "GE07mbh_01_u:002.126d-0128_46": "bhīmasya grahaṇaṃ cātra parvatābhogavarṣmaṇā",
    "GE07mbh_01_u:002.126d-0128_47": "bhujagendreṇa balinā tasmin sugahane vane",
    "GE07mbh_01_u:002.126d-0128_48": "amokṣayad yatra cainaṃ praśnān uktvā yudhiṣṭhiraḥ",
    "GE07mbh_01_u:002.126d-0128_49": "kāmyakāgamanaṃ caiva punas teṣāṃ mahātmanām",
    "GE07mbh_01_u:002.126d-0128_50": "tatrasthāṃś ca punar draṣṭuṃ pāṇḍavān puruṣarṣabhān",
    "GE07mbh_01_u:002.126d-0128_51": "vāsudevasyāgamanam atraiva parikīrtitam",
    "GE07mbh_01_u:002.126d-0128_52": "(124cd) mārkaṇḍeyasamasyāyām upākhyānāni sarvaśaḥ",
    "GE07mbh_01_u:002.126d-0128_53": "pṛthor vainyasya cākhyānaṃ yatroktaṃ paramarṣiṇā",
    "GE07mbh_01_u:002.126d-0128_54": "saṃvādaś ca sarasvatyās tārkṣyarṣeḥ sumahātmanaḥ",
    "GE07mbh_01_u:002.126d-0128_55": "matsyopākhyānam atraiva procyate tadanantaram",
    "GE07mbh_01_u:002.126d-0128_56": "mārkaṇḍeyasamasyā ca purāṇaṃ parikīrtyate",
    "GE07mbh_01_u:002.126d-0128_57": "aindradyumnam upākhyānaṃ dhaundhumāraṃ tathaiva ca",
    "GE07mbh_01_u:002.126d-0128_58": "pativratāyāś cākhyānaṃ tathaivāṅgirasaṃ smṛtam",
    "GE07mbh_01_u:002.126d-0128_59": "(125ab) draupadyāḥ kīrtitaś cātra saṃvādaḥ satyabhāmayā",
    "GE07mbh_01_u:002.126d-0128_60": "(123ab) punar dvaitavanaṃ caiva pāṇḍavāḥ samupāgatāḥ",
    "GE07mbh_01_u:002.126d-0128_61": "(122cd) ghoṣayātrā ca gandharvair yatra baddhaḥ suyodhanaḥ",
    "GE07mbh_01_u:002.126d-0128_62": "hriyamāṇas tu mandātmā mokṣito 'sau kirīṭinā",
    "GE07mbh_01_u:002.126d-0128_63": "dharmarājasya cātraiva mṛgasvapnanidarśanam",
    "GE07mbh_01_u:002.126d-0128_64": "kāmyake kānanaśreṣṭhe punargamanam ucyate",
    "GE07mbh_01_u:002.126d-0128_65": "vrīhidrauṇikam ākhyānam atraiva bahuvistaram",
    "GE07mbh_01_u:002.126d-0128_66": "durvāsaso 'py upākhyānam atraiva parikīrtitam",
    "GE07mbh_01_u:002.126d-0128_67": "(123cd) jayadrathenāpaharo draupadyāś cāśramāntarāt",
    "GE07mbh_01_u:002.126d-0128_68": "(124ab) yatrainam anvayād bhīmo vāyuvegasamo jave",
    "GE07mbh_01_u:002.126d-0128_69": "cakre cainaṃ pañcaśikhaṃ yatra bhīmo mahābalaḥ",
    "GE07mbh_01_u:002.126d-0128_70": "(126cd) rāmāyaṇam upākhyānam atraiva bahuvistaram",
    "GE07mbh_01_u:002.126d-0128_71": "yatra rāmeṇa vikramya nihato rāvaṇo yudhi",
    "GE07mbh_01_u:002.126d-0128_72": "(126ab) sāvitryāś cāpy upākhyānam atraiva parikīrtyate",
    "GE07mbh_01_u:002.126d-0129_01": "mārkaṇḍeyasya ca tathā devarṣer nāradasya ca",
    "GE07mbh_01_u:002.127a": "karṇasya parimoṣo 'tra kuṇḍalābhyāṃ puraṃdarāt",
    "GE07mbh_01_u:002.127b-0130_01": "yatrāsya śaktiṃ tuṣṭo 'dād ekavīravadhāya ca",
    "GE07mbh_01_u:002.127c": "āraṇeyam upākhyānaṃ yatra dharmo 'nvaśāt sutam",
    "GE07mbh_01_u:002.127e": "jagmur labdhavarā yatra pāṇḍavāḥ paścimāṃ diśam",
    "GE07mbh_01_u:002.128a": "etad āraṇyakaṃ parva tṛtīyaṃ parikīrtitam",
    "GE07mbh_01_u:002.128c": "atrādhyāyaśate dve tu saṃkhyāte paramarṣiṇā",
    "GE07mbh_01_u:002.128e": "ekonasaptatiś caiva tathādhyāyāḥ prakīrtitāḥ",
    "GE07mbh_01_u:002.129a": "ekādaśa sahasrāṇi ślokānāṃ ṣaṭśatāni ca",
    "GE07mbh_01_u:002.129c": "catuḥṣaṣṭis tathā ślokāḥ parvaitat parikīrtitam",
    "GE07mbh_01_u:002.130a": "ataḥ paraṃ nibodhedaṃ vairāṭaṃ parvavistaram",
    "GE07mbh_01_u:002.130c": "virāṭanagaraṃ gatvā śmaśāne vipulāṃ śamīm",
    "GE07mbh_01_u:002.130e": "dṛṣṭvā saṃnidadhus tatra pāṇḍavā āyudhāny uta",
    "GE07mbh_01_u:002.131a": "yatra praviśya nagaraṃ chadmabhir nyavasanta te",
    "GE07mbh_01_u:002.131b-0131_01": "pāñcālīṃ prārthayānasya kāmopahatacetasaḥ",
    "GE07mbh_01_u:002.131c": "durātmano vadho yatra kīcakasya vṛkodarāt",
    "GE07mbh_01_u:002.131d-0132_01": "pāṇḍavānveṣaṇārthaṃ ca rājño duryodhanasya ca",
    "GE07mbh_01_u:002.131d-0132_02": "cārāḥ prasthāpitāś cātra nipuṇāḥ sarvato diśam",
    "GE07mbh_01_u:002.131d-0132_03": "na ca pravṛttis tair labdhā pāṇḍavānāṃ mahātmanām",
    "GE07mbh_01_u:002.131d-0132_04": "gograhaś ca virāṭasya trigartaiḥ prathamaṃ kṛtaḥ",
    "GE07mbh_01_u:002.131d-0132_05": "yatrāsya yuddhaṃ sumahat tair āsīl lomaharṣaṇam",
    "GE07mbh_01_u:002.131d-0132_06": "hriyamāṇaś ca yatrāsau bhīmasenena mokṣitaḥ",
    "GE07mbh_01_u:002.132a": "gograhe yatra pārthena nirjitāḥ kuravo yudhi",
    "GE07mbh_01_u:002.132b-0134_01": "pratyāhṛtaṃ godhanaṃ ca vikrameṇa kirīṭinā",
    "GE07mbh_01_u:002.132c": "godhanaṃ ca virāṭasya mokṣitaṃ yatra pāṇḍavaiḥ",
    "GE07mbh_01_u:002.132d-0133_01": "anantaraṃ ca kurubhis tasya gograhaṇaṃ kṛtam",
    "GE07mbh_01_u:002.133a": "virāṭenottarā dattā snuṣā yatra kirīṭinaḥ",
    "GE07mbh_01_u:002.133c": "abhimanyuṃ samuddiśya saubhadram arighātinam",
    "GE07mbh_01_u:002.134a": "caturtham etad vipulaṃ vairāṭaṃ parva varṇitam",
    "GE07mbh_01_u:002.134c": "atrāpi parisaṃkhyātam adhyāyānāṃ mahātmanā",
    "GE07mbh_01_u:002.135a": "saptaṣaṣṭir atho pūrṇā ślokāgram api me śṛṇu",
    "GE07mbh_01_u:002.135c": "ślokānāṃ dve sahasre tu ślokāḥ pañcāśad eva tu",
    "GE07mbh_01_u:002.135e": "parvaṇy asmin samākhyātāḥ saṃkhyayā paramarṣiṇā",
    "GE07mbh_01_u:002.136a": "udyogaparva vijñeyaṃ pañcamaṃ śṛṇv ataḥ param",
    "GE07mbh_01_u:002.136c": "upaplavye niviṣṭeṣu pāṇḍaveṣu jigīṣayā",
    "GE07mbh_01_u:002.136e": "duryodhano 'rjunaś caiva vāsudevam upasthitau",
    "GE07mbh_01_u:002.137a": "sāhāyyam asmin samare bhavān nau kartum arhati",
    "GE07mbh_01_u:002.137c": "ity ukte vacane kṛṣṇo yatrovāca mahāmatiḥ",
    "GE07mbh_01_u:002.138a": "ayudhyamānam ātmānaṃ mantriṇaṃ puruṣarṣabhau",
    "GE07mbh_01_u:002.138c": "akṣauhiṇīṃ vā sainyasya kasya vā kiṃ dadāmy aham",
    "GE07mbh_01_u:002.139a": "vavre duryodhanaḥ sainyaṃ mandātmā yatra durmatiḥ",
    "GE07mbh_01_u:002.139c": "ayudhyamānaṃ sacivaṃ vavre kṛṣṇaṃ dhanaṃjayaḥ",
    "GE07mbh_01_u:002.139d-0135_01": "madrarājaṃ ca rājānam āyāntaṃ pāṇḍavān prati",
    "GE07mbh_01_u:002.139d-0135_02": "upahārair vañcayitvā vartmany eva suyodhanaḥ",
    "GE07mbh_01_u:002.139d-0135_03": "varadaṃ taṃ varaṃ vavre sāhāyyaṃ kriyatāṃ mama",
    "GE07mbh_01_u:002.139d-0135_04": "śalyas tasmai pratiśrutya jagāmoddiśya pāṇḍavān",
    "GE07mbh_01_u:002.139d-0135_05": "sāntvapūrvaṃ cākathayad yatrendravijayaṃ ca yaḥ",
    "GE07mbh_01_u:002.139d-0135_06": "purohitapreṣaṇaṃ ca pāṇḍavaiḥ kauravān prati",
    "GE07mbh_01_u:002.139d-0135_07": "vaicitravīryasya vacaḥ samādāya purodhasaḥ",
    "GE07mbh_01_u:002.139d-0136_01": "tathendravijayaṃ cāpi yānaṃ caiva purodhasaḥ",
    "GE07mbh_01_u:002.140a": "saṃjayaṃ preṣayām āsa śamārthaṃ pāṇḍavān prati",
    "GE07mbh_01_u:002.140c": "yatra dūtaṃ mahārājo dhṛtarāṣṭraḥ pratāpavān",
    "GE07mbh_01_u:002.141a": "śrutvā ca pāṇḍavān yatra vāsudevapurogamān",
    "GE07mbh_01_u:002.141c": "prajāgaraḥ saṃprajajñe dhṛtarāṣṭrasya cintayā",
    "GE07mbh_01_u:002.142a": "viduro yatra vākyāni vicitrāṇi hitāni ca",
    "GE07mbh_01_u:002.142c": "śrāvayām āsa rājānaṃ dhṛtarāṣṭraṃ manīṣiṇam",
    "GE07mbh_01_u:002.143a": "tathā sanatsujātena yatrādhyātmam anuttamam",
    "GE07mbh_01_u:002.143c": "manastāpānvito rājā śrāvitaḥ śokalālasaḥ",
    "GE07mbh_01_u:002.144a": "prabhāte rājasamitau saṃjayo yatra cābhibhoḥ",
    "GE07mbh_01_u:002.144c": "aikātmyaṃ vāsudevasya proktavān arjunasya ca",
    "GE07mbh_01_u:002.145a": "yatra kṛṣṇo dayāpannaḥ saṃdhim icchan mahāyaśāḥ",
    "GE07mbh_01_u:002.145c": "svayam āgāc chamaṃ kartuṃ nagaraṃ nāgasāhvayam",
    "GE07mbh_01_u:002.146a": "pratyākhyānaṃ ca kṛṣṇasya rājñā duryodhanena vai",
    "GE07mbh_01_u:002.146c": "śamārthaṃ yācamānasya pakṣayor ubhayor hitam",
    "GE07mbh_01_u:002.146d-0137_01": "dambhodbhavasya cākhyānam atraiva parikīrtitam",
    "GE07mbh_01_u:002.146d-0137_02": "varānveṣaṇam atraiva mātaleś ca mahātmanaḥ",
    "GE07mbh_01_u:002.146d-0137_03": "maharṣeś cāpi kathitaṃ caritaṃ gālavasya ca",
    "GE07mbh_01_u:002.146d-0137_04": "vidulāyāś ca putrasya proktaṃ cāpy anuśāsanam",
    "GE07mbh_01_u:002.147a": "karṇaduryodhanādīnāṃ duṣṭaṃ vijñāya mantritam",
    "GE07mbh_01_u:002.147c": "yogeśvaratvaṃ kṛṣṇena yatra rājasu darśitam",
    "GE07mbh_01_u:002.148a": "ratham āropya kṛṣṇena yatra karṇo 'numantritaḥ",
    "GE07mbh_01_u:002.148c": "upāyapūrvaṃ śauṇḍīryāt pratyākhyātaś ca tena saḥ",
    "GE07mbh_01_u:002.148d-0138_01": "śvetābhiṣekaḥ kṛṣṇokto vicitro bahuvistaraḥ",
    "GE07mbh_01_u:002.148d-0139_01": "āgamya hāstinapurād upaplavyam ariṃdamaḥ",
    "GE07mbh_01_u:002.148d-0139_02": "pāṇḍavānāṃ yathāvṛttaṃ sarvam ākhyātavān hariḥ",
    "GE07mbh_01_u:002.148d-0139_03": "te tasya vacanaṃ śrutvā mantrayitvā ca yad dhitam",
    "GE07mbh_01_u:002.148d-0139_04": "sāṃgrāmikaṃ tataḥ sarvaṃ sajjaṃ cakruḥ paraṃtapāḥ",
    "GE07mbh_01_u:002.149a": "tataś cāpy abhiniryātrā rathāśvanaradantinām",
    "GE07mbh_01_u:002.149c": "nagarād dhāstinapurād balasaṃkhyānam eva ca",
    "GE07mbh_01_u:002.150a": "yatra rājñā ulūkasya preṣaṇaṃ pāṇḍavān prati",
    "GE07mbh_01_u:002.150c": "śvobhāvini mahāyuddhe dūtyena krūravādinā",
    "GE07mbh_01_u:002.150d-0140_01": "parivādaś ca pāṇḍūnāṃ śvodarśanavilambanam",
    "GE07mbh_01_u:002.150e": "rathātirathasaṃkhyānam ambopākhyānam eva ca",
    "GE07mbh_01_u:002.150f-0141_01": "ambopākhyānam atraiva rāmabhīṣmasamāgame",
    "GE07mbh_01_u:002.151a": "etat subahuvṛttāntaṃ pañcamaṃ parva bhārate",
    "GE07mbh_01_u:002.151c": "udyogaparva nirdiṣṭaṃ",
    "GE07mbh_01_u:002.152a": "adhyāyāḥ saṃkhyayā tv atra ṣaḍaśītiśataṃ smṛtam",
    "GE07mbh_01_u:002.152c": "ślokānāṃ ṣaṭ sahasrāṇi tāvanty eva śatāni ca",
    "GE07mbh_01_u:002.153a": "ślokāś ca navatiḥ proktās tathaivāṣṭau mahātmanā",
    "GE07mbh_01_u:002.153c": "vyāsenodāramatinā parvaṇy asmiṃs tapodhanāḥ",
    "GE07mbh_01_u:002.154a": "ata ūrdhvaṃ vicitrārthaṃ bhīṣmaparva pracakṣate",
    "GE07mbh_01_u:002.154c": "jambūkhaṇḍavinirmāṇaṃ yatroktaṃ saṃjayena ha",
    "GE07mbh_01_u:002.155a": "yatra yuddham abhūd ghoraṃ daśāhāny atidāruṇam",
    "GE07mbh_01_u:002.155c": "yatra yaudhiṣṭhiraṃ sainyaṃ viṣādam agamat param",
    "GE07mbh_01_u:002.156a": "kaśmalaṃ yatra pārthasya vāsudevo mahāmatiḥ",
    "GE07mbh_01_u:002.156c": "mohajaṃ nāśayām āsa hetubhir mokṣadarśanaiḥ",
    "GE07mbh_01_u:002.156d-0142_01": "samīkṣyādhokṣajaḥ kṣipraṃ yudhiṣṭhirahite rataḥ",
    "GE07mbh_01_u:002.156d-0142_02": "rathād āplutya vegena svayaṃ kṛṣṇa udāradhīḥ",
    "GE07mbh_01_u:002.156d-0142_03": "pratodapāṇir ādhāvad bhīṣmaṃ hantuṃ vyapetabhīḥ",
    "GE07mbh_01_u:002.156d-0142_04": "vākyapratodābhihato yatra kṛṣṇena pāṇḍavaḥ",
    "GE07mbh_01_u:002.156d-0142_05": "gāṇḍīvadhanvā samare sarvaśastrabhṛtāṃ varaḥ",
    "GE07mbh_01_u:002.157a": "śikhaṇḍinaṃ puraskṛtya yatra pārtho mahādhanuḥ",
    "GE07mbh_01_u:002.157c": "vinighnan niśitair bāṇai rathād bhīṣmam apātayat",
    "GE07mbh_01_u:002.157d-0143_01": "śaratalpagataś caiva bhīṣmo yatra babhūva ha",
    "GE07mbh_01_u:002.158a": "ṣaṣṭham etan mahāparva bhārate parikīrtitam",
    "GE07mbh_01_u:002.158c": "adhyāyānāṃ śataṃ proktaṃ saptadaśa tathāpare",
    "GE07mbh_01_u:002.159a": "pañca ślokasahasrāṇi saṃkhyayāṣṭau śatāni ca",
    "GE07mbh_01_u:002.159c": "ślokāś ca caturāśītiḥ parvaṇy asmin prakīrtitāḥ",
    "GE07mbh_01_u:002.159e": "vyāsena vedaviduṣā saṃkhyātā bhīṣmaparvaṇi",
    "GE07mbh_01_u:002.160a": "droṇaparva tataś citraṃ bahuvṛttāntam ucyate",
    "GE07mbh_01_u:002.160b-0144_01": "saināpatye 'bhiṣikto 'tha yatrācāryaḥ pratāpavān",
    "GE07mbh_01_u:002.160b-0144_02": "duryodhanasya prītyarthaṃ pratijajñe mahāstravit",
    "GE07mbh_01_u:002.160b-0144_03": "grahaṇaṃ dharmarājasya pāṇḍuputrasya dhīmataḥ",
    "GE07mbh_01_u:002.160c": "yatra saṃśaptakāḥ pārtham apaninyū raṇājirāt",
    "GE07mbh_01_u:002.161a": "bhagadatto mahārājo yatra śakrasamo yudhi",
    "GE07mbh_01_u:002.161c": "supratīkena nāgena saha śastaḥ kirīṭinā",
    "GE07mbh_01_u:002.162a": "yatrābhimanyuṃ bahavo jaghnur lokamahārathāḥ",
    "GE07mbh_01_u:002.162c": "jayadrathamukhā bālaṃ śūram aprāptayauvanam",
    "GE07mbh_01_u:002.163a": "hate 'bhimanyau kruddhena yatra pārthena saṃyuge",
    "GE07mbh_01_u:002.163c": "akṣauhiṇīḥ sapta hatvā hato rājā jayadrathaḥ",
    "GE07mbh_01_u:002.163d-0145_01": "yatra bhīmo mahābāhuḥ sātyakiś ca mahārathaḥ",
    "GE07mbh_01_u:002.163d-0145_02": "anveṣaṇārthaṃ pārthasya yudhiṣṭhiranṛpājñayā",
    "GE07mbh_01_u:002.163d-0145_03": "praviṣṭau bhāratīṃ senām apradhṛṣyāṃ surair api",
    "GE07mbh_01_u:002.163e": "saṃśaptakāvaśeṣaṃ ca kṛtaṃ niḥśeṣam āhave",
    "GE07mbh_01_u:002.163f-0146_01": "saṃśaptakānāṃ vīrāṇāṃ koṭyo nava mahātmanām",
    "GE07mbh_01_u:002.163f-0146_02": "kirīṭinābhiniṣkramya gamitā yamasādanam",
    "GE07mbh_01_u:002.163f-0147_01": "saṃśaptakavadhotsāhī jiṣṇuḥ putravadhārditaḥ",
    "GE07mbh_01_u:002.163f-0147_02": "pratijñāṃ mahatīṃ kṛtvā tīrṇaḥ śrīpatimāyayā",
    "GE07mbh_01_u:002.164a": "alambusaḥ śrutāyuś ca jalasaṃdhaś ca vīryavān",
    "GE07mbh_01_u:002.164c": "saumadattir virāṭaś ca drupadaś ca mahārathaḥ",
    "GE07mbh_01_u:002.164d-0148_01": "dhṛtarāṣṭrasya putrāś ca tathā pāṣāṇayodhinaḥ",
    "GE07mbh_01_u:002.164d-0148_02": "nārāyaṇāś ca gopālāḥ samare citrayodhinaḥ",
    "GE07mbh_01_u:002.164e": "ghaṭotkacādayaś cānye nihatā droṇaparvaṇi",
    "GE07mbh_01_u:002.165a": "aśvatthāmāpi cātraiva droṇe yudhi nipātite",
    "GE07mbh_01_u:002.165c": "astraṃ prāduścakārograṃ nārāyaṇam amarṣitaḥ",
    "GE07mbh_01_u:002.165d-0149_01": "āgneyaṃ kīrtyate yatra rudramāhātmyam uttamam",
    "GE07mbh_01_u:002.165d-0149_02": "vyāsasya cāpy āgamanaṃ māhātmyaṃ kṛṣṇapārthayoḥ",
    "GE07mbh_01_u:002.165d-0150_01": "śatarudrīyam atraiva śaṃkarasya mahāstavaḥ",
    "GE07mbh_01_u:002.166a": "saptamaṃ bhārate parva mahad etad udāhṛtam",
    "GE07mbh_01_u:002.166c": "atra te pṛthivīpālāḥ prāyaśo nidhanaṃ gatāḥ",
    "GE07mbh_01_u:002.166e": "droṇaparvaṇi ye śūrā nirdiṣṭāḥ puruṣarṣabhāḥ",
    "GE07mbh_01_u:002.167a": "adhyāyānāṃ śataṃ proktam adhyāyāḥ saptatis tathā",
    "GE07mbh_01_u:002.167c": "aṣṭau ślokasahasrāṇi tathā nava śatāni ca",
    "GE07mbh_01_u:002.168a": "ślokā nava tathaivātra saṃkhyātās tattvadarśinā",
    "GE07mbh_01_u:002.168c": "pārāśaryeṇa muninā saṃcintya droṇaparvaṇi",
    "GE07mbh_01_u:002.169a": "ataḥ paraṃ karṇaparva procyate paramādbhutam",
    "GE07mbh_01_u:002.169c": "sārathye viniyogaś ca madrarājasya dhīmataḥ",
    "GE07mbh_01_u:002.169e": "ākhyātaṃ yatra paurāṇaṃ tripurasya nipātanam",
    "GE07mbh_01_u:002.170a": "prayāṇe paruṣaś cātra saṃvādaḥ karṇaśalyayoḥ",
    "GE07mbh_01_u:002.170c": "haṃsakākīyam ākhyānam atraivākṣepasaṃhitam",
    "GE07mbh_01_u:002.170d-0151_01": "vadhaḥ pāṇḍyasya ca tathā aśvatthāmnā mahātmanā",
    "GE07mbh_01_u:002.170d-0151_02": "daṇḍasenasya ca vadho daṇḍasya ca vadhas tathā",
    "GE07mbh_01_u:002.170d-0151_03": "dvairathe yatra karṇena dharmarājo yudhiṣṭhiraḥ",
    "GE07mbh_01_u:002.170d-0151_04": "saṃśayaṃ gamito yuddhe miṣatāṃ sarvadhanvinām",
    "GE07mbh_01_u:002.171a": "anyonyaṃ prati ca krodho yudhiṣṭhirakirīṭinoḥ",
    "GE07mbh_01_u:002.171b-0152_01": "yatraivānunayaḥ prokto mādhavenārjunasya vai",
    "GE07mbh_01_u:002.171b-0152_02": "pratijñāpūrvakaṃ cāpi vakṣo duḥśāsanasya ca",
    "GE07mbh_01_u:002.171b-0152_03": "bhittvā vṛkodaro raktaṃ pītavān yatra saṃyuge",
    "GE07mbh_01_u:002.171b-0153_01": "duḥśāsanasya ca vadho vṛṣasenasya cobhayoḥ",
    "GE07mbh_01_u:002.171b-0153_02": "karṇaputraś ca pārthena hataḥ karṇasya paśyataḥ",
    "GE07mbh_01_u:002.171b-0154_01": "yathāvad balasainyaṃ ca varṇayām āsa vāyujaḥ",
    "GE07mbh_01_u:002.171b-0154_02": "pūrayitvāñjaliṃ pūrṇāṃ na dadhno hīdṛśo rasaḥ",
    "GE07mbh_01_u:002.171b-0154_03": "anyeṣāṃ ca rasānāṃ tu pratijñādṛḍhaniścayaḥ",
    "GE07mbh_01_u:002.171b-0154_04": "karṇārjunadvairathe tu vartamāne bhayānake",
    "GE07mbh_01_u:002.171b-0154_05": "śāpenaiva ca karṇasya tataś cakraṃ mahīgatam",
    "GE07mbh_01_u:002.171b-0154_06": "nāgamātraṃ valīkaṃ ca karṇo 'muñcata phālgune",
    "GE07mbh_01_u:002.171b-0154_07": "tadbhayāt keśavo bhūmiṃ prāveśayata taṃ ratham",
    "GE07mbh_01_u:002.171c": "dvairathe yatra pārthena hataḥ karṇo mahārathaḥ",
    "GE07mbh_01_u:002.172a": "aṣṭamaṃ parva nirdiṣṭam etad bhāratacintakaiḥ",
    "GE07mbh_01_u:002.172c": "ekonasaptatiḥ proktā adhyāyāḥ karṇaparvaṇi",
    "GE07mbh_01_u:002.172e": "catvāry eva sahasrāṇi nava ślokaśatāni ca",
    "GE07mbh_01_u:002.172f-0155_01": "catuḥṣaṣṭis tathā ślokā parvaitat parikīrtitam",
    "GE07mbh_01_u:002.173a": "ataḥ paraṃ vicitrārthaṃ śalyaparva prakīrtitam",
    "GE07mbh_01_u:002.173c": "hatapravīre sainye tu netā madreśvaro 'bhavat",
    "GE07mbh_01_u:002.173d-0156_01": "yatra kaumāram ākhyānam abhiṣekasya karma ca",
    "GE07mbh_01_u:002.174a": "vṛttāni rathayuddhāni kīrtyante yatra bhāgaśaḥ",
    "GE07mbh_01_u:002.174c": "vināśaḥ kurumukhyānāṃ śalyaparvaṇi kīrtyate",
    "GE07mbh_01_u:002.175a": "śalyasya nidhanaṃ cātra dharmarājān mahārathāt",
    "GE07mbh_01_u:002.175b-0157_01": "śakuneś ca vadho 'traiva sahadevena saṃyuge",
    "GE07mbh_01_u:002.175b-0157_02": "sainye ca hatabhūyiṣṭhe kiṃcicchiṣṭe suyodhanaḥ",
    "GE07mbh_01_u:002.175b-0157_03": "hradaṃ praviśya yatrāsau saṃstabhyāpo vyavasthitaḥ",
    "GE07mbh_01_u:002.175b-0157_04": "pravṛttis tatra cākhyātā yatra bhīmasya lubdhakaiḥ",
    "GE07mbh_01_u:002.175b-0157_05": "kṣepayuktair vacobhiś ca dharmarājasya dhīmataḥ",
    "GE07mbh_01_u:002.175b-0157_06": "hradāt samutthito yatra dhārtarāṣṭro 'tyamarṣaṇaḥ",
    "GE07mbh_01_u:002.175b-0157_07": "bhīmena gadayā yuddhaṃ yatrāsau kṛtavān saha",
    "GE07mbh_01_u:002.175b-0157_08": "samavāye ca yuddhasya rāmasyāgamanaṃ smṛtam",
    "GE07mbh_01_u:002.175c": "gadāyuddhaṃ tu tumulam atraiva parikīrtitam",
    "GE07mbh_01_u:002.175d-0158_01": "duryodhanasya rājño 'tha yatra bhīmena saṃyuge",
    "GE07mbh_01_u:002.175d-0158_02": "ūrū bhagnau prasahyājau gadayā bhīmavegayā",
    "GE07mbh_01_u:002.175e": "sarasvatyāś ca tīrthānāṃ puṇyatā parikīrtitā",
    "GE07mbh_01_u:002.176a": "navamaṃ parva nirdiṣṭam etad adbhutam arthavat",
    "GE07mbh_01_u:002.176c": "ekonaṣaṣṭir adhyāyās tatra saṃkhyāviśāradaiḥ",
    "GE07mbh_01_u:002.177a": "saṃkhyātā bahuvṛttāntāḥ ślokāgraṃ cātra śasyate",
    "GE07mbh_01_u:002.177c": "trīṇi ślokasahasrāṇi dve śate viṃśatis tathā",
    "GE07mbh_01_u:002.177e": "muninā saṃpraṇītāni kauravāṇāṃ yaśobhṛtām",
    "GE07mbh_01_u:002.178a": "ataḥ paraṃ pravakṣyāmi sauptikaṃ parva dāruṇam",
    "GE07mbh_01_u:002.178c": "bhagnoruṃ yatra rājānaṃ duryodhanam amarṣaṇam",
    "GE07mbh_01_u:002.179a": "vyapayāteṣu pārtheṣu trayas te 'bhyāyayū rathāḥ",
    "GE07mbh_01_u:002.179c": "kṛtavarmā kṛpo drauṇiḥ sāyāhne rudhirokṣitāḥ",
    "GE07mbh_01_u:002.179d-0159_01": "sametya dadṛśur bhūmau patitaṃ raṇamūrdhani",
    "GE07mbh_01_u:002.180a": "pratijajñe dṛḍhakrodho drauṇir yatra mahārathaḥ",
    "GE07mbh_01_u:002.180c": "ahatvā sarvapāñcālān dhṛṣṭadyumnapurogamān",
    "GE07mbh_01_u:002.180e": "pāṇḍavāṃś ca sahāmātyān na vimokṣyāmi daṃśanam",
    "GE07mbh_01_u:002.180f-0160_01": "yatraivam uktvā rājānam apakramya trayo rathāḥ",
    "GE07mbh_01_u:002.180f-0160_02": "sūryāstamanavelāyām āsedus te mahad vanam",
    "GE07mbh_01_u:002.180f-0160_03": "nyagrodhasyātra mahato yatrādhastād vyavasthitāḥ",
    "GE07mbh_01_u:002.180f-0160_04": "tataḥ kākān bahūn rātrau dṛṣṭvolūkena hiṃsitān",
    "GE07mbh_01_u:002.180f-0160_05": "drauṇiḥ krodhasamāviṣṭaḥ pitur vadham anusmaran",
    "GE07mbh_01_u:002.180f-0160_06": "pāñcālānāṃ prasuptānāṃ vadhaṃ prati mano dadhe",
    "GE07mbh_01_u:002.180f-0160_07": "gatvā ca śibiradvāri durdarśaṃ tatra rākṣasam",
    "GE07mbh_01_u:002.180f-0160_08": "ghorarūpam apaśyat sa divam āvṛtya dhiṣṭhitam",
    "GE07mbh_01_u:002.180f-0160_09": "tena vyāghātam astrāṇāṃ kriyamāṇam avekṣya ca",
    "GE07mbh_01_u:002.180f-0160_10": "drauṇir yatra virūpākṣaṃ rudram ārādhya satvaraḥ",
    "GE07mbh_01_u:002.181a": "prasuptān niśi viśvastān yatra te puruṣarṣabhāḥ",
    "GE07mbh_01_u:002.181c": "pāñcālān saparīvārāñ jaghnur drauṇipurogamāḥ",
    "GE07mbh_01_u:002.181d-0161_01": "kṛtavarmaṇā ca sahitaḥ kṛpeṇa ca nijaghnivān",
    "GE07mbh_01_u:002.182a": "yatrāmucyanta pārthās te pañca kṛṣṇabalāśrayāt",
    "GE07mbh_01_u:002.182c": "sātyakiś ca maheṣvāsaḥ śeṣāś ca nidhanaṃ gatāḥ",
    "GE07mbh_01_u:002.182d-0162_01": "pāñcālānāṃ prasuptānāṃ yatra droṇasutād vadhaḥ",
    "GE07mbh_01_u:002.182d-0162_02": "dhṛṣṭadyumnasya sūtena pāṇḍaveṣu niveditaḥ",
    "GE07mbh_01_u:002.183a": "draupadī putraśokārtā pitṛbhrātṛvadhārditā",
    "GE07mbh_01_u:002.183c": "kṛtānaśanasaṃkalpā yatra bhartṝn upāviśat",
    "GE07mbh_01_u:002.184a": "draupadīvacanād yatra bhīmo bhīmaparākramaḥ",
    "GE07mbh_01_u:002.184b-0163_01": "priyaṃ tasyāś cikīrṣan vai gadām ādāya vīryavān",
    "GE07mbh_01_u:002.184c": "anvadhāvata saṃkruddho bhāradvājaṃ guroḥ sutam",
    "GE07mbh_01_u:002.185a": "bhīmasenabhayād yatra daivenābhipracoditaḥ",
    "GE07mbh_01_u:002.185c": "apāṇḍavāyeti ruṣā drauṇir astram avāsṛjat",
    "GE07mbh_01_u:002.186a": "maivam ity abravīt kṛṣṇaḥ śamayaṃs tasya tad vacaḥ",
    "GE07mbh_01_u:002.186c": "yatrāstram astreṇa ca tac chamayām āsa phālgunaḥ",
    "GE07mbh_01_u:002.186d-0164_01": "drauṇeś ca drohabuddhitvaṃ vīkṣya pāpātmanas tathā",
    "GE07mbh_01_u:002.187a": "drauṇidvaipāyanādīnāṃ śāpāś cānyonyakāritāḥ",
    "GE07mbh_01_u:002.187b-0165_01": "maṇiṃ tathā samādāya droṇaputrān mahārathāt",
    "GE07mbh_01_u:002.187b-0165_02": "pāṇḍavāḥ pradadur hṛṣṭā draupadyai jitakāśinaḥ",
    "GE07mbh_01_u:002.187b-0165_03": "etad vai daśamaṃ parva sauptikaṃ samudāhṛtam",
    "GE07mbh_01_u:002.187c": "toyakarmaṇi sarveṣāṃ rājñām udakadānike",
    "GE07mbh_01_u:002.188a": "gūḍhotpannasya cākhyānaṃ karṇasya pṛthayātmanaḥ",
    "GE07mbh_01_u:002.188c": "sutasyaitad iha proktaṃ daśamaṃ parva sauptikam",
    "GE07mbh_01_u:002.189a": "aṣṭādaśāsminn adhyāyāḥ parvaṇy uktā mahātmanā",
    "GE07mbh_01_u:002.189c": "ślokāgram atra kathitaṃ śatāny aṣṭau tathaiva ca",
    "GE07mbh_01_u:002.190a": "ślokāś ca saptatiḥ proktā yathāvad abhisaṃkhyayā",
    "GE07mbh_01_u:002.190c": "sauptikaiṣīkasaṃbandhe parvaṇy amitabuddhinā",
    "GE07mbh_01_u:002.191a": "ata ūrdhvam idaṃ prāhuḥ strīparva karuṇodayam",
    "GE07mbh_01_u:002.191b-0166_01": "putraśokābhisaṃtaptaḥ prajñācakṣur narādhipa",
    "GE07mbh_01_u:002.191b-0166_02": "kṛṣṇopanītāṃ yatrāsāv āyasīṃ pratimāṃ dṛḍhām",
    "GE07mbh_01_u:002.191b-0166_03": "bhīmasenadrohabuddhir dhṛtarāṣṭro babhañja ha",
    "GE07mbh_01_u:002.191b-0166_04": "tathā śokāgnitaptasya dhṛtarāṣṭrasya dhīmataḥ",
    "GE07mbh_01_u:002.191b-0166_05": "saṃsāragamanaṃ buddhyā hetubhir mokṣadarśanaiḥ",
    "GE07mbh_01_u:002.191b-0166_06": "vidureṇa ca yatrāsya rājña āśvāsanaṃ kṛtam",
    "GE07mbh_01_u:002.191b-0166_07": "dhṛtarāṣṭrasya cātraiva kauravāyodhanaṃ tathā",
    "GE07mbh_01_u:002.191b-0166_08": "sāntaḥpurasya gamanaṃ śokārtasya prakīrtitam",
    "GE07mbh_01_u:002.191c": "vilāpo vīrapatnīnāṃ yatrātikaruṇaḥ smṛtaḥ",
    "GE07mbh_01_u:002.191e": "krodhāveśaḥ prasādaś ca gāndhārīdhṛtarāṣṭrayoḥ",
    "GE07mbh_01_u:002.192a": "yatra tān kṣatriyāñ śūrān diṣṭāntān anivartinaḥ",
    "GE07mbh_01_u:002.192c": "putrān bhrātṝn pitṝṃś caiva dadṛśur nihatān raṇe",
    "GE07mbh_01_u:002.192d-0167_01": "putrapautravadhārtāyās tathātraiva prakīrtitā",
    "GE07mbh_01_u:002.192d-0167_02": "gāndhāryāś cāpi kṛṣṇena krodhopaśamanakriyā",
    "GE07mbh_01_u:002.193a": "yatra rājā mahāprājñaḥ sarvadharmabhṛtāṃ varaḥ",
    "GE07mbh_01_u:002.193c": "rājñāṃ tāni śarīrāṇi dāhayām āsa śāstrataḥ",
    "GE07mbh_01_u:002.194a": "etad ekādaśaṃ proktaṃ parvātikaruṇaṃ mahat",
    "GE07mbh_01_u:002.194c": "saptaviṃśatir adhyāyāḥ parvaṇy asminn udāhṛtāḥ",
    "GE07mbh_01_u:002.195a": "ślokāḥ saptaśataṃ cātra pañcasaptatir ucyate",
    "GE07mbh_01_u:002.195c": "saṃkhyayā bhāratākhyānaṃ kartrā hy atra mahātmanā",
    "GE07mbh_01_u:002.195e": "praṇītaṃ sajjanamanovaiklavyāśrupravartakam",
    "GE07mbh_01_u:002.196a": "ataḥ paraṃ śāntiparva dvādaśaṃ buddhivardhanam",
    "GE07mbh_01_u:002.196c": "yatra nirvedam āpanno dharmarājo yudhiṣṭhiraḥ",
    "GE07mbh_01_u:002.196e": "ghātayitvā pitṝn bhrātṝn putrān saṃbandhibāndhavān",
    "GE07mbh_01_u:002.197a": "śāntiparvaṇi dharmāś ca vyākhyātāḥ śaratalpikāḥ",
    "GE07mbh_01_u:002.197c": "rājabhir veditavyā ye samyaṅ nayabubhutsubhiḥ",
    "GE07mbh_01_u:002.198a": "āpaddharmāś ca tatraiva kālahetupradarśakāḥ",
    "GE07mbh_01_u:002.198c": "yān buddhvā puruṣaḥ samyak sarvajñatvam avāpnuyāt",
    "GE07mbh_01_u:002.198e": "mokṣadharmāś ca kathitā vicitrā bahuvistarāḥ",
    "GE07mbh_01_u:002.199a": "dvādaśaṃ parva nirdiṣṭam etat prājñajanapriyam",
    "GE07mbh_01_u:002.199c": "parvaṇy atra parijñeyam adhyāyānāṃ śatatrayam",
    "GE07mbh_01_u:002.199e": "triṃśac caiva tathādhyāyā nava caiva tapodhanāḥ",
    "GE07mbh_01_u:002.200a": "ślokānāṃ tu sahasrāṇi kīrtitāni caturdaśa",
    "GE07mbh_01_u:002.200c": "pañca caiva śatāny āhuḥ pañcaviṃśatisaṃkhyayā",
    "GE07mbh_01_u:002.201a": "ata ūrdhvaṃ tu vijñeyam ānuśāsanam uttamam",
    "GE07mbh_01_u:002.201c": "yatra prakṛtim āpannaḥ śrutvā dharmaviniścayam",
    "GE07mbh_01_u:002.201e": "bhīṣmād bhāgīrathīputrāt kururājo yudhiṣṭhiraḥ",
    "GE07mbh_01_u:002.202a": "vyavahāro 'tra kārtsnyena dharmārthīyo nidarśitaḥ",
    "GE07mbh_01_u:002.202c": "vividhānāṃ ca dānānāṃ phalayogāḥ pṛthagvidhāḥ",
    "GE07mbh_01_u:002.203a": "tathā pātraviśeṣāś ca dānānāṃ ca paro vidhiḥ",
    "GE07mbh_01_u:002.203c": "ācāravidhiyogaś ca satyasya ca parā gatiḥ",
    "GE07mbh_01_u:002.203d-0168_01": "mahābhāgyaṃ gavāṃ caiva brāhmaṇānāṃ tathaiva ca",
    "GE07mbh_01_u:002.203d-0168_02": "rahasyaṃ caiva dharmāṇāṃ deśakālopasaṃhitam",
    "GE07mbh_01_u:002.204a": "etat subahuvṛttāntam uttamaṃ cānuśāsanam",
    "GE07mbh_01_u:002.204c": "bhīṣmasyātraiva saṃprāptiḥ svargasya parikīrtitā",
    "GE07mbh_01_u:002.205a": "etat trayodaśaṃ parva dharmaniścayakārakam",
    "GE07mbh_01_u:002.205c": "adhyāyānāṃ śataṃ cātra ṣaṭcatvāriṃśad eva ca",
    "GE07mbh_01_u:002.205e": "ślokānāṃ tu sahasrāṇi ṣaṭ saptaiva śatāni ca",
    "GE07mbh_01_u:002.206a": "tato 'śvamedhikaṃ nāma parva proktaṃ caturdaśam",
    "GE07mbh_01_u:002.206c": "tat saṃvartamaruttīyaṃ yatrākhyānam anuttamam",
    "GE07mbh_01_u:002.207a": "suvarṇakośasaṃprāptir janma coktaṃ parikṣitaḥ",
    "GE07mbh_01_u:002.207c": "dagdhasyāstrāgninā pūrvaṃ kṛṣṇāt saṃjīvanaṃ punaḥ",
    "GE07mbh_01_u:002.208a": "caryāyāṃ hayam utsṛṣṭaṃ pāṇḍavasyānugacchataḥ",
    "GE07mbh_01_u:002.208c": "tatra tatra ca yuddhāni rājaputrair amarṣaṇaiḥ",
    "GE07mbh_01_u:002.209a": "citrāṅgadāyāḥ putreṇa putrikāyā dhanaṃjayaḥ",
    "GE07mbh_01_u:002.209c": "saṃgrāme babhruvāhena saṃśayaṃ cātra darśitaḥ",
    "GE07mbh_01_u:002.209d-0169_01": "anugītā tathā proktā samyag bhagavatā punaḥ",
    "GE07mbh_01_u:002.209d-0169_02": "kathitaḥ śāśvato dharmaḥ kṛṣṇenārjunasaṃnidhau",
    "GE07mbh_01_u:002.209d-0169_03": "tathā brāhmaṇagītā ca saṃvādo guruśiṣyayoḥ",
    "GE07mbh_01_u:002.209d-0170_01": "sudarśanaṃ tathākhyānaṃ vaiṣṇavaṃ dharmam eva ca",
    "GE07mbh_01_u:002.209e": "aśvamedhe mahāyajñe nakulākhyānam eva ca",
    "GE07mbh_01_u:002.210a": "ity āśvamedhikaṃ parva proktam etan mahādbhutam",
    "GE07mbh_01_u:002.210c": "atrādhyāyaśataṃ triṃśat trayo 'dhyāyāś ca śabditāḥ",
    "GE07mbh_01_u:002.211a": "trīṇi ślokasahasrāṇi tāvanty eva śatāni ca",
    "GE07mbh_01_u:002.211c": "viṃśatiś ca tathā ślokāḥ saṃkhyātās tattvadarśinā",
    "GE07mbh_01_u:002.212a": "tata āśramavāsākyaṃ parva pañcadaśaṃ smṛtam",
    "GE07mbh_01_u:002.212c": "yatra rājyaṃ parityajya gāndhārīsahito nṛpaḥ",
    "GE07mbh_01_u:002.212e": "dhṛtarāṣṭrāśramapadaṃ viduraś ca jagāma ha",
    "GE07mbh_01_u:002.213a": "yaṃ dṛṣṭvā prasthitaṃ sādhvī pṛthāpy anuyayau tadā",
    "GE07mbh_01_u:002.213c": "putrarājyaṃ parityajya guruśuśrūṣaṇe ratā",
    "GE07mbh_01_u:002.214a": "yatra rājā hatān putrān pautrān anyāṃś ca pārthivān",
    "GE07mbh_01_u:002.214c": "lokāntaragatān vīrān apaśyat punarāgatān",
    "GE07mbh_01_u:002.215a": "ṛṣeḥ prasādāt kṛṣṇasya dṛṣṭvāścaryam anuttamam",
    "GE07mbh_01_u:002.215c": "tyaktvā śokaṃ sadāraś ca siddhiṃ paramikāṃ gataḥ",
    "GE07mbh_01_u:002.216a": "yatra dharmaṃ samāśritya viduraḥ sugatiṃ gataḥ",
    "GE07mbh_01_u:002.216c": "saṃjayaś ca mahāmātro vidvān gāvalgaṇir vaśī",
    "GE07mbh_01_u:002.217a": "dadarśa nāradaṃ yatra dharmarājo yudhiṣṭhiraḥ",
    "GE07mbh_01_u:002.217c": "nāradāc caiva śuśrāva vṛṣṇīnāṃ kadanaṃ mahat",
    "GE07mbh_01_u:002.218a": "etad āśramavāsākhyaṃ pūrvoktaṃ sumahādbhutam",
    "GE07mbh_01_u:002.218c": "dvicatvāriṃśad adhyāyāḥ parvaitad abhisaṃkhyayā",
    "GE07mbh_01_u:002.219a": "sahasram ekaṃ ślokānāṃ pañca ślokaśatāni ca",
    "GE07mbh_01_u:002.219c": "ṣaḍ eva ca tathā ślokāḥ saṃkhyātās tattvadarśinā",
    "GE07mbh_01_u:002.220a": "ataḥ paraṃ nibodhedaṃ mausalaṃ parva dāruṇam",
    "GE07mbh_01_u:002.220c": "yatra te puruṣavyāghrāḥ śastrasparśasahā yudhi",
    "GE07mbh_01_u:002.220e": "brahmadaṇḍaviniṣpiṣṭāḥ samīpe lavaṇāmbhasaḥ",
    "GE07mbh_01_u:002.221a": "āpāne pānagalitā daivenābhipracoditāḥ",
    "GE07mbh_01_u:002.221c": "erakārūpibhir vajrair nijaghnur itaretaram",
    "GE07mbh_01_u:002.222a": "yatra sarvakṣayaṃ kṛtvā tāv ubhau rāmakeśavau",
    "GE07mbh_01_u:002.222c": "nāticakramatuḥ kālaṃ prāptaṃ sarvaharaṃ samam",
    "GE07mbh_01_u:002.223a": "yatrārjuno dvāravatīm etya vṛṣṇivinākṛtām",
    "GE07mbh_01_u:002.223c": "dṛṣṭvā viṣādam agamat parāṃ cārtiṃ nararṣabhaḥ",
    "GE07mbh_01_u:002.224a": "sa satkṛtya yaduśreṣṭhaṃ mātulaṃ śaurim ātmanaḥ",
    "GE07mbh_01_u:002.224c": "dadarśa yaduvīrāṇām āpāne vaiśasaṃ mahat",
    "GE07mbh_01_u:002.225a": "śarīraṃ vāsudevasya rāmasya ca mahātmanaḥ",
    "GE07mbh_01_u:002.225c": "saṃskāraṃ lambhayām āsa vṛṣṇīnāṃ ca pradhānataḥ",
    "GE07mbh_01_u:002.226a": "sa vṛddhabālam ādāya dvāravatyās tato janam",
    "GE07mbh_01_u:002.226c": "dadarśāpadi kaṣṭāyāṃ gāṇḍīvasya parābhavam",
    "GE07mbh_01_u:002.227a": "sarveṣāṃ caiva divyānām astrāṇām aprasannatām",
    "GE07mbh_01_u:002.227c": "nāśaṃ vṛṣṇikalatrāṇāṃ prabhāvānām anityatām",
    "GE07mbh_01_u:002.228a": "dṛṣṭvā nirvedam āpanno vyāsavākyapracoditaḥ",
    "GE07mbh_01_u:002.228c": "dharmarājaṃ samāsādya saṃnyāsaṃ samarocayet",
    "GE07mbh_01_u:002.229a": "ity etan mausalaṃ parva ṣoḍaśaṃ parikīrtitam",
    "GE07mbh_01_u:002.229c": "adhyāyāṣṭau samākhyātāḥ ślokānāṃ ca śatatrayam",
    "GE07mbh_01_u:002.229d-0171_01": "ślokānāṃ viṃśatiś caiva saṃkhyātā tattvadarśinā",
    "GE07mbh_01_u:002.230a": "mahāprasthānikaṃ tasmād ūrdhvaṃ saptadaśaṃ smṛtam",
    "GE07mbh_01_u:002.230c": "yatra rājyaṃ parityajya pāṇḍavāḥ puruṣarṣabhāḥ",
    "GE07mbh_01_u:002.230e": "draupadyā sahitā devyā siddhiṃ paramikāṃ gatāḥ",
    "GE07mbh_01_u:002.230f-0172_01": "yatra te 'gniṃ dadṛśire lauhityaṃ prāpya sāgaram",
    "GE07mbh_01_u:002.230f-0172_02": "yatrāgninā coditasya pārthas tasmai mahātmane",
    "GE07mbh_01_u:002.230f-0172_03": "dadau saṃpūjya tad divyaṃ gāṇḍīvaṃ dhanur uttamam",
    "GE07mbh_01_u:002.230f-0172_04": "yatra bhrātṛn nipatitān draupadīṃ ca yudhiṣṭhiraḥ",
    "GE07mbh_01_u:002.230f-0172_05": "dṛṣṭvā hitvā jagāmaiva sarvān anavalokayan",
    "GE07mbh_01_u:002.230f-0172_06": "etat saptadaśaṃ parva mahāprasthānikaṃ smṛtam",
    "GE07mbh_01_u:002.231a": "atrādhyāyās trayaḥ proktāḥ ślokānāṃ ca śataṃ tathā",
    "GE07mbh_01_u:002.231c": "viṃśatiś ca tathā ślokāḥ saṃkhyātās tattvadarśinā",
    "GE07mbh_01_u:002.232a": "svargaparva tato jñeyaṃ divyaṃ yat tad amānuṣam",
    "GE07mbh_01_u:002.232b-0173_01": "prāptaṃ devarathaṃ svargān neṣṭavān yatra dharmarāṭ",
    "GE07mbh_01_u:002.232b-0173_02": "āroḍhuṃ sumahāprājña ānṛśaṃsyāc chunā vinā",
    "GE07mbh_01_u:002.232b-0173_03": "tām asyāvicalāṃ jñātvā sthitiṃ dharme mahātmanaḥ",
    "GE07mbh_01_u:002.232b-0173_04": "śvarūpaṃ yatra tat tyaktvā dharmeṇāsau samanvitaḥ",
    "GE07mbh_01_u:002.232b-0173_05": "svargaṃ prāptaḥ sa ca tathā yātanā vipulā bhṛśam",
    "GE07mbh_01_u:002.232b-0173_06": "devadūtena narakaṃ yatra vyājena darśitam",
    "GE07mbh_01_u:002.232b-0173_07": "śuśrāva yatra dharmātmā bhrātṝṇāṃ karuṇā giraḥ",
    "GE07mbh_01_u:002.232b-0173_08": "nideśe vartamānānāṃ deśe tatraiva vartatām",
    "GE07mbh_01_u:002.232b-0173_09": "anudarśitaś ca dharmeṇa devarājñā ca pāṇḍavaḥ",
    "GE07mbh_01_u:002.232b-0173_10": "āplutyākāśagaṅgāyāṃ dehaṃ tyaktvā sa mānuṣam",
    "GE07mbh_01_u:002.232b-0173_11": "svadharmanirjitaṃ sthānaṃ svarge prāpya sa dharmarāṭ",
    "GE07mbh_01_u:002.232b-0173_12": "mumude pūjitaḥ sarvaiḥ sendraiḥ suragaṇaiḥ saha",
    "GE07mbh_01_u:002.232b-0173_13": "etad aṣṭādaśaṃ parva proktaṃ vyāsena dhīmatā",
    "GE07mbh_01_u:002.232b-0174_01": "karṇasya narakaprāptiḥ pramokṣaś cātra kīrtyate",
    "GE07mbh_01_u:002.232b-0174_02": "samāgamaś ca vīrāṇāṃ svargaloke mahātmanām",
    "GE07mbh_01_u:002.232b-0174_03": "kīrtyate yatra vidhivat svargasaṃvāda eva ca",
    "GE07mbh_01_u:002.232b-0174_04": "svāni sthānāni ca prāptā yatra te puruṣarṣabhāḥ",
    "GE07mbh_01_u:002.232b-0175_01": "yatra duryodhanādīnāṃ śriyaṃ dṛṣṭvā yudhiṣṭhiraḥ",
    "GE07mbh_01_u:002.232b-0175_02": "nirvedaṃ paramaṃ gatvā svargaṃ nākāṅkṣad avyayam",
    "GE07mbh_01_u:002.232b-0175_03": "devānāṃ vacanād yatra tanuṃ tyaktvā mahārathaḥ",
    "GE07mbh_01_u:002.232b-0175_04": "svargaṃ nityaṃ mahātejāḥ svasthānam agamad vanam",
    "GE07mbh_01_u:002.232c": "adhyāyāḥ pañca saṃkhyātāḥ parvaitad abhisaṃkhyayā",
    "GE07mbh_01_u:002.232e": "ślokānāṃ dve śate caiva prasaṃkhyāte tapodhanāḥ",
    "GE07mbh_01_u:002.232f-0176_01": "nava ślokās tathaivānye saṃkhyātāḥ paramarṣiṇā",
    "GE07mbh_01_u:002.233a": "aṣṭādaśaivam etāni parvāṇy uktāny aśeṣataḥ",
    "GE07mbh_01_u:002.233b-0177_01": "harivaṃśas tataḥ parva purāṇaṃ khilasaṃjñitam",
    "GE07mbh_01_u:002.233b-0177_02": "viṣṇuparva śiśoś caryā viṣṇoḥ kaṃsavadhas tathā",
    "GE07mbh_01_u:002.233b-0177_03": "bhaviṣyaṃ parva cāpy uktaṃ khileṣv evādbhutaṃ mahat",
    "GE07mbh_01_u:002.233b-0178_01": "tataḥ paraṃ viṣṇuparva mahat parvety udāhṛtam",
    "GE07mbh_01_u:002.233b-0178_02": "janma yatra tu devasya padmanābhasya mānuṣam",
    "GE07mbh_01_u:002.233b-0178_03": "vasudevakule jāto nandagopakule dhṛtaḥ",
    "GE07mbh_01_u:002.233b-0178_04": "yatra bālye svakarmāṇi ramaṇāny adbhutāni ca",
    "GE07mbh_01_u:002.233b-0178_05": "yatra kaṃsavadhaṃ kṛtvā raṅgamadhye cakarṣa ha",
    "GE07mbh_01_u:002.233b-0178_06": "anekaiḥ saṃśrayaiś cāpi jarāsaṃdhavadhena ha",
    "GE07mbh_01_u:002.233b-0178_07": "vikramād rukmiṇīṃ devīm āhṛtya paravīrahā",
    "GE07mbh_01_u:002.233b-0178_08": "parīkṣya ca nivāsārthaṃ dvārakāṃ viniveśayat",
    "GE07mbh_01_u:002.233b-0178_09": "kaliṅgaṃ dantavakraṃ ca raṇe vikramya jaghnivān",
    "GE07mbh_01_u:002.233b-0178_10": "rājaśulkāṃ ca vai kṛṣṇaḥ satyabhāmām athodvahat",
    "GE07mbh_01_u:002.233b-0178_11": "tayoditaḥ satyabhāmayā gatvā divam adhokṣajaḥ",
    "GE07mbh_01_u:002.233b-0178_12": "jitvāmarādhipaṃ yatra pārijātam athānayat",
    "GE07mbh_01_u:002.233b-0178_13": "jaghne yatra mahābāhur dhenukaṃ raṇamūrdhani",
    "GE07mbh_01_u:002.233b-0178_14": "narakāsurakālīyahayagrīvaṃ ca dānavam",
    "GE07mbh_01_u:002.233b-0178_15": "keśiṃ sakāliyadamaṃ kālaneminam eva ca",
    "GE07mbh_01_u:002.233b-0178_16": "doṣṇāṃ sahasraṃ ciccheda bāṇasyādbhutakarmaṇaḥ",
    "GE07mbh_01_u:002.233b-0178_17": "naptāraṃ bhāryayā sārdhaṃ mumocad yatra saṃyuge",
    "GE07mbh_01_u:002.233b-0178_18": "bhāratīyā kathā yatra vṛṣṇivaṃśaś ca kīrtyate",
    "GE07mbh_01_u:002.233b-0178_19": "bhaviṣyad dharivaṃśasya khilānām iti kathyate",
    "GE07mbh_01_u:002.233b-0178_20": "vārāhaṃ nārasiṃhaṃ ca vāmanaṃ pauṣkaraṃ tathā",
    "GE07mbh_01_u:002.233b-0179_01": "jitvā nṛpān rathāṃs tyaktvā bhīmasena bhavatprabhuḥ",
    "GE07mbh_01_u:002.233b-0180_01": "daśaślokasahasrāṇi viṃśacchlokaśatāni ca",
    "GE07mbh_01_u:002.233b-0180_02": "khileṣu harivaṃśe ca saṃkhyātāni maharṣiṇā",
    "GE07mbh_01_u:002.233b-0181_01": "atrāpi parisaṃkhyātā kathitā tattvabuddhinā",
    "GE07mbh_01_u:002.233b-0181_02": "adhyāyānāṃ sahasraṃ tu kīrtitaṃ vai dvijottamāḥ",
    "GE07mbh_01_u:002.233b-0182_01": "aṣṭādaśasahasrāṇi ślokānāṃ kīrtitāni vai",
    "GE07mbh_01_u:002.233b-0183_01": "aṣṭādaśasahasrāṇi ślokānāṃ ca śataṃ tathā",
    "GE07mbh_01_u:002.233b-0184_01": "ślokāś ca caturāśītir harivaṃśe prakīrtitāḥ",
    "GE07mbh_01_u:002.233c": "khileṣu harivaṃśaś ca bhaviṣyac ca prakīrtitam",
    "GE07mbh_01_u:002.233d-0185_01": "khileṣu harivaṃśasya vyākhyātāḥ paramarṣiṇā",
    "GE07mbh_01_u:002.233d-0185_02": "yatra divyāḥ kathāḥ puṇyāḥ kīrtitāḥ pāpanāśanāḥ",
    "GE07mbh_01_u:002.233d-0185_03": "devāsurakathāś caiva vicitrāḥ samudāhṛtāḥ",
    "GE07mbh_01_u:002.233d-0185_04": "bhaviṣyad api cākhyānaṃ vicitraṃ puṇyavardhanam",
    "GE07mbh_01_u:002.233d-0185_05": "yatra kṛṣṇasya karmāṇi śrūyante janmanā saha",
    "GE07mbh_01_u:002.233d-004_0001": "adhyāyās tv ekam ekānāṃ saptāśītir udāhṛtā",
    "GE07mbh_01_u:002.233d-004_0002": "ślokānāṃ ca sahasrāṇi daśa trīṇi śatāni ca",
    "GE07mbh_01_u:002.233d-004_0003": "paulomādīni sarvāṇi daśāṣṭau ca mahān ṛṣiḥ",
    "GE07mbh_01_u:002.233d-004_0004": "uktavān sapurāṇāni rahasyaṃ cāvasānikam",
    "GE07mbh_01_u:002.233d-004_0005": "evam aṣṭādaśaitāni parvāṇy uktāni dhīmatā adhyāyānāṃ sahasre dve parvaṇāṃ śatam eva ca",
    "GE07mbh_01_u:002.233d-004_0007": "ślokānāṃ ca sahasrāṇi navatir daśa eva ca",
    "GE07mbh_01_u:002.233d-004_0008": "eṣā vai parvaṇāṃ saṃkhyā ślokā granthe yathākramam",
    "GE07mbh_01_u:002.233d-004_0009": "yad uktam ṛṣiṇā tena vyāsenottamatejasā janamejayasyāśvamedhaṃ draṣṭukāmasya dhīmataḥ",
    "GE07mbh_01_u:002.233d-004_0011": "saṃpravṛtto 'śvamedhaś ca yatra śakreṇa dharṣitaḥ",
    "GE07mbh_01_u:002.233d-004_0012": "virodhaś cābhavad rājño brāhmaṇais tasya ṛtvijaiḥ",
    "GE07mbh_01_u:002.233d-004_0013": "viśvāvasupurānīto rājā rājyam acīkarat",
    "GE07mbh_01_u:002.233d-004_0014": "eṣā vai parvaṇāṃ saṃkhyā khilāny āha tataḥ param",
    "GE07mbh_01_u:002.234a": "etad akhilam ākhyātaṃ bhārataṃ parvasaṃgrahāt",
    "GE07mbh_01_u:002.234c": "aṣṭādaśa samājagmur akṣauhiṇyo yuyutsayā",
    "GE07mbh_01_u:002.234e": "tan mahad dāruṇaṃ yuddham ahāny aṣṭādaśābhavat",
    "GE07mbh_01_u:002.235a": "yo vidyāc caturo vedān sāṅgopaniṣadān dvijaḥ",
    "GE07mbh_01_u:002.235c": "na cākhyānam idaṃ vidyān naiva sa syād vicakṣaṇaḥ",
    "GE07mbh_01_u:002.235d-0186_01": "arthaśāstram idaṃ proktaṃ dharmaśāstram idaṃ mahat",
    "GE07mbh_01_u:002.235d-0186_02": "kāmaśāstram idaṃ proktaṃ vyāsenāmitabuddhinā",
    "GE07mbh_01_u:002.236a": "śrutvā tv idam upākhyānaṃ śrāvyam anyan na rocate",
    "GE07mbh_01_u:002.236c": "puṃskokilarutaṃ śrutvā rūkṣā dhvāṅkṣasya vāg iva",
    "GE07mbh_01_u:002.236d-005_0001": "dharme cārthe ca kāme ca mokṣe ca bharatarṣabha yad ihāsti tad anyatra yan nehāsti na tat kva cit",
    "GE07mbh_01_u:002.236d-005_0003": "evaṃ vijñāya tattvajñāḥ kathayanti manīṣiṇaḥ bharatānāṃ mahaj janma mahābhāratam ity uta",
    "GE07mbh_01_u:002.236d-005_0005": "niruktam asya yo veda sarvapāpaiḥ pramucyate",
    "GE07mbh_01_u:002.236d-005_0006": "bhāratādhyayanāt puṇyād api pādam adhīyataḥ śraddadhānasya pūyante sarvapāpāny asaṃśayaḥ",
    "GE07mbh_01_u:002.236d-005_0008": "tribhir varṣair mahābhāgaḥ kṛṣṇadvaipāyanaḥ śubhaḥ prabandhaṃ bhāratasyemaṃ cakāra bhagavān prabhuḥ",
    "GE07mbh_01_u:002.236d-005_0010": "kṛṣṇadvaipāyanaḥ putraṃ pūrvam adhyāpayac chukam",
    "GE07mbh_01_u:002.236d-005_0011": "sumantuṃ jaiminiṃ pailaṃ vaiśaṃpāyanam eva ca",
    "GE07mbh_01_u:002.236d-005_0012": "taiś cāpy ananyabuddhibhyo brāhmaṇebhyaḥ prakāśitam yā kriyā kriyate kā cid yaś ca kaś cit kriyāvidhiḥ",
    "GE07mbh_01_u:002.236d-005_0014": "idaṃ pravartate sarvaṃ śrotṝṇāṃ prītaye kṣitau",
    "GE07mbh_01_u:002.236d-005_0015": "adhīyīta yathānyāyaṃ vedajño vedabhṛd dvijaḥ vedaiś caturbhiḥ samitam idam ākhyānam uttamam",
    "GE07mbh_01_u:002.236d-005_0017": "bhaviṣyaty upajīvyaṃ ca kavīnām idam annavat",
    "GE07mbh_01_u:002.236d-005_0018": "na cāsya kavayaḥ ke cid bhaviṣyanti viśeṣaṇe",
    "GE07mbh_01_u:002.236d-005_0019": "viśeṣaṇe gṛhasthasya traya evāśramā yathā dhanyam ārogyam āyuṣyaṃ puṇyaṃ satkarmasādhakam",
    "GE07mbh_01_u:002.236d-005_0021": "bubhūṣate mahākhyānam abhimantavyam āditaḥ",
    "GE07mbh_01_u:002.236d-005_0022": "yad adhītaṃ tadā samyag dvijaśreṣṭhair dvijottamāt",
    "GE07mbh_01_u:002.236d-005_0023": "vaiśaṃpāyanaviprādyais taiś cāpi kathitaṃ tadā",
    "GE07mbh_01_u:002.237a": "itihāsottamād asmāj jāyante kavibuddhayaḥ",
    "GE07mbh_01_u:002.237c": "pañcabhya iva bhūtebhyo lokasaṃvidhayas trayaḥ",
    "GE07mbh_01_u:002.238a": "asyākhyānasya viṣaye purāṇaṃ vartate dvijāḥ",
    "GE07mbh_01_u:002.238c": "antarikṣasya viṣaye prajā iva caturvidhāḥ",
    "GE07mbh_01_u:002.239a": "kriyāguṇānāṃ sarveṣām idam ākhyānam āśrayaḥ",
    "GE07mbh_01_u:002.239c": "indriyāṇāṃ samastānāṃ citrā iva manaḥkriyāḥ",
    "GE07mbh_01_u:002.240a": "anāśrityaitad ākhyānaṃ kathā bhuvi na vidyate",
    "GE07mbh_01_u:002.240c": "āhāram anapāśritya śarīrasyeva dhāraṇam",
    "GE07mbh_01_u:002.241a": "idaṃ sarvaiḥ kavivarair ākhyānam upajīvyate",
    "GE07mbh_01_u:002.241c": "udayaprepsubhir bhṛtyair abhijāta iveśvaraḥ",
    "GE07mbh_01_u:002.241d-0187_01": "asya kāvyasya kavayo na samarthā viśeṣaṇe",
    "GE07mbh_01_u:002.241d-0187_02": "sādhor iva gṛhasthasya śeṣās traya ivāśramāḥ",
    "GE07mbh_01_u:002.241d-0188_01": "dharme matir bhavatu vaḥ satatotthitānāṃ",
    "GE07mbh_01_u:002.241d-0188_02": "sa hy eka eva paralokagatasya bandhuḥ",
    "GE07mbh_01_u:002.241d-0188_03": "arthāḥ striyaś ca nipuṇair api sevyamānā",
    "GE07mbh_01_u:002.241d-0188_04": "naivātmabhāvam upayānti na ca sthiratvam",
    "GE07mbh_01_u:002.242a": "dvaipāyanauṣṭhapuṭaniḥsṛtam aprameyaṃ; puṇyaṃ pavitram atha pāpaharaṃ śivaṃ ca",
    "GE07mbh_01_u:002.242c": "yo bhārataṃ samadhigacchati vācyamānaṃ; kiṃ tasya puṣkarajalair abhiṣecanena",
    "GE07mbh_01_u:002.242d-0189_01": "yad ahnā kurute pāpaṃ brāhmaṇas tv indriyaiś caran",
    "GE07mbh_01_u:002.242d-0189_02": "mahābhāratam ākhyāya saṃdhyāṃ mucyati paścimām",
    "GE07mbh_01_u:002.242d-0190_01": "yad rātrau kurute pāpaṃ karmaṇā manasā girā",
    "GE07mbh_01_u:002.242d-0190_02": "mahābhāratam ākhyāya pūrvāṃ saṃdhyāṃ pramucyate",
    "GE07mbh_01_u:002.242d-0191_01": "yo gośataṃ kanakaśṛṅgamayaṃ dadāti",
    "GE07mbh_01_u:002.242d-0191_02": "viprāya vedaviduṣe ca bahuśrutāya",
    "GE07mbh_01_u:002.242d-0191_03": "puṇyāṃ ca bhāratakathāṃ śṛṇuyāc ca nityaṃ",
    "GE07mbh_01_u:002.242d-0191_04": "tulyaṃ phalaṃ bhavati tasya ca tasya caiva",
    "GE07mbh_01_u:002.243a": "ākhyānaṃ tad idam anuttamaṃ mahārthaṃ; vinyastaṃ mahad iha parvasaṃgraheṇa",
    "GE07mbh_01_u:002.243c": "śrutvādau bhavati nṛṇāṃ sukhāvagāhaṃ; vistīrṇaṃ lavaṇajalaṃ yathā plavena",
    "GE07mbh_01_u:003.001": "sūta uvāca",
    "GE07mbh_01_u:003.001A": "janamejayaḥ pārikṣitaḥ saha bhrātṛbhiḥ kurukṣetre dīrghasatram upāste",
    "GE07mbh_01_u:003.001B": "tasya bhrātaras trayaḥ śrutasena ugraseno bhīmasena iti",
    "GE07mbh_01_u:003.002A": "teṣu tat satram upāsīneṣu tatra śvābhyāgacchat sārameyaḥ",
    "GE07mbh_01_u:003.002B": "sa janamejayasya bhrātṛbhir abhihato rorūyamāṇo mātuḥ samīpam upāgacchat",
    "GE07mbh_01_u:003.003A": "taṃ mātā",
    "GE07mbh_01_u:003.003": "rorūyamāṇam uvāca",
    "GE07mbh_01_u:003.003B": "kiṃ rodiṣi",
    "GE07mbh_01_u:003.003C": "kenāsy abhihata iti",
    "GE07mbh_01_u:003.004A": "sa evam ukto mātaraṃ pratyuvāca",
    "GE07mbh_01_u:003.004B": "janamejayasya bhrātṛbhir abhihato",
    "GE07mbh_01_u:003.005A": "taṃ mātā pratyuvāca",
    "GE07mbh_01_u:003.005B": "vyaktaṃ tvayā tatrāparāddhaṃ yenāsy abhihata iti",
    "GE07mbh_01_u:003.006A": "sa tāṃ",
    "GE07mbh_01_u:003.006": "punar uvāca",
    "GE07mbh_01_u:003.006B": "nāparādhyāmi kiṃ cit",
    "GE07mbh_01_u:003.006C": "nāvekṣe havīṃṣi nāvaliha iti",
    "GE07mbh_01_u:003.007A": "tac chrutvā tasya mātā saramā putraśokārtā tat satram upāgacchad yatra sa janamejayaḥ saha bhrātṛbhir dīrghasatram upāste",
    "GE07mbh_01_u:003.008-0192_01": "na kiṃ cid uktavantas te | sā tān uvāca |",
    "GE07mbh_01_u:003.008A": "sa tayā kruddhayā tatroktaḥ",
    "GE07mbh_01_u:003.008B": "ayaṃ me putro na kiṃ cid aparādhyati",
    "GE07mbh_01_u:003.008C": "kimartham abhihata iti",
    "GE07mbh_01_u:003.008D": "yasmāc cāyam abhihato 'napakārī tasmād adṛṣṭaṃ tvāṃ bhayam āgamiṣyatīti",
    "GE07mbh_01_u:003.009A": "sa janamejaya evam ukto devaśunyā saramayā dṛḍhaṃ saṃbhrānto viṣaṇṇaś cāsīt",
    "GE07mbh_01_u:003.010A": "sa tasmin satre samāpte hāstinapuraṃ pratyetya purohitam anurūpam anvicchamānaḥ paraṃ yatnam akarod yo me pāpakṛtyāṃ śamayed iti",
    "GE07mbh_01_u:003.011A": "sa kadā cin mṛgayāṃ yātaḥ pārikṣito janamejayaḥ kasmiṃś cit svaviṣayoddeśe āśramam apaśyat",
    "GE07mbh_01_u:003.012A": "tatra kaś cid ṛṣir āsāṃ cakre śrutaśravā nāma",
    "GE07mbh_01_u:003.012B": "tasyābhimataḥ putra āste somaśravā nāma",
    "GE07mbh_01_u:003.013A": "tasya taṃ putram abhigamya janamejayaḥ pārikṣitaḥ paurohityāya vavre",
    "GE07mbh_01_u:003.014A": "sa namaskṛtya tam",
    "GE07mbh_01_u:003.014": "ṛṣim uvāca",
    "GE07mbh_01_u:003.014B": "bhagavann ayaṃ tava putro mama purohito 'stv iti",
    "GE07mbh_01_u:003.015A": "sa evam uktaḥ pratyuvāca",
    "GE07mbh_01_u:003.015B": "bho janamejaya putro 'yaṃ mama sarpyāṃ jātaḥ",
    "GE07mbh_01_u:003.015C": "mahātapasvī svādhyāyasaṃpanno mattapovīryasaṃbhṛto macchukraṃ pītavatyās tasyāḥ kukṣau saṃvṛddhaḥ",
    "GE07mbh_01_u:003.015D": "samartho 'yaṃ bhavataḥ sarvāḥ pāpakṛtyāḥ śamayitum antareṇa mahādevakṛtyām",
    "GE07mbh_01_u:003.015E": "asya tv ekam upāṃśuvratam",
    "GE07mbh_01_u:003.015F": "yad enaṃ kaś cid brāhmaṇaḥ kaṃ cid artham abhiyācet taṃ tasmai dadyād ayam",
    "GE07mbh_01_u:003.015G": "yady etad utsahase tato nayasvainam iti",
    "GE07mbh_01_u:003.016A": "tenaivam utko janamejayas taṃ pratyuvāca",
    "GE07mbh_01_u:003.016B": "bhagavaṃs tathā bhaviṣyatīti",
    "GE07mbh_01_u:003.017A": "sa taṃ purohitam upādāyopāvṛtto",
    "GE07mbh_01_u:003.017": "bhrātṝn uvāca",
    "GE07mbh_01_u:003.017B": "mayāyaṃ vṛta upādhyāyaḥ",
    "GE07mbh_01_u:003.017C": "yad ayaṃ brūyāt tat kāryam avicārayadbhir iti",
    "GE07mbh_01_u:003.018A": "tenaivam uktā bhrātaras tasya tathā cakruḥ",
    "GE07mbh_01_u:003.018B": "sa tathā bhrātṝn saṃdiśya takṣaśilāṃ pratyabhipratasthe",
    "GE07mbh_01_u:003.018C": "taṃ ca deśaṃ vaśe sthāpayām āsa",
    "GE07mbh_01_u:003.019A": "etasminn antare kaś cid ṛṣir dhaumyo nāmāyodaḥ",
    "GE07mbh_01_u:003.019B": "tasya śiṣyās trayo babhūvur upamanyur āruṇir vedaś ceti",
    "GE07mbh_01_u:003.020A": "sa ekaṃ śiṣyam āruṇiṃ pāñcālyaṃ preṣayām āsa",
    "GE07mbh_01_u:003.020B": "gaccha kedārakhaṇḍaṃ badhāneti",
    "GE07mbh_01_u:003.021A": "sa upādhyāyena saṃdiṣṭa āruṇiḥ pāñcālyas tatra gatvā tat kedārakhaṇḍaṃ baddhuṃ",
    "GE07mbh_01_u:003.022A": "sa kliśyamāno 'paśyad upāyam",
    "GE07mbh_01_u:003.022B": "bhavatv evaṃ kariṣyāmīti",
    "GE07mbh_01_u:003.023A": "sa tatra saṃviveśa kedārakhaṇḍe",
    "GE07mbh_01_u:003.023B": "śayāne tasmiṃs tad udakaṃ tasthau",
    "GE07mbh_01_u:003.024A": "tataḥ kadā cid upādhyāya āyodo dhaumyaḥ śiṣyān apṛcchat",
    "GE07mbh_01_u:003.024B": "kva āruṇiḥ pāñcālyo gata iti",
    "GE07mbh_01_u:003.025A": "te pratyūcuḥ",
    "GE07mbh_01_u:003.025B": "bhagavataiva preṣito gaccha kedārakhaṇḍaṃ badhāneti",
    "GE07mbh_01_u:003.026A": "sa evam uktas tāñ śiṣyān pratyuvāca",
    "GE07mbh_01_u:003.026B": "tasmāt sarve tatra gacchāmo yatra sa iti",
    "GE07mbh_01_u:003.027A": "sa tatra gatvā tasyāhvānāya śabdaṃ cakāra",
    "GE07mbh_01_u:003.027B": "bho āruṇe pāñcālya kvāsi vatsaihīti",
    "GE07mbh_01_u:003.028A": "sa tac chrutvā āruṇir upādhyāyavākyaṃ tasmāt kedārakhaṇḍāt sahasotthāya tam upādhyāyam upatasthe",
    "GE07mbh_01_u:003.028B": "provāca cainam",
    "GE07mbh_01_u:003.028C": "ayam asmy atra kedārakhaṇḍe niḥsaramāṇam udakam avāraṇīyaṃ saṃroddhuṃ saṃviṣṭo bhagavacchabdaṃ śrutvaiva sahasā vidārya kedārakhaṇḍaṃ bhavantam upasthitaḥ",
    "GE07mbh_01_u:003.028D": "tad abhivādaye bhagavantam",
    "GE07mbh_01_u:003.028E": "ājñāpayatu bhavān",
    "GE07mbh_01_u:003.028F": "kiṃ karavāṇīti",
    "GE07mbh_01_u:003.029A": "tam upādhyāyo 'bravīt",
    "GE07mbh_01_u:003.029B": "yasmād bhavān kedārakhaṇḍam avadāryotthitas tasmād bhavān uddālaka eva nāmnā bhaviṣyatīti",
    "GE07mbh_01_u:003.030A": "sa upādhyāyenānugṛhītaḥ",
    "GE07mbh_01_u:003.030B": "yasmāt tvayā madvaco 'nuṣṭhitaṃ tasmāc chreyo 'vāpsyasīti",
    "GE07mbh_01_u:003.030C": "sarve ca te vedāḥ pratibhāsyanti sarvāṇi ca dharmaśāstrāṇīti",
    "GE07mbh_01_u:003.031A": "sa evam ukta upādhyāyeneṣṭaṃ deśaṃ jagāma",
    "GE07mbh_01_u:003.032A": "athāparaḥ śiṣyas tasyaivāyodasya dhaumyasyopamanyur nāma",
    "GE07mbh_01_u:003.033A": "tam upādhyāyaḥ preṣayām āsa",
    "GE07mbh_01_u:003.033B": "vatsopamanyo gā rakṣasveti",
    "GE07mbh_01_u:003.034A": "sa upādhyāyavacanād arakṣad gāḥ",
    "GE07mbh_01_u:003.034B": "sa cāhani gā rakṣitvā divasakṣaye 'bhyāgamyopādhyāyasyāgrataḥ sthitvā namaścakre",
    "GE07mbh_01_u:003.035A": "tam upādhyāyaḥ pīvānam apaśyat",
    "GE07mbh_01_u:003.035B": "uvāca cainam",
    "GE07mbh_01_u:003.035C": "vatsopamanyo kena vṛttiṃ kalpayasi",
    "GE07mbh_01_u:003.035D": "pīvān asi dṛḍham iti",
    "GE07mbh_01_u:003.036A": "sa upādhyāyaṃ pratyuvāca",
    "GE07mbh_01_u:003.036B": "bhaikṣeṇa vṛttiṃ kalpayāmīti",
    "GE07mbh_01_u:003.037-0193_01": "sa tathety uktvā bhaikṣaṃ caritvopādhyāyāya nyavedayat",
    "GE07mbh_01_u:003.037-0193_02": "sa tasmād upādhyāyaḥ sarvam eva bhaikṣam agṛhṇāt |",
    "GE07mbh_01_u:003.037A": "tam upādhyāyaḥ pratyuvāca",
    "GE07mbh_01_u:003.037B": "mamānivedya bhaikṣaṃ nopayoktavyam iti",
    "GE07mbh_01_u:003.038A": "sa tathety uktvā punar arakṣad gāḥ",
    "GE07mbh_01_u:003.038B": "rakṣitvā cāgamya tathaivopādhyāyasyāgrataḥ sthitvā namaścakre",
    "GE07mbh_01_u:003.039A": "tam upādhyāyas tathāpi pīvānam eva dṛṣṭvovāca",
    "GE07mbh_01_u:003.039B": "vatsopamanyo sarvam aśeṣatas te bhaikṣaṃ gṛhṇāmi",
    "GE07mbh_01_u:003.039C": "kenedānīṃ vṛttiṃ kalpayasīti",
    "GE07mbh_01_u:003.040A": "sa evam ukta upādhyāyena pratyuvāca",
    "GE07mbh_01_u:003.040B": "bhagavate nivedya pūrvam aparaṃ carāmi",
    "GE07mbh_01_u:003.040C": "tena vṛttiṃ kalpayāmīti",
    "GE07mbh_01_u:003.041A": "tam upādhyāyaḥ pratyuvāca",
    "GE07mbh_01_u:003.041B": "naiṣā nyāyyā guruvṛttiḥ",
    "GE07mbh_01_u:003.041C": "anyeṣām api vṛttyuparodhaṃ karoṣy evaṃ vartamānaḥ",
    "GE07mbh_01_u:003.041D": "lubdho 'sīti",
    "GE07mbh_01_u:003.042A": "sa tathety uktvā gā arakṣat",
    "GE07mbh_01_u:003.042B": "rakṣitvā ca punar upādhyāyagṛham āgamyopādhyāyasyāgrataḥ sthitvā namaścakre",
    "GE07mbh_01_u:003.043A": "tam upādhyāyas tathāpi pīvānam eva dṛṣṭvā",
    "GE07mbh_01_u:003.043": "punar uvāca",
    "GE07mbh_01_u:003.043B": "ahaṃ te sarvaṃ bhaikṣaṃ gṛhṇāmi na cānyac carasi",
    "GE07mbh_01_u:003.043C": "pīvān asi",
    "GE07mbh_01_u:003.043D": "kena vṛttiṃ kalpayasīti",
    "GE07mbh_01_u:003.044A": "sa upādhyāyaṃ pratyuvāca",
    "GE07mbh_01_u:003.044B": "bho etāsāṃ gavāṃ payasā vṛttiṃ kalpayāmīti",
    "GE07mbh_01_u:003.045A": "tam upādhyāyaḥ pratyuvāca",
    "GE07mbh_01_u:003.045B": "naitan nyāyyaṃ paya upayoktuṃ bhavato mayānanujñātam iti",
    "GE07mbh_01_u:003.046A": "sa tatheti pratijñāya gā rakṣitvā punar upādhyāyagṛhān etya guror agrataḥ sthitvā",
    "GE07mbh_01_u:003.047A": "tam upādhyāyaḥ pīvānam evāpaśyat",
    "GE07mbh_01_u:003.047B": "uvāca cainam",
    "GE07mbh_01_u:003.047C": "bhaikṣaṃ nāśnāsi na cānyac carasi",
    "GE07mbh_01_u:003.047D": "payo na pibasi",
    "GE07mbh_01_u:003.047E": "pīvān asi",
    "GE07mbh_01_u:003.047F": "kena vṛttiṃ kalpayasīti",
    "GE07mbh_01_u:003.048A": "sa evam ukta upādhyāyaṃ pratyuvāca",
    "GE07mbh_01_u:003.048B": "bhoḥ phenaṃ pibāmi yam ime vatsā mātṝṇāṃ stanaṃ pibanta udgirantīti",
    "GE07mbh_01_u:003.049A": "tam upādhyāyaḥ pratyuvāca",
    "GE07mbh_01_u:003.049B": "ete tvadanukampayā guṇavanto vatsāḥ prabhūtataraṃ phenam udgiranti",
    "GE07mbh_01_u:003.049C": "tad evam api vatsānāṃ vṛttyuparodhaṃ karoṣy evaṃ vartamānaḥ",
    "GE07mbh_01_u:003.049D": "phenam api bhavān na pātum arhatīti",
    "GE07mbh_01_u:003.050A": "sa tatheti pratijñāya nirāhāras tā gā arakṣat",
    "GE07mbh_01_u:003.050B": "tathā pratiṣiddho bhaikṣaṃ nāśnāti na cānyac carati",
    "GE07mbh_01_u:003.050C": "payo na pibati",
    "GE07mbh_01_u:003.050D": "phenaṃ nopayuṅkte",
    "GE07mbh_01_u:003.051A": "sa kadā cid araṇye kṣudhārto 'rkapatrāṇy abhakṣayat",
    "GE07mbh_01_u:003.052A": "sa tair arkapatrair bhakṣitaiḥ kṣārakaṭūṣṇavipākibhiś cakṣuṣy upahato 'ndho 'bhavat",
    "GE07mbh_01_u:003.052B": "so 'ndho 'pi caṅkramyamāṇaḥ kūpe 'patat",
    "GE07mbh_01_u:003.053-0194_01": "nāyāty upamanyuḥ | ta ūcuḥ | vanaṃ gato gā rakṣitum iti |",
    "GE07mbh_01_u:003.053-0194_02": "tān āha upādhyāyaḥ |",
    "GE07mbh_01_u:003.053A": "atha tasminn anāgacchaty upādhyāyaḥ śiṣyān avocat",
    "GE07mbh_01_u:003.053B": "mayopamanyuḥ sarvataḥ pratiṣiddhaḥ",
    "GE07mbh_01_u:003.053C": "sa niyataṃ kupitaḥ",
    "GE07mbh_01_u:003.053D": "tato nāgacchati ciragataś ceti",
    "GE07mbh_01_u:003.054A": "sa evam uktvā gatvāraṇyam upamanyor āhvānaṃ cakre",
    "GE07mbh_01_u:003.054B": "bho upamanyo kvāsi vatsaihīti",
    "GE07mbh_01_u:003.055A": "sa tadāhvānam upādhyāyāc chrutvā pratyuvācoccaiḥ",
    "GE07mbh_01_u:003.055B": "ayam asmi bho upādhyāya kūpe patita iti",
    "GE07mbh_01_u:003.056A": "tam upādhyāyaḥ pratyuvāca",
    "GE07mbh_01_u:003.056B": "katham asi kūpe patita iti",
    "GE07mbh_01_u:003.057A": "sa taṃ pratyuvāca",
    "GE07mbh_01_u:003.057B": "arkapatrāṇi bhakṣayitvāndhībhūto 'smi",
    "GE07mbh_01_u:003.057C": "ataḥ kūpe patita iti",
    "GE07mbh_01_u:003.058A": "tam upādhyāyaḥ pratyuvāca",
    "GE07mbh_01_u:003.058B": "aśvinau stuhi",
    "GE07mbh_01_u:003.058C": "tau tvāṃ cakṣuṣmantaṃ kariṣyato devabhiṣajāv iti",
    "GE07mbh_01_u:003.059A": "sa evam ukta upādhyāyena stotuṃ pracakrame devāv aśvinau vāgbhir ṛgbhiḥ",
    "GE07mbh_01_u:003.060a": "pra pūrvagau pūrvajau citrabhānū; girā vā śaṃsāmi tapanāv anantau",
    "GE07mbh_01_u:003.060c": "divyau suparṇau virajau vimānāv; adhikṣiyantau bhuvanāni viśvā",
    "GE07mbh_01_u:003.061a": "hiraṇmayau śakunī sāṃparāyau; nāsatyadasrau sunasau vaijayantau",
    "GE07mbh_01_u:003.061c": "śukraṃ vayantau tarasā suvemāv; abhi vyayantāv asitaṃ vivasvat",
    "GE07mbh_01_u:003.062a": "grastāṃ suparṇasya balena vartikām; amuñcatām aśvinau saubhagāya",
    "GE07mbh_01_u:003.062c": "tāvat suvṛttāv anamanta māyayā; sattamā gā aruṇā udāvahan",
    "GE07mbh_01_u:003.063a": "ṣaṣṭiś ca gāvas triśatāś ca dhenava; ekaṃ vatsaṃ suvate taṃ duhanti",
    "GE07mbh_01_u:003.063c": "nānāgoṣṭhā vihitā ekadohanās; tāv aśvinau duhato gharmam ukthyam",
    "GE07mbh_01_u:003.064a": "ekāṃ nābhiṃ saptaśatā arāḥ śritāḥ; pradhiṣv anyā viṃśatir arpitā arāḥ",
    "GE07mbh_01_u:003.064c": "anemi cakraṃ parivartate 'jaraṃ; māyāśvinau samanakti carṣaṇī",
    "GE07mbh_01_u:003.065a": "ekaṃ cakraṃ vartate dvādaśāraṃ pradhi;ṣaṇṇābhim ekākṣam amṛtasya dhāraṇam",
    "GE07mbh_01_u:003.065c": "yasmin devā adhi viśve viṣaktās; tāv aśvinau muñcato mā viṣīdatam",
    "GE07mbh_01_u:003.066-0195_01": "idaṃ vṛttam api varṣāsu bhūyas",
    "GE07mbh_01_u:003.066-0195_02": "tirodhattām aśvinau dāsapatnīḥ",
    "GE07mbh_01_u:003.066-0195_03": "bhittvā meghān aśivam udācarantaṃ",
    "GE07mbh_01_u:003.066-0195_04": "yad vṛṣṭikarma prathitau balasya",
    "GE07mbh_01_u:003.066a": "aśvināv indram amṛtaṃ vṛttabhūyau; tirodhattām aśvinau dāsapatnī",
    "GE07mbh_01_u:003.066c": "bhittvā girim aśvinau gām udācarantau; tadvṛṣṭamahnā prathitā valasya",
    "GE07mbh_01_u:003.067a": "yuvāṃ diśo janayatho daśāgre; samānaṃ mūrdhni rathayā viyanti",
    "GE07mbh_01_u:003.067c": "tāsāṃ yātam ṛṣayo 'nuprayānti; devā manuṣyāḥ kṣitim ācaranti",
    "GE07mbh_01_u:003.068a": "yuvāṃ varṇān vikurutho viśvarūpāṃs; te 'dhikṣiyanti bhuvanāni viśvā",
    "GE07mbh_01_u:003.068c": "te bhānavo 'py anusṛtāś caranti; devā manuṣyāḥ kṣitim ācaranti",
    "GE07mbh_01_u:003.069a": "tau nāsatyāv aśvināv āmahe vāṃ; srajaṃ ca yāṃ bibhṛthaḥ puṣkarasya",
    "GE07mbh_01_u:003.069c": "tau nāsatyāv amṛtāvṛtāvṛdhāv; ṛte devās tat prapadena sūte",
    "GE07mbh_01_u:003.070-0196_01": "stotuṃ na śaknomi guṇair bhavantau",
    "GE07mbh_01_u:003.070-0196_02": "cakṣurvihīnaḥ pathi saṃpramūḍhaḥ",
    "GE07mbh_01_u:003.070-0196_03": "durge 'ham asmin patito 'smi kūpe",
    "GE07mbh_01_u:003.070-0196_04": "yuvāṃ śaraṇyau śaraṇaṃ prapadye",
    "GE07mbh_01_u:003.070a": "mukhena garbhaṃ labhatāṃ yuvānau; gatāsur etat prapadena sūte",
    "GE07mbh_01_u:003.070c": "sadyo jāto mātaram atti garbhas; tāv aśvinau muñcatho jīvase gāḥ",
    "GE07mbh_01_u:003.071A": "evaṃ tenābhiṣṭutāv aśvināv ājagmatuḥ",
    "GE07mbh_01_u:003.071B": "āhatuś cainam",
    "GE07mbh_01_u:003.071C": "prītau svaḥ",
    "GE07mbh_01_u:003.071D": "eṣa te 'pūpaḥ",
    "GE07mbh_01_u:003.071E": "aśānainam iti",
    "GE07mbh_01_u:003.072A": "sa evam uktaḥ pratyuvāca",
    "GE07mbh_01_u:003.072B": "nānṛtam ūcatur bhavantau",
    "GE07mbh_01_u:003.072C": "na tv aham etam apūpam upayoktum utsahe anivedya gurava iti",
    "GE07mbh_01_u:003.073A": "tatas tam aśvināv ūcatuḥ",
    "GE07mbh_01_u:003.073B": "āvābhyāṃ purastād bhavata upādhyāyenaivam evābhiṣṭutābhyām apūpaḥ prītābhyāṃ",
    "GE07mbh_01_u:003.073C": "upayuktaś ca sa tenānivedya gurave",
    "GE07mbh_01_u:003.073D": "tvam api tathaiva kuruṣva yathā kṛtam upādhyāyeneti",
    "GE07mbh_01_u:003.074A": "sa evam uktaḥ punar eva pratyuvācaitau",
    "GE07mbh_01_u:003.074B": "pratyanunaye bhavantāv aśvinau",
    "GE07mbh_01_u:003.074C": "notsahe 'ham anivedyopādhyāyāyopayoktum iti",
    "GE07mbh_01_u:003.075A": "tam aśvināv āhatuḥ",
    "GE07mbh_01_u:003.075B": "prītau svas tavānayā guruvṛttyā",
    "GE07mbh_01_u:003.075C": "upādhyāyasya te kārṣṇāyasā dantāḥ",
    "GE07mbh_01_u:003.075D": "bhavato hiraṇmayā bhaviṣyanti",
    "GE07mbh_01_u:003.075E": "cakṣuṣmāṃś ca bhaviṣyasi",
    "GE07mbh_01_u:003.075F": "śreyaś cāvāpsyasīti",
    "GE07mbh_01_u:003.076A": "sa evam ukto 'śvibhyāṃ labdhacakṣur upādhyāyasakāśam āgamyopādhyāyam abhivādyācacakṣe",
    "GE07mbh_01_u:003.076B": "sa cāsya prītimān abhūt",
    "GE07mbh_01_u:003.077A": "āha cainam",
    "GE07mbh_01_u:003.077B": "yathāśvināv āhatus tathā tvaṃ śreyo 'vāpsyasīti",
    "GE07mbh_01_u:003.077C": "sarve ca te vedāḥ pratibhāsyantīti",
    "GE07mbh_01_u:003.078A": "eṣā tasyāpi parīkṣopamanyoḥ",
    "GE07mbh_01_u:003.079A": "athāparaḥ śiṣyas tasyaivāyodasya dhaumyasya vedo nāma",
    "GE07mbh_01_u:003.080A": "tam upādhyāyaḥ saṃdideśa",
    "GE07mbh_01_u:003.080B": "vatsa veda ihāsyatām",
    "GE07mbh_01_u:003.080C": "bhavatā madgṛhe kaṃ cit kālaṃ śuśrūṣamāṇena bhavitavyam",
    "GE07mbh_01_u:003.080D": "śreyas te bhaviṣyatīti",
    "GE07mbh_01_u:003.081A": "sa tathety uktvā gurukule dīrghakālaṃ guruśuśrūṣaṇaparo 'vasat",
    "GE07mbh_01_u:003.081B": "gaur iva nityaṃ guruṣu dhūrṣu niyujyamānaḥ śītoṣṇakṣuttṛṣṇāduḥkhasahaḥ sarvatrāpratikūlaḥ",
    "GE07mbh_01_u:003.082A": "tasya mahatā kālena guruḥ paritoṣaṃ",
    "GE07mbh_01_u:003.082B": "tatparitoṣāc ca śreyaḥ sarvajñatāṃ cāvāpa",
    "GE07mbh_01_u:003.082C": "eṣā tasyāpi parīkṣā vedasya",
    "GE07mbh_01_u:003.083A": "sa upādhyāyenānujñātaḥ samāvṛttas tasmād gurukulavāsād gṛhāśramaṃ pratyapadyata",
    "GE07mbh_01_u:003.083B": "tasyāpi svagṛhe vasatas trayaḥ śiṣyā babhūvuḥ",
    "GE07mbh_01_u:003.084A": "sa śiṣyān na kiṃ",
    "GE07mbh_01_u:003.084": "cid uvāca",
    "GE07mbh_01_u:003.084B": "karma vā kriyatāṃ guruśuśrūṣā veti",
    "GE07mbh_01_u:003.084C": "duḥkhābhijño hi gurukulavāsasya śiṣyān parikleśena yojayituṃ neyeṣa",
    "GE07mbh_01_u:003.085A": "atha kasya cit kālasya vedaṃ brāhmaṇaṃ janamejayaḥ pauṣyaś ca kṣatriyāv upetyopādhyāyaṃ varayāṃ cakratuḥ",
    "GE07mbh_01_u:003.086A": "sa kadā cid yājyakāryeṇābhiprasthita uttaṅkaṃ nāma śiṣyaṃ niyojayām āsa",
    "GE07mbh_01_u:003.086B": "bho uttaṅka yat kiṃ cid asmadgṛhe parihīyate tad icchāmy aham aparihīṇaṃ bhavatā kriyamāṇam iti",
    "GE07mbh_01_u:003.087A": "sa evaṃ pratisamādiśyottaṅkaṃ vedaḥ pravāsaṃ jagāma",
    "GE07mbh_01_u:003.088A": "athottaṅko guruśuśrūṣur guruniyogam anutiṣṭhamānas tatra gurukule vasati sma",
    "GE07mbh_01_u:003.089A": "sa vasaṃs tatropādhyāyastrībhiḥ sahitābhir āhūyoktaḥ",
    "GE07mbh_01_u:003.089B": "upādhyāyinī te ṛtumatī",
    "GE07mbh_01_u:003.089C": "upādhyāyaś ca proṣitaḥ",
    "GE07mbh_01_u:003.089D": "asyā yathāyam ṛtur vandhyo na bhavati tathā kriyatām",
    "GE07mbh_01_u:003.089E": "etad viṣīdatīti",
    "GE07mbh_01_u:003.090-0197_01": "tasya strīvākyaṃ na kāryam iti dharmalopabhayād evam avadat |",
    "GE07mbh_01_u:003.090A": "sa evam uktas tāḥ striyaḥ pratyuvāca",
    "GE07mbh_01_u:003.090B": "na mayā strīṇāṃ vacanād idam akāryaṃ kāryam",
    "GE07mbh_01_u:003.090C": "na hy aham upādhyāyena saṃdiṣṭaḥ",
    "GE07mbh_01_u:003.090D": "akāryam api tvayā kāryam iti",
    "GE07mbh_01_u:003.091A": "tasya punar upādhyāyaḥ kālāntareṇa gṛhān upajagāma tasmāt pravāsāt",
    "GE07mbh_01_u:003.091B": "sa tadvṛttaṃ tasyāśeṣam upalabhya prītimān abhūt",
    "GE07mbh_01_u:003.092-0198_01": "sa uvāca | sarvaṃ kṛtam iti | upādhyāyaḥ pratyuvāca |",
    "GE07mbh_01_u:003.092A": "uvāca cainam",
    "GE07mbh_01_u:003.092B": "vatsottaṅka kiṃ te priyaṃ karavāṇīti",
    "GE07mbh_01_u:003.092C": "dharmato hi śuśrūṣito 'smi bhavatā",
    "GE07mbh_01_u:003.092D": "tena prītiḥ paraspareṇa nau saṃvṛddhā",
    "GE07mbh_01_u:003.092E": "tad anujāne bhavantam",
    "GE07mbh_01_u:003.092F": "sarvām eva siddhiṃ prāpsyasi",
    "GE07mbh_01_u:003.092G": "gamyatām iti",
    "GE07mbh_01_u:003.093A": "sa evam uktaḥ pratyuvāca",
    "GE07mbh_01_u:003.093B": "kiṃ te priyaṃ karavāṇīti",
    "GE07mbh_01_u:003.093C": "evaṃ hy āhuḥ",
    "GE07mbh_01_u:003.094A": "yaś cādharmeṇa vibrūyād yaś cādharmeṇa pṛcchati",
    "GE07mbh_01_u:003.095A": "tayor anyataraḥ praiti vidveṣaṃ cādhigacchati",
    "GE07mbh_01_u:003.095B": "so 'ham anujñāto bhavatā icchāmīṣṭaṃ te gurvartham upahartum iti",
    "GE07mbh_01_u:003.096A": "tenaivam ukta upādhyāyaḥ pratyuvāca",
    "GE07mbh_01_u:003.096B": "vatsottaṅka uṣyatāṃ tāvad iti",
    "GE07mbh_01_u:003.097A": "sa kadā cit tam upādhyāyam āhottaṅkaḥ",
    "GE07mbh_01_u:003.097B": "ājñāpayatu bhavān",
    "GE07mbh_01_u:003.097C": "kiṃ te priyam upaharāmi gurvartham iti",
    "GE07mbh_01_u:003.098-0199_01": "tenaivam ukta upādhyāyaḥ pratyuvāca | kimartham upahareyam iti |",
    "GE07mbh_01_u:003.098A": "tam upādhyāyaḥ pratyuvāca",
    "GE07mbh_01_u:003.098B": "vatsottaṅka bahuśo māṃ codayasi gurvartham upahareyam iti",
    "GE07mbh_01_u:003.098C": "tad gaccha",
    "GE07mbh_01_u:003.098D": "enāṃ praviśyopādhyāyinīṃ pṛccha kim upaharāmīti",
    "GE07mbh_01_u:003.098E": "eṣā yad bravīti tad upaharasveti",
    "GE07mbh_01_u:003.099A": "sa evam ukta upādhyāyenopādhyāyinīm apṛcchat",
    "GE07mbh_01_u:003.099B": "bhavaty upādhyāyenāsmy anujñāto gṛhaṃ gantum",
    "GE07mbh_01_u:003.099C": "tad icchāmīṣṭaṃ te gurvartham upahṛtyānṛṇo gantum",
    "GE07mbh_01_u:003.099D": "tad ājñāpayatu bhavatī",
    "GE07mbh_01_u:003.099E": "kim upaharāmi gurvartham iti",
    "GE07mbh_01_u:003.100A": "saivam uktopādhyāyiny uttaṅkaṃ pratyuvāca",
    "GE07mbh_01_u:003.100B": "gaccha pauṣyaṃ rājānam",
    "GE07mbh_01_u:003.100C": "bhikṣasva tasya kṣatriyayā pinaddhe kuṇḍale",
    "GE07mbh_01_u:003.100D": "te ānayasva",
    "GE07mbh_01_u:003.100E": "itaś caturthe 'hani puṇyakaṃ bhavitā",
    "GE07mbh_01_u:003.100F": "tābhyām ābaddhābhyāṃ brāhmaṇān pariveṣṭum icchāmi",
    "GE07mbh_01_u:003.100G": "śobhamānā yathā tābhyāṃ kuṇḍalābhyāṃ tasminn ahani saṃpādayasva",
    "GE07mbh_01_u:003.100H": "śreyo hi te syāt kṣaṇaṃ kurvata iti",
    "GE07mbh_01_u:003.101A": "sa evam ukta upādhyāyinyā prātiṣṭhatottaṅkaḥ",
    "GE07mbh_01_u:003.101B": "sa pathi gacchann apaśyad ṛṣabham atipramāṇaṃ tam adhirūḍhaṃ ca puruṣam atipramāṇam eva",
    "GE07mbh_01_u:003.102A": "sa puruṣa uttaṅkam abhyabhāṣata",
    "GE07mbh_01_u:003.102B": "uttaṅkaitat purīṣam asya ṛṣabhasya bhakṣayasveti",
    "GE07mbh_01_u:003.103A": "sa evam ukto naicchat",
    "GE07mbh_01_u:003.104A": "tam āha puruṣo bhūyaḥ bhakṣayasvottaṅka",
    "GE07mbh_01_u:003.104C": "mā vicāraya",
    "GE07mbh_01_u:003.104D": "upādhyāyenāpi te bhakṣitaṃ pūrvam iti",
    "GE07mbh_01_u:003.105A": "sa evam ukto bāḍham ity uktvā tadā tad ṛṣabhasya purīṣaṃ mūtraṃ ca bhakṣayitvottaṅkaḥ pratasthe yatra sa kṣatriyaḥ pauṣyaḥ",
    "GE07mbh_01_u:003.106A": "tam upetyāpaśyad uttaṅka āsīnam",
    "GE07mbh_01_u:003.106B": "sa tam upetyāśīrbhir abhinandyovāca",
    "GE07mbh_01_u:003.106C": "arthī bhavantam upagato 'smīti",
    "GE07mbh_01_u:003.107A": "sa enam abhivādyovāca",
    "GE07mbh_01_u:003.107B": "bhagavan pauṣyaḥ khalv aham",
    "GE07mbh_01_u:003.107C": "kiṃ karavāṇīti",
    "GE07mbh_01_u:003.108A": "tam uvācottaṅkaḥ",
    "GE07mbh_01_u:003.108B": "gurvarthe kuṇḍalābhyām arthy āgato 'smīti ye te kṣatriyayā pinaddhe kuṇḍale te bhavān dātum arhatīti",
    "GE07mbh_01_u:003.109-0200_01": "tasyās tat strīdhanaṃ iṃdreṇa yajñe tuṣṭena dattam āsīt |",
    "GE07mbh_01_u:003.109A": "taṃ pauṣyaḥ pratyuvāca",
    "GE07mbh_01_u:003.109B": "praviśyāntaḥpuraṃ kṣatriyā yācyatām iti",
    "GE07mbh_01_u:003.110A": "sa tenaivam uktaḥ praviśyāntaḥpuraṃ kṣatriyāṃ nāpaśyat",
    "GE07mbh_01_u:003.111A": "sa pauṣyaṃ",
    "GE07mbh_01_u:003.111": "punar uvāca",
    "GE07mbh_01_u:003.111B": "na yuktaṃ bhavatā vayam anṛtenopacaritum",
    "GE07mbh_01_u:003.111C": "na hi te kṣatriyāntaḥpure saṃnihitā",
    "GE07mbh_01_u:003.111D": "naināṃ paśyāmīti",
    "GE07mbh_01_u:003.112A": "sa evam uktaḥ pauṣyas taṃ pratyuvāca",
    "GE07mbh_01_u:003.112B": "saṃprati bhavān ucchiṣṭaḥ",
    "GE07mbh_01_u:003.112C": "smara tāvat",
    "GE07mbh_01_u:003.112D": "na hi sā kṣatriyā ucchiṣṭenāśucinā vā śakyā draṣṭum",
    "GE07mbh_01_u:003.112E": "pativratātvād eṣā nāśucer darśanam upaitīti",
    "GE07mbh_01_u:003.113A": "athaivam ukta uttaṅkaḥ smṛtvovāca",
    "GE07mbh_01_u:003.113B": "asti khalu mayocchiṣṭenopaspṛṣṭaṃ śīghraṃ gacchatā ceti",
    "GE07mbh_01_u:003.114A": "taṃ pauṣyaḥ pratyuvāca",
    "GE07mbh_01_u:003.114B": "etat tad evaṃ hi",
    "GE07mbh_01_u:003.114C": "na gacchatopaspṛṣṭaṃ bhavati na sthiteneti",
    "GE07mbh_01_u:003.115A_0": "athottaṅkas tathety uktvā prāṅmukha upaviśya suprakṣālitapāṇipādavadano 'śabdābhir",
    "GE07mbh_01_u:003.115A_1": "hṛdayaṃgamābhir adbhir upaspṛśya triḥ pītvā dviḥ parimṛjya khāny adbhir upaspṛśyāntaḥpuraṃ",
    "GE07mbh_01_u:003.115A_2": "praviśya tāṃ kṣatriyām apaśyat",
    "GE07mbh_01_u:003.116A": "sā ca dṛṣṭvaivottaṅkam abhyutthāyābhivādyovāca",
    "GE07mbh_01_u:003.116B": "svāgataṃ te bhagavan",
    "GE07mbh_01_u:003.116C": "ājñāpaya kiṃ karavāṇīti",
    "GE07mbh_01_u:003.117A": "sa",
    "GE07mbh_01_u:003.117": "tām uvāca",
    "GE07mbh_01_u:003.117B": "ete kuṇḍale gurvarthaṃ me bhikṣite dātum arhasīti",
    "GE07mbh_01_u:003.118A": "sā prītā tena tasya sadbhāvena pātram ayam anatikramaṇīyaś ceti matvā te kuṇḍale avamucyāsmai prāyacchat",
    "GE07mbh_01_u:003.119A": "āha cainam",
    "GE07mbh_01_u:003.119B": "ete kuṇḍale takṣako nāgarājaḥ prārthayati",
    "GE07mbh_01_u:003.119C": "apramatto netum arhasīti",
    "GE07mbh_01_u:003.120A": "sa evam uktas tāṃ kṣatriyāṃ pratyuvāca",
    "GE07mbh_01_u:003.120B": "bhavati sunirvṛtā bhava",
    "GE07mbh_01_u:003.120C": "na māṃ śaktas takṣako nāgarājo dharṣayitum iti",
    "GE07mbh_01_u:003.121A": "sa evam uktvā tāṃ kṣatriyām āmantrya pauṣyasakāśam āgacchat",
    "GE07mbh_01_u:003.122A": "sa taṃ dṛṣṭvovāca",
    "GE07mbh_01_u:003.122B": "bhoḥ pauṣya prīto 'smīti",
    "GE07mbh_01_u:003.123A": "taṃ pauṣyaḥ pratyuvāca",
    "GE07mbh_01_u:003.123B": "bhagavaṃś cirasya pātram āsādyate",
    "GE07mbh_01_u:003.123C": "bhavāṃś ca guṇavān atithiḥ",
    "GE07mbh_01_u:003.123D": "tat kariṣye śrāddham",
    "GE07mbh_01_u:003.123E": "kṣaṇaḥ kriyatām iti",
    "GE07mbh_01_u:003.124A": "tam uttaṅkaḥ pratyuvāca",
    "GE07mbh_01_u:003.124B": "kṛtakṣaṇa evāsmi",
    "GE07mbh_01_u:003.124C": "śīghram icchāmi yathopapannam annam upahṛtaṃ bhavateti",
    "GE07mbh_01_u:003.125A": "sa tathety uktvā yathopapannenānnenainaṃ bhojayām āsa",
    "GE07mbh_01_u:003.126A": "athottaṅkaḥ śītam annaṃ sakeśaṃ dṛṣṭvā aśucy etad iti matvā",
    "GE07mbh_01_u:003.126": "pauṣyam uvāca",
    "GE07mbh_01_u:003.126B": "yasmān me aśucy annaṃ dadāsi tasmad andho bhaviṣyasīti",
    "GE07mbh_01_u:003.127-0201_01": "tam uttaṅkaḥ pratyuvāca | na yuktaṃ bhavatānnam aśuci dattvā",
    "GE07mbh_01_u:003.127-0201_02": "pratiśāpaṃ dātum | tasmād annam eva pratyakṣīkuru |",
    "GE07mbh_01_u:003.127A": "taṃ pauṣyaḥ pratyuvāca",
    "GE07mbh_01_u:003.127B": "yasmāt tvam apy aduṣṭam annaṃ dūṣayasi tasmād anapatyo bhaviṣyasīti",
    "GE07mbh_01_u:003.128A": "so 'tha pauṣyas tasyāśucibhāvam annasyāgamayām āsa",
    "GE07mbh_01_u:003.129A": "atha tadannaṃ muktakeśyā striyopahṛtaṃ sakeśam aśuci matvottaṅkaṃ prasādayām āsa",
    "GE07mbh_01_u:003.129B": "bhagavann ajñānād etad annaṃ sakeśam upahṛtaṃ śītaṃ ca",
    "GE07mbh_01_u:003.129C": "tat kṣāmaye",
    "GE07mbh_01_u:003.129D": "na bhaveyam andha iti",
    "GE07mbh_01_u:003.130A": "tam uttaṅkaḥ pratyuvāca",
    "GE07mbh_01_u:003.130B": "na mṛṣā bravīmi",
    "GE07mbh_01_u:003.130C": "bhūtvā tvam andho nacirād anandho bhaviṣyasīti",
    "GE07mbh_01_u:003.130D": "mamāpi śāpo na bhaved bhavatā datta iti",
    "GE07mbh_01_u:003.131A": "taṃ pauṣyaḥ pratyuvāca",
    "GE07mbh_01_u:003.131B": "nāhaṃ śaktaḥ śāpaṃ pratyādātum",
    "GE07mbh_01_u:003.131C": "na hi me manyur adyāpy upaśamaṃ gacchati",
    "GE07mbh_01_u:003.131D": "kiṃ caitad bhavatā na jñāyate yathā",
    "GE07mbh_01_u:003.132a": "nāvanītaṃ hṛdayaṃ brāhmaṇasya; vāci kṣuro nihitas tīkṣṇadhāraḥ",
    "GE07mbh_01_u:003.132c": "viparītam etad ubhayaṃ kṣatriyasya; vāṅ nāvanītī hṛdayaṃ tīkṣṇadhāram",
    "GE07mbh_01_u:003.133-0202_01": "mama śāpo bhaviṣyatīti | iti",
    "GE07mbh_01_u:003.133B": "tad evaṃ gate na śakto 'haṃ tīkṣṇahṛdayatvāt taṃ śāpam anyathā kartum",
    "GE07mbh_01_u:003.133C": "gamyatām iti",
    "GE07mbh_01_u:003.134A": "tam uttaṅkaḥ pratyuvāca",
    "GE07mbh_01_u:003.134B": "bhavatāham annasyāśucibhāvam āgamayya pratyanunītaḥ",
    "GE07mbh_01_u:003.134C": "prāk ca te 'bhihitam",
    "GE07mbh_01_u:003.134D": "yasmād aduṣṭam annaṃ dūṣayasi tasmād anapatyo bhaviṣyasīti",
    "GE07mbh_01_u:003.134E": "duṣṭe cānne naiṣa mama śāpo bhaviṣyatīti",
    "GE07mbh_01_u:003.135A": "sādhayāmas tāvad ity uktvā prātiṣṭhatottaṅkas te kuṇḍale gṛhītvā",
    "GE07mbh_01_u:003.136A": "so 'paśyat pathi nagnaṃ śramaṇam āgacchantaṃ muhur muhur dṛśyamānam adṛśyamānaṃ ca",
    "GE07mbh_01_u:003.136B": "athottaṅkas te kuṇḍale bhūmau nikṣipyodakārthaṃ pracakrame",
    "GE07mbh_01_u:003.137-0203_01": "kṛtodakakāryaḥ śuciḥ prayato namo devebhyo gurubhyaś ca",
    "GE07mbh_01_u:003.137-0203_02": "kṛtvā mahatā javena tam anvayāt | tasya takṣako dṛḍham āsannaḥ |",
    "GE07mbh_01_u:003.137-0203_03": "sa taṃ jagrāha |",
    "GE07mbh_01_u:003.137A": "etasminn antare sa śramaṇas tvaramāṇa upasṛtya te kuṇḍale gṛhītvā prādravat",
    "GE07mbh_01_u:003.137B": "tam uttaṅko 'bhisṛtya jagrāha",
    "GE07mbh_01_u:003.137C": "sa tad rūpaṃ vihāya takṣakarūpaṃ kṛtvā sahasā dharaṇyāṃ vivṛtaṃ mahābilaṃ viveśa",
    "GE07mbh_01_u:003.138-0204_01": "athottaṅkas tasyāḥ kṣatriyāyā vacaḥ smṛtvā taṃ takṣakam anvagacchat |",
    "GE07mbh_01_u:003.138-0204_02": "sa tadbilaṃ daṇḍakāṣṭhena cakhāna | na cāśakat | taṃ",
    "GE07mbh_01_u:003.138-0204_03": "kliśyamānam indro 'paśyat | sa vajraṃ preṣayām āsa | gacchāsya",
    "GE07mbh_01_u:003.138-0204_04": "brāhmaṇasya sāhāyyaṃ kuruṣveti | atha vajro daṇḍakāṣṭham anupraviśya",
    "GE07mbh_01_u:003.138-0204_05": "tadbilam adārayat |",
    "GE07mbh_01_u:003.138-0205_01": "taṃ nāgalokam aparyantam anekavidhaprāsādaharmyavalabhīniryūhaśatasaṃkulam",
    "GE07mbh_01_u:003.138-0205_02": "uccāvacakrīḍāścaryasthānāvakīrṇam apaśyat | sa tatra |",
    "GE07mbh_01_u:003.138A": "praviśya ca nāgalokaṃ svabhavanam agacchat",
    "GE07mbh_01_u:003.138B": "tam uttaṅko 'nvāviveśa tenaiva bilena",
    "GE07mbh_01_u:003.138C": "praviśya ca nāgān astuvad ebhiḥ ślokaiḥ",
    "GE07mbh_01_u:003.139a": "ya airāvatarājānaḥ sarpāḥ samitiśobhanāḥ",
    "GE07mbh_01_u:003.139c": "varṣanta iva jīmūtāḥ savidyutpavaneritāḥ",
    "GE07mbh_01_u:003.140a": "surūpāś ca virūpāś ca tathā kalmāṣakuṇḍalāḥ",
    "GE07mbh_01_u:003.140c": "ādityavan nākapṛṣṭhe rejur airāvatodbhavāḥ",
    "GE07mbh_01_u:003.141-0206_01": "tatrasthān api saṃstaumi mahataḥ pannagān aham |",
    "GE07mbh_01_u:003.141a": "bahūni nāgavartmāni gaṅgāyās tīra uttare",
    "GE07mbh_01_u:003.141c": "icchet ko 'rkāṃśusenāyāṃ cartum airāvataṃ vinā",
    "GE07mbh_01_u:003.142a": "śatāny aśītir aṣṭau ca sahasrāṇi ca viṃśatiḥ",
    "GE07mbh_01_u:003.142c": "sarpāṇāṃ pragrahā yānti dhṛtarāṣṭro yad ejati",
    "GE07mbh_01_u:003.143a": "ye cainam upasarpanti ye ca dūraṃ paraṃ gatāḥ",
    "GE07mbh_01_u:003.143c": "aham airāvatajyeṣṭhabhrātṛbhyo 'karavaṃ namaḥ",
    "GE07mbh_01_u:003.144a": "yasya vāsaḥ kurukṣetre khāṇḍave cābhavat sadā",
    "GE07mbh_01_u:003.144c": "taṃ kādraveyam astauṣaṃ kuṇḍalārthāya takṣakam",
    "GE07mbh_01_u:003.145-0207_01": "nadīṃ mandākinīṃ ramyāṃ prasannasalilām anu |",
    "GE07mbh_01_u:003.145a": "takṣakaś cāśvasenaś ca nityaṃ sahacarāv ubhau",
    "GE07mbh_01_u:003.145c": "kurukṣetre nivasatāṃ nadīm ikṣumatīm anu",
    "GE07mbh_01_u:003.146-0208_01": "evaṃ stutvā sa viprarṣir uttaṅko bhujagottamān",
    "GE07mbh_01_u:003.146-0208_02": "naiva te kuṇḍale lebhe tataś cintām upāgamat",
    "GE07mbh_01_u:003.146-0209_01": "nāgarājāya mukhyāya kuṇḍale āpnuyāṃ yathā",
    "GE07mbh_01_u:003.146a": "jaghanyajas takṣakasya śrutaseneti yaḥ śrutaḥ",
    "GE07mbh_01_u:003.146c": "avasadyo mahad dyumni prārthayan nāgamukhyatām",
    "GE07mbh_01_u:003.146e": "karavāṇi sadā cāhaṃ namas tasmai mahātmane",
    "GE07mbh_01_u:003.147-0210_01": "tadā vai cintayām āsa upādhyāyyā yad īritam",
    "GE07mbh_01_u:003.147-0210_02": "kāle ca samatikrānte śāpaṃ dāsyati manyunā",
    "GE07mbh_01_u:003.147A": "evaṃ stuvann api nāgān yadā te kuṇḍale nālabhad athāpaśyat striyau tantre adhiropya paṭaṃ vayantyau",
    "GE07mbh_01_u:003.148A": "tasmiṃś ca tantre kṛṣṇāḥ sitāś ca",
    "GE07mbh_01_u:003.148B": "cakraṃ cāpaśyat ṣaḍbhiḥ kumāraiḥ parivartyamānam",
    "GE07mbh_01_u:003.148C": "puruṣaṃ cāpaśyad",
    "GE07mbh_01_u:003.149A": "sa tān sarvāṃs tuṣṭāva ebhir mantravādaślokaiḥ",
    "GE07mbh_01_u:003.150a": "trīṇy arpitāny atra śatāni madhye; ṣaṣṭiś ca nityaṃ carati dhruve 'smin",
    "GE07mbh_01_u:003.150c": "cakre caturviṃśatiparvayoge; ṣaḍ yat kumārāḥ parivartayanti",
    "GE07mbh_01_u:003.151a": "tantraṃ cedaṃ viśvarūpaṃ yuvatyau; vayatas tantūn satataṃ vartayantyau",
    "GE07mbh_01_u:003.151c": "kṛṣṇān sitāṃś caiva vivartayantyau; bhūtāny ajasraṃ bhuvanāni caiva",
    "GE07mbh_01_u:003.152a": "vajrasya bhartā bhuvanasya goptā; vṛtrasya hantā namucer nihantā",
    "GE07mbh_01_u:003.152c": "kṛṣṇe vasāno vasane mahātmā; satyānṛte yo vivinakti loke",
    "GE07mbh_01_u:003.153a": "yo vājinaṃ garbham apāṃ purāṇaṃ; vaiśvānaraṃ vāhanam abhyupetaḥ",
    "GE07mbh_01_u:003.153c": "namaḥ sadāsmai jagadīśvarāya; lokatrayeśāya puraṃdarāya",
    "GE07mbh_01_u:003.154A": "tataḥ sa enaṃ puruṣaḥ prāha",
    "GE07mbh_01_u:003.154B": "prīto 'smi te 'ham anena stotreṇa",
    "GE07mbh_01_u:003.154C": "kiṃ te priyaṃ karavāṇīti",
    "GE07mbh_01_u:003.155A": "sa",
    "GE07mbh_01_u:003.155": "tam uvāca",
    "GE07mbh_01_u:003.155B": "nāgā me vaśam īyur iti",
    "GE07mbh_01_u:003.156A": "sa enaṃ puruṣaḥ",
    "GE07mbh_01_u:003.156": "punar uvāca",
    "GE07mbh_01_u:003.156B": "etam aśvam apāne dhamasveti",
    "GE07mbh_01_u:003.157A": "sa tam aśvam apāne 'dhamat",
    "GE07mbh_01_u:003.157B": "athāśvād dhamyamānāt sarvasrotobhyaḥ sadhūmā arciṣo 'gner niṣpetuḥ",
    "GE07mbh_01_u:003.158A": "tābhir nāgaloko dhūpitaḥ",
    "GE07mbh_01_u:003.159A": "atha sasaṃbhramas takṣako 'gnitejobhayaviṣaṇṇas te kuṇḍale gṛhītvā sahasā svabhavanān",
    "GE07mbh_01_u:003.159": "niṣkramyottaṅkam uvāca",
    "GE07mbh_01_u:003.159B": "ete kuṇḍale pratigṛhṇātu bhavān iti",
    "GE07mbh_01_u:003.160A": "sa te pratijagrāhottaṅkaḥ",
    "GE07mbh_01_u:003.160B": "kuṇḍale pratigṛhyācintayat",
    "GE07mbh_01_u:003.160C": "adya tat puṇyakam upādhyāyinyāḥ",
    "GE07mbh_01_u:003.160D": "dūraṃ cāham abhyāgataḥ",
    "GE07mbh_01_u:003.160E": "kathaṃ nu khalu saṃbhāvayeyam iti",
    "GE07mbh_01_u:003.161A": "tata enaṃ cintayānam eva sa puruṣa",
    "GE07mbh_01_u:003.161B": "uttaṅka enam aśvam adhiroha",
    "GE07mbh_01_u:003.161C": "eṣa tvāṃ kṣaṇād evopādhyāyakulaṃ prāpayiṣyatīti",
    "GE07mbh_01_u:003.162A": "sa tathety uktvā tam aśvam adhiruhya pratyājagāmopādhyāyakulam",
    "GE07mbh_01_u:003.162B": "upādhyāyinī ca snātā keśān āvapayanty upaviṣṭottaṅko nāgacchatīti śāpāyāsya mano dadhe",
    "GE07mbh_01_u:003.163A": "athottaṅkaḥ praviśya upādhyāyinīm abhyavādayat",
    "GE07mbh_01_u:003.163B": "te cāsyai kuṇḍale prāyacchat",
    "GE07mbh_01_u:003.164A": "sā cainaṃ pratyuvāca",
    "GE07mbh_01_u:003.164B": "uttaṅka deśe kāle 'bhyāgataḥ",
    "GE07mbh_01_u:003.164C": "svāgataṃ te vatsa",
    "GE07mbh_01_u:003.164D": "manāg asi mayā na śaptaḥ",
    "GE07mbh_01_u:003.164E": "śreyas tavopasthitam",
    "GE07mbh_01_u:003.164F": "siddhim āpnuhīti",
    "GE07mbh_01_u:003.165A": "athottaṅka upādhyāyam abhyavādayat",
    "GE07mbh_01_u:003.165B": "tam upādhyāyaḥ pratyuvāca",
    "GE07mbh_01_u:003.165C": "vatsottaṅka svāgataṃ te",
    "GE07mbh_01_u:003.165D": "kiṃ ciraṃ kṛtam iti",
    "GE07mbh_01_u:003.166A": "tam uttaṅka upādhyāyaṃ pratyuvāca",
    "GE07mbh_01_u:003.166B": "bhos takṣakeṇa nāgarājena vighnaḥ kṛto 'smin karmaṇi",
    "GE07mbh_01_u:003.166C": "tenāsmi nāgalokaṃ nītaḥ",
    "GE07mbh_01_u:003.167A": "tatra ca mayā dṛṣṭe striyau tantre 'dhiropya paṭaṃ vayantyau",
    "GE07mbh_01_u:003.167B": "tasmiṃś ca tantre kṛṣṇāḥ sitāś ca tantavaḥ",
    "GE07mbh_01_u:003.167C": "kiṃ tat",
    "GE07mbh_01_u:003.168A": "tatra ca mayā cakraṃ dṛṣṭaṃ dvādaśāram",
    "GE07mbh_01_u:003.168B": "ṣaṭ cainaṃ kumārāḥ parivartayanti",
    "GE07mbh_01_u:003.168C": "tad api kim",
    "GE07mbh_01_u:003.169A": "puruṣaś cāpi mayā dṛṣṭaḥ",
    "GE07mbh_01_u:003.169B": "sa punaḥ kaḥ",
    "GE07mbh_01_u:003.170A": "aśvaś cātipramāṇayuktaḥ",
    "GE07mbh_01_u:003.170B": "sa cāpi kaḥ",
    "GE07mbh_01_u:003.171A": "pathi gacchatā mayā ṛṣabho dṛṣṭaḥ",
    "GE07mbh_01_u:003.171B": "taṃ ca puruṣo 'dhirūḍhaḥ",
    "GE07mbh_01_u:003.171C": "tenāsmi sopacāram uktaḥ",
    "GE07mbh_01_u:003.171D": "uttaṅkāsya ṛṣabhasya purīṣaṃ bhakṣaya",
    "GE07mbh_01_u:003.171E": "upādhyāyenāpi te bhakṣitam iti",
    "GE07mbh_01_u:003.171F": "tatas tadvacanān mayā tadṛṣabhasya purīṣam upayuktam",
    "GE07mbh_01_u:003.171G": "tad icchāmi bhavatopadiṣṭaṃ kiṃ tad iti",
    "GE07mbh_01_u:003.172A": "tenaivam ukta upādhyāyaḥ pratyuvāca",
    "GE07mbh_01_u:003.172B": "ye te striyau dhātā vidhātā ca",
    "GE07mbh_01_u:003.172C": "ye ca te kṛṣṇāḥ sitāś ca tantavas te rātryahanī",
    "GE07mbh_01_u:003.173-0211_01": "dvādaśāraṃ dvādaśa māsāḥ |",
    "GE07mbh_01_u:003.173A": "yad api tac cakraṃ dvādaśāraṃ ṣaṭ kumārāḥ parivartayanti te ṛtavaḥ ṣaṭ saṃvatsaraś cakram",
    "GE07mbh_01_u:003.173B": "yaḥ puruṣaḥ sa parjanyaḥ",
    "GE07mbh_01_u:003.173C": "yo 'śvaḥ so 'gniḥ",
    "GE07mbh_01_u:003.174A": "ya ṛṣabhas tvayā pathi gacchatā dṛṣṭaḥ sa airāvato nāgarājaḥ",
    "GE07mbh_01_u:003.174B": "yaś cainam adhirūḍhaḥ sa indraḥ",
    "GE07mbh_01_u:003.174C": "yad api te purīṣaṃ bhakṣitaṃ tasya ṛṣabhasya tad amṛtam",
    "GE07mbh_01_u:003.175A": "tena khalv asi na vyāpannas tasmin nāgabhavane",
    "GE07mbh_01_u:003.175B": "sa cāpi mama sakhā indraḥ",
    "GE07mbh_01_u:003.176A": "tadanugrahāt kuṇḍale gṛhītvā punar abhyāgato",
    "GE07mbh_01_u:003.176B": "tat saumya gamyatām",
    "GE07mbh_01_u:003.176C": "anujāne bhavantam",
    "GE07mbh_01_u:003.176D": "śreyo 'vāpsyasīti",
    "GE07mbh_01_u:003.177A": "sa upādhyāyenānujñāta uttaṅkaḥ kruddhas takṣakasya praticikīrṣamāṇo hāstinapuraṃ",
    "GE07mbh_01_u:003.178a": "sa hāstinapuraṃ prāpya nacirād dvijasattamaḥ",
    "GE07mbh_01_u:003.178c": "samāgacchata rājānam uttaṅko janamejayam",
    "GE07mbh_01_u:003.179a": "purā takṣaśilātas taṃ nivṛttam aparājitam",
    "GE07mbh_01_u:003.179c": "samyag vijayinaṃ dṛṣṭvā samantān mantribhir vṛtam",
    "GE07mbh_01_u:003.180a": "tasmai jayāśiṣaḥ pūrvaṃ yathānyāyaṃ prayujya saḥ",
    "GE07mbh_01_u:003.180c": "uvācainaṃ vacaḥ kāle śabdasaṃpannayā girā",
    "GE07mbh_01_u:003.181a": "anyasmin karaṇīye tvaṃ kārye pārthivasattama",
    "GE07mbh_01_u:003.181c": "bālyād ivānyad eva tvaṃ kuruṣe nṛpasattama",
    "GE07mbh_01_u:003.182a": "evam uktas tu vipreṇa sa rājā pratyuvāca ha",
    "GE07mbh_01_u:003.182c": "janamejayaḥ prasannātmā samyak saṃpūjya taṃ munim",
    "GE07mbh_01_u:003.183a": "āsāṃ prajānāṃ paripālanena; svaṃ kṣatradharmaṃ paripālayāmi",
    "GE07mbh_01_u:003.183c": "prabrūhi vā kiṃ kriyatāṃ dvijendra; śuśrūṣur asmy adya vacas tvadīyam",
    "GE07mbh_01_u:003.184a": "sa evam uktas tu nṛpottamena; dvijottamaḥ puṇyakṛtāṃ variṣṭhaḥ",
    "GE07mbh_01_u:003.184c": "uvāca rājānam adīnasattvaṃ; svam eva kāryaṃ nṛpateś ca yat tat",
    "GE07mbh_01_u:003.185a": "takṣakeṇa narendrendra yena te hiṃsitaḥ pitā",
    "GE07mbh_01_u:003.185c": "tasmai pratikuruṣva tvaṃ pannagāya durātmane",
    "GE07mbh_01_u:003.186a": "kāryakālaṃ ca manye 'haṃ vidhidṛṣṭasya karmaṇaḥ",
    "GE07mbh_01_u:003.186c": "tad gacchāpacitiṃ rājan pitus tasya mahātmanaḥ",
    "GE07mbh_01_u:003.187a": "tena hy anaparādhī sa daṣṭo duṣṭāntarātmanā",
    "GE07mbh_01_u:003.187c": "pañcatvam agamad rājā vajrāhata iva drumaḥ",
    "GE07mbh_01_u:003.188a": "baladarpasamutsiktas takṣakaḥ pannagādhamaḥ",
    "GE07mbh_01_u:003.188c": "akāryaṃ kṛtavān pāpo yo 'daśat pitaraṃ tava",
    "GE07mbh_01_u:003.189a": "rājarṣivaṃśagoptāram amarapratimaṃ nṛpam",
    "GE07mbh_01_u:003.189c": "jaghāna kāśyapaṃ caiva nyavartayata pāpakṛt",
    "GE07mbh_01_u:003.190a": "dagdhum arhasi taṃ pāpaṃ jvalite havyavāhane",
    "GE07mbh_01_u:003.190c": "sarpasatre mahārāja tvayi tad dhi vidhīyate",
    "GE07mbh_01_u:003.191a": "evaṃ pituś cāpacitiṃ gatavāṃs tvaṃ bhaviṣyasi",
    "GE07mbh_01_u:003.191c": "mama priyaṃ ca sumahat kṛtaṃ rājan bhaviṣyati",
    "GE07mbh_01_u:003.192a": "karmaṇaḥ pṛthivīpāla mama yena durātmanā",
    "GE07mbh_01_u:003.192c": "vighnaḥ kṛto mahārāja gurvarthaṃ carato 'nagha",
    "GE07mbh_01_u:003.193a": "etac chrutvā tu nṛpatis takṣakasya cukopa ha",
    "GE07mbh_01_u:003.193c": "uttaṅkavākyahaviṣā dīpto 'gnir haviṣā yathā",
    "GE07mbh_01_u:003.194a": "apṛcchac ca tadā rājā mantriṇaḥ svān suduḥkhitaḥ",
    "GE07mbh_01_u:003.194c": "uttaṅkasyaiva sāṃnidhye pituḥ svargagatiṃ prati",
    "GE07mbh_01_u:003.195-0212_01": "pauṣye parvaṇi rājendra svasti vācya dvijān atha",
    "GE07mbh_01_u:003.195-0212_02": "samāpte parvaṇi tadā svaśaktyā tarpayed dvijān",
    "GE07mbh_01_u:003.195a": "tadaiva hi sa rājendro duḥkhaśokāpluto 'bhavat",
    "GE07mbh_01_u:003.195c": "yadaiva pitaraṃ vṛttam uttaṅkād aśṛṇot tadā",
    "GE07mbh_01_u:004.001A": "lomaharṣaṇaputra ugraśravāḥ sūtaḥ paurāṇiko naimiṣāraṇye śaunakasya kulapater dvādaśavārṣike satre ṛṣīn abhyāgatān upatasthe",
    "GE07mbh_01_u:004.002-0213_01": "mayodaṅkasya caritam aśeṣam uktam | janamejayasya sarpasatrasya",
    "GE07mbh_01_u:004.002-0213_02": "nimittāntaram idam api |",
    "GE07mbh_01_u:004.002A": "paurāṇikaḥ purāṇe kṛtaśramaḥ sa tān",
    "GE07mbh_01_u:004.002": "kṛtāñjalir uvāca",
    "GE07mbh_01_u:004.002B": "kiṃ bhavantaḥ śrotum icchanti",
    "GE07mbh_01_u:004.002C": "kim ahaṃ bruvāṇīti",
    "GE07mbh_01_u:004.003A": "tam ṛṣaya ūcuḥ",
    "GE07mbh_01_u:004.003B": "paramaṃ lomaharṣaṇe prakṣyāmas tvāṃ vakṣyasi ca naḥ śuśrūṣatāṃ kathāyogam",
    "GE07mbh_01_u:004.003C": "tad bhagavāṃs tu tāvac chaunako 'gniśaraṇam adhyāste",
    "GE07mbh_01_u:004.004a": "yo 'sau divyāḥ kathā veda devatāsurasaṃkathāḥ",
    "GE07mbh_01_u:004.004c": "manuṣyoragagandharvakathā veda ca sarvaśaḥ",
    "GE07mbh_01_u:004.005a": "sa cāpy asmin makhe saute vidvān kulapatir dvijaḥ",
    "GE07mbh_01_u:004.005c": "dakṣo dhṛtavrato dhīmāñ śāstre cāraṇyake guruḥ",
    "GE07mbh_01_u:004.006a": "satyavādī śamaparas tapasvī niyatavrataḥ",
    "GE07mbh_01_u:004.006c": "sarveṣām eva no mānyaḥ sa tāvat pratipālyatām",
    "GE07mbh_01_u:004.007a": "tasminn adhyāsati gurāv āsanaṃ paramārcitam",
    "GE07mbh_01_u:004.007c": "tato vakṣyasi yat tvāṃ sa prakṣyati dvijasattamaḥ",
    "GE07mbh_01_u:004.008": "sūta uvāca",
    "GE07mbh_01_u:004.008a": "evam astu gurau tasminn upaviṣṭe mahātmani",
    "GE07mbh_01_u:004.008c": "tena pṛṣṭaḥ kathāḥ puṇyā vakṣyāmi vividhāśrayāḥ",
    "GE07mbh_01_u:004.009a": "so 'tha viprarṣabhaḥ kāryaṃ kṛtvā sarvaṃ yathākramam",
    "GE07mbh_01_u:004.009c": "devān vāgbhiḥ pitṝn adbhis tarpayitvājagāma ha",
    "GE07mbh_01_u:004.010a": "yatra brahmarṣayaḥ siddhās ta āsīnā yatavratāḥ",
    "GE07mbh_01_u:004.010c": "yajñāyatanam āśritya sūtaputrapuraḥsarāḥ",
    "GE07mbh_01_u:004.011a": "ṛtvikṣv atha sadasyeṣu sa vai gṛhapatis tataḥ",
    "GE07mbh_01_u:004.011c": "upaviṣṭeṣūpaviṣṭaḥ śaunako 'thābravīd idam",
    "GE07mbh_01_u:005.001": "śaunaka uvāca",
    "GE07mbh_01_u:005.001a": "purāṇam akhilaṃ tāta pitā te 'dhītavān purā",
    "GE07mbh_01_u:005.001b-0214_01": "bhāratādhyayanaṃ sarvaṃ kṛṣṇadvaipāyanāt tadā",
    "GE07mbh_01_u:005.001c": "kaccit tvam api tat sarvam adhīṣe lomaharṣaṇe",
    "GE07mbh_01_u:005.002a": "purāṇe hi kathā divyā ādivaṃśāś ca dhīmatām",
    "GE07mbh_01_u:005.002c": "kathyante tāḥ purāsmābhiḥ śrutāḥ pūrvaṃ pitus tava",
    "GE07mbh_01_u:005.003a": "tatra vaṃśam ahaṃ pūrvaṃ śrotum icchāmi bhārgavam",
    "GE07mbh_01_u:005.003c": "kathayasva kathām etāṃ kalyāḥ sma śravaṇe tava",
    "GE07mbh_01_u:005.004": "sūta uvāca",
    "GE07mbh_01_u:005.004a": "yad adhītaṃ purā samyag dvijaśreṣṭha mahātmabhiḥ",
    "GE07mbh_01_u:005.004c": "vaiśaṃpāyanaviprādyais taiś cāpi kathitaṃ purā",
    "GE07mbh_01_u:005.005a": "yad adhītaṃ ca pitrā me samyak caiva tato mayā",
    "GE07mbh_01_u:005.005c": "tat tāvac chṛṇu yo devaiḥ sendraiḥ sāgnimarudgaṇaiḥ",
    "GE07mbh_01_u:005.005e": "pūjitaḥ pravaro vaṃśo bhṛgūṇāṃ bhṛgunandana",
    "GE07mbh_01_u:005.006a": "imaṃ vaṃśam ahaṃ brahman bhārgavaṃ te mahāmune",
    "GE07mbh_01_u:005.006c": "nigadāmi kathāyuktaṃ purāṇāśrayasaṃyutam",
    "GE07mbh_01_u:005.006d-0215_01": "śṛṇuṣvāvahito brahman purāṇe yac chrutaṃ mayā",
    "GE07mbh_01_u:005.006d-0216_01": "bhṛgur maharṣir bhagavān brahmaṇā vai svayaṃbhuvā",
    "GE07mbh_01_u:005.006d-0216_02": "varuṇasya kratau jātaḥ pāvakād iti naḥ śrutam",
    "GE07mbh_01_u:005.006d-006_0001": "bhṛgor babhūvuḥ ṣaṭ putrās tapasā bhāvitātmanaḥ",
    "GE07mbh_01_u:005.006d-006_0002": "kaviś ca cyavanaś caiva śaṅkhalaś ca mahātapāḥ",
    "GE07mbh_01_u:005.006d-006_0003": "suraśmiḥ saptaraśmiś ca vitathaś ca mahātapāḥ",
    "GE07mbh_01_u:005.006d-006_0004": "vītahavyasya tanayaḥ smṛto gṛtsamadaḥ prabhuḥ gṛtsasyāpi sutas tv asya brahman sāvedaso 'bhavat",
    "GE07mbh_01_u:005.006d-006_0006": "sāvedasya tu putro 'bhūd ūrvaḥ śrutavatāṃ varaḥ",
    "GE07mbh_01_u:005.006d-006_0007": "ūrvasya tu vihavyo 'bhūd brahmasūnur mahātmanaḥ vihavyasya tu dāyādo viharaḥ kīrtimān smṛtaḥ",
    "GE07mbh_01_u:005.006d-006_0009": "viharasyātmavān putro vatsaś cādhirathaḥ smṛtaḥ vatsasyāpi vinindas tu sūnur āsīn mahātapāḥ",
    "GE07mbh_01_u:005.006d-006_0011": "bhṛgor vinindasya sutaḥ sadyo nāma babhūva ha",
    "GE07mbh_01_u:005.006d-006_0012": "sadyasyāpy ātmajo brahman vitto nāma suvīryavān",
    "GE07mbh_01_u:005.006d-006_0013": "vittasya tu mahātejā babhūva ca śrutaśravāḥ",
    "GE07mbh_01_u:005.006d-006_0014": "śrutaśravasas tu sūnur babhūva tapavān prabho",
    "GE07mbh_01_u:005.006d-006_0015": "tapasas tu mahātejāḥ prakāśas tanayo 'bhavat",
    "GE07mbh_01_u:005.006d-006_0016": "ūrdhvaḥ prakāśasya suto brahmarṣir brahmavittamaḥ brahmasṛṣṭo mato yena yena pūrvaṃ mahātmanā",
    "GE07mbh_01_u:005.006d-006_0018": "ūrdhvasya caiva vāgindro vāgindro brahmavādinaḥ ṛcīkas tasya tanayo brahmasūnur mahātapāḥ",
    "GE07mbh_01_u:005.006d-006_0020": "jamadagniḥ sutas tasya jajñe janakasaṃnibhaḥ",
    "GE07mbh_01_u:005.006d-006_0021": "jamadagnes tu vai pañca āsan putrā mahātmanaḥ",
    "GE07mbh_01_u:005.006d-006_0022": "rumaṇvāṃś ca suṣeṇaś ca vasur viśvāvasus tathā",
    "GE07mbh_01_u:005.006d-006_0023": "rāmas tasya jaghanyo 'bhūn mahāstro reṇukāsutaḥ triḥsaptakṛtvaḥ pṛthivī yena niḥkṣatriyā kṛtā",
    "GE07mbh_01_u:005.007a": "bhṛgoḥ sudayitaḥ putraś cyavano nāma bhārgavaḥ",
    "GE07mbh_01_u:005.007c": "cyavanasyāpi dāyādaḥ pramatir nāma dhārmikaḥ",
    "GE07mbh_01_u:005.007e": "pramater apy abhūt putro ghṛtācyāṃ rurur ity uta",
    "GE07mbh_01_u:005.008a": "ruror api suto jajñe śunako vedapāragaḥ",
    "GE07mbh_01_u:005.008c": "pramadvarāyāṃ dharmātmā tava pūrvapitāmahāt",
    "GE07mbh_01_u:005.009a": "tapasvī ca yaśasvī ca śrutavān brahmavittamaḥ",
    "GE07mbh_01_u:005.009c": "dharmiṣṭhaḥ satyavādī ca niyato niyatendriyaḥ",
    "GE07mbh_01_u:005.010": "śaunaka uvāca",
    "GE07mbh_01_u:005.010a": "sūtaputra yathā tasya bhārgavasya mahātmanaḥ",
    "GE07mbh_01_u:005.010c": "cyavanatvaṃ parikhyātaṃ tan mamācakṣva pṛcchataḥ",
    "GE07mbh_01_u:005.011": "sūta uvāca",
    "GE07mbh_01_u:005.011a": "bhṛgoḥ sudayitā bhāryā pulomety abhiviśrutā",
    "GE07mbh_01_u:005.011c": "tasyāṃ garbhaḥ samabhavad bhṛgor vīryasamudbhavaḥ",
    "GE07mbh_01_u:005.012a": "tasmin garbhe saṃbhṛte 'tha pulomāyāṃ bhṛgūdvaha",
    "GE07mbh_01_u:005.012c": "samaye samaśīlinyāṃ dharmapatnyāṃ yaśasvinaḥ",
    "GE07mbh_01_u:005.013a": "abhiṣekāya niṣkrānte bhṛgau dharmabhṛtāṃ vare",
    "GE07mbh_01_u:005.013c": "āśramaṃ tasya rakṣo 'tha pulomābhyājagāma ha",
    "GE07mbh_01_u:005.014a": "taṃ praviśyāśramaṃ dṛṣṭvā bhṛgor bhāryām aninditām",
    "GE07mbh_01_u:005.014c": "hṛcchayena samāviṣṭo vicetāḥ samapadyata",
    "GE07mbh_01_u:005.015a": "abhyāgataṃ tu tad rakṣaḥ pulomā cārudarśanā",
    "GE07mbh_01_u:005.015c": "nyamantrayata vanyena phalamūlādinā tadā",
    "GE07mbh_01_u:005.016a": "tāṃ tu rakṣas tato brahman hṛcchayenābhipīḍitam",
    "GE07mbh_01_u:005.016c": "dṛṣṭvā hṛṣṭam abhūt tatra jihīrṣus tām aninditām",
    "GE07mbh_01_u:005.016d-0217_01": "jātam ity abravīt kāryaṃ jihīrṣur muditaḥ śubhām",
    "GE07mbh_01_u:005.016d-0217_02": "sā hi pūrvaṃ vṛtā tena pulomnā tu śucismitā",
    "GE07mbh_01_u:005.016d-0217_03": "tāṃ tu prādāt pitā paścād bhṛgave śāstravat tadā",
    "GE07mbh_01_u:005.016d-0217_04": "tasya tat kilbiṣaṃ nityaṃ hṛdi vartati bhārgava",
    "GE07mbh_01_u:005.016d-0217_05": "idam antaram ity evaṃ hartuṃ cakre manas tadā",
    "GE07mbh_01_u:005.017a": "athāgniśaraṇe 'paśyaj jvalitaṃ jātavedasam",
    "GE07mbh_01_u:005.017c": "tam apṛcchat tato rakṣaḥ pāvakaṃ jvalitaṃ tadā",
    "GE07mbh_01_u:005.018a": "śaṃsa me kasya bhāryeyam agne pṛṣṭa ṛtena vai",
    "GE07mbh_01_u:005.018c": "satyas tvam asi satyaṃ me vada pāvaka pṛcchate",
    "GE07mbh_01_u:005.019a": "mayā hīyaṃ pūrvavṛtā bhāryārthe varavarṇinī",
    "GE07mbh_01_u:005.019c": "paścāt tv imāṃ pitā prādād bhṛgave 'nṛtakāriṇe",
    "GE07mbh_01_u:005.020a": "seyaṃ yadi varārohā bhṛgor bhāryā rahogatā",
    "GE07mbh_01_u:005.020c": "tathā satyaṃ samākhyāhi jihīrṣāmy āśramād imām",
    "GE07mbh_01_u:005.021a": "manyur hi hṛdayaṃ me 'dya pradahann iva tiṣṭhati",
    "GE07mbh_01_u:005.021c": "matpurvabhāryāṃ yad imāṃ bhṛguḥ prāpa sumadhyamām",
    "GE07mbh_01_u:005.021d-0218_01": "asaṃmataṃ kṛtaṃ me 'dya hariṣyāmy āśramād imām",
    "GE07mbh_01_u:005.022a": "tad rakṣa evam āmantrya jvalitaṃ jātavedasam",
    "GE07mbh_01_u:005.022c": "śaṅkamāno bhṛgor bhāryāṃ punaḥ punar apṛcchata",
    "GE07mbh_01_u:005.023a": "tvam agne sarvabhūtānām antaś carasi nityadā",
    "GE07mbh_01_u:005.023c": "sākṣivat puṇyapāpeṣu satyaṃ brūhi kave vacaḥ",
    "GE07mbh_01_u:005.024a": "matpūrvabhāryāpahṛtā bhṛguṇānṛtakāriṇā",
    "GE07mbh_01_u:005.024c": "seyaṃ yadi tathā me tvaṃ satyam ākhyātum arhasi",
    "GE07mbh_01_u:005.025a": "śrutvā tvatto bhṛgor bhāryāṃ hariṣyāmy aham āśramāt",
    "GE07mbh_01_u:005.025c": "jātavedaḥ paśyatas te vada satyāṃ giraṃ mama",
    "GE07mbh_01_u:005.026a": "tasya tad vacanaṃ śrutvā saptārcir duḥkhito bhṛśam",
    "GE07mbh_01_u:005.026b-0219_01": "satyaṃ vadāmi yadi me śāpaḥ syād brahmavittamāt",
    "GE07mbh_01_u:005.026b-0219_02": "asatyaṃ ced ahaṃ brūve patiṣye narakān kramāt",
    "GE07mbh_01_u:005.026c": "bhīto 'nṛtāc ca śāpāc ca bhṛgor ity abravīc chanaiḥ agnir uvāca",
    "GE07mbh_01_u:005.026d-0220_01": "tvayā vṛtā pulomeyaṃ pūrvaṃ dānavanandana",
    "GE07mbh_01_u:005.026d-0220_02": "kiṃ tv iyaṃ vidhinā pūrvaṃ mantravan na vṛtā tvayā",
    "GE07mbh_01_u:005.026d-0220_03": "pitrā tu bhṛgave dattā pulomeyaṃ yaśasvinī",
    "GE07mbh_01_u:005.026d-0220_04": "dadāti na pitā tubhyaṃ varalobhān mahāyaśāḥ",
    "GE07mbh_01_u:005.026d-0220_05": "athemāṃ vedadṛṣṭena karmaṇā vidhipūrvakam",
    "GE07mbh_01_u:005.026d-0220_06": "bhāryām ṛṣir bhṛguḥ prāpa māṃ puraskṛtya dānava",
    "GE07mbh_01_u:005.026d-0220_07": "seyam ity avagacchāmi nānṛtaṃ vaktum utsahe",
    "GE07mbh_01_u:005.026d-0220_08": "nānṛtaṃ hi sadā loke pūjyate dānavottama",
    "GE07mbh_01_u:006.001": "sūta uvāca",
    "GE07mbh_01_u:006.001a": "agner atha vacaḥ śrutvā tad rakṣaḥ prajahāra tām",
    "GE07mbh_01_u:006.001c": "brahman varāharūpeṇa manomārutaraṃhasā",
    "GE07mbh_01_u:006.002a": "tataḥ sa garbho nivasan kukṣau bhṛgukulodvaha",
    "GE07mbh_01_u:006.002c": "roṣān mātuś cyutaḥ kukṣeś cyavanas tena so 'bhavat",
    "GE07mbh_01_u:006.003a": "taṃ dṛṣṭvā mātur udarāc cyutam ādityavarcasam",
    "GE07mbh_01_u:006.003c": "tad rakṣo bhasmasād bhūtaṃ papāta parimucya tām",
    "GE07mbh_01_u:006.004a": "sā tam ādāya suśroṇī sasāra bhṛgunandanam",
    "GE07mbh_01_u:006.004c": "cyavanaṃ bhārgavaṃ brahman pulomā duḥkhamūrcchitā",
    "GE07mbh_01_u:006.005a": "tāṃ dadarśa svayaṃ brahmā sarvalokapitāmahaḥ",
    "GE07mbh_01_u:006.005c": "rudatīṃ bāṣpapūrṇākṣīṃ bhṛgor bhāryām aninditām",
    "GE07mbh_01_u:006.005e": "sāntvayām āsa bhagavān vadhūṃ brahmā pitāmahaḥ",
    "GE07mbh_01_u:006.006a": "aśrubindūdbhavā tasyāḥ prāvartata mahānadī",
    "GE07mbh_01_u:006.006c": "anuvartatī sṛtiṃ tasyā bhṛgoḥ patnyā yaśasvinaḥ",
    "GE07mbh_01_u:006.007a": "tasyā mārgaṃ sṛtavatīṃ dṛṣṭvā tu saritaṃ tadā",
    "GE07mbh_01_u:006.007c": "nāma tasyās tadā nadyāś cakre lokapitāmahaḥ",
    "GE07mbh_01_u:006.007e": "vadhūsareti bhagavāṃś cyavanasyāśramaṃ prati",
    "GE07mbh_01_u:006.008a": "sa evaṃ cyavano jajñe bhṛgoḥ putraḥ pratāpavān",
    "GE07mbh_01_u:006.008c": "taṃ dadarśa pitā tatra cyavanaṃ tāṃ ca bhāminīm",
    "GE07mbh_01_u:006.009a": "sa pulomāṃ tato bhāryāṃ papraccha kupito bhṛguḥ",
    "GE07mbh_01_u:006.009c": "kenāsi rakṣase tasmai kathiteha jihīrṣave",
    "GE07mbh_01_u:006.009e": "na hi tvāṃ veda tad rakṣo madbhāryāṃ cāruhāsinīm",
    "GE07mbh_01_u:006.010a": "tat tvam ākhyāhi taṃ hy adya śaptum icchāmy ahaṃ ruṣā",
    "GE07mbh_01_u:006.010c": "bibheti ko na śāpān me kasya cāyaṃ vyatikramaḥ pulomovāca",
    "GE07mbh_01_u:006.011a": "agninā bhagavaṃs tasmai rakṣase 'haṃ niveditā",
    "GE07mbh_01_u:006.011c": "tato mām anayad rakṣaḥ krośantīṃ kurarīm iva",
    "GE07mbh_01_u:006.012a": "sāhaṃ tava sutasyāsya tejasā parimokṣitā",
    "GE07mbh_01_u:006.012c": "bhasmībhūtaṃ ca tad rakṣo mām utsṛjya papāta vai",
    "GE07mbh_01_u:006.013": "sūta uvāca",
    "GE07mbh_01_u:006.013a": "iti śrutvā pulomāyā bhṛguḥ paramamanyumān",
    "GE07mbh_01_u:006.013c": "śaśāpāgnim abhikruddhaḥ sarvabhakṣo bhaviṣyasi",
    "GE07mbh_01_u:007.001": "sūta uvāca",
    "GE07mbh_01_u:007.001a": "śaptas tu bhṛguṇā vahniḥ kruddho vākyam athābravīt",
    "GE07mbh_01_u:007.001c": "kim idaṃ sāhasaṃ brahman kṛtavān asi sāṃpratam",
    "GE07mbh_01_u:007.002a": "dharme prayatamānasya satyaṃ ca vadataḥ samam",
    "GE07mbh_01_u:007.002c": "pṛṣṭo yad abruvaṃ satyaṃ vyabhicāro 'tra ko mama",
    "GE07mbh_01_u:007.003a": "pṛṣṭo hi sākṣī yaḥ sākṣyaṃ jānamāno 'nyathā vadet",
    "GE07mbh_01_u:007.003c": "sa pūrvān ātmanaḥ sapta kule hanyāt tathā parān",
    "GE07mbh_01_u:007.004a": "yaś ca kāryārthatattvajño jānamāno na bhāṣate",
    "GE07mbh_01_u:007.004c": "so 'pi tenaiva pāpena lipyate nātra saṃśayaḥ",
    "GE07mbh_01_u:007.005a": "śakto 'ham api śaptuṃ tvāṃ mānyās tu brāhmaṇā mama",
    "GE07mbh_01_u:007.005c": "jānato 'pi ca te vyaktaṃ kathayiṣye nibodha tat",
    "GE07mbh_01_u:007.006a": "yogena bahudhātmānaṃ kṛtvā tiṣṭhāmi mūrtiṣu",
    "GE07mbh_01_u:007.006c": "agnihotreṣu satreṣu kriyāsv atha makheṣu ca",
    "GE07mbh_01_u:007.007a": "vedoktena vidhānena mayi yad dhūyate haviḥ",
    "GE07mbh_01_u:007.007c": "devatāḥ pitaraś caiva tena tṛptā bhavanti vai",
    "GE07mbh_01_u:007.008a": "āpo devagaṇāḥ sarve āpaḥ pitṛgaṇās tathā",
    "GE07mbh_01_u:007.008c": "darśaś ca paurṇamāsaś ca devānāṃ pitṛbhiḥ saha",
    "GE07mbh_01_u:007.009a": "devatāḥ pitaras tasmāt pitaraś cāpi devatāḥ",
    "GE07mbh_01_u:007.009c": "ekībhūtāś ca pūjyante pṛthaktvena ca parvasu",
    "GE07mbh_01_u:007.010a": "devatāḥ pitaraś caiva juhvate mayi yat sadā",
    "GE07mbh_01_u:007.010c": "tridaśānāṃ pitṝṇāṃ ca mukham evam ahaṃ smṛtaḥ",
    "GE07mbh_01_u:007.011a": "amāvāsyāṃ ca pitaraḥ paurṇamāsyāṃ ca devatāḥ",
    "GE07mbh_01_u:007.011c": "manmukhenaiva hūyante bhuñjate ca hutaṃ haviḥ",
    "GE07mbh_01_u:007.011e": "sarvabhakṣaḥ kathaṃ teṣāṃ bhaviṣyāmi mukhaṃ tv aham",
    "GE07mbh_01_u:007.012a": "cintayitvā tato vahniś cakre saṃhāram ātmanaḥ",
    "GE07mbh_01_u:007.012c": "dvijānām agnihotreṣu yajñasatrakriyāsu ca",
    "GE07mbh_01_u:007.013a": "niroṃkāravaṣaṭkārāḥ svadhāsvāhāvivarjitāḥ",
    "GE07mbh_01_u:007.013c": "vināgninā prajāḥ sarvās tata āsan suduḥkhitāḥ",
    "GE07mbh_01_u:007.014a": "atharṣayaḥ samudvignā devān gatvābruvan vacaḥ",
    "GE07mbh_01_u:007.014c": "agnināśāt kriyābhraṃśād bhrāntā lokās trayo 'naghāḥ",
    "GE07mbh_01_u:007.014e": "vidhadhvam atra yat kāryaṃ na syāt kālātyayo yathā",
    "GE07mbh_01_u:007.015a": "atharṣayaś ca devāś ca brahmāṇam upagamya tu",
    "GE07mbh_01_u:007.015c": "agner āvedayañ śāpaṃ kriyāsaṃhāram eva ca",
    "GE07mbh_01_u:007.016a": "bhṛguṇā vai mahābhāga śapto 'gniḥ kāraṇāntare",
    "GE07mbh_01_u:007.016c": "kathaṃ devamukho bhūtvā yajñabhāgāgrabhuk tathā",
    "GE07mbh_01_u:007.016e": "hutabhuk sarvalokeṣu sarvabhakṣatvam eṣyati",
    "GE07mbh_01_u:007.017a": "śrutvā tu tad vacas teṣām agnim āhūya lokakṛt",
    "GE07mbh_01_u:007.017c": "uvāca vacanaṃ ślakṣṇaṃ bhūtabhāvanam avyayam",
    "GE07mbh_01_u:007.018a": "lokānām iha sarveṣāṃ tvaṃ kartā cānta eva ca",
    "GE07mbh_01_u:007.018c": "tvaṃ dhārayasi lokāṃs trīn kriyāṇāṃ ca pravartakaḥ",
    "GE07mbh_01_u:007.018e": "sa tathā kuru lokeśa nocchidyeran kriyā yathā",
    "GE07mbh_01_u:007.019a": "kasmād evaṃ vimūḍhas tvam īśvaraḥ san hutāśanaḥ",
    "GE07mbh_01_u:007.019c": "tvaṃ pavitraṃ yadā loke sarvabhūtagataś ca ha",
    "GE07mbh_01_u:007.020a": "na tvaṃ sarvaśarīreṇa sarvabhakṣatvam eṣyasi",
    "GE07mbh_01_u:007.020c": "upādāne 'rciṣo yās te sarvaṃ dhakṣyanti tāḥ śikhin",
    "GE07mbh_01_u:007.020d-0221_01": "kravyādā ca tanur yā te sā sarvaṃ bhakṣayiṣyati",
    "GE07mbh_01_u:007.021a": "yathā sūryāṃśubhiḥ spṛṣṭaṃ sarvaṃ śuci vibhāvyate",
    "GE07mbh_01_u:007.021c": "tathā tvadarcirnirdagdhaṃ sarvaṃ śuci bhaviṣyati",
    "GE07mbh_01_u:007.022a": "tad agne tvaṃ mahat tejaḥ svaprabhāvād vinirgatam",
    "GE07mbh_01_u:007.022c": "svatejasaiva taṃ śāpaṃ kuru satyam ṛṣer vibho",
    "GE07mbh_01_u:007.022e": "devānāṃ cātmano bhāgaṃ gṛhāṇa tvaṃ mukhe hutam",
    "GE07mbh_01_u:007.023a": "evam astv iti taṃ vahniḥ pratyuvāca pitāmaham",
    "GE07mbh_01_u:007.023c": "jagāma śāsanaṃ kartuṃ devasya parameṣṭhinaḥ",
    "GE07mbh_01_u:007.024a": "devarṣayaś ca muditās tato jagmur yathāgatam",
    "GE07mbh_01_u:007.024c": "ṛṣayaś ca yathāpūrvaṃ kriyāḥ sarvāḥ pracakrire",
    "GE07mbh_01_u:007.025a": "divi devā mumudire bhūtasaṃghāś ca laukikāḥ",
    "GE07mbh_01_u:007.025c": "agniś ca paramāṃ prītim avāpa hatakalmaṣaḥ",
    "GE07mbh_01_u:007.025d-0222_01": "evaṃ sa bhagavāñ śāpaṃ lebhe 'gnir bhṛgutaḥ purā",
    "GE07mbh_01_u:007.026a": "evam eṣa purāvṛtta itihāso 'gniśāpajaḥ",
    "GE07mbh_01_u:007.026c": "pulomasya vināśaś ca cyavanasya ca saṃbhavaḥ",
    "GE07mbh_01_u:008.001": "sūta uvāca",
    "GE07mbh_01_u:008.001a": "sa cāpi cyavano brahman bhārgavo 'janayat sutam",
    "GE07mbh_01_u:008.001c": "sukanyāyāṃ mahātmānaṃ pramatiṃ dīptatejasam",
    "GE07mbh_01_u:008.002a": "pramatis tu ruruṃ nāma ghṛtācyāṃ samajījanat",
    "GE07mbh_01_u:008.002c": "ruruḥ pramadvarāyāṃ tu śunakaṃ samajījanat",
    "GE07mbh_01_u:008.002d-0223_01": "śaunakas tu mahābhāgaḥ śunakasya suto 'bhavat",
    "GE07mbh_01_u:008.002d-0224_01": "śaunakas tu mahāsattvaḥ sarvabhārgavanandanaḥ",
    "GE07mbh_01_u:008.002d-0224_02": "jātas tapasi tīvre ca sthitaḥ sthirayaśās tataḥ",
    "GE07mbh_01_u:008.003a": "tasya brahman ruroḥ sarvaṃ caritaṃ bhūritejasaḥ",
    "GE07mbh_01_u:008.003c": "vistareṇa pravakṣyāmi tac chṛṇu tvam aśeṣataḥ",
    "GE07mbh_01_u:008.004a": "ṛṣir āsīn mahān pūrvaṃ tapovidyāsamanvitaḥ",
    "GE07mbh_01_u:008.004c": "sthūlakeśa iti khyātaḥ sarvabhūtahite rataḥ",
    "GE07mbh_01_u:008.005a": "etasminn eva kāle tu menakāyāṃ prajajñivān",
    "GE07mbh_01_u:008.005c": "gandharvarājo viprarṣe viśvāvasur iti śrutaḥ",
    "GE07mbh_01_u:008.006a": "athāpsarā menakā sā taṃ garbhaṃ bhṛgunandana",
    "GE07mbh_01_u:008.006c": "utsasarja yathākālaṃ sthūlakeśāśramaṃ prati",
    "GE07mbh_01_u:008.007a": "utsṛjya caiva taṃ garbhaṃ nadyās tīre jagāma ha",
    "GE07mbh_01_u:008.007b-0225_01": "apsarā menakā brahman nirdayā nirapatrapā",
    "GE07mbh_01_u:008.007c": "kanyām amaragarbhābhāṃ jvalantīm iva ca śriyā",
    "GE07mbh_01_u:008.008a": "tāṃ dadarśa samutsṛṣṭāṃ nadītīre mahān ṛṣiḥ",
    "GE07mbh_01_u:008.008c": "sthūlakeśaḥ sa tejasvī vijane bandhuvarjitām",
    "GE07mbh_01_u:008.009a": "sa tāṃ dṛṣṭvā tadā kanyāṃ sthūlakeśo dvijottamaḥ",
    "GE07mbh_01_u:008.009c": "jagrāhātha muniśreṣṭhaḥ kṛpāviṣṭaḥ pupoṣa ca",
    "GE07mbh_01_u:008.009e": "vavṛdhe sā varārohā tasyāśramapade śubhā",
    "GE07mbh_01_u:008.009f-0226_01": "jātakarma kriyāś cāsyā vidhipūrvaṃ yathākramam",
    "GE07mbh_01_u:008.009f-0226_02": "sthūlakeśo mahābhāgaś cakāra sumahān ṛṣiḥ",
    "GE07mbh_01_u:008.010a": "pramadābhyo varā sā tu sarvarūpaguṇānvitā",
    "GE07mbh_01_u:008.010c": "tataḥ pramadvarety asyā nāma cakre mahān ṛṣiḥ",
    "GE07mbh_01_u:008.011a": "tām āśramapade tasya rurur dṛṣṭvā pramadvarām",
    "GE07mbh_01_u:008.011c": "babhūva kila dharmātmā madanānugatātmavān",
    "GE07mbh_01_u:008.012a": "pitaraṃ sakhibhiḥ so 'tha vācayām āsa bhārgavaḥ",
    "GE07mbh_01_u:008.012c": "pramatiś cābhyayāc chrutvā sthūlakeśaṃ yaśasvinam",
    "GE07mbh_01_u:008.012d-0227_01": "yācayām āsa tāṃ kanyāṃ putrārthe varavarṇinīm",
    "GE07mbh_01_u:008.013a": "tataḥ prādāt pitā kanyāṃ rurave tāṃ pramadvarām",
    "GE07mbh_01_u:008.013c": "vivāhaṃ sthāpayitvāgre nakṣatre bhagadaivate",
    "GE07mbh_01_u:008.014a": "tataḥ katipayāhasya vivāhe samupasthite",
    "GE07mbh_01_u:008.014c": "sakhībhiḥ krīḍatī sārdhaṃ sā kanyā varavarṇinī",
    "GE07mbh_01_u:008.015a": "nāpaśyata prasuptaṃ vai bhujagaṃ tiryag āyatam",
    "GE07mbh_01_u:008.015c": "padā cainaṃ samākrāman mumūrṣuḥ kālacoditā",
    "GE07mbh_01_u:008.016a": "sa tasyāḥ saṃpramattāyāś coditaḥ kāladharmaṇā",
    "GE07mbh_01_u:008.016c": "viṣopaliptān daśanān bhṛśam aṅge nyapātayat",
    "GE07mbh_01_u:008.017a": "sā daṣṭā sahasā bhūmau patitā gatacetanā",
    "GE07mbh_01_u:008.017b-0228_01": "vivarṇā vigataśrīkā bhraṣṭābharaṇacetanā",
    "GE07mbh_01_u:008.017b-0228_02": "nirānandakarī teṣāṃ bandhūnāṃ muktamūrdhajā",
    "GE07mbh_01_u:008.017c": "vyasur aprekṣaṇīyāpi prekṣaṇīyatamākṛtiḥ",
    "GE07mbh_01_u:008.018a": "prasuptevābhavac cāpi bhuvi sarpaviṣārditā",
    "GE07mbh_01_u:008.018c": "bhūyo manoharatarā babhūva tanumadhyamā",
    "GE07mbh_01_u:008.019a": "dadarśa tāṃ pitā caiva te caivānye tapasvinaḥ",
    "GE07mbh_01_u:008.019c": "viceṣṭamānāṃ patitāṃ bhūtale padmavarcasam",
    "GE07mbh_01_u:008.020a": "tataḥ sarve dvijavarāḥ samājagmuḥ kṛpānvitāḥ",
    "GE07mbh_01_u:008.020c": "svastyātreyo mahājānuḥ kuśikaḥ śaṅkhamekhalaḥ",
    "GE07mbh_01_u:008.020d-0229_01": "uddālakaḥ kaṭhaś caiva śvetaketus tathaiva ca",
    "GE07mbh_01_u:008.021a": "bhāradvājaḥ kauṇakutsa ārṣṭiṣeṇo 'tha gautamaḥ",
    "GE07mbh_01_u:008.021c": "pramatiḥ saha putreṇa tathānye vanavāsinaḥ",
    "GE07mbh_01_u:008.022a": "tāṃ te kanyāṃ vyasuṃ dṛṣṭvā bhujagasya viṣārditām",
    "GE07mbh_01_u:008.022c": "ruruduḥ kṛpayāviṣṭā rurus tv ārto bahir yayau",
    "GE07mbh_01_u:008.022d-0230_01": "te ca sarve dvijaśreṣṭhās tatraivopāviśaṃs tadā",
    "GE07mbh_01_u:009.001": "sūta uvāca",
    "GE07mbh_01_u:009.001a": "teṣu tatropaviṣṭeṣu brāhmaṇeṣu samantataḥ",
    "GE07mbh_01_u:009.001c": "ruruś cukrośa gahanaṃ vanaṃ gatvā suduḥkhitaḥ",
    "GE07mbh_01_u:009.002a": "śokenābhihataḥ so 'tha vilapan karuṇaṃ bahu",
    "GE07mbh_01_u:009.002c": "abravīd vacanaṃ śocan priyāṃ cintya pramadvarām",
    "GE07mbh_01_u:009.003a": "śete sā bhuvi tanvaṅgī mama śokavivardhinī",
    "GE07mbh_01_u:009.003b-0231_01": "prāṇān apaharantīva pūrṇacandranibhānanā",
    "GE07mbh_01_u:009.003b-0231_02": "yadi pīnāyataśroṇī padmapatranibhekṣaṇā",
    "GE07mbh_01_u:009.003b-0231_03": "mumūrṣur api me prāṇān ādāyāśu gamiṣyati",
    "GE07mbh_01_u:009.003b-0231_04": "pitṛmātṛsakhīnāṃ ca luptapiṇḍasya tasya me",
    "GE07mbh_01_u:009.003c": "bāndhavānāṃ ca sarveṣāṃ kiṃ nu duḥkham ataḥ param",
    "GE07mbh_01_u:009.004a": "yadi dattaṃ tapas taptaṃ guravo vā mayā yadi",
    "GE07mbh_01_u:009.004c": "samyag ārādhitās tena saṃjīvatu mama priyā",
    "GE07mbh_01_u:009.005a": "yathā janmaprabhṛti vai yatātmāhaṃ dhṛtavrataḥ",
    "GE07mbh_01_u:009.005c": "pramadvarā tathādyaiva samuttiṣṭhatu bhāminī",
    "GE07mbh_01_u:009.005d-0232_01": "evaṃ lālapyatas tasya bhāryārthe duḥkhitasya ca",
    "GE07mbh_01_u:009.005d-0232_02": "devadūtas tadābhyetya vākyam āha ruruṃ vane",
    "GE07mbh_01_u:009.005d-0233_01": "kṛṣṇe viṣṇau hṛṣīkeśe lokeśe 'suravidviṣi",
    "GE07mbh_01_u:009.005d-0233_02": "yadi me niścalā bhaktir mama jīvatu sā priyā",
    "GE07mbh_01_u:009.005d-0233_03": "vilapyamāne tu rurau sarve devāḥ kṛpānvitāḥ",
    "GE07mbh_01_u:009.005d-0233_04": "dūtaṃ prasthāpayām āsuḥ saṃdiśyāsya hitaṃ vacaḥ",
    "GE07mbh_01_u:009.005d-0233_05": "sa dūtas tvarito 'bhyetya devānāṃ priyakṛc chuciḥ",
    "GE07mbh_01_u:009.005d-0233_06": "uvāca devavacanaṃ rurum ābhāṣya duḥkhitam",
    "GE07mbh_01_u:009.005d-0233_07": "devaiḥ sarvair ahaṃ brahman preṣito 'smi tavāntikam",
    "GE07mbh_01_u:009.005d-0233_08": "tvaddhitaṃ tvaddhitair uktaṃ śṛṇu vākyaṃ dvijottama",
    "GE07mbh_01_u:009.005d-0234_01": "pralapantam atīvārtaṃ ruruṃ dīnataraṃ tadā",
    "GE07mbh_01_u:009.005d-0234_02": "devadūtaḥ samāgamya vacanaṃ cedam abravīt",
    "GE07mbh_01_u:009.006": "devadūta uvāca",
    "GE07mbh_01_u:009.006a": "abhidhatse ha yad vācā ruro duḥkhena tan mṛṣā",
    "GE07mbh_01_u:009.006c": "na tu martyasya dharmātmann āyur asti gatāyuṣaḥ",
    "GE07mbh_01_u:009.007a": "gatāyur eṣā kṛpaṇā gandharvāpsarasoḥ sutā",
    "GE07mbh_01_u:009.007c": "tasmāc choke manas tāta mā kṛthās tvaṃ kathaṃ cana",
    "GE07mbh_01_u:009.008a": "upāyaś cātra vihitaḥ pūrvaṃ devair mahātmabhiḥ",
    "GE07mbh_01_u:009.008c": "taṃ yadīcchasi kartuṃ tvaṃ prāpsyasīmāṃ pramadvarām",
    "GE07mbh_01_u:009.009": "rurur uvāca",
    "GE07mbh_01_u:009.009a": "ka upāyaḥ kṛto devair brūhi tattvena khecara",
    "GE07mbh_01_u:009.009c": "kariṣye taṃ tathā śrutvā trātum arhati māṃ bhavān",
    "GE07mbh_01_u:009.010": "devadūta uvāca",
    "GE07mbh_01_u:009.010a": "āyuṣo 'rdhaṃ prayacchasva kanyāyai bhṛgunandana",
    "GE07mbh_01_u:009.010c": "evam utthāsyati ruro tava bhāryā pramadvarā",
    "GE07mbh_01_u:009.011": "rurur uvāca",
    "GE07mbh_01_u:009.011a": "āyuṣo 'rdhaṃ prayacchāmi kanyāyai khecarottama",
    "GE07mbh_01_u:009.011c": "śṛṅgārarūpābharaṇā uttiṣṭhatu mama priyā",
    "GE07mbh_01_u:009.011d-0235_01": "saṃlāpaguṇasaṃpannā pūrṇacandranibhānanā",
    "GE07mbh_01_u:009.011d-0235_02": "macchokaṃ vākyatoyena vyapanītaṃ kariṣyati",
    "GE07mbh_01_u:009.012": "sūta uvāca",
    "GE07mbh_01_u:009.012a": "tato gandharvarājaś ca devadūtaś ca sattamau",
    "GE07mbh_01_u:009.012c": "dharmarājam upetyedaṃ vacanaṃ pratyabhāṣatām",
    "GE07mbh_01_u:009.013a": "dharmarājāyuṣo 'rdhena ruror bhāryā pramadvarā",
    "GE07mbh_01_u:009.013c": "samuttiṣṭhatu kalyāṇī mṛtaiva yadi manyase",
    "GE07mbh_01_u:009.014": "dharmarāja uvāca",
    "GE07mbh_01_u:009.014a": "pramadvarā ruror bhāryā devadūta yadīcchasi",
    "GE07mbh_01_u:009.014c": "uttiṣṭhatv āyuṣo 'rdhena ruror eva samanvitā",
    "GE07mbh_01_u:009.015": "sūta uvāca",
    "GE07mbh_01_u:009.015a": "evam ukte tataḥ kanyā sodatiṣṭhat pramadvarā",
    "GE07mbh_01_u:009.015c": "ruros tasyāyuṣo 'rdhena supteva varavarṇinī",
    "GE07mbh_01_u:009.016a": "etad dṛṣṭaṃ bhaviṣye hi ruror uttamatejasaḥ",
    "GE07mbh_01_u:009.016c": "āyuṣo 'tipravṛddhasya bhāryārthe 'rdhaṃ hrasatv iti",
    "GE07mbh_01_u:009.017a": "tata iṣṭe 'hani tayoḥ pitarau cakratur mudā",
    "GE07mbh_01_u:009.017c": "vivāhaṃ tau ca remāte parasparahitaiṣiṇau",
    "GE07mbh_01_u:009.018a": "sa labdhvā durlabhāṃ bhāryāṃ padmakiñjalkasaprabhām",
    "GE07mbh_01_u:009.018c": "vrataṃ cakre vināśāya jihmagānāṃ dhṛtavrataḥ",
    "GE07mbh_01_u:009.019a": "sa dṛṣṭvā jihmagān sarvāṃs tīvrakopasamanvitaḥ",
    "GE07mbh_01_u:009.019c": "abhihanti yathāsannaṃ gṛhya praharaṇaṃ sadā",
    "GE07mbh_01_u:009.020a": "sa kadā cid vanaṃ vipro rurur abhyāgaman mahat",
    "GE07mbh_01_u:009.020c": "śayānaṃ tatra cāpaśyaḍ ḍuṇḍubhaṃ vayasānvitam",
    "GE07mbh_01_u:009.021a": "tata udyamya daṇḍaṃ sa kāladaṇḍopamaṃ tadā",
    "GE07mbh_01_u:009.021c": "abhyaghnad ruṣito vipras tam uvācātha ḍuṇḍubhaḥ",
    "GE07mbh_01_u:009.022a": "nāparādhyāmi te kiṃ cid aham adya tapodhana",
    "GE07mbh_01_u:009.022c": "saṃrambhāt tat kimarthaṃ mām abhihaṃsi ruṣānvitaḥ",
    "GE07mbh_01_u:010.001": "rurur uvāca",
    "GE07mbh_01_u:010.001a": "mama prāṇasamā bhāryā daṣṭāsīd bhujagena ha",
    "GE07mbh_01_u:010.001c": "tatra me samayo ghora ātmanoraga vai kṛtaḥ",
    "GE07mbh_01_u:010.002a": "hanyāṃ sadaiva bhujagaṃ yaṃ yaṃ paśyeyam ity uta",
    "GE07mbh_01_u:010.002c": "tato 'haṃ tvāṃ jighāṃsāmi jīvitena vimokṣyase",
    "GE07mbh_01_u:010.003": "ḍuṇḍubha uvāca",
    "GE07mbh_01_u:010.003a": "anye te bhujagā vipra ye daśantīha mānavān",
    "GE07mbh_01_u:010.003c": "ḍuṇḍubhān ahigandhena na tvaṃ hiṃsitum arhasi",
    "GE07mbh_01_u:010.004a": "ekānarthān pṛthagarthān ekaduḥkhān pṛthaksukhān",
    "GE07mbh_01_u:010.004c": "ḍuṇḍubhān dharmavid bhūtvā na tvaṃ hiṃsitum arhasi",
    "GE07mbh_01_u:010.005": "sūta uvāca",
    "GE07mbh_01_u:010.005a": "iti śrutvā vacas tasya bhujagasya rurus tadā",
    "GE07mbh_01_u:010.005c": "nāvadhīd bhayasaṃvigna ṛṣiṃ matvātha ḍuṇḍubham",
    "GE07mbh_01_u:010.006a": "uvāca cainaṃ bhagavān ruruḥ saṃśamayann iva",
    "GE07mbh_01_u:010.006b-0236_01": "kena karmavipākena bhujagatvam upāgataḥ",
    "GE07mbh_01_u:010.006c": "kāmayā bhujaga brūhi ko 'sīmāṃ vikriyāṃ gataḥ",
    "GE07mbh_01_u:010.007": "ḍuṇḍubha uvāca",
    "GE07mbh_01_u:010.007a": "ahaṃ purā ruro nāmnā ṛṣir āsaṃ sahasrapāt",
    "GE07mbh_01_u:010.007c": "so 'haṃ śāpena viprasya bhujagatvam upāgataḥ",
    "GE07mbh_01_u:010.007d-0237_01": "brāhmaṇasya tu śāpena prāpto 'haṃ vikriyām imām",
    "GE07mbh_01_u:010.007d-0237_02": "sadā samupayuktasya vedādhyāyaratasya ca",
    "GE07mbh_01_u:010.008": "rurur uvāca",
    "GE07mbh_01_u:010.008a": "kimarthaṃ śaptavān kruddho dvijas tvāṃ bhujagottama",
    "GE07mbh_01_u:010.008c": "kiyantaṃ caiva kālaṃ te vapur etad bhaviṣyati",
    "GE07mbh_01_u:011.001": "ḍuṇḍubha uvāca",
    "GE07mbh_01_u:011.001a": "sakhā babhūva me pūrvaṃ khagamo nāma vai dvijaḥ",
    "GE07mbh_01_u:011.001c": "bhṛśaṃ saṃśitavāk tāta tapobalasamanvitaḥ",
    "GE07mbh_01_u:011.002a": "sa mayā krīḍatā bālye kṛtvā tārṇam athoragam",
    "GE07mbh_01_u:011.002c": "agnihotre prasaktaḥ san bhīṣitaḥ pramumoha vai",
    "GE07mbh_01_u:011.003a": "labdhvā ca sa punaḥ saṃjñāṃ mām uvāca tapodhanaḥ maivaṃ sarpeṇa bādhethāḥ sakhe bhīr āviśan mama",
    "GE07mbh_01_u:011.003b-007_0002": "śaptaś ca tvaṃ mayā vipra na nandāmi kadācana tenaiva bahuśokto 'haṃ sarpake tv ātmaṇai (sic) dvija",
    "GE07mbh_01_u:011.003b-007_0004": "agnihotre samāsīnaṃ veṣayāmi samohitaḥ",
    "GE07mbh_01_u:011.003c": "nirdahann iva kopena satyavāk saṃśitavrataḥ",
    "GE07mbh_01_u:011.004a": "yathāvīryas tvayā sarpaḥ kṛto 'yaṃ madbibhīṣayā",
    "GE07mbh_01_u:011.004c": "tathāvīryo bhujaṃgas tvaṃ mama kopād bhaviṣyasi",
    "GE07mbh_01_u:011.005a": "tasyāhaṃ tapaso vīryaṃ jānamānas tapodhana",
    "GE07mbh_01_u:011.005b-0238_01": "muhur uṣṇaṃ ca niḥśvasya susaṃbhrāntas tapodhanaḥ",
    "GE07mbh_01_u:011.005c": "bhṛśam udvignahṛdayas tam avocaṃ vanaukasam",
    "GE07mbh_01_u:011.006a": "prayataḥ saṃbhramāc caiva prāñjaliḥ praṇataḥ sthitaḥ",
    "GE07mbh_01_u:011.006c": "sakheti hasatedaṃ te narmārthaṃ vai kṛtaṃ mayā",
    "GE07mbh_01_u:011.007a": "kṣantum arhasi me brahmañ śāpo 'yaṃ vinivartyatām",
    "GE07mbh_01_u:011.007c": "so 'tha mām abravīd dṛṣṭvā bhṛśam udvignacetasam",
    "GE07mbh_01_u:011.008a": "muhur uṣṇaṃ viniḥśvasya susaṃbhrāntas tapodhanaḥ",
    "GE07mbh_01_u:011.008c": "nānṛtaṃ vai mayā proktaṃ bhavitedaṃ kathaṃ cana",
    "GE07mbh_01_u:011.009a": "yat tu vakṣyāmi te vākyaṃ śṛṇu tan me dhṛtavrata",
    "GE07mbh_01_u:011.009c": "śrutvā ca hṛdi te vākyam idam astu tapodhana",
    "GE07mbh_01_u:011.009d-0239_01": "yaṃ samābhāṣya dṛṣṭvā ca śāpād asmād vimokṣyase",
    "GE07mbh_01_u:011.010a": "utpatsyati rurur nāma pramater ātmajaḥ śuciḥ",
    "GE07mbh_01_u:011.010c": "taṃ dṛṣṭvā śāpamokṣas te bhavitā nacirād iva",
    "GE07mbh_01_u:011.010d-0240_01": "evam uktas tu tenāham uragatvam avāptavān",
    "GE07mbh_01_u:011.011a": "sa tvaṃ rurur iti khyātaḥ pramater ātmajaḥ śuciḥ",
    "GE07mbh_01_u:011.011b-0240a_01": "śāpamokṣaś ca bhavitā na cirād dvijasattama",
    "GE07mbh_01_u:011.011c": "svarūpaṃ pratilabhyāham adya vakṣyāmi te hitam",
    "GE07mbh_01_u:011.011d-0241_01": "sa ḍauṇḍubhaṃ parityajya rūpaṃ viprarṣabhas tadā",
    "GE07mbh_01_u:011.011d-0241_02": "svarūpaṃ bhāsvaraṃ bhūyaḥ pratipede mahāyaśāḥ",
    "GE07mbh_01_u:011.011d-0241_03": "idaṃ covāca vacanaṃ rurum apratimaujasam sūtaḥ",
    "GE07mbh_01_u:011.011d-0242_01": "iti svarūpaṃ gṛhyāśu tam ṛṣiṃ vākyam abravīt",
    "GE07mbh_01_u:011.012a": "ahiṃsā paramo dharmaḥ sarvaprāṇabhṛtāṃ smṛtaḥ",
    "GE07mbh_01_u:011.012c": "tasmāt prāṇabhṛtaḥ sarvān na hiṃsyād brāhmaṇaḥ kva cit",
    "GE07mbh_01_u:011.013a": "brāhmaṇaḥ saumya eveha jāyateti parā śrutiḥ",
    "GE07mbh_01_u:011.013c": "vedavedāṅgavit tāta sarvabhūtābhayapradaḥ",
    "GE07mbh_01_u:011.014a": "ahiṃsā satyavacanaṃ kṣamā ceti viniścitam",
    "GE07mbh_01_u:011.014c": "brāhmaṇasya paro dharmo vedānāṃ dharaṇād api",
    "GE07mbh_01_u:011.015a": "kṣatriyasya tu yo dharmaḥ sa neheṣyati vai tava",
    "GE07mbh_01_u:011.015b-0243_01": "kṣatriyasya tu yo dharmaḥ sa te nārhati vai dvija",
    "GE07mbh_01_u:011.015c": "daṇḍadhāraṇam ugratvaṃ prajānāṃ paripālanam",
    "GE07mbh_01_u:011.016a": "tad idaṃ kṣatriyasyāsīt karma vai śṛṇu me ruro",
    "GE07mbh_01_u:011.016c": "janamejayasya dharmātman sarpāṇāṃ hiṃsanaṃ purā",
    "GE07mbh_01_u:011.017a": "paritrāṇaṃ ca bhītānāṃ sarpāṇāṃ brāhmaṇād api",
    "GE07mbh_01_u:011.017c": "tapovīryabalopetād vedavedāṅgapāragāt",
    "GE07mbh_01_u:011.017e": "āstīkād dvijamukhyād vai sarpasatre dvijottama",
    "GE07mbh_01_u:012.001": "rurur uvāca",
    "GE07mbh_01_u:012.001a": "kathaṃ hiṃsitavān sarpān kṣatriyo janamejayaḥ",
    "GE07mbh_01_u:012.001c": "sarpā vā hiṃsitās tāta kimarthaṃ dvijasattama",
    "GE07mbh_01_u:012.002a": "kimarthaṃ mokṣitāś caiva pannagās tena śaṃsa me",
    "GE07mbh_01_u:012.002c": "āstīkena tad ācakṣva śrotum icchāmy aśeṣataḥ ṛṣir uvāca",
    "GE07mbh_01_u:012.003-0244_01": "ity uktvāntarhite yogāt tasminn ṛṣivare prabho",
    "GE07mbh_01_u:012.003-0244_02": "saṃbhramāviṣṭahṛdaya ṛṣir mene tad adbhutam",
    "GE07mbh_01_u:012.003a": "śroṣyasi tvaṃ ruro sarvam āstīkacaritaṃ mahat",
    "GE07mbh_01_u:012.003c": "brāhmaṇānāṃ kathayatām ity uktvāntaradhīyata",
    "GE07mbh_01_u:012.004": "sūta uvāca",
    "GE07mbh_01_u:012.004a": "ruruś cāpi vanaṃ sarvaṃ paryadhāvat samantataḥ",
    "GE07mbh_01_u:012.004c": "tam ṛṣiṃ draṣṭum anvicchan saṃśrānto nyapatad bhuvi",
    "GE07mbh_01_u:012.004d-0245_01": "sa mohaṃ paramaṃ gatvā naṣṭasaṃjña ivābhavat",
    "GE07mbh_01_u:012.004d-0245_02": "tad ṛṣer vacanaṃ tathyaṃ cintayānaḥ punaḥ punaḥ",
    "GE07mbh_01_u:012.005a": "labdhasaṃjño ruruś cāyāt tac cācakhyau pitus tadā",
    "GE07mbh_01_u:012.005b-0246_01": "nyavedayata tat sarvaṃ yathāvṛttaṃ pitur dvijaḥ",
    "GE07mbh_01_u:012.005b-0247_01": "pitre tu sarvam ākhyāya ḍuṇḍubhasya vaco 'rthavat",
    "GE07mbh_01_u:012.005b-0247_02": "apṛcchat pitaraṃ bhūyaḥ so 'stikasya vacas tadā",
    "GE07mbh_01_u:012.005b-0247_03": "yat tad ākhyānam akhilaṃ ḍuṇḍubhenātha kīrtitam",
    "GE07mbh_01_u:012.005b-0247_04": "tat kīrtyamānaṃ bhagavañ chrotum icchāmi tattvataḥ",
    "GE07mbh_01_u:012.005c": "pitā cāsya tad ākhyānaṃ pṛṣṭaḥ sarvaṃ nyavedayat",
    "GE07mbh_01_u:012.005d-008_0001": "kimarthaṃ rājaśārdūla rājā sa janamejayaḥ sarpasatreṇa sarpāṇāṃ gato 'ntaṃ tad vadasva me",
    "GE07mbh_01_u:012.005d-008_0003": "iti śrīrāmāya namaḥ | śrīgurubhyo namaḥ | śrīvedavyāsāya namaḥ |",
    "GE07mbh_01_u:012.005d-008_0004": "akṣaraṃ yat paribhraṣṭaṃ mātrāhīnaṃ tu yad bhavet",
    "GE07mbh_01_u:012.005d-008_0005": "kṣantum arhanti vidvāṃsaḥ kasya na syād vyatikramaḥ",
    "GE07mbh_01_u:012.005d-008_0006": "śiva śiva | kapardi samartha bhūteśa bhaganetranipātana",
    "GE07mbh_01_u:012.005d-008_0007": "vyatikramaṃ me bhagavan kṣantum arhasi śaṃkara",
    "GE07mbh_01_u:012.005d-008_0008": "nārāyaṇāya namaḥ | śrīvedavyāsāya namaḥ | gaṇapataye namaḥ |",
    "GE07mbh_01_u:012.005d-008_0009": "avighnam astu |",
    "GE07mbh_01_u:013.001": "śaunaka uvāca",
    "GE07mbh_01_u:013.001a": "kimarthaṃ rājaśārdūlaḥ sa rājā janamejayaḥ",
    "GE07mbh_01_u:013.001c": "sarpasatreṇa sarpāṇāṃ gato 'ntaṃ tad vadasva me",
    "GE07mbh_01_u:013.001d-0248_01": "nikhilena yathātattvaṃ saute sarvam aśeṣataḥ",
    "GE07mbh_01_u:013.002a": "āstīkaś ca dvijaśreṣṭhaḥ kimarthaṃ japatāṃ varaḥ",
    "GE07mbh_01_u:013.002c": "mokṣayām āsa bhujagān dīptāt tasmād dhutāśanāt",
    "GE07mbh_01_u:013.003a": "kasya putraḥ sa rājāsīt sarpasatraṃ ya āharat",
    "GE07mbh_01_u:013.003c": "sa ca dvijātipravaraḥ kasya putro vadasva me",
    "GE07mbh_01_u:013.004": "sūta uvāca",
    "GE07mbh_01_u:013.004a": "mahad ākhyānam āstīkaṃ yatraitat procyate dvija",
    "GE07mbh_01_u:013.004c": "sarvam etad aśeṣeṇa śṛṇu me vadatāṃ vara",
    "GE07mbh_01_u:013.005": "śaunaka uvāca",
    "GE07mbh_01_u:013.005a": "śrotum icchāmy aśeṣeṇa kathām etāṃ manoramām",
    "GE07mbh_01_u:013.005c": "āstīkasya purāṇasya brāhmaṇasya yaśasvinaḥ",
    "GE07mbh_01_u:013.006": "sūta uvāca",
    "GE07mbh_01_u:013.006a": "itihāsam imaṃ vṛddhāḥ purāṇaṃ paricakṣate",
    "GE07mbh_01_u:013.006c": "kṛṣṇadvaipāyanaproktaṃ naimiṣāraṇyavāsinaḥ",
    "GE07mbh_01_u:013.007a": "pūrvaṃ pracoditaḥ sūtaḥ pitā me lomaharṣaṇaḥ",
    "GE07mbh_01_u:013.007c": "śiṣyo vyāsasya medhāvī brāhmaṇair idam uktavān",
    "GE07mbh_01_u:013.008a": "tasmād aham upaśrutya pravakṣyāmi yathātatham",
    "GE07mbh_01_u:013.008c": "idam āstīkam ākhyānaṃ tubhyaṃ śaunaka pṛcchate",
    "GE07mbh_01_u:013.008d-0249_01": "kathayiṣyāmy aśeṣeṇa sarvapāpapraṇāśanam",
    "GE07mbh_01_u:013.009a": "āstīkasya pitā hy āsīt prajāpatisamaḥ prabhuḥ",
    "GE07mbh_01_u:013.009c": "brahmacārī yatāhāras tapasy ugre rataḥ sadā",
    "GE07mbh_01_u:013.010a": "jaratkārur iti khyāta ūrdhvaretā mahān ṛṣiḥ",
    "GE07mbh_01_u:013.010c": "yāyāvarāṇāṃ dharmajñaḥ pravaraḥ saṃśitavrataḥ",
    "GE07mbh_01_u:013.010d-0250_01": "sa kadā cin mahābhāgas tapobalasamanvitaḥ",
    "GE07mbh_01_u:013.010d-0250_02": "cacāra pṛthivīṃ sarvāṃ yatra sāyaṃgṛho muniḥ",
    "GE07mbh_01_u:013.010d-0250_03": "tīrtheṣu ca samāplāvaṃ kurvann aṭati sarvaśaḥ",
    "GE07mbh_01_u:013.010d-0250_04": "caran dīkṣāṃ mahātejā duścarām akṛtātmabhiḥ",
    "GE07mbh_01_u:013.010d-0250_05": "vāyubhakṣo nirāhāraḥ śuṣyann animiṣo muniḥ",
    "GE07mbh_01_u:013.010d-0250_06": "itas tataḥ paricaran dīptapāvakasaprabhaḥ",
    "GE07mbh_01_u:013.011a": "aṭamānaḥ kadā cit sa svān dadarśa pitāmahān",
    "GE07mbh_01_u:013.011c": "lambamānān mahāgarte pādair ūrdhvair adhomukhān",
    "GE07mbh_01_u:013.012a": "tān abravīt sa dṛṣṭvaiva jaratkāruḥ pitāmahān",
    "GE07mbh_01_u:013.012c": "ke bhavanto 'valambante garte 'smin vā adhomukhāḥ",
    "GE07mbh_01_u:013.013a": "vīraṇastambake lagnāḥ sarvataḥ paribhakṣite",
    "GE07mbh_01_u:013.013c": "mūṣakena nigūḍhena garte 'smin nityavāsinā",
    "GE07mbh_01_u:013.014": "pitara ūcuḥ",
    "GE07mbh_01_u:013.014a": "yāyāvarā nāma vayam ṛṣayaḥ saṃśitavratāḥ",
    "GE07mbh_01_u:013.014c": "saṃtānaprakṣayād brahmann adho gacchāma medinīm",
    "GE07mbh_01_u:013.014d-0251_01": "yeṣāṃ tu saṃtatir nāsti martyaloke sukhāvahā",
    "GE07mbh_01_u:013.014d-0251_02": "na te labhante vasatiṃ svarge puṇyavratā api",
    "GE07mbh_01_u:013.015a": "asmākaṃ saṃtatis tv eko jaratkārur iti śrutaḥ",
    "GE07mbh_01_u:013.015c": "mandabhāgyo 'lpabhāgyānāṃ tapa eva samāsthitaḥ",
    "GE07mbh_01_u:013.016a": "na sa putrāñ janayituṃ dārān mūḍhaś cikīrṣati",
    "GE07mbh_01_u:013.016c": "tena lambāmahe garte saṃtānaprakṣayād iha",
    "GE07mbh_01_u:013.017a": "anāthās tena nāthena yathā duṣkṛtinas tathā",
    "GE07mbh_01_u:013.017c": "kas tvaṃ bandhur ivāsmākam anuśocasi sattama",
    "GE07mbh_01_u:013.018a": "jñātum icchāmahe brahman ko bhavān iha dhiṣṭhitaḥ",
    "GE07mbh_01_u:013.018c": "kimarthaṃ caiva naḥ śocyān anukampitum arhasi",
    "GE07mbh_01_u:013.019": "jaratkārur uvāca",
    "GE07mbh_01_u:013.019a": "mama pūrve bhavanto vai pitaraḥ sapitāmahāḥ",
    "GE07mbh_01_u:013.019c": "brūta kiṃ karavāṇy adya jaratkārur ahaṃ svayam",
    "GE07mbh_01_u:013.020": "pitara ūcuḥ",
    "GE07mbh_01_u:013.020-0252_01": "pitaras te vayaṃ tāta saṃtāraya kulaṃ svayam",
    "GE07mbh_01_u:013.020a": "yatasva yatnavāṃs tāta saṃtānāya kulasya naḥ",
    "GE07mbh_01_u:013.020c": "ātmano 'rthe 'smadarthe ca dharma ity eva cābhibho",
    "GE07mbh_01_u:013.021a": "na hi dharmaphalais tāta na tapobhiḥ susaṃcitaiḥ",
    "GE07mbh_01_u:013.021c": "tāṃ gatiṃ prāpnuvantīha putriṇo yāṃ vrajanti ha",
    "GE07mbh_01_u:013.022a": "tad dāragrahaṇe yatnaṃ saṃtatyāṃ ca manaḥ kuru",
    "GE07mbh_01_u:013.022c": "putrakāsmanniyogāt tvam etan naḥ paramaṃ hitam",
    "GE07mbh_01_u:013.023": "jaratkārur uvāca",
    "GE07mbh_01_u:013.023a": "na dārān vai kariṣyāmi sadā me bhāvitaṃ manaḥ",
    "GE07mbh_01_u:013.023c": "bhavatāṃ tu hitārthāya kariṣye dārasaṃgraham",
    "GE07mbh_01_u:013.024a": "samayena ca kartāham anena vidhipūrvakam",
    "GE07mbh_01_u:013.024c": "tathā yady upalapsyāmi kariṣye nānyathā tv aham",
    "GE07mbh_01_u:013.025a": "sanāmnī yā bhavitrī me ditsitā caiva bandhubhiḥ",
    "GE07mbh_01_u:013.025c": "bhaikṣavat tām ahaṃ kanyām upayaṃsye vidhānataḥ",
    "GE07mbh_01_u:013.026a": "daridrāya hi me bhāryāṃ ko dāsyati viśeṣataḥ",
    "GE07mbh_01_u:013.026c": "pratigrahīṣye bhikṣāṃ tu yadi kaś cit pradāsyati",
    "GE07mbh_01_u:013.027a": "evaṃ dārakriyāhetoḥ prayatiṣye pitāmahāḥ",
    "GE07mbh_01_u:013.027c": "anena vidhinā śaśvan na kariṣye 'ham anyathā",
    "GE07mbh_01_u:013.028a": "tatra cotpatsyate jantur bhavatāṃ tāraṇāya vai",
    "GE07mbh_01_u:013.028c": "śāśvataṃ sthānam āsādya modantāṃ pitaro mama sūta uvāca",
    "GE07mbh_01_u:013.029-0253_01": "ity uktamātre vacane tathety uktvā pitāmahāḥ",
    "GE07mbh_01_u:013.029-0253_02": "antardhānaṃ gatāḥ sarve vismayaṃ sa yayau muniḥ",
    "GE07mbh_01_u:013.029a": "tato niveśāya tadā sa vipraḥ saṃśitavrataḥ",
    "GE07mbh_01_u:013.029c": "mahīṃ cacāra dārārthī na ca dārān avindata",
    "GE07mbh_01_u:013.030a": "sa kadā cid vanaṃ gatvā vipraḥ pitṛvacaḥ smaran",
    "GE07mbh_01_u:013.030c": "cukrośa kanyābhikṣārthī tisro vācaḥ śanair iva",
    "GE07mbh_01_u:013.031a": "taṃ vāsukiḥ pratyagṛhṇād udyamya bhaginīṃ tadā",
    "GE07mbh_01_u:013.031c": "na sa tāṃ pratijagrāha na sanāmnīti cintayan",
    "GE07mbh_01_u:013.032a": "sanāmnīm udyatāṃ bhāryāṃ gṛhṇīyām iti tasya hi",
    "GE07mbh_01_u:013.032c": "mano niviṣṭam abhavaj jaratkāror mahātmanaḥ",
    "GE07mbh_01_u:013.033a": "tam uvāca mahāprājño jaratkārur mahātapāḥ",
    "GE07mbh_01_u:013.033c": "kiṃnāmnī bhaginīyaṃ te brūhi satyaṃ bhujaṃgama",
    "GE07mbh_01_u:013.034": "vāsukir uvāca",
    "GE07mbh_01_u:013.034a": "jaratkāro jaratkāruḥ svaseyam anujā mama",
    "GE07mbh_01_u:013.034b-0254_01": "pratigṛhṇīṣva bhāryārthe mayā dattāṃ sumadhyamām",
    "GE07mbh_01_u:013.034c": "tvadarthaṃ rakṣitā pūrvaṃ pratīcchemāṃ dvijottama",
    "GE07mbh_01_u:013.034d-0255_01": "evam uktvā tataḥ prādād bhāryārthe varavarṇinīm",
    "GE07mbh_01_u:013.035": "sūta uvāca",
    "GE07mbh_01_u:013.035a": "mātrā hi bhujagāḥ śaptāḥ pūrvaṃ brahmavidāṃ vara",
    "GE07mbh_01_u:013.035c": "janamejayasya vo yajñe dhakṣyaty anilasārathiḥ",
    "GE07mbh_01_u:013.036a": "tasya śāpasya śāntyarthaṃ pradadau pannagottamaḥ",
    "GE07mbh_01_u:013.036c": "svasāram ṛṣaye tasmai suvratāya tapasvine",
    "GE07mbh_01_u:013.037a": "sa ca tāṃ pratijagrāha vidhidṛṣṭena karmaṇā",
    "GE07mbh_01_u:013.037c": "āstīko nāma putraś ca tasyāṃ jajñe mahātmanaḥ",
    "GE07mbh_01_u:013.038a": "tapasvī ca mahātmā ca vedavedāṅgapāragaḥ",
    "GE07mbh_01_u:013.038c": "samaḥ sarvasya lokasya",
    "GE07mbh_01_u:013.039a": "atha kālasya mahataḥ pāṇḍaveyo narādhipaḥ",
    "GE07mbh_01_u:013.039c": "ājahāra mahāyajñaṃ sarpasatram iti śrutiḥ",
    "GE07mbh_01_u:013.040a": "tasmin pravṛtte satre tu sarpāṇām antakāya vai",
    "GE07mbh_01_u:013.040c": "mocayām āsa taṃ śāpam āstīkaḥ sumahāyaśāḥ",
    "GE07mbh_01_u:013.041a": "nāgāṃś ca mātulāṃś caiva tathā cānyān sa bāndhavān",
    "GE07mbh_01_u:013.041c": "pitṝṃś ca tārayām āsa saṃtatyā tapasā tathā",
    "GE07mbh_01_u:013.041e": "vrataiś ca vividhair brahman svādhyāyaiś cānṛṇo 'bhavat",
    "GE07mbh_01_u:013.042a": "devāṃś ca tarpayām āsa yajñair vividhadakṣiṇaiḥ",
    "GE07mbh_01_u:013.042c": "ṛṣīṃś ca brahmacaryeṇa saṃtatyā ca pitāmahān",
    "GE07mbh_01_u:013.043a": "apahṛtya guruṃ bhāraṃ pitṝṇāṃ saṃśitavrataḥ",
    "GE07mbh_01_u:013.043c": "jaratkārur gataḥ svargaṃ sahitaḥ svaiḥ pitāmahaiḥ",
    "GE07mbh_01_u:013.044a": "āstīkaṃ ca sutaṃ prāpya dharmaṃ cānuttamaṃ muniḥ",
    "GE07mbh_01_u:013.044c": "jaratkāruḥ sumahatā kālena svargam īyivān",
    "GE07mbh_01_u:013.045a": "etad ākhyānam āstīkaṃ yathāvat kīrtitaṃ mayā",
    "GE07mbh_01_u:013.045c": "prabrūhi bhṛguśārdūla kiṃ bhūyaḥ kathyatām iti",
    "GE07mbh_01_u:014.001": "śaunaka uvāca",
    "GE07mbh_01_u:014.001a": "saute kathaya tām etāṃ vistareṇa kathāṃ punaḥ",
    "GE07mbh_01_u:014.001c": "āstīkasya kaveḥ sādhoḥ śuśrūṣā paramā hi naḥ",
    "GE07mbh_01_u:014.002a": "madhuraṃ kathyate saumya ślakṣṇākṣarapadaṃ tvayā",
    "GE07mbh_01_u:014.002c": "prīyāmahe bhṛśaṃ tāta pitevedaṃ prabhāṣase",
    "GE07mbh_01_u:014.003a": "asmacchuśrūṣaṇe nityaṃ pitā hi niratas tava",
    "GE07mbh_01_u:014.003c": "ācaṣṭaitad yathākhyānaṃ pitā te tvaṃ tathā vada",
    "GE07mbh_01_u:014.004": "sūta uvāca",
    "GE07mbh_01_u:014.004a": "āyuṣyam idam ākhyānam āstīkaṃ kathayāmi te",
    "GE07mbh_01_u:014.004c": "yathā śrutaṃ kathayataḥ sakāśād vai pitur mayā",
    "GE07mbh_01_u:014.005a": "purā devayuge brahman prajāpatisute śubhe",
    "GE07mbh_01_u:014.005c": "āstāṃ bhaginyau rūpeṇa samupete 'dbhute 'naghe",
    "GE07mbh_01_u:014.006a": "te bhārye kaśyapasyāstāṃ kadrūś ca vinatā ca ha",
    "GE07mbh_01_u:014.006c": "prādāt tābhyāṃ varaṃ prītaḥ prajāpatisamaḥ patiḥ",
    "GE07mbh_01_u:014.006e": "kaśyapo dharmapatnībhyāṃ mudā paramayā yutaḥ",
    "GE07mbh_01_u:014.007a": "varātisargaṃ śrutvaiva kaśyapād uttamaṃ ca te",
    "GE07mbh_01_u:014.007c": "harṣād apratimāṃ prītiṃ prāpatuḥ sma varastriyau",
    "GE07mbh_01_u:014.008a": "vavre kadrūḥ sutān nāgān sahasraṃ tulyatejasaḥ",
    "GE07mbh_01_u:014.008c": "dvau putrau vinatā vavre kadrūputrādhikau bale",
    "GE07mbh_01_u:014.008e": "ojasā tejasā caiva vikrameṇādhikau sutau",
    "GE07mbh_01_u:014.008f-0256_01": "bhavato bhavato yuktau prasādāt tanayau mama",
    "GE07mbh_01_u:014.009a": "tasyai bhartā varaṃ prādād adhyardhaṃ putram īpsitam",
    "GE07mbh_01_u:014.009c": "evam astv iti taṃ cāha kaśyapaṃ vinatā tadā",
    "GE07mbh_01_u:014.009d-0257_01": "ukte samāhite garbhāv etau dhārayatas tadā",
    "GE07mbh_01_u:014.009d-0258_01": "yathāvat prārthitaṃ labdhvā varaṃ tuṣṭābhavat tadā",
    "GE07mbh_01_u:014.010a": "kṛtakṛtyā tu vinatā labdhvā vīryādhikau sutau",
    "GE07mbh_01_u:014.010c": "kadrūś ca labdhvā putrāṇāṃ sahasraṃ tulyatejasām",
    "GE07mbh_01_u:014.011a": "dhāryau prayatnato garbhāv ity uktvā sa mahātapāḥ",
    "GE07mbh_01_u:014.011c": "te bhārye varasaṃhṛṣṭe kaśyapo vanam āviśat",
    "GE07mbh_01_u:014.012a": "kālena mahatā kadrūr aṇḍānāṃ daśatīr daśa",
    "GE07mbh_01_u:014.012c": "janayām āsa viprendra dve aṇḍe vinatā tadā",
    "GE07mbh_01_u:014.013a": "tayor aṇḍāni nidadhuḥ prahṛṣṭāḥ paricārikāḥ",
    "GE07mbh_01_u:014.013c": "sopasvedeṣu bhāṇḍeṣu pañca varṣaśatāni ca",
    "GE07mbh_01_u:014.014a": "tataḥ pañcaśate kāle kadrūputrā viniḥsṛtāḥ",
    "GE07mbh_01_u:014.014c": "aṇḍābhyāṃ vinatāyās tu mithunaṃ na vyadṛśyata",
    "GE07mbh_01_u:014.015a": "tataḥ putrārthiṇī devī vrīḍitā sā tapasvinī",
    "GE07mbh_01_u:014.015c": "aṇḍaṃ bibheda vinatā tatra putram adṛkṣata",
    "GE07mbh_01_u:014.016a": "pūrvārdhakāyasaṃpannam itareṇāprakāśatā",
    "GE07mbh_01_u:014.016c": "sa putro roṣasaṃpannaḥ śaśāpainām iti śrutiḥ",
    "GE07mbh_01_u:014.017a": "yo 'ham evaṃ kṛto mātas tvayā lobhaparītayā",
    "GE07mbh_01_u:014.017c": "śarīreṇāsamagro 'dya tasmād dāsī bhaviṣyasi",
    "GE07mbh_01_u:014.018a": "pañca varṣaśatāny asyā yayā vispardhase saha",
    "GE07mbh_01_u:014.018c": "eṣa ca tvāṃ suto mātar dāsyatvān mokṣayiṣyati",
    "GE07mbh_01_u:014.019a": "yady enam api mātas tvaṃ mām ivāṇḍavibhedanāt",
    "GE07mbh_01_u:014.019c": "na kariṣyasy adehaṃ vā vyaṅgaṃ vāpi tapasvinam",
    "GE07mbh_01_u:014.020a": "pratipālayitavyas te janmakālo 'sya dhīrayā",
    "GE07mbh_01_u:014.020c": "viśiṣṭabalam īpsantyā pañcavarṣaśatāt paraḥ",
    "GE07mbh_01_u:014.021a": "evaṃ śaptvā tataḥ putro vinatām antarikṣagaḥ",
    "GE07mbh_01_u:014.021c": "aruṇo dṛśyate brahman prabhātasamaye sadā",
    "GE07mbh_01_u:014.021d-0259_01": "ādityarathamadhyās te sārathyaṃ samakalpayat",
    "GE07mbh_01_u:014.021d-0260_01": "udyann atha sahasrāṃśur dṛṣṭvā tam aruṇaṃ prabhuḥ",
    "GE07mbh_01_u:014.021d-0260_02": "svatejasā prajvalantam ātmanaḥ samatejasam",
    "GE07mbh_01_u:014.021d-0260_03": "sārathye kalpayām āsa prīyamāṇas tamonudaḥ",
    "GE07mbh_01_u:014.021d-0260_04": "so 'pi taṃ ratham āruhya bhānor amitatejasaḥ",
    "GE07mbh_01_u:014.021d-0260_05": "sarvalokapradīpasya hy aruṇo 'py amaro 'bhavat",
    "GE07mbh_01_u:014.022a": "garuḍo 'pi yathākālaṃ jajñe pannagasūdanaḥ",
    "GE07mbh_01_u:014.022c": "sa jātamātro vinatāṃ parityajya kham āviśat",
    "GE07mbh_01_u:014.023a": "ādāsyann ātmano bhojyam annaṃ vihitam asya yat",
    "GE07mbh_01_u:014.023c": "vidhātrā bhṛguśārdūla kṣudhitasya bubhukṣataḥ",
    "GE07mbh_01_u:015.001": "sūta uvāca",
    "GE07mbh_01_u:015.001a": "etasminn eva kāle tu bhaginyau te tapodhana",
    "GE07mbh_01_u:015.001c": "apaśyatāṃ samāyāntam uccaiḥśravasam antikāt",
    "GE07mbh_01_u:015.002a": "yaṃ taṃ devagaṇāḥ sarve hṛṣṭarūpā apūjayan",
    "GE07mbh_01_u:015.002c": "mathyamāne 'mṛte jātam aśvaratnam anuttamam",
    "GE07mbh_01_u:015.003a": "mahaughabalam aśvānām uttamaṃ javatāṃ varam",
    "GE07mbh_01_u:015.003c": "śrīmantam ajaraṃ divyaṃ",
    "GE07mbh_01_u:015.004": "śaunaka uvāca",
    "GE07mbh_01_u:015.004a": "kathaṃ tad amṛtaṃ devair mathitaṃ kva ca śaṃsa me",
    "GE07mbh_01_u:015.004b-0261_01": "kāraṇaṃ cātha mathane kiṃ jātam amṛtāt param",
    "GE07mbh_01_u:015.004c": "yatra jajñe mahāvīryaḥ so 'śvarājo mahādyutiḥ",
    "GE07mbh_01_u:015.005": "sūta uvāca",
    "GE07mbh_01_u:015.005a": "jvalantam acalaṃ meruṃ tejorāśim anuttamam",
    "GE07mbh_01_u:015.005b-0262_01": "pūrvaṃ suragaṇāḥ sarve tathā daityāś ca sarvaśaḥ",
    "GE07mbh_01_u:015.005b-0262_02": "kṣujjarābhyāṃ samākrāntā brahmāṇam upatasthire",
    "GE07mbh_01_u:015.005c": "ākṣipantaṃ prabhāṃ bhānoḥ svaśṛṅgaiḥ kāñcanojjvalaiḥ",
    "GE07mbh_01_u:015.006a": "kāñcanābharaṇaṃ citraṃ devagandharvasevitam",
    "GE07mbh_01_u:015.006c": "aprameyam anādhṛṣyam adharmabahulair janaiḥ",
    "GE07mbh_01_u:015.007a": "vyālair ācaritaṃ ghorair divyauṣadhividīpitam",
    "GE07mbh_01_u:015.007c": "nākam āvṛtya tiṣṭhantam ucchrayeṇa mahāgirim",
    "GE07mbh_01_u:015.008a": "agamyaṃ manasāpy anyair",
    "GE07mbh_01_u:015.008c": "nānāpatagasaṃghaiś ca nāditaṃ sumanoharaiḥ",
    "GE07mbh_01_u:015.009a": "tasya pṛṣṭham upāruhya bahuratnācitaṃ śubham",
    "GE07mbh_01_u:015.009c": "anantakalpam udviddhaṃ surāḥ sarve mahaujasaḥ",
    "GE07mbh_01_u:015.010a": "te mantrayitum ārabdhās tatrāsīnā divaukasaḥ",
    "GE07mbh_01_u:015.010c": "amṛtārthe samāgamya taponiyamasaṃsthitāḥ",
    "GE07mbh_01_u:015.011a": "tatra nārāyaṇo devo brahmāṇam idam abravīt",
    "GE07mbh_01_u:015.011c": "cintayatsu sureṣv evaṃ mantrayatsu ca sarvaśaḥ",
    "GE07mbh_01_u:015.012a": "devair asurasaṃghaiś ca mathyatāṃ kalaśodadhiḥ",
    "GE07mbh_01_u:015.012c": "bhaviṣyaty amṛtaṃ tatra mathyamāne mahodadhau",
    "GE07mbh_01_u:015.013a": "sarvauṣadhīḥ samāvāpya sarvaratnāni caiva hi",
    "GE07mbh_01_u:015.013c": "manthadhvam udadhiṃ devā vetsyadhvam amṛtaṃ tataḥ",
    "GE07mbh_01_u:016.001": "sūta uvāca",
    "GE07mbh_01_u:016.001a": "tato 'bhraśikharākārair giriśṛṅgair alaṃkṛtam",
    "GE07mbh_01_u:016.001c": "mandaraṃ parvatavaraṃ latājālasamāvṛtam",
    "GE07mbh_01_u:016.002a": "nānāvihagasaṃghuṣṭaṃ nānādaṃṣṭrisamākulam",
    "GE07mbh_01_u:016.002c": "kiṃnarair apsarobhiś ca devair api ca sevitam",
    "GE07mbh_01_u:016.003a": "ekādaśa sahasrāṇi yojanānāṃ samucchritam",
    "GE07mbh_01_u:016.003c": "adho bhūmeḥ sahasreṣu tāvatsv eva pratiṣṭhitam",
    "GE07mbh_01_u:016.004a": "tam uddhartuṃ na śaktā vai sarve devagaṇās tadā",
    "GE07mbh_01_u:016.004c": "viṣṇum āsīnam abhyetya brahmāṇaṃ cedam abruvan",
    "GE07mbh_01_u:016.005a": "bhavantāv atra kurutāṃ buddhiṃ naiḥśreyasīṃ parām",
    "GE07mbh_01_u:016.005c": "mandaroddharaṇe yatnaḥ kriyatāṃ ca hitāya naḥ",
    "GE07mbh_01_u:016.006a": "tatheti cābravīd viṣṇur brahmaṇā saha bhārgava",
    "GE07mbh_01_u:016.006b-0263_01": "acodayad ameyātmā phaṇīndraṃ padmalocanaḥ",
    "GE07mbh_01_u:016.006c": "tato 'nantaḥ samutthāya brahmaṇā paricoditaḥ",
    "GE07mbh_01_u:016.006e": "nārāyaṇena cāpy uktas tasmin karmaṇi vīryavān",
    "GE07mbh_01_u:016.007a": "atha parvatarājānaṃ tam ananto mahābalaḥ",
    "GE07mbh_01_u:016.007c": "ujjahāra balād brahman savanaṃ savanaukasam",
    "GE07mbh_01_u:016.007c-0264_01": ". . . . . . . . līlayā madhusūdanaḥ",
    "GE07mbh_01_u:016.007c-0264_02": "siddharṣisevitaṃ divyaṃ",
    "GE07mbh_01_u:016.008a": "tatas tena surāḥ sārdhaṃ samudram upatasthire",
    "GE07mbh_01_u:016.008c": "tam ūcur amṛtārthāya nirmathiṣyāmahe jalam",
    "GE07mbh_01_u:016.009a": "apāṃpatir athovāca mamāpy aṃśo bhavet tataḥ",
    "GE07mbh_01_u:016.009c": "soḍhāsmi vipulaṃ mardaṃ mandarabhramaṇād iti",
    "GE07mbh_01_u:016.010a": "ūcuś ca kūrmarājānam akūpāraṃ surāsurāḥ",
    "GE07mbh_01_u:016.010c": "girer adhiṣṭhānam asya bhavān bhavitum arhati",
    "GE07mbh_01_u:016.011a": "kūrmeṇa tu tathety uktvā pṛṣṭham asya samarpitam",
    "GE07mbh_01_u:016.011c": "tasya śailasya cāgraṃ vai yantreṇendro 'bhyapīḍayat",
    "GE07mbh_01_u:016.012a": "manthānaṃ mandaraṃ kṛtvā tathā netraṃ ca vāsukim",
    "GE07mbh_01_u:016.012c": "devā mathitum ārabdhāḥ samudraṃ nidhim ambhasām",
    "GE07mbh_01_u:016.012e": "amṛtārthinas tato brahman sahitā daityadānavāḥ",
    "GE07mbh_01_u:016.013a": "ekam antam upāśliṣṭā nāgarājño mahāsurāḥ",
    "GE07mbh_01_u:016.013c": "vibudhāḥ sahitāḥ sarve yataḥ pucchaṃ tataḥ sthitāḥ",
    "GE07mbh_01_u:016.013d-0265_01": "vāsuker agram āśliṣṭā nāgarājño mahāsurāḥ",
    "GE07mbh_01_u:016.014a": "ananto bhagavān devo yato nārāyaṇas tataḥ",
    "GE07mbh_01_u:016.014c": "śira udyamya nāgasya punaḥ punar avākṣipat",
    "GE07mbh_01_u:016.015a": "vāsuker atha nāgasya sahasākṣipyataḥ suraiḥ",
    "GE07mbh_01_u:016.015c": "sadhūmāḥ sārciṣo vātā niṣpetur asakṛn mukhāt sūtaḥ",
    "GE07mbh_01_u:016.015d-009_0001": "vāsuker mathyamānasya niḥsṛtena viṣeṇa ca abhavan miśritaṃ toyaṃ tadā bhārgavanandana",
    "GE07mbh_01_u:016.015d-009_0003": "mathanān mandareṇātha devadānavabāhubhiḥ",
    "GE07mbh_01_u:016.015d-009_0004": "viṣaṃ tīkṣṇaṃ samudbhūtaṃ hālāhalam iti śrutam",
    "GE07mbh_01_u:016.015d-009_0005": "devāś ca dānavāś caiva dagdhās tena viṣeṇa ha apākrāmaṃs tato bhītā viṣādam agamaṃs tadā",
    "GE07mbh_01_u:016.015d-009_0007": "brahmāṇam abruvan devāḥ sametya munipuṃgavaiḥ mathyamāne 'mṛte jātaṃ viṣaṃ kālānalaprabham",
    "GE07mbh_01_u:016.015d-009_0009": "tenaiva tāpitā lokās tasya pratikuruṣva ha",
    "GE07mbh_01_u:016.015d-009_0010": "evam uktas tadā brahmā dadhyau lokeśvaraṃ haram",
    "GE07mbh_01_u:016.015d-009_0011": "tryakṣaṃ triśūlinaṃ rudraṃ devadevam umāpatim tadātha cintito devas taj jñātvā drutam āyayau",
    "GE07mbh_01_u:016.015d-009_0013": "tasyātha devas tat sarvam ācacakṣe prajāpatiḥ",
    "GE07mbh_01_u:016.015d-009_0014": "tac chrutvā devadeveśo lokasyāsya hitepsayā apibat tad viṣaṃ rudraḥ kālānalasamaprabham",
    "GE07mbh_01_u:016.015d-009_0016": "kaṇṭhe sthāpitavān devo lokānāṃ hitakāmyayā",
    "GE07mbh_01_u:016.015d-009_0017": "yasmāt tu nīlatā kaṇṭhe nīlakaṇṭhas tataḥ smṛtaḥ",
    "GE07mbh_01_u:016.015d-009_0018": "pītamātre viṣe tatra rudreṇāmitatejasā",
    "GE07mbh_01_u:016.015d-009_0019": "devāḥ prītāḥ punar jagmuś cakrur vai karma tat tathā",
    "GE07mbh_01_u:016.015d-009_0020": "mathyamāne 'mṛtasyārthe bhūyo vai devadānavaiḥ |",
    "GE07mbh_01_u:016.016a": "te dhūmasaṃghāḥ saṃbhūtā meghasaṃghāḥ savidyutaḥ",
    "GE07mbh_01_u:016.016c": "abhyavarṣan suragaṇāñ",
    "GE07mbh_01_u:016.017a": "tasmāc ca girikūṭāgrāt pracyutāḥ puṣpavṛṣṭayaḥ",
    "GE07mbh_01_u:016.017c": "surāsuragaṇān mālyaiḥ sarvataḥ samavākiran",
    "GE07mbh_01_u:016.018a": "babhūvātra mahāghoṣo mahāmegharavopamaḥ",
    "GE07mbh_01_u:016.018c": "udadher mathyamānasya mandareṇa surāsuraiḥ",
    "GE07mbh_01_u:016.019a": "tatra nānājalacarā viniṣpiṣṭā mahādriṇā",
    "GE07mbh_01_u:016.019c": "vilayaṃ samupājagmuḥ śataśo lavaṇāmbhasi",
    "GE07mbh_01_u:016.020a": "vāruṇāni ca bhūtāni vividhāni mahīdharaḥ",
    "GE07mbh_01_u:016.020c": "pātālatalavāsīni vilayaṃ",
    "GE07mbh_01_u:016.021a": "tasmiṃś ca bhrāmyamāṇe 'drau saṃghṛṣyantaḥ parasparam",
    "GE07mbh_01_u:016.021c": "nyapatan patagopetāḥ parvatāgrān mahādrumāḥ",
    "GE07mbh_01_u:016.022a": "teṣāṃ saṃgharṣajaś cāgnir arcirbhiḥ prajvalan muhuḥ",
    "GE07mbh_01_u:016.022c": "vidyudbhir iva nīlābhram āvṛṇon mandaraṃ girim",
    "GE07mbh_01_u:016.023a": "dadāha kuñjarāṃś caiva siṃhāṃś caiva viniḥsṛtān",
    "GE07mbh_01_u:016.023c": "vigatāsūni sarvāṇi sattvāni vividhāni ca",
    "GE07mbh_01_u:016.024a": "tam agnim amaraśreṣṭhaḥ pradahantaṃ tatas tataḥ",
    "GE07mbh_01_u:016.024c": "vāriṇā meghajenendraḥ śamayām āsa sarvataḥ",
    "GE07mbh_01_u:016.025a": "tato nānāvidhās tatra susruvuḥ sāgarāmbhasi",
    "GE07mbh_01_u:016.025c": "mahādrumāṇāṃ niryāsā bahavaś cauṣadhīrasāḥ",
    "GE07mbh_01_u:016.026a": "teṣām amṛtavīryāṇāṃ rasānāṃ payasaiva ca",
    "GE07mbh_01_u:016.026c": "amaratvaṃ surā jagmuḥ kāñcanasya ca niḥsravāt",
    "GE07mbh_01_u:016.027a": "atha tasya samudrasya taj jātam udakaṃ payaḥ",
    "GE07mbh_01_u:016.027c": "rasottamair vimiśraṃ ca tataḥ kṣīrād abhūd ghṛtam",
    "GE07mbh_01_u:016.027d-010_0001": "etasmin nantare jātaṃ vāsuker mukhaniḥsravāt kālakūṭaṃ viṣaṃ ghoraṃ sarvasattvabhayaṃkaram",
    "GE07mbh_01_u:016.027d-010_0003": "tasmin samutthite ghore viṣe kālānalaprabhe saṃtrastāsuradevaughā diśaḥ sarvāḥ prapedire",
    "GE07mbh_01_u:016.027d-010_0005": "yena viṣṇuḥ kṛtaḥ kṛṣṇo viṣeṇa mahatā tadā",
    "GE07mbh_01_u:016.027d-010_0006": "yatra hāhākṛtaṃ sarvaṃ jagad āsīc carācaram",
    "GE07mbh_01_u:016.027d-010_0007": "tatas tu brahmaṇo vākyād devadevo maheśvaraḥ",
    "GE07mbh_01_u:016.027d-010_0008": "apibat tad viṣaṃ ghoraṃ pratyakṣaṃ daivateṣu vai",
    "GE07mbh_01_u:016.027d-010_0009": "tasmin viṣe pīyamāne hareṇāmitatejasā",
    "GE07mbh_01_u:016.027d-010_0010": "vismayaṃ paramaṃ jagmur devāś ca munidānavāḥ",
    "GE07mbh_01_u:016.027d-010_0011": "tataḥ kaṇṭham anuprāptaṃ viṣaṃ dṛṣṭvā harasya ca",
    "GE07mbh_01_u:016.027d-010_0012": "brahmā provāca deveśaṃ kaṇṭhe dhāraya vai prabho",
    "GE07mbh_01_u:016.027d-010_0013": "svayaṃbhuvacanāc chaṃbhur dadhāra viṣam uttamam kaṇṭhe hālāhalaṃ ghoraṃ nīlakaṇṭhas tataḥ smṛtaḥ",
    "GE07mbh_01_u:016.028a": "tato brahmāṇam āsīnaṃ devā varadam abruvan",
    "GE07mbh_01_u:016.028c": "śrāntāḥ sma subhṛśaṃ brahman nodbhavaty amṛtaṃ ca tat",
    "GE07mbh_01_u:016.029a": "ṛte nārāyaṇaṃ devaṃ daityā nāgottamās tathā",
    "GE07mbh_01_u:016.029c": "cirārabdham idaṃ cāpi sāgarasyāpi manthanam",
    "GE07mbh_01_u:016.029d-0266_01": "glānir asmān samāviṣṭā na cātrāmṛtam utthitam",
    "GE07mbh_01_u:016.029d-0267_01": "devānāṃ vacanaṃ śrutvā brahmā lokapitāmahaḥ",
    "GE07mbh_01_u:016.030a": "tato nārāyaṇaṃ devaṃ brahmā vacanam abravīt",
    "GE07mbh_01_u:016.030c": "vidhatsvaiṣāṃ balaṃ viṣṇo bhavān atra parāyaṇam",
    "GE07mbh_01_u:016.031": "viṣṇur uvāca",
    "GE07mbh_01_u:016.031a": "balaṃ dadāmi sarveṣāṃ karmaitad ye samāsthitāḥ",
    "GE07mbh_01_u:016.031c": "kṣobhyatāṃ kalaśaḥ sarvair mandaraḥ parivartyatām",
    "GE07mbh_01_u:016.032": "sūta uvāca",
    "GE07mbh_01_u:016.032a": "nārāyaṇavacaḥ śrutvā balinas te mahodadheḥ",
    "GE07mbh_01_u:016.032c": "tat payaḥ sahitā bhūyaś cakrire bhṛśam ākulam",
    "GE07mbh_01_u:016.032d-0268_01": "tatra pūrvaṃ viṣaṃ jātaṃ tad brahmavacanāc chivaḥ",
    "GE07mbh_01_u:016.032d-0268_02": "prāgrasal lokarakṣārthaṃ tato jyeṣṭhā samutthitā",
    "GE07mbh_01_u:016.032d-0268_03": "kṛṣṇarūpadharā devī sarvābharaṇabhūṣitā",
    "GE07mbh_01_u:016.033a": "tataḥ śatasahasrāṃśuḥ samāna iva sāgarāt",
    "GE07mbh_01_u:016.033c": "prasannabhāḥ samutpannaḥ somaḥ śītāṃśur ujjvalaḥ",
    "GE07mbh_01_u:016.034a": "śrīr anantaram utpannā ghṛtāt pāṇḍuravāsinī",
    "GE07mbh_01_u:016.034c": "surā devī samutpannā turagaḥ pāṇḍuras tathā",
    "GE07mbh_01_u:016.035a": "kaustubhaś ca maṇir divya utpanno 'mṛtasaṃbhavaḥ",
    "GE07mbh_01_u:016.035c": "marīcivikacaḥ śrīmān nārāyaṇaürogataḥ",
    "GE07mbh_01_u:016.035d-0269_01": "pārijātaś ca tatraiva surabhiś ca mahāmune",
    "GE07mbh_01_u:016.035d-0269_02": "jajñāte tau tadā brahman sarvakāmaphalapradau",
    "GE07mbh_01_u:016.035d-0269_03": "tato jajñe mahābhāga caturdanto mahāgajaḥ",
    "GE07mbh_01_u:016.036a": "śrīḥ surā caiva somaś ca turagaś ca manojavaḥ",
    "GE07mbh_01_u:016.036b-0270_01": "ataḥ paraṃ mahākāyaś caturdaṃṣṭro mahotkaṭaḥ",
    "GE07mbh_01_u:016.036b-0270_02": "airāvaṇas tu nāgendra utthito 'mṛtasaṃbhavaḥ",
    "GE07mbh_01_u:016.036b-0271_01": "viṣaṃ jyeṣṭhā ca somaś ca śrīḥ surā turagas tathā",
    "GE07mbh_01_u:016.036b-0271_02": "kaustubhaś cāpsarāś caiva airāvatamahāgajaḥ",
    "GE07mbh_01_u:016.036b-0272_01": "kapilā kāmavṛkṣaś ca kaustubhaś cāpsarogaṇāḥ",
    "GE07mbh_01_u:016.036b-0273_01": "airāvataḥ sa vai nāgo nāgānāṃ pravaraḥ śubhaḥ",
    "GE07mbh_01_u:016.036b-0274_01": "śvetair dantaiś caturbhis tu mahākāyas tataḥ param",
    "GE07mbh_01_u:016.036b-0274_02": "airāvaṇo mahānāgo 'bhavad vajrabhṛtā dhṛtaḥ",
    "GE07mbh_01_u:016.036b-0274_03": "atinirmathanād eva kālakūṭas tataḥ paraḥ",
    "GE07mbh_01_u:016.036b-0274_04": "jagad āvṛtya sahasā sadhūmo 'gnir iva jvalan",
    "GE07mbh_01_u:016.036b-0274_05": "trailokyaṃ mohitaṃ yasya gandham āghrāya tad viṣam",
    "GE07mbh_01_u:016.036b-0274_06": "dadhāra bhagavān kaṇṭhe mantramūrtir maheśvaraḥ",
    "GE07mbh_01_u:016.036b-0274_07": "tadā prabhṛti devas tu nīlakaṇṭha iti śrutiḥ",
    "GE07mbh_01_u:016.036b-0275_01": "etasminn antare daityā devān nirjitya kṛtsnaśaḥ",
    "GE07mbh_01_u:016.036b-0275_02": "jagṛhur amṛtaṃ divyaṃ devā vimanaso 'bhavan",
    "GE07mbh_01_u:016.036b-0276_01": "prāgrasal lokarakṣārthaṃ brahmaṇo vacanāc chivaḥ",
    "GE07mbh_01_u:016.036b-0277_01": "etat tad adbhutaṃ dṛṣṭvā nirāśā dānavāḥ sthitāḥ",
    "GE07mbh_01_u:016.036b-0277_02": "amṛtārthe ca lakṣmyarthe mahāntaṃ vairam āśritāḥ",
    "GE07mbh_01_u:016.036c": "yato devās tato jagmur ādityapatham āśritāḥ",
    "GE07mbh_01_u:016.036d-011_0001": "bhramamāṇasya tu girer mandarasya tu vipruṣaḥ",
    "GE07mbh_01_u:016.036d-011_0002": "teṣv aṣṭāpsaraso jajñe ṣaṣṭiḥ koṭyo varāṅganāḥ",
    "GE07mbh_01_u:016.036d-011_0003": "ajarāmarāś cārurūpāḥ pīnaśroṇipayodharāḥ",
    "GE07mbh_01_u:016.036d-011_0004": "yāsāṃ saṃdarśanān martyaḥ unmattaka ivābhavat",
    "GE07mbh_01_u:016.037a": "dhanvantaris tato devo vapuṣmān udatiṣṭhata",
    "GE07mbh_01_u:016.037c": "śvetaṃ kamaṇḍaluṃ bibhrad amṛtaṃ yatra tiṣṭhati",
    "GE07mbh_01_u:016.038a": "etad atyadbhutaṃ dṛṣṭvā dānavānāṃ samutthitaḥ",
    "GE07mbh_01_u:016.038c": "amṛtārthe mahān nādo mamedam iti jalpatām",
    "GE07mbh_01_u:016.039a": "tato nārāyaṇo māyām āsthito mohinīṃ prabhuḥ",
    "GE07mbh_01_u:016.039c": "strīrūpam adbhutaṃ kṛtvā dānavān abhisaṃśritaḥ",
    "GE07mbh_01_u:016.040a": "tatas tad amṛtaṃ tasyai dadus te mūḍhacetasaḥ",
    "GE07mbh_01_u:016.040c": "striyai dānavadaiteyāḥ sarve tadgatamānasāḥ",
    "GE07mbh_01_u:016.040d-0278_01": "sā tu nārāyaṇī māyā dhārayantī kamaṇḍalum",
    "GE07mbh_01_u:016.040d-0278_02": "āsyamāneṣu daityeṣu paṅktyā ca prati dānavaiḥ",
    "GE07mbh_01_u:016.040d-0278_03": "devān apāyayad devī na daityāṃs te ca cukruśuḥ",
    "GE07mbh_01_u:017.001": "sūta uvāca",
    "GE07mbh_01_u:017.001a": "athāvaraṇamukhyāni nānāpraharaṇāni ca",
    "GE07mbh_01_u:017.001c": "pragṛhyābhyadravan devān sahitā daityadānavāḥ",
    "GE07mbh_01_u:017.002a": "tatas tad amṛtaṃ devo viṣṇur ādāya vīryavān",
    "GE07mbh_01_u:017.002c": "jahāra dānavendrebhyo nareṇa sahitaḥ prabhuḥ",
    "GE07mbh_01_u:017.003a": "tato devagaṇāḥ sarve papus tad amṛtaṃ tadā",
    "GE07mbh_01_u:017.003c": "viṣṇoḥ sakāśāt saṃprāpya saṃbhrame tumule sati",
    "GE07mbh_01_u:017.003d-0279_01": "pāyayaty amṛtaṃ devān harau bāhubalena ca",
    "GE07mbh_01_u:017.003d-0279_02": "nirodhayati cāpena dūrīkṛtya dhanurdharān",
    "GE07mbh_01_u:017.004a": "tataḥ pibatsu tatkālaṃ deveṣv amṛtam īpsitam",
    "GE07mbh_01_u:017.004b-0280_01": "ye ye 'mṛtaṃ pibanti sma te te yudhyanti dānavaiḥ",
    "GE07mbh_01_u:017.004c": "rāhur vibudharūpeṇa dānavaḥ prāpibat tadā",
    "GE07mbh_01_u:017.005a": "tasya kaṇṭham anuprāpte dānavasyāmṛte tadā",
    "GE07mbh_01_u:017.005c": "ākhyātaṃ candrasūryābhyāṃ surāṇāṃ hitakāmyayā",
    "GE07mbh_01_u:017.006a": "tato bhagavatā tasya śiraś chinnam alaṃkṛtam",
    "GE07mbh_01_u:017.006c": "cakrāyudhena cakreṇa pibato 'mṛtam ojasā",
    "GE07mbh_01_u:017.007a": "tac chailaśṛṅgapratimaṃ dānavasya śiro mahat",
    "GE07mbh_01_u:017.007c": "cakreṇotkṛttam apatac cālayad vasudhātalam",
    "GE07mbh_01_u:017.007d-0281_01": "cakracchinnaṃ kham utpatya nanādātibhayaṃkaram",
    "GE07mbh_01_u:017.007d-0282_01": "tat kabandhaṃ papātāsya visphurad dharaṇītale",
    "GE07mbh_01_u:017.007d-0282_02": "saparvatavanadvīpāṃ daityasyākampayan mahīm",
    "GE07mbh_01_u:017.007d-0283_01": "trayodaśasahasrāṇi yojanāni samantataḥ",
    "GE07mbh_01_u:017.008a": "tato vairavinirbandhaḥ kṛto rāhumukhena vai",
    "GE07mbh_01_u:017.008c": "śāśvataś candrasūryābhyāṃ grasaty adyāpi caiva tau",
    "GE07mbh_01_u:017.009a": "vihāya bhagavāṃś cāpi strīrūpam atulaṃ hariḥ",
    "GE07mbh_01_u:017.009c": "nānāpraharaṇair bhīmair dānavān samakampayat",
    "GE07mbh_01_u:017.010a": "tataḥ pravṛttaḥ saṃgrāmaḥ samīpe lavaṇāmbhasaḥ",
    "GE07mbh_01_u:017.010c": "surāṇām asurāṇāṃ ca sarvaghorataro mahān",
    "GE07mbh_01_u:017.011a": "prāsāḥ suvipulās tīkṣṇā nyapatanta sahasraśaḥ",
    "GE07mbh_01_u:017.011c": "tomarāś ca sutīkṣṇāgrāḥ śastrāṇi vividhāni ca",
    "GE07mbh_01_u:017.012a": "tato 'surāś cakrabhinnā vamanto rudhiraṃ bahu",
    "GE07mbh_01_u:017.012c": "asiśaktigadārugṇā nipetur dharaṇītale",
    "GE07mbh_01_u:017.013a": "chinnāni paṭṭiśaiś cāpi śirāṃsi yudhi dāruṇe",
    "GE07mbh_01_u:017.013c": "taptakāñcanajālāni nipetur aniśaṃ tadā",
    "GE07mbh_01_u:017.014a": "rudhireṇāvaliptāṅgā nihatāś ca mahāsurāḥ",
    "GE07mbh_01_u:017.014c": "adrīṇām iva kūṭāni dhāturaktāni śerate",
    "GE07mbh_01_u:017.014d-0284_01": "tato halahalāśabdaḥ saṃbabhūva samantataḥ",
    "GE07mbh_01_u:017.015a": "hāhākāraḥ samabhavat tatra tatra sahasraśaḥ",
    "GE07mbh_01_u:017.015c": "anyonyaṃ chindatāṃ śastrair āditye lohitāyati",
    "GE07mbh_01_u:017.016a": "parighaiś cāyasaiḥ pītaiḥ saṃnikarṣe ca muṣṭibhiḥ",
    "GE07mbh_01_u:017.016c": "nighnatāṃ samare 'nyonyaṃ śabdo divam ivāspṛśat",
    "GE07mbh_01_u:017.017a": "chindhi bhindhi pradhāvadhvaṃ pātayābhisareti ca",
    "GE07mbh_01_u:017.017c": "vyaśrūyanta mahāghorāḥ śabdās tatra samantataḥ",
    "GE07mbh_01_u:017.018a": "evaṃ sutumule yuddhe vartamāne bhayāvahe",
    "GE07mbh_01_u:017.018c": "naranārāyaṇau devau samājagmatur āhavam",
    "GE07mbh_01_u:017.019a": "tatra divyaṃ dhanur dṛṣṭvā narasya bhagavān api",
    "GE07mbh_01_u:017.019c": "cintayām āsa vai cakraṃ viṣṇur dānavasūdanam",
    "GE07mbh_01_u:017.020a": "tato 'mbarāc cintitamātram āgataṃ; mahāprabhaṃ cakram amitratāpanam",
    "GE07mbh_01_u:017.020c": "vibhāvasos tulyam akuṇṭhamaṇḍalaṃ; sudarśanaṃ bhīmam ajayyam uttamam",
    "GE07mbh_01_u:017.021a": "tad āgataṃ jvalitahutāśanaprabhaṃ; bhayaṃkaraṃ karikarabāhur acyutaḥ",
    "GE07mbh_01_u:017.021c": "mumoca vai capalam udagravegavan; mahāprabhaṃ paranagarāvadāraṇam",
    "GE07mbh_01_u:017.022a": "tad antakajvalanasamānavarcasaṃ; punaḥ punar nyapatata vegavat tadā",
    "GE07mbh_01_u:017.022c": "vidārayad ditidanujān sahasraśaḥ; kareritaṃ puruṣavareṇa saṃyuge",
    "GE07mbh_01_u:017.023a": "dahat kva cij jvalana ivāvalelihat; prasahya tān asuragaṇān nyakṛntata",
    "GE07mbh_01_u:017.023c": "praveritaṃ viyati muhuḥ kṣitau tadā; papau raṇe rudhiram atho piśācavat",
    "GE07mbh_01_u:017.024a": "athāsurā giribhir adīnacetaso; muhur muhuḥ suragaṇam ardayaṃs tadā",
    "GE07mbh_01_u:017.024c": "mahābalā vigalitameghavarcasaḥ; sahasraśo gaganam abhiprapadya ha",
    "GE07mbh_01_u:017.025a": "athāmbarād bhayajananāḥ prapedire; sapādapā bahuvidhamegharūpiṇaḥ",
    "GE07mbh_01_u:017.025c": "mahādrayaḥ pravigalitāgrasānavaḥ; parasparaṃ drutam abhihatya sasvanāḥ",
    "GE07mbh_01_u:017.026a": "tato mahī pravicalitā sakānanā; mahādripātābhihatā samantataḥ",
    "GE07mbh_01_u:017.026c": "parasparaṃ bhṛśam abhigarjatāṃ muhū; raṇājire bhṛśam abhisaṃpravartite",
    "GE07mbh_01_u:017.027a": "naras tato varakanakāgrabhūṣaṇair; maheṣubhir gaganapathaṃ samāvṛṇot",
    "GE07mbh_01_u:017.027c": "vidārayan giriśikharāṇi patribhir; mahābhaye 'suragaṇavigrahe tadā",
    "GE07mbh_01_u:017.028a": "tato mahīṃ lavaṇajalaṃ ca sāgaraṃ; mahāsurāḥ praviviśur arditāḥ suraiḥ",
    "GE07mbh_01_u:017.028c": "viyadgataṃ jvalitahutāśanaprabhaṃ; sudarśanaṃ parikupitaṃ niśāmya ca",
    "GE07mbh_01_u:017.029a": "tataḥ surair vijayam avāpya mandaraḥ; svam eva deśaṃ gamitaḥ supūjitaḥ",
    "GE07mbh_01_u:017.029c": "vinādya khaṃ divam api caiva sarvaśas; tato gatāḥ saliladharā yathāgatam",
    "GE07mbh_01_u:017.030a": "tato 'mṛtaṃ sunihitam eva cakrire; surāḥ parāṃ mudam abhigamya puṣkalām",
    "GE07mbh_01_u:017.030c": "dadau ca taṃ nidhim amṛtasya rakṣituṃ; kirīṭine balabhid athāmaraiḥ saha",
    "GE07mbh_01_u:018.001": "sūta uvāca",
    "GE07mbh_01_u:018.001a": "etat te sarvam ākhyātam amṛtaṃ mathitaṃ yathā",
    "GE07mbh_01_u:018.001c": "yatra so 'śvaḥ samutpannaḥ śrīmān atulavikramaḥ",
    "GE07mbh_01_u:018.002a": "yaṃ niśāmya tadā kadrūr vinatām idam abravīt",
    "GE07mbh_01_u:018.002c": "uccaiḥśravā nu kiṃvarṇo bhadre jānīhi māciram vinatovāca",
    "GE07mbh_01_u:018.003a": "śveta evāśvarājo 'yaṃ kiṃ vā tvaṃ manyase śubhe",
    "GE07mbh_01_u:018.003c": "brūhi varṇaṃ tvam apy asya tato 'tra vipaṇāvahe",
    "GE07mbh_01_u:018.004": "kadrūr uvāca",
    "GE07mbh_01_u:018.004a": "kṛṣṇavālam ahaṃ manye hayam enaṃ śucismite",
    "GE07mbh_01_u:018.004c": "ehi sārdhaṃ mayā dīvya dāsībhāvāya bhāmini",
    "GE07mbh_01_u:018.005": "sūta uvāca",
    "GE07mbh_01_u:018.005a": "evaṃ te samayaṃ kṛtvā dāsībhāvāya vai mithaḥ",
    "GE07mbh_01_u:018.005c": "jagmatuḥ svagṛhān eva śvo drakṣyāva iti sma ha",
    "GE07mbh_01_u:018.006a": "tataḥ putrasahasraṃ tu kadrūr jihmaṃ cikīrṣatī",
    "GE07mbh_01_u:018.006c": "ājñāpayām āsa tadā vālā bhūtvāñjanaprabhāḥ",
    "GE07mbh_01_u:018.007a": "āviśadhvaṃ hayaṃ kṣipraṃ dāsī na syām ahaṃ yathā",
    "GE07mbh_01_u:018.007c": "tad vākyaṃ nānvapadyanta tāñ śaśāpa bhujaṃgamān",
    "GE07mbh_01_u:018.008a": "sarpasatre vartamāne pāvako vaḥ pradhakṣyati",
    "GE07mbh_01_u:018.008c": "janamejayasya rājarṣeḥ pāṇḍaveyasya dhīmataḥ",
    "GE07mbh_01_u:018.009a": "śāpam enaṃ tu śuśrāva svayam eva pitāmahaḥ",
    "GE07mbh_01_u:018.009c": "atikrūraṃ samuddiṣṭaṃ kadrvā daivād atīva hi",
    "GE07mbh_01_u:018.010a": "sārdhaṃ devagaṇaiḥ sarvair vācaṃ tām anvamodata",
    "GE07mbh_01_u:018.010c": "bahutvaṃ prekṣya sarpāṇāṃ prajānāṃ hitakāmyayā",
    "GE07mbh_01_u:018.011a": "tigmavīryaviṣā hy ete dandaśūkā mahābalāḥ",
    "GE07mbh_01_u:018.011c": "teṣāṃ tīkṣṇaviṣatvād dhi prajānāṃ ca hitāya vai",
    "GE07mbh_01_u:018.011d-0285_01": "yuktaṃ mātrā kṛtaṃ teṣāṃ parapīḍopasarpiṇām",
    "GE07mbh_01_u:018.011d-0285_02": "anyeṣām api sattvānāṃ nityaṃ doṣaparās tu ye",
    "GE07mbh_01_u:018.011d-0285_03": "teṣāṃ prāṇāntiko daṇḍo daivena vinipātyate",
    "GE07mbh_01_u:018.011d-0285_04": "evaṃ saṃbhāṣya devas tu pūjya kadrūṃ ca tāṃ tadā",
    "GE07mbh_01_u:018.011d-0285_05": "āhūya kaśyapaṃ deva idaṃ vacanam abravīt",
    "GE07mbh_01_u:018.011d-0285_06": "yad ete dandaśūkāś ca sarpā jātās tvayānagha",
    "GE07mbh_01_u:018.011d-0285_07": "viṣolbaṇā mahābhogā mātrā śaptāḥ paraṃtapa",
    "GE07mbh_01_u:018.011d-0285_08": "tatra manyus tvayā tāta na kartavyaḥ kathaṃ cana",
    "GE07mbh_01_u:018.011d-0285_09": "dṛṣṭaṃ purātanaṃ hy etad yajñe sarpavināśanam",
    "GE07mbh_01_u:018.011d-0285_10": "ity uktvā sṛṣṭikṛd devas taṃ prasādya prajāpatim",
    "GE07mbh_01_u:018.011e": "prādād viṣahaṇīṃ vidyāṃ kāśyapāya mahātmane",
    "GE07mbh_01_u:018.011f-0286_01": "evaṃ śapteṣu nāgeṣu kadrvā ca dvijasattama",
    "GE07mbh_01_u:018.011f-0286_02": "udvignaḥ śāpatas tasyāḥ kadrūṃ karkoṭako 'bravīt",
    "GE07mbh_01_u:018.011f-0286_03": "mātaraṃ paramaprītas tadā bhujagasattamaḥ",
    "GE07mbh_01_u:018.011f-0286_04": "āviśya vājinaṃ mukhyaṃ vālo bhūtvāñjanaprabhaḥ",
    "GE07mbh_01_u:018.011f-0286_05": "darśayiṣyāmi tatrāham ātmānaṃ kāmam āśvasa",
    "GE07mbh_01_u:018.011f-0286_06": "evam astv iti taṃ putraṃ pratyuvāca yaśasvinī",
    "GE07mbh_01_u:019.001": "sūta uvāca",
    "GE07mbh_01_u:019.001a": "tato rajanyāṃ vyuṣṭāyāṃ prabhāta udite ravau",
    "GE07mbh_01_u:019.001c": "kadrūś ca vinatā caiva bhaginyau te tapodhana",
    "GE07mbh_01_u:019.002a": "amarṣite susaṃrabdhe dāsye kṛtapaṇe tadā",
    "GE07mbh_01_u:019.002b-0287_01": "sāgarasya paraṃ pāraṃ velāvanavibhūṣitam",
    "GE07mbh_01_u:019.002c": "jagmatus turagaṃ draṣṭum ucchaiḥśravasam antikāt",
    "GE07mbh_01_u:019.003a": "dadṛśāte tadā tatra samudraṃ nidhim ambhasām",
    "GE07mbh_01_u:019.003b-0288_01": "mahāntam udakāgādhaṃ kṣobhyamāṇaṃ mahāsvanam",
    "GE07mbh_01_u:019.003c": "timiṃgilajhaṣākīrṇaṃ makarair āvṛtaṃ tathā",
    "GE07mbh_01_u:019.004a": "sattvaiś ca bahusāhasrair nānārūpaiḥ samāvṛtam",
    "GE07mbh_01_u:019.004b-0289_01": "bhīṣaṇair vikṛtair anyair ghorair jalacarais tathā",
    "GE07mbh_01_u:019.004c": "ugrair nityam anādhṛṣyaṃ kūrmagrāhasamākulam",
    "GE07mbh_01_u:019.005a": "ākaraṃ sarvaratnānām ālayaṃ varuṇasya ca",
    "GE07mbh_01_u:019.005c": "nāgānām ālayaṃ ramyam uttamaṃ saritāṃ patim",
    "GE07mbh_01_u:019.006a": "pātālajvalanāvāsam asurāṇāṃ ca bandhanam",
    "GE07mbh_01_u:019.006c": "bhayaṃkaraṃ ca sattvānāṃ payasāṃ nidhim arṇavam",
    "GE07mbh_01_u:019.007a": "śubhaṃ divyam amartyānām amṛtasyākaraṃ param",
    "GE07mbh_01_u:019.007c": "aprameyam acintyaṃ ca supuṇyajalam adbhutam",
    "GE07mbh_01_u:019.008a": "ghoraṃ jalacarārāvaraudraṃ bhairavanisvanam",
    "GE07mbh_01_u:019.008c": "gambhīrāvartakalilaṃ sarvabhūtabhayaṃkaram",
    "GE07mbh_01_u:019.009a": "velādolānilacalaṃ kṣobhodvegasamutthitam",
    "GE07mbh_01_u:019.009c": "vīcīhastaiḥ pracalitair nṛtyantam iva sarvaśaḥ",
    "GE07mbh_01_u:019.010a": "candravṛddhikṣayavaśād udvṛttormidurāsadam",
    "GE07mbh_01_u:019.010c": "pāñcajanyasya jananaṃ ratnākaram anuttamam",
    "GE07mbh_01_u:019.011a": "gāṃ vindatā bhagavatā govindenāmitaujasā",
    "GE07mbh_01_u:019.011c": "varāharūpiṇā cāntarvikṣobhitajalāvilam",
    "GE07mbh_01_u:019.012a": "brahmarṣiṇā ca tapatā varṣāṇāṃ śatam atriṇā",
    "GE07mbh_01_u:019.012c": "anāsāditagādhaṃ ca pātālatalam avyayam",
    "GE07mbh_01_u:019.013a": "adhyātmayoganidrāṃ ca padmanābhasya sevataḥ",
    "GE07mbh_01_u:019.013c": "yugādikālaśayanaṃ viṣṇor amitatejasaḥ vajrapātanasaṃtrastamainākasyābhayapradam",
    "GE07mbh_01_u:019.013d-0290_02": "ḍimbāhavārditānāṃ ca asurāṇāṃ parāyaṇam",
    "GE07mbh_01_u:019.014a": "vaḍavāmukhadīptāgnes toyahavyapradaṃ śubham",
    "GE07mbh_01_u:019.014c": "agādhapāraṃ vistīrṇam aprameyaṃ saritpatim",
    "GE07mbh_01_u:019.015a": "mahānadībhir bahvībhiḥ spardhayeva sahasraśaḥ",
    "GE07mbh_01_u:019.015c": "abhisāryamāṇam aniśaṃ dadṛśāte mahārṇavam",
    "GE07mbh_01_u:019.015d-0291_01": "āpūryamāṇam atyarthaṃ nṛtyamānam ivormibhiḥ",
    "GE07mbh_01_u:019.016a": "gambhīraṃ timimakarograsaṃkulaṃ taṃ; garjantaṃ jalacararāvaraudranādaiḥ",
    "GE07mbh_01_u:019.016c": "vistīrṇaṃ dadṛśatur ambaraprakāśaṃ; te 'gādhaṃ nidhim urum ambhasām anantam",
    "GE07mbh_01_u:019.017a": "ity evaṃ jhaṣamakarormisaṃkulaṃ taṃ; gambhīraṃ vikasitam ambaraprakāśam",
    "GE07mbh_01_u:019.017c": "pātālajvalanaśikhāvidīpitaṃ taṃ; paśyantyau drutam abhipetatus tadānīm",
    "GE07mbh_01_u:019.017d-012_0000": "sautir uvāca tatas te paṇitaṃ kṛtvā bhaginyau",
    "GE07mbh_01_u:019.017d-012_0002": "jagmatuḥ paramaprīte paraṃ pāraṃ mahodadheḥ kadrūś ca vinatā caiva dākṣāyaṇyau vihāyasā",
    "GE07mbh_01_u:019.017d-012_0004": "ālokayantyāv akṣobhyaṃ samudraṃ nidhim ambhasām vāyunātīva mahatā kṣobhyamāṇaṃ mahāsvanam",
    "GE07mbh_01_u:019.017d-012_0006": "timiṃgilasamākīrṇaṃ makarair āvṛtaṃ tathā",
    "GE07mbh_01_u:019.017d-012_0007": "saṃyutaṃ bahusāhasraiḥ sattvair nānāvidhair api ghorair ghoram anādhṛṣyaṃ gambhīram atibhairavam",
    "GE07mbh_01_u:019.017d-012_0009": "ākaraṃ sarvaratnānām ālayaṃ varuṇasya ca",
    "GE07mbh_01_u:019.017d-012_0010": "nāgānām ālayaṃ cāpi suramyaṃ saritāṃ patim",
    "GE07mbh_01_u:019.017d-012_0011": "pātālajvalanāvāsam asurāṇāṃ tathālayam",
    "GE07mbh_01_u:019.017d-012_0012": "bhayaṃkarāṇāṃ sattvānāṃ payaso nidhim avyayam śubhaṃ divyam amartyānām amṛtasyākaraṃ param",
    "GE07mbh_01_u:019.017d-012_0014": "aprameyam acintyaṃ ca supuṇyajalasaṃmitam",
    "GE07mbh_01_u:019.017d-012_0015": "mahānadībhir bahvībhis tatra tatra sahasraśaḥ āpūryamāṇam atyarthaṃ nṛtyantam iva cormibhiḥ sūta uvāca",
    "GE07mbh_01_u:020.001-013_0001": "nāgāś ca saṃvidaṃ kṛtvā kartavyam iti tad vacaḥ",
    "GE07mbh_01_u:020.001-013_0002": "niḥsnehā vai dahen mātā asaṃprāptamanorathā",
    "GE07mbh_01_u:020.001-013_0003": "prasannā mokṣayed asmāṃs tasmāc chāpāc ca bhāminī",
    "GE07mbh_01_u:020.001-013_0004": "kṛṣṇaṃ pucchaṃ kariṣyāmas turagasya na saṃśayaḥ",
    "GE07mbh_01_u:020.001-013_0005": "tathā hi gatvā te tasya pucche vālā iva sthitāḥ",
    "GE07mbh_01_u:020.001-013_0006": "etasminn antare te tu sapatnyau paṇite tadā",
    "GE07mbh_01_u:020.001a": "taṃ samudram atikramya kadrūr vinatayā saha",
    "GE07mbh_01_u:020.001c": "nyapatat turagābhyāśe nacirād iva śīghragā",
    "GE07mbh_01_u:020.001d-0292_01": "tatas te taṃ hayaśreṣṭhaṃ dadṛśāte mahājavam",
    "GE07mbh_01_u:020.001d-0292_02": "śaśāṅkakiraṇaprakhyaṃ kālavālam ubhe tadā",
    "GE07mbh_01_u:020.002a": "niśāmya ca bahūn vālān kṛṣṇān pucchaṃ samāśritān",
    "GE07mbh_01_u:020.002b-0293_01": "viṣaṇṇavadanā tatra vinatā sarvato 'bhavat",
    "GE07mbh_01_u:020.002b-0293_02": "dṛṣṭvā kṛṣṇaṃ tu pucchaṃ sā vājirājasya vismitā",
    "GE07mbh_01_u:020.002b-0293_03": "avākśirā dīnamanā kadrvā dāsatvam āgatā",
    "GE07mbh_01_u:020.002c": "vinatāṃ viṣaṇṇavadanāṃ kadrūr dāsye nyayojayat",
    "GE07mbh_01_u:020.003a": "tataḥ sā vinatā tasmin paṇitena parājitā",
    "GE07mbh_01_u:020.003c": "abhavad duḥkhasaṃtaptā dāsībhāvaṃ samāsthitā",
    "GE07mbh_01_u:020.004a": "etasminn antare caiva garuḍaḥ kāla āgate",
    "GE07mbh_01_u:020.004c": "vinā mātrā mahātejā vidāryāṇḍam ajāyata",
    "GE07mbh_01_u:020.004d-0294_01": "mahāsattvabalopetaḥ sarvā vidyotayan diśaḥ",
    "GE07mbh_01_u:020.004d-0294_02": "kāmarūpaḥ kāmagamaḥ kāmavīryo vihaṃgamaḥ",
    "GE07mbh_01_u:020.005a": "agnirāśir ivodbhāsan samiddho 'tibhayaṃkaraḥ",
    "GE07mbh_01_u:020.005b-0295_01": "vidyudvispaṣṭapiṅgākṣo yugāntāgnisamaprabhaḥ",
    "GE07mbh_01_u:020.005c": "pravṛddhaḥ sahasā pakṣī mahākāyo nabhogataḥ",
    "GE07mbh_01_u:020.005d-0296_01": "ghoro ghorasvano raudro vahnir aurva ivāparaḥ",
    "GE07mbh_01_u:020.006a": "taṃ dṛṣṭvā śaraṇaṃ jagmuḥ prajāḥ sarvā vibhāvasum",
    "GE07mbh_01_u:020.006c": "praṇipatyābruvaṃś cainam āsīnaṃ viśvarūpiṇam",
    "GE07mbh_01_u:020.007a": "agne mā tvaṃ pravardhiṣṭhāḥ kaccin no na didhakṣasi",
    "GE07mbh_01_u:020.007c": "asau hi rāśiḥ sumahān samiddhas tava sarpati",
    "GE07mbh_01_u:020.008": "agnir uvāca",
    "GE07mbh_01_u:020.008a": "naitad evaṃ yathā yūyaṃ manyadhvam asurārdanāḥ",
    "GE07mbh_01_u:020.008c": "garuḍo balavān eṣa mama tulyaḥ svatejasā",
    "GE07mbh_01_u:020.008d-0297_01": "jātaḥ paramatejasvī vinatānandavardhanaḥ",
    "GE07mbh_01_u:020.008d-0297_02": "tejorāśim imaṃ dṛṣṭvā yuṣmān mohaḥ samāviśat",
    "GE07mbh_01_u:020.008d-0298_01": "nāgakṣayakaraś caiva kāśyapeyo mahābalaḥ",
    "GE07mbh_01_u:020.008d-0298_02": "devānāṃ ca hite yuktas tv ahito daityarakṣasām",
    "GE07mbh_01_u:020.008d-0298_03": "na bhīḥ kāryā kathaṃ cātra paśyadhvaṃ sahitā mama",
    "GE07mbh_01_u:020.009": "sūta uvāca",
    "GE07mbh_01_u:020.009a": "evam uktās tato gatvā garuḍaṃ vāgbhir astuvan",
    "GE07mbh_01_u:020.009c": "adūrād abhyupetyainaṃ devāḥ sarṣigaṇās tadā",
    "GE07mbh_01_u:020.010a": "tvam ṛṣis tvaṃ mahābhāgas tvaṃ devaḥ patageśvaraḥ",
    "GE07mbh_01_u:020.010c": "tvaṃ prabhus tapanaprakhyas tvaṃ nas trāṇam anuttamam",
    "GE07mbh_01_u:020.010d-0299_01": "tvaṃ vibhus tapanaḥ sūryaḥ parameṣṭhī prajāpatiḥ",
    "GE07mbh_01_u:020.010d-0299_02": "tvam indras tvaṃ hayamukhas tvaṃ śaras tvaṃ jagatpatiḥ",
    "GE07mbh_01_u:020.010d-0299_03": "tvaṃ mukhaṃ padmajo vipras tvam agniḥ pavanas tathā",
    "GE07mbh_01_u:020.010d-0299_04": "tvaṃ hi dhātā vidhātā ca tvaṃ viṣṇuḥ surasattamaḥ",
    "GE07mbh_01_u:020.010d-0299_05": "tvaṃ mahān abhibhūḥ śaśvad amṛtaṃ tvaṃ mahad yaśaḥ",
    "GE07mbh_01_u:020.010d-0299_06": "tvaṃ prabhās tvam abhipretaṃ tvaṃ nas trāṇam anuttamam",
    "GE07mbh_01_u:020.010d-0299_07": "tvaṃ gatiḥ satataṃ tvattaḥ kathaṃ naḥ prāpnuyād bhayam",
    "GE07mbh_01_u:020.011a": "balormimān sādhur adīnasattvaḥ; samṛddhimān duṣprasahas tvam eva",
    "GE07mbh_01_u:020.011c": "tapaḥ śrutaṃ sarvam ahīnakīrte; anāgataṃ copagataṃ ca sarvam",
    "GE07mbh_01_u:020.012a": "tvam uttamaḥ sarvam idaṃ carācaraṃ; gabhastibhir bhānur ivāvabhāsase",
    "GE07mbh_01_u:020.012c": "samākṣipan bhānumataḥ prabhāṃ muhus; tvam antakaḥ sarvam idaṃ dhruvādhruvam",
    "GE07mbh_01_u:020.013a": "divākaraḥ parikupito yathā dahet; prajās tathā dahasi hutāśanaprabha",
    "GE07mbh_01_u:020.013c": "bhayaṃkaraḥ pralaya ivāgnir utthito; vināśayan yugaparivartanāntakṛt",
    "GE07mbh_01_u:020.014a": "khageśvaraṃ śaraṇam upasthitā vayaṃ; mahaujasaṃ vitimiram abhragocaram",
    "GE07mbh_01_u:020.014c": "mahābalaṃ garuḍam upetya khecaraṃ; parāvaraṃ varadam ajayyavikramam",
    "GE07mbh_01_u:020.014d-0300_01": "jvalanasamānavarcasam | taḍitprabham |",
    "GE07mbh_01_u:020.014d-0301_01": "tavaujasā sarvam idaṃ pratāpitaṃ",
    "GE07mbh_01_u:020.014d-0301_02": "jagat prabho taptasuvarṇavarcasā",
    "GE07mbh_01_u:020.014d-0301_03": "bhayānvitā nabhasi vimānagāminaḥ",
    "GE07mbh_01_u:020.014d-0301_04": "vimānitā vipathagatiṃ prayānti te",
    "GE07mbh_01_u:020.014d-0301_05": "ṛṣeḥ sutas tvam asi dayāvataḥ prabho",
    "GE07mbh_01_u:020.014d-0301_06": "mahātmanaḥ khagavara kaśyapasya ha",
    "GE07mbh_01_u:020.014d-0301_07": "sa mā krudhaḥ kuru jagato dayāṃ parāṃ",
    "GE07mbh_01_u:020.014d-0301_08": "tvam īśvaraḥ praśamam upaihi pāhi naḥ",
    "GE07mbh_01_u:020.014d-0301_09": "mahāśanisphuritasamasvanena te",
    "GE07mbh_01_u:020.014d-0301_10": "diśo 'mbaraṃ tridivam iyaṃ ca medinī",
    "GE07mbh_01_u:020.014d-0301_11": "calanti naḥ khaga hṛdayāni cāniśaṃ",
    "GE07mbh_01_u:020.014d-0301_12": "nigṛhyatāṃ vapur idam agnisaṃnibham",
    "GE07mbh_01_u:020.014d-0301_13": "tava dyutiṃ kupitakṛtāntasaṃnibhāṃ",
    "GE07mbh_01_u:020.014d-0301_14": "niśāmya naś calati mano vyavasthitam",
    "GE07mbh_01_u:020.014d-0301_15": "prasīda naḥ patagapate prayācatāṃ",
    "GE07mbh_01_u:020.014d-0301_16": "śivaś ca no bhava bhagavan sukhāvahaḥ",
    "GE07mbh_01_u:020.014d-0302_01": "tvaṃ pāhi sarvāṃś ca surān mahātmanaḥ",
    "GE07mbh_01_u:020.015a": "evaṃ stutaḥ suparṇas tu devaiḥ sarṣigaṇais tadā",
    "GE07mbh_01_u:020.015c": "tejasaḥ pratisaṃhāram ātmanaḥ sa cakāra ha sautir uvāca",
    "GE07mbh_01_u:020.015d-014x0003": "suparṇa uvāca sautir uvāca",
    "GE07mbh_01_u:020.015d-014x0010": "rurur uvāca pramatir uvāca",
    "GE07mbh_01_u:020.015d-014x0024": "devā ūcuḥ pitāmaha uvāca",
    "GE07mbh_01_u:020.015d-014x0034": "pramatir uvāca sa śrutvāthātmano dehaṃ suparṇaḥ prekṣya ca svayam",
    "GE07mbh_01_u:020.015d-014_0002": "śarīrapratisaṃhāram ātmanaḥ saṃpracakrame",
    "GE07mbh_01_u:020.015d-014_0003": "na me sarvāṇi bhūtāni bibhiyur dehadarśanāt",
    "GE07mbh_01_u:020.015d-014_0004": "bhīmarūpāt samudvignās tasmāt tejas tu saṃhare",
    "GE07mbh_01_u:020.015d-014_0005": "aruṇaṃ cātmanaḥ pṛṣṭham āropya sa pitur gṛhāt",
    "GE07mbh_01_u:020.015d-014_0006": "tataḥ kāmagamaḥ pakṣī kāmavīryo vihaṃgamaḥ mātur antikam āgacchat parayā mudayā yutaḥ",
    "GE07mbh_01_u:020.015d-014_0008": "tatrāruṇaḥ sa nikṣiptaḥ diśaṃ pūrvāṃ mahādyutiḥ",
    "GE07mbh_01_u:020.015d-014_0009": "sūryatejovinihatāṃl lokān dagdhuṃ mahārathaḥ",
    "GE07mbh_01_u:020.015d-014_0010": "kimarthaṃ bhagavān sūryo lokān dagdhumanās tadā",
    "GE07mbh_01_u:020.015d-014_0011": "kim asyāpakṛtaṃ devair yenemaṃ manyur āviśat",
    "GE07mbh_01_u:020.015d-014_0012": "candrādityair yadā rāhur ākhyāto hy amṛtaṃ piban",
    "GE07mbh_01_u:020.015d-014_0013": "vairānubandhaṃ kṛtavāṃś candrāditye tadānagha",
    "GE07mbh_01_u:020.015d-014_0014": "vadhyamāne graheṇātha āditye manyur āviśat surārthāya samutpanno roṣo rāhos tu māṃ prati",
    "GE07mbh_01_u:020.015d-014_0016": "bahvanarthakaraṃ pāpam eko 'haṃ samavāpnuyām",
    "GE07mbh_01_u:020.015d-014_0017": "sahāya ekaḥ kāryeṣu na me kṛcchreṣu jāyate",
    "GE07mbh_01_u:020.015d-014_0018": "paśyanti grasyamānaṃ māṃ saha devair divaukasaḥ",
    "GE07mbh_01_u:020.015d-014_0019": "tasmāl lokavināśāya hy avatiṣṭhe na saṃśayaḥ",
    "GE07mbh_01_u:020.015d-014_0020": "evaṃ kṛtamatiḥ sūryo hy astam abhyagamad girim",
    "GE07mbh_01_u:020.015d-014_0021": "tato 'rdharātrasamaye sarvalokabhayāvahaḥ",
    "GE07mbh_01_u:020.015d-014_0022": "utpatsyate mahān dāhas trailokyasya vināśanaḥ tato devāḥ sarṣigaṇā upagamya pitāmaham",
    "GE07mbh_01_u:020.015d-014_0024": "bhagavan kimidaṃ cādya mahad dāhakṛtaṃ bhayam",
    "GE07mbh_01_u:020.015d-014_0025": "na tāvad dṛśyate sūryaḥ kṣapeyaṃ na prabhāti ca udite bhagavan bhānau katham etad bhaviṣyati",
    "GE07mbh_01_u:020.015d-014_0027": "eṣa lokavināśāya ravir udyantum udyataḥ dṛśyann eva hi lokān sa bhasmarāśīkariṣyati",
    "GE07mbh_01_u:020.015d-014_0029": "tasya pratividhānaṃ ca vihitaṃ pūrvam eva hi",
    "GE07mbh_01_u:020.015d-014_0030": "kaśyapasya suto vidvān aruṇety abhiviśrutaḥ mahākāyo mahātejāḥ sa sthāsyati puro raveḥ",
    "GE07mbh_01_u:020.015d-014_0032": "kariṣyati ca sārathyaṃ tejaś cāsya hariṣyati",
    "GE07mbh_01_u:020.015d-014_0033": "lokānāṃ śāntir evaṃ syād ṛṣīṇāṃ ca divaukasām",
    "GE07mbh_01_u:020.015d-014_0034": "tataḥ pitāmahājñātaḥ sarvaṃ cakre tadāruṇaḥ uditaś caiva savitā aruṇena tadāvṛtaḥ",
    "GE07mbh_01_u:020.015d-014_0036": "etat te sarvam ākhyātaṃ yat sūryaṃ manyur āviśat",
    "GE07mbh_01_u:020.015d-014_0037": "aruṇaś ca yathaivāsya sārathyam akarot prabhuḥ",
    "GE07mbh_01_u:020.015d-014_0038": "bhūya evāparaṃ praśnaṃ śṛṇu pūrvam udāhṛtam",
    "GE07mbh_01_u:021.001": "sūta uvāca",
    "GE07mbh_01_u:021.001a": "tataḥ kāmagamaḥ pakṣī mahāvīryo mahābalaḥ",
    "GE07mbh_01_u:021.001c": "mātur antikam āgacchat paraṃ tīraṃ mahodadheḥ",
    "GE07mbh_01_u:021.002a": "yatra sā vinatā tasmin paṇitena parājitā",
    "GE07mbh_01_u:021.002c": "atīva duḥkhasaṃtaptā dāsībhāvam upāgatā",
    "GE07mbh_01_u:021.003a": "tataḥ kadā cid vinatāṃ pravaṇāṃ putrasaṃnidhau",
    "GE07mbh_01_u:021.003c": "kāla āhūya vacanaṃ kadrūr idam abhāṣata",
    "GE07mbh_01_u:021.004a": "nāgānām ālayaṃ bhadre suramyaṃ ramaṇīyakam",
    "GE07mbh_01_u:021.004c": "samudrakukṣāv ekānte tatra māṃ vinate vaha",
    "GE07mbh_01_u:021.005a": "tataḥ suparṇamātā tām avahat sarpamātaram",
    "GE07mbh_01_u:021.005c": "pannagān garuḍaś cāpi mātur vacanacoditaḥ",
    "GE07mbh_01_u:021.006a": "sa sūryasyābhito yāti vainateyo vihaṃgamaḥ",
    "GE07mbh_01_u:021.006c": "sūryaraśmiparītāś ca mūrcchitāḥ pannagābhavan",
    "GE07mbh_01_u:021.006e": "tadavasthān sutān dṛṣṭvā kadrūḥ śakram athāstuvat",
    "GE07mbh_01_u:021.007a": "namas te devadeveśa namas te balasūdana",
    "GE07mbh_01_u:021.007c": "namucighna namas te 'stu sahasrākṣa śacīpate",
    "GE07mbh_01_u:021.008a": "sarpāṇāṃ sūryataptānāṃ vāriṇā tvaṃ plavo bhava",
    "GE07mbh_01_u:021.008c": "tvam eva paramaṃ trāṇam asmākam amarottama",
    "GE07mbh_01_u:021.009a": "īśo hy asi payaḥ sraṣṭuṃ tvam analpaṃ puraṃdara",
    "GE07mbh_01_u:021.009c": "tvam eva meghas tvaṃ vāyus tvam agnir vaidyuto 'mbare",
    "GE07mbh_01_u:021.010a": "tvam abhraghanavikṣeptā tvām evāhuḥ punar ghanam",
    "GE07mbh_01_u:021.010c": "tvaṃ vajram atulaṃ ghoraṃ ghoṣavāṃs tvaṃ balāhakaḥ",
    "GE07mbh_01_u:021.011a": "sraṣṭā tvam eva lokānāṃ saṃhartā cāparājitaḥ",
    "GE07mbh_01_u:021.011c": "tvaṃ jyotiḥ sarvabhūtānāṃ tvam ādityo vibhāvasuḥ",
    "GE07mbh_01_u:021.012a": "tvaṃ mahad bhūtam āścaryaṃ tvaṃ rājā tvaṃ surottamaḥ",
    "GE07mbh_01_u:021.012c": "tvaṃ viṣṇus tvaṃ sahasrākṣas tvaṃ devas tvaṃ parāyaṇam",
    "GE07mbh_01_u:021.013a": "tvaṃ sarvam amṛtaṃ deva tvaṃ somaḥ paramārcitaḥ",
    "GE07mbh_01_u:021.013c": "tvaṃ muhūrtas tithiś ca tvaṃ lavas tvaṃ vai punaḥ kṣaṇaḥ",
    "GE07mbh_01_u:021.014a": "śuklas tvaṃ bahulaś caiva kalā kāṣṭhā truṭis tathā",
    "GE07mbh_01_u:021.014c": "saṃvatsarartavo māsā rajanyaś ca dināni ca",
    "GE07mbh_01_u:021.015a": "tvam uttamā sagirivanā vasuṃdharā; sabhāskaraṃ vitimiram ambaraṃ tathā",
    "GE07mbh_01_u:021.015c": "mahodadhiḥ satimitimiṃgilas tathā; mahormimān bahumakaro jhaṣālayaḥ",
    "GE07mbh_01_u:021.016a": "mahad yaśas tvam iti sadābhipūjyase; manīṣibhir muditamanā maharṣibhiḥ",
    "GE07mbh_01_u:021.016c": "abhiṣṭutaḥ pibasi ca somam adhvare; vaṣaṭkṛtāny api ca havīṃṣi bhūtaye",
    "GE07mbh_01_u:021.017a": "tvaṃ vipraiḥ satatam ihejyase phalārthaṃ; vedāṅgeṣv atulabalaugha gīyase ca",
    "GE07mbh_01_u:021.017c": "tvaddhetor yajanaparāyaṇā dvijendrā; vedāṅgāny abhigamayanti sarvavedaiḥ",
    "GE07mbh_01_u:022.001": "sūta uvāca",
    "GE07mbh_01_u:022.001a": "evaṃ stutas tadā kadrvā bhagavān harivāhanaḥ",
    "GE07mbh_01_u:022.001b-0303_01": "meghān ājñāpayām āsa varṣadhvam udakaṃ śubham",
    "GE07mbh_01_u:022.001c": "nīlajīmūtasaṃghātair vyoma sarvaṃ samāvṛṇot",
    "GE07mbh_01_u:022.002a": "te meghā mumucus toyaṃ prabhūtaṃ vidyudujjvalāḥ",
    "GE07mbh_01_u:022.002c": "parasparam ivātyarthaṃ garjantaḥ satataṃ divi",
    "GE07mbh_01_u:022.003a": "saṃghātitam ivākāśaṃ jaladaiḥ sumahādbhutaiḥ",
    "GE07mbh_01_u:022.003c": "sṛjadbhir atulaṃ toyam ajasraṃ sumahāravaiḥ",
    "GE07mbh_01_u:022.004a": "saṃpranṛttam ivākāśaṃ dhārormibhir anekaśaḥ",
    "GE07mbh_01_u:022.004c": "meghastanitanirghoṣam ambaraṃ samapadyata",
    "GE07mbh_01_u:022.004c-0304_01": ". . . . . . . . vidyutpavanakampitaiḥ",
    "GE07mbh_01_u:022.004c-0304_02": "tair meghaiḥ saṃtatāsāraṃ varṣadbhir aniśaṃ tadā naṣṭacandrārkakiraṇam",
    "GE07mbh_01_u:022.005a": "nāgānām uttamo harśas tadā varṣati vāsave",
    "GE07mbh_01_u:022.005c": "āpūryata mahī cāpi salilena samantataḥ",
    "GE07mbh_01_u:022.005d-0305_01": "rasātalam anuprāptaṃ śītalaṃ vimalaṃ jalam",
    "GE07mbh_01_u:022.005d-0305_02": "tadā bhūr abhavac channā jalormibhir anekaśaḥ",
    "GE07mbh_01_u:022.005d-0305_03": "rāmaṇīyakam āgacchan mātrā saha bhujaṃgamāḥ sūta uvāca",
    "GE07mbh_01_u:023.001-0306_01": "saṃprahṛṣṭās tato nāgā jaladhārāplutās tadā",
    "GE07mbh_01_u:023.001a": "suparṇenohyamānās te jagmus taṃ deśam āśu vai",
    "GE07mbh_01_u:023.001b-0307_01": "taṃ dvīpaṃ makarāvāsaṃ vihitaṃ viśvakarmaṇā",
    "GE07mbh_01_u:023.001b-0307_02": "indratulyabalā ghoraṃ dadṛśuḥ sarvam āyatam",
    "GE07mbh_01_u:023.001b-0307_03": "suparṇasahitāḥ sarpāḥ kānanaṃ ca manoramam",
    "GE07mbh_01_u:023.001c": "sāgarāmbuparikṣiptaṃ pakṣisaṃghanināditam",
    "GE07mbh_01_u:023.002a": "vicitraphalapuṣpābhir vanarājibhir āvṛtam",
    "GE07mbh_01_u:023.002c": "bhavanair āvṛtaṃ ramyais tathā padmākarair api",
    "GE07mbh_01_u:023.003a": "prasannasalilaiś cāpi hradaiś citrair vibhūṣitam",
    "GE07mbh_01_u:023.003c": "divyagandhavahaiḥ puṇyair mārutair upavījitam",
    "GE07mbh_01_u:023.004a": "upajighradbhir ākāśaṃ vṛkṣair malayajair api",
    "GE07mbh_01_u:023.004c": "śobhitaṃ puṣpavarṣāṇi muñcadbhir mārutoddhutaiḥ",
    "GE07mbh_01_u:023.004d-0308_01": "vāyuvikṣiptakusumais tathānyair api pādapaiḥ",
    "GE07mbh_01_u:023.005a": "kiradbhir iva tatrasthān nāgān puṣpāmbuvṛṣṭibhiḥ",
    "GE07mbh_01_u:023.005c": "manaḥsaṃharṣaṇaṃ puṇyaṃ gandharvāpsarasāṃ priyam",
    "GE07mbh_01_u:023.005d-0309_01": "mattabhramarasaṃghuṣṭaṃ manojñākṛtidarśanam",
    "GE07mbh_01_u:023.005d-0309_02": "ramaṇīyaṃ śivaṃ puṇyaṃ sarvair janamanoharaiḥ",
    "GE07mbh_01_u:023.005e": "nānāpakṣirutaṃ ramyaṃ kadrūputrapraharṣaṇam",
    "GE07mbh_01_u:023.006a": "tat te vanaṃ samāsādya vijahruḥ pannagā mudā",
    "GE07mbh_01_u:023.006c": "abruvaṃś ca mahāvīryaṃ suparṇaṃ patagottamam",
    "GE07mbh_01_u:023.007a": "vahāsmān aparaṃ dvīpaṃ suramyaṃ vipulodakam",
    "GE07mbh_01_u:023.007c": "tvaṃ hi deśān bahūn ramyān patan paśyasi khecara",
    "GE07mbh_01_u:023.008a": "sa vicintyābravīt pakṣī mātaraṃ vinatāṃ tadā",
    "GE07mbh_01_u:023.008c": "kiṃ kāraṇaṃ mayā mātaḥ kartavyaṃ sarpabhāṣitam",
    "GE07mbh_01_u:023.008d-0310_01": "kimarthaṃ ca vayaṃ sarpān vahāmo durbalādhamān",
    "GE07mbh_01_u:023.008d-0311_01": "evam uktas tadā tena vinatā prāha khecaram",
    "GE07mbh_01_u:023.008d-0311_02": "putraṃ sarvaguṇopetaṃ mahāvīryabalācalam vinatovāca",
    "GE07mbh_01_u:023.009a": "dāsībhūtāsmy anāryāyā bhaginyāḥ patagottama",
    "GE07mbh_01_u:023.009c": "paṇaṃ vitatham āsthāya sarpair upadhinā kṛtam",
    "GE07mbh_01_u:023.010": "sūta uvāca",
    "GE07mbh_01_u:023.010a": "tasmiṃs tu kathite mātrā kāraṇe gaganecaraḥ",
    "GE07mbh_01_u:023.010c": "uvāca vacanaṃ sarpāṃs tena duḥkhena duḥkhitaḥ",
    "GE07mbh_01_u:023.011a": "kim āhṛtya viditvā vā kiṃ vā kṛtveha pauruṣam",
    "GE07mbh_01_u:023.011c": "dāsyād vo vipramucyeyaṃ satyaṃ śaṃsata lelihāḥ",
    "GE07mbh_01_u:023.012a": "śrutvā tam abruvan sarpā āharāmṛtam ojasā",
    "GE07mbh_01_u:023.012c": "tato dāsyād vipramokṣo bhavitā tava khecara",
    "GE07mbh_01_u:024.001": "sūta uvāca",
    "GE07mbh_01_u:024.001a": "ity ukto garuḍaḥ sarpais tato mātaram abravīt",
    "GE07mbh_01_u:024.001c": "gacchāmy amṛtam āhartuṃ bhakṣyam icchāmi veditum vinatovāca",
    "GE07mbh_01_u:024.002a": "samudrakukṣāv ekānte niṣādālayam uttamam",
    "GE07mbh_01_u:024.002b-0312_01": "bhavanāni niṣādānāṃ tatra santi dvijottama",
    "GE07mbh_01_u:024.002b-0312_02": "pāpināṃ naṣṭalokānāṃ nirghṛṇānāṃ durātmanām",
    "GE07mbh_01_u:024.002c": "sahasrāṇām anekānāṃ tān bhuktvāmṛtam ānaya",
    "GE07mbh_01_u:024.003a": "na tu te brāhmaṇaṃ hantuṃ kāryā buddhiḥ kathaṃ cana",
    "GE07mbh_01_u:024.003c": "avadhyaḥ sarvabhūtānāṃ brāhmaṇo hy analopamaḥ",
    "GE07mbh_01_u:024.004a": "agnir arko viṣaṃ śastraṃ vipro bhavati kopitaḥ",
    "GE07mbh_01_u:024.004b-0313_01": "evamādibhī rūpais tu satāṃ vai brāhmaṇo mataḥ",
    "GE07mbh_01_u:024.004b-0313_02": "sa te tāta na hantavyaḥ saṃkruddhenāpi sarvadā",
    "GE07mbh_01_u:024.004b-0313_03": "brāhmaṇānām abhidroho na kartavyaḥ kathaṃ cana",
    "GE07mbh_01_u:024.004b-0313_04": "na hy evam agnir nādityo bhasma kuryāt tathānagha",
    "GE07mbh_01_u:024.004b-0313_05": "yathā kuryād abhikruddho brāhmaṇaḥ saṃśitavrataḥ",
    "GE07mbh_01_u:024.004b-0313_06": "tad etair vividhair liṅgais tvaṃ vidyās taṃ dvijottamam",
    "GE07mbh_01_u:024.004b-0314_01": "gurur hi sarvabhūtānāṃ brāhmaṇaḥ parikīrtitaḥ",
    "GE07mbh_01_u:024.004b-0315_01": "tarhi vakṣyāmi vispaṣṭaṃ kāraṇaṃ tan nibodhatha",
    "GE07mbh_01_u:024.004c": "bhūtānām agrabhug vipro varṇaśreṣṭhaḥ pitā guruḥ",
    "GE07mbh_01_u:024.005": "garuḍa uvāca",
    "GE07mbh_01_u:024.005a": "yathāham abhijānīyāṃ brāhmaṇaṃ lakṣaṇaiḥ śubhaiḥ",
    "GE07mbh_01_u:024.005c": "tan me kāraṇato mātaḥ pṛcchato vaktum arhasi",
    "GE07mbh_01_u:024.005d-0316_01": "kiṃrūpo brāhmaṇo mātaḥ kiṃśīlaḥ kiṃparākramaḥ",
    "GE07mbh_01_u:024.005d-0316_02": "kiṃ svid agninibho bhāti kiṃ svit saumyapradarśanaḥ vinatovāca",
    "GE07mbh_01_u:024.006-015_0001": "mekhalājinadaṇḍena brahmacārīti lakṣayet",
    "GE07mbh_01_u:024.006-015_0002": "śuklavastraḥ śucir dānto rukmakuṇḍalamaṇḍitaḥ",
    "GE07mbh_01_u:024.006-015_0003": "vaiṇavīṃ dhārayan yaṣṭim upavītaṃ kamaṇḍalum etais tu lakṣaṇair yuktaṃ gṛhastham iti lakṣayet",
    "GE07mbh_01_u:024.006-015_0005": "nakharomācitaṃ vipraṃ cīrājinajaṭādharam",
    "GE07mbh_01_u:024.006-015_0006": "vanavāsarataṃ nityaṃ vanavāsīti lakṣayet",
    "GE07mbh_01_u:024.006-015_0007": "muṇḍī tridaṇḍī kāṣāyī kamaṇḍaludharo yatiḥ etais tu lakṣaṇaiḥ putra viddhi tān brāhmaṇān ṛjūn",
    "GE07mbh_01_u:024.006a": "yas te kaṇṭham anuprāpto nigīrṇaṃ baḍiśaṃ yathā",
    "GE07mbh_01_u:024.006c": "dahed aṅgāravat putra taṃ vidyād brāhmaṇarṣabham",
    "GE07mbh_01_u:024.007": "sūta uvāca",
    "GE07mbh_01_u:024.007a": "provāca cainaṃ vinatā putrahārdād idaṃ vacaḥ",
    "GE07mbh_01_u:024.007b-0317_01": "jaṭhare na ca jīryed yas taṃ jānīhi dvijottamam",
    "GE07mbh_01_u:024.007c": "jānanty apy atulaṃ vīryam āśīrvādasamanvitam",
    "GE07mbh_01_u:024.007d-0318_01": "putrahārdād uvācainaṃ vinatā garuḍaṃ tadā",
    "GE07mbh_01_u:024.007d-0319_01": "prītā paramaduḥkhārtā nāgair viprakṛtā satī",
    "GE07mbh_01_u:024.008a": "pakṣau te mārutaḥ pātu candraḥ pṛṣṭhaṃ tu putraka",
    "GE07mbh_01_u:024.008c": "śiras tu pātu te vahnir bhāskaraḥ sarvam eva tu",
    "GE07mbh_01_u:024.008d-0320_01": "viṣṇuḥ sarvagataḥ sarvam aṅgāni tava caiva ca",
    "GE07mbh_01_u:024.009a": "ahaṃ ca te sadā putra śāntisvastiparāyaṇā",
    "GE07mbh_01_u:024.009b-0321_01": "ihāsīnā bhaviṣyāmi svastikāre sadā ratā",
    "GE07mbh_01_u:024.009b-0322_01": "vratopavāsaniyatā bhavāmi suralokataḥ",
    "GE07mbh_01_u:024.009b-0322_02": "bhaviṣyati na saṃdeho yāvad āgamanaṃ tava",
    "GE07mbh_01_u:024.009c": "ariṣṭaṃ vraja panthānaṃ vatsa kāryārthasiddhaye",
    "GE07mbh_01_u:024.010a": "tataḥ sa mātur vacanaṃ niśamya; vitatya pakṣau nabha utpapāta",
    "GE07mbh_01_u:024.010c": "tato niṣādān balavān upāgamad; bubhukṣitaḥ kāla ivāntako mahān",
    "GE07mbh_01_u:024.011a": "sa tān niṣādān upasaṃharaṃs tadā; rajaḥ samuddhūya nabhaḥspṛśaṃ mahat",
    "GE07mbh_01_u:024.011c": "samudrakukṣau ca viśoṣayan payaḥ; samīpagān bhūmidharān vicālayan",
    "GE07mbh_01_u:024.012a": "tataḥ sa cakre mahad ānanaṃ tadā; niṣādamārgaṃ pratirudhya pakṣirāṭ",
    "GE07mbh_01_u:024.012b-0323_01": "tadā nipatyāśanicaṇḍavikramaḥ",
    "GE07mbh_01_u:024.012b-0323_02": "prasārya pakṣau sa niṣādam āgataḥ",
    "GE07mbh_01_u:024.012c": "tato niṣādās tvaritāḥ pravavrajur; yato mukhaṃ tasya bhujaṃgabhojinaḥ",
    "GE07mbh_01_u:024.013a": "tadānanaṃ vivṛtam atipramāṇavat; samabhyayur gaganam ivārditāḥ khagāḥ",
    "GE07mbh_01_u:024.013c": "sahasraśaḥ pavanarajobhramohitā; mahānilapracalitapādape vane",
    "GE07mbh_01_u:024.014a": "tataḥ khago vadanam amitratāpanaḥ; samāharat paricapalo mahābalaḥ",
    "GE07mbh_01_u:024.014c": "niṣūdayan bahuvidhamatsyabhakṣiṇo; bubhukṣito gaganacareśvaras tadā",
    "GE07mbh_01_u:025.001": "sūta uvāca",
    "GE07mbh_01_u:025.001a": "tasya kaṇṭham anuprāpto brāhmaṇaḥ saha bhāryayā",
    "GE07mbh_01_u:025.001c": "dahan dīpta ivāṅgāras tam uvācāntarikṣagaḥ",
    "GE07mbh_01_u:025.002a": "dvijottama vinirgaccha tūrṇam āsyād apāvṛtāt",
    "GE07mbh_01_u:025.002c": "na hi me brāhmaṇo vadhyaḥ pāpeṣv api rataḥ sadā",
    "GE07mbh_01_u:025.002d-016_0001": "kathaṃ ca tvam ihāyāto niṣādānāṃ mahālayam",
    "GE07mbh_01_u:025.002d-016_0002": "aspṛśyā yājināṃ nityaṃ satyaṃ ca vada me dvija",
    "GE07mbh_01_u:025.003a": "bruvāṇam evaṃ garuḍaṃ brāhmaṇaḥ samabhāṣata",
    "GE07mbh_01_u:025.003b-016_0003": "brāhmaṇa uvāca madhyadeśāt samāyāto dhanārthī medinīṃ bhraman",
    "GE07mbh_01_u:025.003b-016_0004": "tato niṣādān saṃprāpto ratiṃ cāpy atra labdhavān",
    "GE07mbh_01_u:025.003b-016_0005": "gāṃ hiraṇyaṃ dhanaṃ dhānyaṃ ghaṭāṃś ca kaṭakāṃs tathā niṣādā me prayacchanti satataṃ priyakāriṇaḥ",
    "GE07mbh_01_u:025.003b-016_0007": "niṣādī śobhanā cātra bhāryā jātā khagottama",
    "GE07mbh_01_u:025.003b-016_0008": "tayā saha vasan nityaṃ ratim agryām avāptavān",
    "GE07mbh_01_u:025.003c": "niṣādī mama bhāryeyaṃ nirgacchatu mayā saha",
    "GE07mbh_01_u:025.003d-016_0009": "tato 'haṃ nirgamiṣyāmi na nirgaccheyam anyathā",
    "GE07mbh_01_u:025.004": "garuḍa uvāca",
    "GE07mbh_01_u:025.004a": "etām api niṣādīṃ tvaṃ parigṛhyāśu niṣpata",
    "GE07mbh_01_u:025.004c": "tūrṇaṃ saṃbhāvayātmānam ajīrṇaṃ mama tejasā",
    "GE07mbh_01_u:025.005": "sūta uvāca",
    "GE07mbh_01_u:025.005a": "tataḥ sa vipro niṣkrānto niṣādīsahitas tadā",
    "GE07mbh_01_u:025.005c": "vardhayitvā ca garuḍam iṣṭaṃ deśaṃ jagāma ha",
    "GE07mbh_01_u:025.006a": "sahabhārye viniṣkrānte tasmin vipre sa pakṣirāṭ",
    "GE07mbh_01_u:025.006c": "vitatya pakṣāv ākāśam utpapāta manojavaḥ",
    "GE07mbh_01_u:025.007a": "tato 'paśyat sa pitaraṃ pṛṣṭaś cākhyātavān pituḥ",
    "GE07mbh_01_u:025.007b-0324_01": "yathānyāyam ameyātmā taṃ covāca mahān ṛṣiḥ",
    "GE07mbh_01_u:025.007b-0324_02": "kaccid vaḥ kuśalaṃ nityaṃ bhojane bahulaṃ suta",
    "GE07mbh_01_u:025.007b-0324_03": "kaccic ca mānuṣe loke tavānnaṃ vidyate bahu",
    "GE07mbh_01_u:025.007b-0325_01": "samutpatyābhiviśrāntaḥ pitaraṃ ca sametya saḥ",
    "GE07mbh_01_u:025.007b-0326_01": "vavande patatāṃ śreṣṭho brahma brahmavidāṃ prabhum",
    "GE07mbh_01_u:025.007b-0326_02": "pṛṣṭaś ca pitrā balavān vainateyaḥ pratāpavān",
    "GE07mbh_01_u:025.007b-0326_03": "kva gantāsīti vegena mama tvaṃ vaktum arhasi garuḍa uvāca",
    "GE07mbh_01_u:025.007b-0327_01": "mātā me kuśalā śaśvat tathā bhrātā tathā hy aham",
    "GE07mbh_01_u:025.007b-0327_02": "na hi me kuśalaṃ tāta bhojane bahule sadā",
    "GE07mbh_01_u:025.007c": "ahaṃ hi sarpaiḥ prahitaḥ somam āhartum udyataḥ",
    "GE07mbh_01_u:025.007e": "mātur dāsyavimokṣārtham āhariṣye tam adya vai",
    "GE07mbh_01_u:025.008a": "mātrā cāsmi samādiṣṭo niṣādān bhakṣayeti vai",
    "GE07mbh_01_u:025.008c": "na ca me tṛptir abhavad bhakṣayitvā sahasraśaḥ",
    "GE07mbh_01_u:025.009a": "tasmād bhoktavyam aparaṃ bhagavan pradiśasva me",
    "GE07mbh_01_u:025.009c": "yad bhuktvāmṛtam āhartuṃ samarthaḥ syām ahaṃ prabho",
    "GE07mbh_01_u:025.009d-0328_01": "kṣutpipāsāvighātārthaṃ bhakṣyam ākhyātu me bhavān kaśyapa uvāca",
    "GE07mbh_01_u:025.010-0329_01": "idaṃ saro mahāpuṇyaṃ devaloke 'pi viśrutam",
    "GE07mbh_01_u:025.010-0329_02": "yatra kūrmāgrajaṃ hastī sadā karṣaty avāṅmukhaḥ",
    "GE07mbh_01_u:025.010-0329_03": "tayor janma tu te kṛtsnaṃ pravakṣyāmy anupūrvaśaḥ",
    "GE07mbh_01_u:025.010-0329_04": "tan me tattvaṃ nibodhasva yatpramāṇau ca tau matau",
    "GE07mbh_01_u:025.010-0330_01": "śṛṇu tvaṃ vatsa bhadraṃ te kathāṃ vairāgyavardhinīm",
    "GE07mbh_01_u:025.010-0330_02": "pitror arthavibhāge vai samutpannāṃ purāṇḍaja",
    "GE07mbh_01_u:025.010a": "āsīd vibhāvasur nāma maharṣiḥ kopano bhṛśam",
    "GE07mbh_01_u:025.010c": "bhrātā tasyānujaś cāsīt supratīko mahātapāḥ",
    "GE07mbh_01_u:025.011a": "sa necchati dhanaṃ bhrātrā sahaikasthaṃ mahāmuniḥ",
    "GE07mbh_01_u:025.011c": "vibhāgaṃ kīrtayaty eva supratīko 'tha nityaśaḥ",
    "GE07mbh_01_u:025.012a": "athābravīc ca taṃ bhrātā supratīkaṃ vibhāvasuḥ",
    "GE07mbh_01_u:025.012b-0331_01": "vibhāge bahavo doṣā bhaviṣyanti mahātapāḥ",
    "GE07mbh_01_u:025.012c": "vibhāgaṃ bahavo mohāt kartum icchanti nityadā",
    "GE07mbh_01_u:025.012e": "tato vibhaktā anyonyaṃ nādriyante 'rthamohitāḥ",
    "GE07mbh_01_u:025.013a": "tataḥ svārthaparān mūḍhān pṛthag bhūtān svakair dhanaiḥ",
    "GE07mbh_01_u:025.013c": "viditvā bhedayanty etān amitrā mitrarūpiṇaḥ",
    "GE07mbh_01_u:025.014a": "viditvā cāpare bhinnān antareṣu patanty atha",
    "GE07mbh_01_u:025.014c": "bhinnānām atulo nāśaḥ kṣipram eva pravartate",
    "GE07mbh_01_u:025.015a": "tasmāc caiva vibhāgārthaṃ na praśaṃsanti paṇḍitāḥ",
    "GE07mbh_01_u:025.015b-0332_01": "evam uktaḥ supratīko bhāgaṃ kīrtayate 'niśam",
    "GE07mbh_01_u:025.015b-0332_02": "evaṃ nirbadhyamānas tu śaśāpainaṃ vibhāvasuḥ",
    "GE07mbh_01_u:025.015c": "guruśāstre nibaddhānām anyonyam abhiśaṅkinām",
    "GE07mbh_01_u:025.015d-0333_01": "teṣāṃ madhye tvam apy ekaś chadmakṛc ca mahātmabhiḥ",
    "GE07mbh_01_u:025.016a": "niyantuṃ na hi śakyas tvaṃ bhedato dhanam icchasi",
    "GE07mbh_01_u:025.016c": "yasmāt tasmāt supratīka hastitvaṃ samavāpsyasi",
    "GE07mbh_01_u:025.017a": "śaptas tv evaṃ supratīko vibhāvasum athābravīt",
    "GE07mbh_01_u:025.017c": "tvam apy antarjalacaraḥ kacchapaḥ saṃbhaviṣyasi",
    "GE07mbh_01_u:025.018a": "evam anyonyaśāpāt tau supratīkavibhāvasū",
    "GE07mbh_01_u:025.018c": "gajakacchapatāṃ prāptāv arthārthaṃ mūḍhacetasau",
    "GE07mbh_01_u:025.019a": "roṣadoṣānuṣaṅgeṇa tiryagyonigatāv api",
    "GE07mbh_01_u:025.019c": "parasparadveṣaratau pramāṇabaladarpitau",
    "GE07mbh_01_u:025.020a": "sarasy asmin mahākāyau",
    "GE07mbh_01_u:025.020c": "tayor ekataraḥ śrīmān samupaiti mahāgajaḥ",
    "GE07mbh_01_u:025.021a": "tasya bṛṃhitaśabdena kūrmo 'py antarjaleśayaḥ",
    "GE07mbh_01_u:025.021c": "utthito 'sau mahākāyaḥ kṛtsnaṃ saṃkṣobhayan saraḥ",
    "GE07mbh_01_u:025.022a": "taṃ dṛṣṭvāveṣṭitakaraḥ pataty eṣa gajo jalam",
    "GE07mbh_01_u:025.022c": "dantahastāgralāṅgūlapādavegena vīryavān",
    "GE07mbh_01_u:025.023a": "taṃ vikṣobhayamāṇaṃ tu saro bahujhaṣākulam",
    "GE07mbh_01_u:025.023c": "kūrmo 'py abhyudyataśirā yuddhāyābhyeti vīryavān",
    "GE07mbh_01_u:025.024a": "ṣaḍ ucchrito yojanāni gajas tad dviguṇāyataḥ",
    "GE07mbh_01_u:025.024c": "kūrmas triyojanotsedho daśayojanamaṇḍalaḥ",
    "GE07mbh_01_u:025.025a": "tāv etau yuddhasaṃmattau parasparajayaiṣiṇau",
    "GE07mbh_01_u:025.025c": "upayujyāśu karmedaṃ sādhayepsitam ātmanaḥ",
    "GE07mbh_01_u:025.025d-0334_01": "mahābhraghanasaṃkāśaṃ taṃ bhuktvāmṛtam ānaya",
    "GE07mbh_01_u:025.025d-0334_02": "mahāgirisamaprakhyaṃ ghorarūpaṃ ca hastinam sūta uvāca",
    "GE07mbh_01_u:025.026-0335_01": "ity uktvā garuḍaṃ sarṣiḥ māṅgalyam akarot tadā",
    "GE07mbh_01_u:025.026-0335_02": "yudhyataḥ saha devais te yuddhe bhavatu maṅgalam",
    "GE07mbh_01_u:025.026-0335_03": "pūrṇakumbho dvijā gāvo yac cānyat kiṃ cid uttamam",
    "GE07mbh_01_u:025.026-0335_04": "śubhaṃ svastyayanaṃ cāpi bhaviṣyati tavānḍaja",
    "GE07mbh_01_u:025.026-0335_05": "yudhyamānasya saṃgrāme devaiḥ sārdhaṃ mahābala",
    "GE07mbh_01_u:025.026-0335_06": "ṛco yajūṃṣi sāmāni pavitrāṇi havīṃṣi ca",
    "GE07mbh_01_u:025.026-0335_07": "rahasyāni ca sarvāṇi sarve vedāś ca te balam",
    "GE07mbh_01_u:025.026-0335_08": "ity ukto garuḍaḥ pitrā gatas taṃ hradam antikāt",
    "GE07mbh_01_u:025.026-0335_09": "apaśyan nirmalajalaṃ nānāpakṣisamākulam",
    "GE07mbh_01_u:025.026-0336_01": "etasminn eva kāle tu tāv ṛṣī vittalolupau",
    "GE07mbh_01_u:025.026-0336_02": "gajakacchapatāṃ prāpya yuyudhāte parasparam",
    "GE07mbh_01_u:025.026a": "sa tac chrutvā pitur vākyaṃ bhīmavego 'ntarikṣagaḥ",
    "GE07mbh_01_u:025.026c": "nakhena gajam ekena kūrmam ekena cākṣipat",
    "GE07mbh_01_u:025.027a": "samutpapāta cākāśaṃ tata uccair vihaṃgamaḥ",
    "GE07mbh_01_u:025.027c": "so 'lambatīrtham āsādya devavṛkṣān upāgamat",
    "GE07mbh_01_u:025.028a": "te bhītāḥ samakampanta tasya pakṣānilāhatāḥ",
    "GE07mbh_01_u:025.028c": "na no bhañjyād iti tadā divyāḥ kanakaśākhinaḥ",
    "GE07mbh_01_u:025.029a": "pracalāṅgān sa tān dṛṣṭvā manorathaphalāṅkurān",
    "GE07mbh_01_u:025.029c": "anyān atularūpāṅgān upacakrāma khecaraḥ",
    "GE07mbh_01_u:025.030a": "kāñcanai rājataiś caiva phalair vaiḍūryaśākhinaḥ",
    "GE07mbh_01_u:025.030c": "sāgarāmbuparikṣiptān bhrājamānān mahādrumān",
    "GE07mbh_01_u:025.030d-0337_01": "teṣāṃ madhye mahān āsīt pādapaḥ sumanoharaḥ",
    "GE07mbh_01_u:025.030d-0337_02": "sahasrayojanotsedho bahuśākhāsamanvitaḥ",
    "GE07mbh_01_u:025.030d-0337_03": "khagānām ālayo divyo nāmnā rohiṇapādapaḥ",
    "GE07mbh_01_u:025.030d-0337_04": "yasya chāyāṃ samāśritya sadyo bhavati nirvṛtaḥ",
    "GE07mbh_01_u:025.031a": "tam uvāca khagaśreṣṭhaṃ tatra rohiṇapādapaḥ",
    "GE07mbh_01_u:025.031c": "atipravṛddhaḥ sumahān āpatantaṃ manojavam",
    "GE07mbh_01_u:025.032a": "yaiṣā mama mahāśākhā śatayojanam āyatā",
    "GE07mbh_01_u:025.032c": "etām āsthāya śākhāṃ tvaṃ khādemau gajakacchapau",
    "GE07mbh_01_u:025.033a": "tato drumaṃ patagasahasrasevitaṃ; mahīdharapratimavapuḥ prakampayan",
    "GE07mbh_01_u:025.033c": "khagottamo drutam abhipatya vegavān; babhañja tām aviralapatrasaṃvṛtām",
    "GE07mbh_01_u:026.001": "sūta uvāca",
    "GE07mbh_01_u:026.001a": "spṛṣṭamātrā tu padbhyāṃ sā garuḍena balīyasā",
    "GE07mbh_01_u:026.001c": "abhajyata taroḥ śākhā bhagnāṃ cainām adhārayat",
    "GE07mbh_01_u:026.002a": "tāṃ bhagnāṃ sa mahāśākhāṃ smayan samavalokayan",
    "GE07mbh_01_u:026.002c": "athātra lambato 'paśyad vālakhilyān adhomukhān",
    "GE07mbh_01_u:026.002d-0338_01": "ṛṣayo hy atra lambante na hanyām iti tān ṛṣīn",
    "GE07mbh_01_u:026.002d-0339_01": "taporatāṃl lambamānān brahmarṣīn abhivīkṣya saḥ",
    "GE07mbh_01_u:026.002d-0340_01": "vaikhānasāṃś ca śākhāyāṃ lambamānān adhomukhān",
    "GE07mbh_01_u:026.002d-0341_01": "hanyād etān saṃpatantī śākhety atha vicintya saḥ",
    "GE07mbh_01_u:026.002d-0341_02": "nakhair dṛḍhataraṃ vīraḥ saṃgṛhya gajakacchapau",
    "GE07mbh_01_u:026.002d-0342_01": "tapasyato bhayāviṣṭo vainateyo mahābalaḥ",
    "GE07mbh_01_u:026.003a": "sa tadvināśasaṃtrāsād anupatya khagādhipaḥ",
    "GE07mbh_01_u:026.003c": "śākhām āsyena jagrāha teṣām evānvavekṣayā",
    "GE07mbh_01_u:026.003d-0343_01": "atidaivaṃ tu tat tasya karma dṛṣṭvā maharṣayaḥ",
    "GE07mbh_01_u:026.003d-0343_02": "vismayotkampahṛdayā nāma cakrur mahākhage",
    "GE07mbh_01_u:026.003d-0343_03": "guruṃ bhāraṃ samāsādyoḍḍīna eṣa vihaṃgamaḥ",
    "GE07mbh_01_u:026.003d-0343_04": "garuḍas tu khagaśreṣṭhas tasmāt pannagabhojanaḥ",
    "GE07mbh_01_u:026.003e": "śanaiḥ paryapatat pakṣī parvatān praviśātayan",
    "GE07mbh_01_u:026.004a": "evaṃ so 'bhyapatad deśān bahūn sagajakacchapaḥ",
    "GE07mbh_01_u:026.004c": "dayārthaṃ vālakhilyānāṃ na ca sthānam avindata",
    "GE07mbh_01_u:026.005a": "sa gatvā parvataśreṣṭhaṃ gandhamādanam avyayam",
    "GE07mbh_01_u:026.005c": "dadarśa kaśyapaṃ tatra pitaraṃ tapasi sthitam",
    "GE07mbh_01_u:026.006a": "dadarśa taṃ pitā cāpi divyarūpaṃ vihaṃgamam",
    "GE07mbh_01_u:026.006c": "tejovīryabalopetaṃ manomārutaraṃhasam",
    "GE07mbh_01_u:026.007a": "śailaśṛṅgapratīkāśaṃ brahmadaṇḍam",
    "GE07mbh_01_u:026.007c": "acintyam anabhijñeyaṃ sarvabhūtabhayaṃkaram",
    "GE07mbh_01_u:026.008a": "māyāvīryadharaṃ sākṣād agnim iddham ivodyatam",
    "GE07mbh_01_u:026.008c": "apradhṛṣyam ajeyaṃ ca devadānavarākṣasaiḥ",
    "GE07mbh_01_u:026.009a": "bhettāraṃ giriśṛṅgāṇāṃ nadījalaviśoṣaṇam",
    "GE07mbh_01_u:026.009c": "lokasaṃloḍanaṃ ghoraṃ kṛtāntasamadarśanam",
    "GE07mbh_01_u:026.010a": "tam āgatam abhiprekṣya bhagavān kaśyapas tadā",
    "GE07mbh_01_u:026.010c": "viditvā cāsya saṃkalpam idaṃ vacanam abravīt",
    "GE07mbh_01_u:026.011a": "putra mā sāhasaṃ kārṣīr mā sadyo lapsyase vyathām",
    "GE07mbh_01_u:026.011c": "mā tvā daheyuḥ saṃkruddhā vālakhilyā marīcipāḥ",
    "GE07mbh_01_u:026.012a": "prasādayām āsa sa tān kaśyapaḥ putrakāraṇāt",
    "GE07mbh_01_u:026.012c": "vālakhilyāṃs tapaḥsiddhān idam uddiśya kāraṇam",
    "GE07mbh_01_u:026.013a": "prajāhitārtham ārambho garuḍasya tapodhanāḥ",
    "GE07mbh_01_u:026.013c": "cikīrṣati mahat karma tad anujñātum arhatha",
    "GE07mbh_01_u:026.014a": "evam uktā bhagavatā munayas te samabhyayuḥ",
    "GE07mbh_01_u:026.014c": "muktvā śākhāṃ giriṃ puṇyaṃ himavantaṃ taporthinaḥ",
    "GE07mbh_01_u:026.015a": "tatas teṣv apayāteṣu pitaraṃ vinatātmajaḥ",
    "GE07mbh_01_u:026.015c": "śākhāvyākṣiptavadanaḥ paryapṛcchata kaśyapam",
    "GE07mbh_01_u:026.016a": "bhagavan kva vimuñcāmi taruśākhām imām aham",
    "GE07mbh_01_u:026.016c": "varjitaṃ brāhmaṇair deśam ākhyātu bhagavān mama",
    "GE07mbh_01_u:026.017a": "tato niṣpuruṣaṃ śailaṃ himasaṃruddhakandaram",
    "GE07mbh_01_u:026.017c": "agamyaṃ manasāpy anyais tasyācakhyau sa kaśyapaḥ",
    "GE07mbh_01_u:026.018a": "taṃ parvatamahākukṣim āviśya manasā khagaḥ",
    "GE07mbh_01_u:026.018c": "javenābhyapatat tārkṣyaḥ",
    "GE07mbh_01_u:026.019a": "na tāṃ vadhraḥ pariṇahec chatacarmā mahān aṇuḥ",
    "GE07mbh_01_u:026.019c": "śākhino mahatīṃ śākhāṃ yāṃ pragṛhya yayau khagaḥ",
    "GE07mbh_01_u:026.020a": "tataḥ sa śatasāhasraṃ yojanāntaram āgataḥ",
    "GE07mbh_01_u:026.020c": "kālena nātimahatā garuḍaḥ patatāṃ varaḥ",
    "GE07mbh_01_u:026.021a": "sa taṃ gatvā kṣaṇenaiva parvataṃ vacanāt pituḥ",
    "GE07mbh_01_u:026.021c": "amuñcan mahatīṃ śākhāṃ sasvanāṃ tatra khecaraḥ",
    "GE07mbh_01_u:026.022a": "pakṣānilahataś cāsya prākampata sa śailarāṭ",
    "GE07mbh_01_u:026.022c": "mumoca puṣpavarṣaṃ ca samāgalitapādapaḥ",
    "GE07mbh_01_u:026.023a": "śṛṅgāṇi ca vyaśīryanta gires tasya samantataḥ",
    "GE07mbh_01_u:026.023c": "maṇikāñcanacitrāṇi śobhayanti mahāgirim",
    "GE07mbh_01_u:026.024a": "śākhino bahavaś cāpi śākhayābhihatās tayā",
    "GE07mbh_01_u:026.024c": "kāñcanaiḥ kusumair bhānti vidyutvanta ivāmbudāḥ",
    "GE07mbh_01_u:026.025a": "te hemavikacā bhūyo yuktāḥ parvatadhātubhiḥ",
    "GE07mbh_01_u:026.025c": "vyarājañ śākhinas tatra sūryāṃśupratirañjitāḥ",
    "GE07mbh_01_u:026.026a": "tatas tasya gireḥ śṛṅgam āsthāya sa khagottamaḥ",
    "GE07mbh_01_u:026.026c": "bhakṣayām āsa garuḍas tāv ubhau gajakacchapau",
    "GE07mbh_01_u:026.026d-0344_01": "tāv ubhau bhakṣayitvā tu sa tārkṣyaḥ kūrmakuñjarau",
    "GE07mbh_01_u:026.027a": "tataḥ parvatakūṭāgrād utpapāta manojavaḥ",
    "GE07mbh_01_u:026.027c": "prāvartantātha devānām utpātā bhayavedinaḥ",
    "GE07mbh_01_u:026.028a": "indrasya vajraṃ dayitaṃ prajajvāla vyathānvitam",
    "GE07mbh_01_u:026.028c": "sadhūmā cāpatat sārcir divolkā nabhasaś cyutā",
    "GE07mbh_01_u:026.029a": "tathā vasūnāṃ rudrāṇām ādityānāṃ ca sarvaśaḥ",
    "GE07mbh_01_u:026.029c": "sādhyānāṃ marutāṃ caiva ye cānye devatāgaṇāḥ",
    "GE07mbh_01_u:026.029e": "svaṃ svaṃ praharaṇaṃ teṣāṃ parasparam upādravat",
    "GE07mbh_01_u:026.030a": "abhūtapūrvaṃ saṃgrāme tadā devāsure 'pi ca",
    "GE07mbh_01_u:026.030c": "vavur vātāḥ sanirghātāḥ petur ulkāḥ samantataḥ",
    "GE07mbh_01_u:026.031a": "nirabhram api cākāśaṃ prajagarja mahāsvanam",
    "GE07mbh_01_u:026.031c": "devānām api yo devaḥ so 'py avarṣad asṛk tadā",
    "GE07mbh_01_u:026.032a": "mamlur mālyāni devānāṃ śemus tejāṃsi caiva hi",
    "GE07mbh_01_u:026.032c": "utpātameghā raudrāś ca vavarṣuḥ śoṇitaṃ bahu",
    "GE07mbh_01_u:026.032e": "rajāṃsi mukuṭāny eṣām utthitāni vyadharṣayan",
    "GE07mbh_01_u:026.033a": "tatas trāsasamudvignaḥ saha devaiḥ śatakratuḥ",
    "GE07mbh_01_u:026.033c": "utpātān dāruṇān paśyann ity uvāca bṛhaspatim",
    "GE07mbh_01_u:026.034a": "kimarthaṃ bhagavan ghorā mahotpātāḥ samutthitāḥ",
    "GE07mbh_01_u:026.034c": "na ca śatruṃ prapaśyāmi yudhi yo naḥ pradharṣayet",
    "GE07mbh_01_u:026.035": "bṛhaspatir uvāca",
    "GE07mbh_01_u:026.035a": "tavāparādhād devendra pramādāc ca śatakrato",
    "GE07mbh_01_u:026.035c": "tapasā vālakhilyānāṃ bhūtam utpannam adbhutam",
    "GE07mbh_01_u:026.036a": "kaśyapasya muneḥ putro vinatāyāś ca khecaraḥ",
    "GE07mbh_01_u:026.036c": "hartuṃ somam anuprāpto balavān kāmarūpavān",
    "GE07mbh_01_u:026.037a": "samartho balināṃ śreṣṭho hartuṃ somaṃ vihaṃgamaḥ",
    "GE07mbh_01_u:026.037c": "sarvaṃ saṃbhāvayāmy asminn asādhyam api sādhayet",
    "GE07mbh_01_u:026.038": "sūta uvāca",
    "GE07mbh_01_u:026.038a": "śrutvaitad vacanaṃ śakraḥ provācāmṛtarakṣiṇaḥ",
    "GE07mbh_01_u:026.038c": "mahāvīryabalaḥ pakṣī hartuṃ somam ihodyataḥ",
    "GE07mbh_01_u:026.039a": "yuṣmān saṃbodhayāmy eṣa yathā sa na hared balāt",
    "GE07mbh_01_u:026.039a-0345_01": ". . . . . . . . gṛhītvā varuṇāyudhān",
    "GE07mbh_01_u:026.039a-0345_02": "parivāryāmṛtaṃ sarve yūyaṃ madvacanād iha",
    "GE07mbh_01_u:026.039a-0345_03": "rakṣadhvaṃ vibudhā vīrā . . . . . . . .",
    "GE07mbh_01_u:026.039c": "atulaṃ hi balaṃ tasya bṛhaspatir uvāca me",
    "GE07mbh_01_u:026.040a": "tac chrutvā vibudhā vākyaṃ vismitā yatnam āsthitāḥ",
    "GE07mbh_01_u:026.040c": "parivāryāmṛtaṃ tasthur vajrī cendraḥ śatakratuḥ",
    "GE07mbh_01_u:026.041a": "dhārayanto mahārhāṇi kavacāni manasvinaḥ",
    "GE07mbh_01_u:026.041c": "kāñcanāni vicitrāṇi vaiḍūryavikṛtāni ca",
    "GE07mbh_01_u:026.041d-0346_01": "carmāṇy api ca gātreṣu bhānumanti dṛḍhāni ca",
    "GE07mbh_01_u:026.042a": "vividhāni ca śastrāṇi ghorarūpāṇy anekaśaḥ",
    "GE07mbh_01_u:026.042c": "śitatīkṣṇāgradhārāṇi samudyamya sahasraśaḥ",
    "GE07mbh_01_u:026.043a": "savisphuliṅgajvālāni sadhūmāni ca sarvaśaḥ",
    "GE07mbh_01_u:026.043b-0347_01": "bhūṣitāni ca anyāni jvalitāny aparāṇi ca",
    "GE07mbh_01_u:026.043b-0347_02": "śitatīkṣṇāgradhārāṇi vajrachedīni sarvaśaḥ",
    "GE07mbh_01_u:026.043c": "cakrāṇi parighāṃś caiva triśūlāni paraśvadhān",
    "GE07mbh_01_u:026.044a": "śaktīś ca vividhās tīkṣṇāḥ karavālāṃś ca nirmalān",
    "GE07mbh_01_u:026.044c": "svadeharūpāṇy ādāya gadāś cograpradarśanāḥ",
    "GE07mbh_01_u:026.045a": "taiḥ śastrair bhānumadbhis te divyābharaṇabhūṣitāḥ",
    "GE07mbh_01_u:026.045c": "bhānumantaḥ suragaṇās tasthur vigatakalmaṣāḥ",
    "GE07mbh_01_u:026.046a": "anupamabalavīryatejaso; dhṛtamanasaḥ parirakṣaṇe 'mṛtasya",
    "GE07mbh_01_u:026.046c": "asurapuravidāraṇāḥ surā; jvalanasamiddhavapuḥprakāśinaḥ",
    "GE07mbh_01_u:026.047a": "iti samaravaraṃ surāsthitaṃ; parighasahasraśataiḥ samākulam",
    "GE07mbh_01_u:026.047c": "vigalitam iva cāmbarāntare; tapanamarīcivibhāsitaṃ babhau",
    "GE07mbh_01_u:027.001": "śaunaka uvāca",
    "GE07mbh_01_u:027.001a": "ko 'parādho mahendrasya kaḥ pramādaś ca sūtaja",
    "GE07mbh_01_u:027.001c": "tapasā vālakhilyānāṃ saṃbhūto garuḍaḥ katham",
    "GE07mbh_01_u:027.002a": "kaśyapasya dvijāteś ca kathaṃ vai pakṣirāṭ sutaḥ",
    "GE07mbh_01_u:027.002c": "adhṛṣyaḥ sarvabhūtānām avadhyaś cābhavat katham",
    "GE07mbh_01_u:027.003a": "kathaṃ ca kāmacārī sa kāmavīryaś ca khecaraḥ",
    "GE07mbh_01_u:027.003c": "etad icchāmy ahaṃ śrotuṃ purāṇe yadi paṭhyate",
    "GE07mbh_01_u:027.004": "sūta uvāca",
    "GE07mbh_01_u:027.004a": "viṣayo 'yaṃ purāṇasya yan māṃ tvaṃ paripṛcchasi",
    "GE07mbh_01_u:027.004c": "śṛṇu me vadataḥ sarvam etat saṃkṣepato dvija",
    "GE07mbh_01_u:027.005a": "yajataḥ putrakāmasya kaśyapasya prajāpateḥ",
    "GE07mbh_01_u:027.005c": "sāhāyyam ṛṣayo devā gandharvāś ca daduḥ kila",
    "GE07mbh_01_u:027.006a": "tatredhmānayane śakro niyuktaḥ kaśyapena ha",
    "GE07mbh_01_u:027.006c": "munayo vālakhilyāś ca ye cānye devatāgaṇāḥ",
    "GE07mbh_01_u:027.007a": "śakras tu vīryasadṛśam idhmabhāraṃ giriprabham",
    "GE07mbh_01_u:027.007c": "samudyamyānayām āsa nātikṛcchrād iva prabhuḥ",
    "GE07mbh_01_u:027.008a": "athāpaśyad ṛṣīn hrasvān aṅguṣṭhodaraparvaṇaḥ",
    "GE07mbh_01_u:027.008c": "palāśavṛntikām ekāṃ sahitān vahataḥ pathi",
    "GE07mbh_01_u:027.009a": "pralīnān sveṣv ivāṅgeṣu nirāhārāṃs tapodhanān",
    "GE07mbh_01_u:027.009c": "kliśyamānān mandabalān goṣpade saṃplutodake",
    "GE07mbh_01_u:027.010a": "tāṃś ca sarvān smayāviṣṭo vīryonmattaḥ puraṃdaraḥ",
    "GE07mbh_01_u:027.010c": "avahasyātyagāc chīghraṃ laṅghayitvāvamanya ca",
    "GE07mbh_01_u:027.011a": "te 'tha roṣasamāviṣṭāḥ subhṛśaṃ jātamanyavaḥ",
    "GE07mbh_01_u:027.011c": "ārebhire mahat karma tadā śakrabhayaṃkaram",
    "GE07mbh_01_u:027.012a": "juhuvus te sutapaso vidhivaj jātavedasam",
    "GE07mbh_01_u:027.012c": "mantrair uccāvacair viprā yena kāmena tac chṛṇu",
    "GE07mbh_01_u:027.013a": "kāmavīryaḥ kāmagamo devarājabhayapradaḥ",
    "GE07mbh_01_u:027.013c": "indro 'nyaḥ sarvadevānāṃ bhaved iti yatavratāḥ",
    "GE07mbh_01_u:027.014a": "indrāc chataguṇaḥ śaurye vīrye caiva manojavaḥ",
    "GE07mbh_01_u:027.014c": "tapaso naḥ phalenādya dāruṇaḥ saṃbhavatv iti",
    "GE07mbh_01_u:027.015a": "tad buddhvā bhṛśasaṃtapto devarājaḥ śatakratuḥ",
    "GE07mbh_01_u:027.015c": "jagāma śaraṇaṃ tatra kaśyapaṃ saṃśitavratam",
    "GE07mbh_01_u:027.016a": "tac chrutvā devarājasya kaśyapo 'tha prajāpatiḥ",
    "GE07mbh_01_u:027.016c": "vālakhilyān upāgamya karmasiddhim apṛcchata",
    "GE07mbh_01_u:027.016d-0348_00": "kāśyapaḥ vālakhilyāḥ",
    "GE07mbh_01_u:027.016d-0348_01": "kena kāmena cārabdhaṃ bhavadbhir homakarma ca",
    "GE07mbh_01_u:027.016d-0348_02": "yāthātathyena me brūta śrotuṃ kautūhalaṃ hi me",
    "GE07mbh_01_u:027.016d-0348_03": "avajñātāḥ surendreṇa mūḍhenākṛtabuddhinā",
    "GE07mbh_01_u:027.016d-0348_04": "aiśvaryamadamattena sadācārān nirasyatā",
    "GE07mbh_01_u:027.016d-0348_05": "tadvighātārtham ārambho vidhivat tasya kāśyapa",
    "GE07mbh_01_u:027.017a": "evam astv iti taṃ cāpi pratyūcuḥ satyavādinaḥ",
    "GE07mbh_01_u:027.017c": "tān kaśyapa uvācedaṃ sāntvapūrvaṃ prajāpatiḥ",
    "GE07mbh_01_u:027.018a": "ayam indras tribhuvane niyogād brahmaṇaḥ kṛtaḥ",
    "GE07mbh_01_u:027.018c": "indrārthaṃ ca bhavanto 'pi yatnavantas tapodhanāḥ",
    "GE07mbh_01_u:027.019a": "na mithyā brahmaṇo vākyaṃ kartum arhatha sattamāḥ",
    "GE07mbh_01_u:027.019c": "bhavatāṃ ca na mithyāyaṃ saṃkalpo me cikīrṣitaḥ",
    "GE07mbh_01_u:027.020a": "bhavatv eṣa patatrīṇām indro 'tibalasattvavān",
    "GE07mbh_01_u:027.020c": "prasādaḥ kriyatāṃ caiva devarājasya yācataḥ",
    "GE07mbh_01_u:027.021a": "evam uktāḥ kaśyapena vālakhilyās tapodhanāḥ",
    "GE07mbh_01_u:027.021c": "pratyūcur abhisaṃpūjya muniśreṣṭhaṃ prajāpatim",
    "GE07mbh_01_u:027.022a": "indrārtho 'yaṃ samārambhaḥ sarveṣāṃ naḥ prajāpate",
    "GE07mbh_01_u:027.022c": "apatyārthaṃ samārambho bhavataś cāyam īpsitaḥ",
    "GE07mbh_01_u:027.023a": "tad idaṃ saphalaṃ karma tvayā vai pratigṛhyatām",
    "GE07mbh_01_u:027.023c": "tathā caiva vidhatsvātra yathā śreyo 'nupaśyasi",
    "GE07mbh_01_u:027.024a": "etasminn eva kāle tu devī dākṣāyaṇī śubhā",
    "GE07mbh_01_u:027.024c": "vinatā nāma kalyāṇī putrakāmā yaśasvinī",
    "GE07mbh_01_u:027.025a": "tapas taptvā vrataparā snātā puṃsavane śuciḥ",
    "GE07mbh_01_u:027.025c": "upacakrāma bhartāraṃ tām uvācātha kaśyapaḥ",
    "GE07mbh_01_u:027.026a": "ārambhaḥ saphalo devi bhavitāyaṃ tavepsitaḥ",
    "GE07mbh_01_u:027.026c": "janayiṣyasi putrau dvau vīrau tribhuvaneśvarau",
    "GE07mbh_01_u:027.027a": "tapasā vālakhilyānāṃ mama saṃkalpajau tathā",
    "GE07mbh_01_u:027.027c": "bhaviṣyato mahābhāgau putrau te lokapūjitau",
    "GE07mbh_01_u:027.028a": "uvāca caināṃ bhagavān mārīcaḥ punar eva ha",
    "GE07mbh_01_u:027.028c": "dhāryatām apramādena garbho 'yaṃ sumahodayaḥ",
    "GE07mbh_01_u:027.029a": "ekaḥ sarvapatatrīṇām indratvaṃ kārayiṣyati",
    "GE07mbh_01_u:027.029c": "lokasaṃbhāvito vīraḥ kāmavīryo vihaṃgamaḥ",
    "GE07mbh_01_u:027.030a": "śatakratum athovāca prīyamāṇaḥ prajāpatiḥ",
    "GE07mbh_01_u:027.030c": "tvatsahāyau khagāv etau bhrātarau te bhaviṣyataḥ",
    "GE07mbh_01_u:027.031a": "naitābhyāṃ bhavitā doṣaḥ sakāśāt te puraṃdara",
    "GE07mbh_01_u:027.031c": "vyetu te śakra saṃtāpas tvam evendro bhaviṣyasi",
    "GE07mbh_01_u:027.032a": "na cāpy evaṃ tvayā bhūyaḥ kṣeptavyā brahmavādinaḥ",
    "GE07mbh_01_u:027.032c": "na cāvamānyā darpāt te vāgviṣā bhṛśakopanāḥ",
    "GE07mbh_01_u:027.033a": "evam ukto jagāmendro nirviśaṅkas triviṣṭapam",
    "GE07mbh_01_u:027.033c": "vinatā cāpi siddhārthā babhūva muditā tadā",
    "GE07mbh_01_u:027.034a": "janayām āsa putrau dvāv aruṇaṃ garuḍaṃ tathā",
    "GE07mbh_01_u:027.034c": "aruṇas tayos tu vikala ādityasya puraḥsaraḥ",
    "GE07mbh_01_u:027.035a": "patatrīṇāṃ tu garuḍa indratvenābhyaṣicyata",
    "GE07mbh_01_u:027.035c": "tasyaitat karma sumahac chrūyatāṃ bhṛgunandana",
    "GE07mbh_01_u:028.001": "sūta uvāca",
    "GE07mbh_01_u:028.001a": "tatas tasmin dvijaśreṣṭha samudīrṇe tathāvidhe",
    "GE07mbh_01_u:028.001c": "garutmān pakṣirāṭ tūrṇaṃ saṃprāpto vibudhān prati",
    "GE07mbh_01_u:028.002a": "taṃ dṛṣṭvātibalaṃ caiva prākampanta samantataḥ",
    "GE07mbh_01_u:028.002c": "parasparaṃ ca pratyaghnan sarvapraharaṇāny api",
    "GE07mbh_01_u:028.003a": "tatra cāsīd ameyātmā vidyudagnisamaprabhaḥ",
    "GE07mbh_01_u:028.003c": "bhauvanaḥ sumahāvīryaḥ somasya parirakṣitā",
    "GE07mbh_01_u:028.004a": "sa tena patagendreṇa pakṣatuṇḍanakhaiḥ kṣataḥ",
    "GE07mbh_01_u:028.004c": "muhūrtam atulaṃ yuddhaṃ kṛtvā vinihato yudhi",
    "GE07mbh_01_u:028.005a": "rajaś coddhūya sumahat pakṣavātena khecaraḥ",
    "GE07mbh_01_u:028.005c": "kṛtvā lokān nirālokāṃs tena devān avākirat",
    "GE07mbh_01_u:028.006a": "tenāvakīrṇā rajasā devā moham upāgaman",
    "GE07mbh_01_u:028.006c": "na cainaṃ dadṛśuś channā rajasāmṛtarakṣiṇaḥ",
    "GE07mbh_01_u:028.007a": "evaṃ saṃloḍayām āsa garuḍas tridivālayam",
    "GE07mbh_01_u:028.007c": "pakṣatuṇḍaprahāraiś ca devān sa vidadāra ha",
    "GE07mbh_01_u:028.008a": "tato devaḥ sahasrākṣas tūrṇaṃ vāyum acodayat",
    "GE07mbh_01_u:028.008c": "vikṣipemāṃ rajovṛṣṭiṃ tavaitat karma māruta",
    "GE07mbh_01_u:028.009a": "atha vāyur apovāha tad rajas tarasā balī",
    "GE07mbh_01_u:028.009c": "tato vitimire jāte devāḥ śakunim ārdayan",
    "GE07mbh_01_u:028.010a": "nanāda coccair balavān mahāmegharavaḥ khagaḥ",
    "GE07mbh_01_u:028.010c": "vadhyamānaḥ suragaṇaiḥ sarvabhūtāni bhīṣayan",
    "GE07mbh_01_u:028.010e": "utpapāta mahāvīryaḥ pakṣirāṭ paravīrahā",
    "GE07mbh_01_u:028.011a": "tam utpatyāntarikṣasthaṃ devānām upari sthitam",
    "GE07mbh_01_u:028.011c": "varmiṇo vibudhāḥ sarve nānāśastrair avākiran",
    "GE07mbh_01_u:028.012a": "paṭṭiśaiḥ parighaiḥ śūlair gadābhiś ca savāsavāḥ",
    "GE07mbh_01_u:028.012c": "kṣurāntair jvalitaiś cāpi cakrair ādityarūpibhiḥ",
    "GE07mbh_01_u:028.013a": "nānāśastravisargaiś ca vadhyamānaḥ samantataḥ",
    "GE07mbh_01_u:028.013c": "kurvan sutumulaṃ yuddhaṃ pakṣirāṇ na vyakampata",
    "GE07mbh_01_u:028.014a": "vinardann iva cākāśe vainateyaḥ pratāpavān",
    "GE07mbh_01_u:028.014c": "pakṣābhyām urasā caiva samantād vyākṣipat surān",
    "GE07mbh_01_u:028.015a": "te vikṣiptās tato devāḥ prajagmur garuḍārditāḥ",
    "GE07mbh_01_u:028.015c": "nakhatuṇḍakṣatāś caiva susruvuḥ śoṇitaṃ bahu",
    "GE07mbh_01_u:028.016a": "sādhyāḥ prācīṃ sagandharvā vasavo dakṣiṇāṃ diśam",
    "GE07mbh_01_u:028.016c": "prajagmuḥ sahitā rudraiḥ patagendrapradharṣitāḥ",
    "GE07mbh_01_u:028.017a": "diśaṃ pratīcīm ādityā nāsatyā uttarāṃ diśam",
    "GE07mbh_01_u:028.017c": "muhur muhuḥ prekṣamāṇā yudhyamānā mahaujasam",
    "GE07mbh_01_u:028.018a": "aśvakrandena vīreṇa reṇukena ca pakṣiṇā",
    "GE07mbh_01_u:028.018b-0349_01": "balākena ca śūreṇa ghasena praghasena ca",
    "GE07mbh_01_u:028.018c": "krathanena ca śūreṇa tapanena ca khecaraḥ",
    "GE07mbh_01_u:028.018d-0350_01": "suparṇena ca śūreṇa śvasanena ca pakṣirāṭ",
    "GE07mbh_01_u:028.019a": "ulūkaśvasanābhyāṃ ca nimeṣeṇa ca pakṣiṇā",
    "GE07mbh_01_u:028.019c": "prarujena ca saṃyuddhaṃ cakāra pralihena ca",
    "GE07mbh_01_u:028.020a": "tān pakṣanakhatuṇḍāgrair abhinad vinatāsutaḥ",
    "GE07mbh_01_u:028.020c": "yugāntakāle saṃkruddhaḥ pinākīva mahābalaḥ",
    "GE07mbh_01_u:028.021a": "mahāvīryā mahotsāhās tena te bahudhā kṣatāḥ",
    "GE07mbh_01_u:028.021c": "rejur abhraghanaprakhyā rudhiraughapravarṣiṇaḥ",
    "GE07mbh_01_u:028.022a": "tān kṛtvā patagaśreṣṭhaḥ sarvān utkrāntajīvitān",
    "GE07mbh_01_u:028.022c": "atikrānto 'mṛtasyārthe sarvato 'gnim apaśyata",
    "GE07mbh_01_u:028.023a": "āvṛṇvānaṃ mahājvālam arcirbhiḥ sarvato 'mbaram",
    "GE07mbh_01_u:028.023c": "dahantam iva tīkṣṇāṃśuṃ ghoraṃ vāyusamīritam",
    "GE07mbh_01_u:028.023d-0351_01": "nabhaḥ spṛśantaṃ jvālābhiḥ sarvabhūtabhayaṃkaram",
    "GE07mbh_01_u:028.024a": "tato navatyā navatīr mukhānāṃ; kṛtvā tarasvī garuḍo mahātmā",
    "GE07mbh_01_u:028.024b-0352_01": "mukhaṃ sahasraṃ sa cakāra pakṣī",
    "GE07mbh_01_u:028.024b-0352_02": "nadīyutaṃ vahnivināśahetoḥ",
    "GE07mbh_01_u:028.024b-0352_03": "mahāyutais taiḥ sabalair mahātmā",
    "GE07mbh_01_u:028.024b-0352_04": "tam agnim iddhaṃ śamayāṃ cakāra",
    "GE07mbh_01_u:028.024c": "nadīḥ samāpīya mukhais tatas taiḥ; suśīghram āgamya punar javena",
    "GE07mbh_01_u:028.025a": "jvalantam agniṃ tam amitratāpanaḥ; samāstarat patraratho nadībhiḥ",
    "GE07mbh_01_u:028.025c": "tataḥ pracakre vapur anyad alpaṃ; praveṣṭukāmo 'gnim abhipraśāmya",
    "GE07mbh_01_u:029.001": "sūta uvāca",
    "GE07mbh_01_u:029.001a": "jāmbūnadamayo bhūtvā marīcivikacojjvalaḥ",
    "GE07mbh_01_u:029.001c": "praviveśa balāt pakṣī vārivega ivārṇavam",
    "GE07mbh_01_u:029.002a": "sa cakraṃ kṣuraparyantam apaśyad amṛtāntike",
    "GE07mbh_01_u:029.002c": "paribhramantam aniśaṃ tīkṣṇadhāram ayasmayam",
    "GE07mbh_01_u:029.003a": "jvalanārkaprabhaṃ ghoraṃ chedanaṃ somahāriṇām",
    "GE07mbh_01_u:029.003c": "ghorarūpaṃ tad atyarthaṃ yantraṃ devaiḥ sunirmitam",
    "GE07mbh_01_u:029.004a": "tasyāntaraṃ sa dṛṣṭvaiva paryavartata khecaraḥ",
    "GE07mbh_01_u:029.004c": "arāntareṇābhyapatat saṃkṣipyāṅgaṃ kṣaṇena ha",
    "GE07mbh_01_u:029.005a": "adhaś cakrasya caivātra dīptānalasamadyutī",
    "GE07mbh_01_u:029.005c": "vidyujjihvau mahāghorau dīptāsyau dīptalocanau",
    "GE07mbh_01_u:029.006a": "cakṣurviṣau mahāvīryau nityakruddhau tarasvinau",
    "GE07mbh_01_u:029.006c": "rakṣārtham evāmṛtasya dadarśa bhujagottamau",
    "GE07mbh_01_u:029.007a": "sadā saṃrabdhanayanau sadā cānimiṣekṣaṇau",
    "GE07mbh_01_u:029.007b-0353_01": "tau dṛṣṭvā sahasā khedaṃ jagāma vinatātmajaḥ",
    "GE07mbh_01_u:029.007b-0353_02": "katham etau mahāvīryau jetavyau haribhojinau",
    "GE07mbh_01_u:029.007b-0353_03": "iti saṃcintya garuḍas tayos tūrṇaṃ nirākaraḥ",
    "GE07mbh_01_u:029.007c": "tayor eko 'pi yaṃ paśyet sa tūrṇaṃ bhasmasād bhavet",
    "GE07mbh_01_u:029.008a": "tayoś cakṣūṃṣi rajasā suparṇas tūrṇam āvṛṇot",
    "GE07mbh_01_u:029.008c": "adṛṣṭarūpas tau cāpi sarvataḥ paryakālayat",
    "GE07mbh_01_u:029.009a": "tayor aṅge samākramya vainateyo 'ntarikṣagaḥ",
    "GE07mbh_01_u:029.009c": "ācchinat tarasā madhye somam abhyadravat tataḥ",
    "GE07mbh_01_u:029.010a": "samutpāṭyāmṛtaṃ tat tu vainateyas tato balī",
    "GE07mbh_01_u:029.010c": "utpapāta javenaiva yantram unmathya vīryavān",
    "GE07mbh_01_u:029.011a": "apītvaivāmṛtaṃ pakṣī parigṛhyāśu vīryavān",
    "GE07mbh_01_u:029.011c": "agacchad apariśrānta āvāryārkaprabhāṃ khagaḥ",
    "GE07mbh_01_u:029.012a": "viṣṇunā tu tadākāśe vainateyaḥ sameyivān",
    "GE07mbh_01_u:029.012c": "tasya nārāyaṇas tuṣṭas tenālaulyena karmaṇā",
    "GE07mbh_01_u:029.013a": "tam uvācāvyayo devo varado 'smīti khecaram",
    "GE07mbh_01_u:029.013c": "sa vavre tava tiṣṭheyam uparīty antarikṣagaḥ",
    "GE07mbh_01_u:029.014a": "uvāca cainaṃ bhūyo 'pi nārāyaṇam idaṃ vacaḥ",
    "GE07mbh_01_u:029.014c": "ajaraś cāmaraś ca syām amṛtena vināpy aham",
    "GE07mbh_01_u:029.014d-0354_01": "evam astv iti taṃ viṣṇur uvāca vinatāsutam",
    "GE07mbh_01_u:029.015a": "pratigṛhya varau tau ca garuḍo viṣṇum abravīt",
    "GE07mbh_01_u:029.015c": "bhavate 'pi varaṃ dadmi vṛṇītāṃ bhagavān api",
    "GE07mbh_01_u:029.016a": "taṃ vavre vāhanaṃ kṛṣṇo garutmantaṃ mahābalam",
    "GE07mbh_01_u:029.016c": "dhvajaṃ ca cakre bhagavān upari sthāsyasīti tam",
    "GE07mbh_01_u:029.016d-0355_01": "evam astv iti taṃ devam uktvā nārāyaṇaṃ khagaḥ",
    "GE07mbh_01_u:029.016d-0355_02": "vavrāja tarasā vegād vāyuṃ spardhan mahājavaḥ",
    "GE07mbh_01_u:029.016d-0356_01": "tathety evābravīt pakṣī bhagavantaṃ sanātanam",
    "GE07mbh_01_u:029.016d-0357_01": "etasminn eva kāle tu bhagavān harivāhanaḥ",
    "GE07mbh_01_u:029.017a": "anupatya khagaṃ tv indro vajreṇāṅge 'bhyatāḍayat",
    "GE07mbh_01_u:029.017c": "vihaṃgamaṃ surāmitraṃ harantam amṛtaṃ balāt",
    "GE07mbh_01_u:029.018a": "tam uvācendram ākrande garuḍaḥ patatāṃ varaḥ",
    "GE07mbh_01_u:029.018c": "prahasañ ślakṣṇayā vācā tathā vajrasamāhataḥ",
    "GE07mbh_01_u:029.019a": "ṛṣer mānaṃ kariṣyāmi vajraṃ yasyāsthisaṃbhavam",
    "GE07mbh_01_u:029.019c": "vajrasya ca kariṣyāmi tava caiva śatakrato",
    "GE07mbh_01_u:029.020a": "eṣa patraṃ tyajāmy ekaṃ yasyāntaṃ nopalapsyase",
    "GE07mbh_01_u:029.020b-0358_01": "tasyāgrakhaṇḍād abhavan mayūro",
    "GE07mbh_01_u:029.020b-0358_02": "madhye dvivaktrā bhujagendrarājī",
    "GE07mbh_01_u:029.020b-0358_03": "mūle ca śatrur nakulaḥ phaṇīnāṃ",
    "GE07mbh_01_u:029.020b-0358_04": "te vai trayaḥ sarpaviṣāpahā[ḥ]",
    "GE07mbh_01_u:029.020c": "na hi vajranipātena rujā me 'sti kadā cana",
    "GE07mbh_01_u:029.020d-0359_01": "evam uktvā tataḥ patram utsasarja sa pakṣirāṭ",
    "GE07mbh_01_u:029.020d-0359_02": "tad utsṛṣṭam abhiprekṣya tasya parṇam anuttamam",
    "GE07mbh_01_u:029.020d-0360_01": "ity evam uktvā garuḍaḥ patraṃ caikaṃ vyasarjayat",
    "GE07mbh_01_u:029.021a": "tatra taṃ sarvabhūtāni vismitāny abruvaṃs tadā",
    "GE07mbh_01_u:029.021c": "surūpaṃ patram ālakṣya suparṇo 'yaṃ bhavatv iti",
    "GE07mbh_01_u:029.021d-0361_01": "tridhā kṛtvā tadā vajraṃ gataṃ sthānaṃ svam eva hi",
    "GE07mbh_01_u:029.022a": "dṛṣṭvā tad adbhutaṃ cāpi sahasrākṣaḥ puraṃdaraḥ",
    "GE07mbh_01_u:029.022c": "khago mahad idaṃ bhūtam iti matvābhyabhāṣata",
    "GE07mbh_01_u:029.023a": "balaṃ vijñātum icchāmi yat te param anuttamam",
    "GE07mbh_01_u:029.023c": "sakhyaṃ cānantam icchāmi tvayā saha khagottama",
    "GE07mbh_01_u:030.000-0362_01": "ity evam ukto garuḍaḥ pratyuvāca śacīpatim",
    "GE07mbh_01_u:030.001": "garuḍa uvāca",
    "GE07mbh_01_u:030.001a": "sakhyaṃ me 'stu tvayā deva yathecchasi puraṃdara",
    "GE07mbh_01_u:030.001c": "balaṃ tu mama jānīhi mahac cāsahyam eva ca",
    "GE07mbh_01_u:030.002a": "kāmaṃ naitat praśaṃsanti santaḥ svabalasaṃstavam",
    "GE07mbh_01_u:030.002b-0363_01": "animittaṃ suraśreṣṭha sadyaḥ prāpnoti garhaṇām",
    "GE07mbh_01_u:030.002c": "guṇasaṃkīrtanaṃ cāpi svayam eva śatakrato",
    "GE07mbh_01_u:030.002c-0364_01": "pṛṣṭenānyena gopate | vaktavyaṃ na tu vaktavyaṃ",
    "GE07mbh_01_u:030.003a": "sakheti kṛtvā tu sakhe pṛṣṭo vakṣyāmy ahaṃ tvayā",
    "GE07mbh_01_u:030.003c": "na hy ātmastavasaṃyuktaṃ vaktavyam animittataḥ",
    "GE07mbh_01_u:030.004a": "saparvatavanām urvīṃ sasāgaravanām imām",
    "GE07mbh_01_u:030.004c": "pakṣanāḍyaikayā śakra tvāṃ caivātrāvalambinam",
    "GE07mbh_01_u:030.005a": "sarvān saṃpiṇḍitān vāpi lokān sasthāṇujaṅgamān",
    "GE07mbh_01_u:030.005c": "vaheyam apariśrānto viddhīdaṃ me mahad balam",
    "GE07mbh_01_u:030.005d-0365_01": "aṣṭau bhūmīr nava divas trīn samudrāñ śacīpate",
    "GE07mbh_01_u:030.005d-0365_02": "paraḥ sahasrān parvatān vaheyaṃ kāmayetha cet",
    "GE07mbh_01_u:030.006": "sūta uvāca",
    "GE07mbh_01_u:030.006a": "ity uktavacanaṃ vīraṃ kirīṭī śrīmatāṃ varaḥ",
    "GE07mbh_01_u:030.006c": "āha śaunaka devendraḥ sarvabhūtahitaḥ prabhuḥ śakra uvāca",
    "GE07mbh_01_u:030.006d-0366_01": "evam eva yathāttha tvaṃ sarvaṃ saṃbhāvyate tvayi",
    "GE07mbh_01_u:030.007a": "pratigṛhyatām idānīṃ me sakhyam ānantyam uttamam",
    "GE07mbh_01_u:030.007c": "na kāryaṃ tava somena mama somaḥ pradīyatām",
    "GE07mbh_01_u:030.007e": "asmāṃs te hi prabādheyur yebhyo dadyād bhavān imam",
    "GE07mbh_01_u:030.008": "garuḍa uvāca",
    "GE07mbh_01_u:030.008a": "kiṃ cit kāraṇam uddiśya somo 'yaṃ nīyate mayā",
    "GE07mbh_01_u:030.008c": "na dāsyāmi samādātuṃ somaṃ kasmai cid apy aham",
    "GE07mbh_01_u:030.009a": "yatremaṃ tu sahasrākṣa nikṣipeyam ahaṃ svayam",
    "GE07mbh_01_u:030.009c": "tvam ādāya tatas tūrṇaṃ harethās tridaśeśvara",
    "GE07mbh_01_u:030.010": "śakra uvāca",
    "GE07mbh_01_u:030.010a": "vākyenānena tuṣṭo 'haṃ yat tvayoktam ihāṇḍaja",
    "GE07mbh_01_u:030.010c": "yad icchasi varaṃ mattas tad gṛhāṇa khagottama",
    "GE07mbh_01_u:030.011": "sūta uvāca",
    "GE07mbh_01_u:030.011a": "ity uktaḥ pratyuvācedaṃ kadrūputrān anusmaran",
    "GE07mbh_01_u:030.011c": "smṛtvā caivopadhikṛtaṃ mātur dāsyanimittataḥ",
    "GE07mbh_01_u:030.012a": "īśo 'ham api sarvasya kariṣyāmi tu te 'rthitām",
    "GE07mbh_01_u:030.012c": "bhaveyur bhujagāḥ śakra mama bhakṣyā mahābalāḥ",
    "GE07mbh_01_u:030.013a": "tathety uktvānvagacchat taṃ tato dānavasūdanaḥ",
    "GE07mbh_01_u:030.013b-0367_01": "devadevaṃ mahātmānaṃ yoginām īśvaraṃ harim",
    "GE07mbh_01_u:030.013b-0367_02": "sa cānvamodat tat sarvaṃ yathoktaṃ garuḍena vai",
    "GE07mbh_01_u:030.013b-0367_03": "idaṃ bhūyo vacaḥ prāha bhagavāṃs tridaśeśvaraḥ",
    "GE07mbh_01_u:030.013c": "hariṣyāmi vinikṣiptaṃ somam ity anubhāṣya tam",
    "GE07mbh_01_u:030.014a": "ājagāma tatas tūrṇaṃ suparṇo mātur antikam garuḍaḥ",
    "GE07mbh_01_u:030.014b-0368x04": "vinatā",
    "GE07mbh_01_u:030.014b-0368_01": "vinayāvanato bhūtvā vacanaṃ cedam abravīt",
    "GE07mbh_01_u:030.014b-0368_02": "idam ānītam amṛtaṃ devānāṃ bhavanān mayā",
    "GE07mbh_01_u:030.014b-0368_03": "praśādhi kim ato mātaḥ kariṣyāmi śubhavrate",
    "GE07mbh_01_u:030.014b-0368_04": "parituṣṭāham etena karmaṇā tava putraka",
    "GE07mbh_01_u:030.014b-0368_05": "ajaraś cāmaraś caiva devānāṃ supriyo bhava",
    "GE07mbh_01_u:030.014c": "atha sarpān uvācedaṃ sarvān paramahṛṣṭavat",
    "GE07mbh_01_u:030.015a": "idam ānītam amṛtaṃ nikṣepsyāmi kuśeṣu vaḥ",
    "GE07mbh_01_u:030.015c": "snātā maṅgalasaṃyuktās tataḥ prāśnīta pannagāḥ",
    "GE07mbh_01_u:030.015d-0369_01": "bhavadbhir idam āsīnair yad uktaṃ tad vacas tadā",
    "GE07mbh_01_u:030.016a": "adāsī caiva māteyam adyaprabhṛti cāstu me",
    "GE07mbh_01_u:030.016c": "yathoktaṃ bhavatām etad vaco me pratipāditam",
    "GE07mbh_01_u:030.017a": "tataḥ snātuṃ gatāḥ sarpāḥ pratyuktvā taṃ tathety uta",
    "GE07mbh_01_u:030.017c": "śakro 'py amṛtam ākṣipya jagāma tridivaṃ punaḥ",
    "GE07mbh_01_u:030.018a": "athāgatās tam uddeśaṃ sarpāḥ somārthinas tadā",
    "GE07mbh_01_u:030.018c": "snātāś ca kṛtajapyāś ca prahṛṣṭāḥ kṛtamaṅgalāḥ",
    "GE07mbh_01_u:030.018d-0370_01": "yatraitad amṛtaṃ cāpi sthāpitaṃ kuśasaṃstare",
    "GE07mbh_01_u:030.018d-0371_01": "parasparakṛtadveṣāḥ somaprāśanakarmaṇi",
    "GE07mbh_01_u:030.018d-0371_02": "ahaṃ pūrvam ahaṃ pūrvam ity uktvā te samādravan",
    "GE07mbh_01_u:030.019a": "tad vijñāya hṛtaṃ sarpāḥ pratimāyākṛtaṃ ca tat",
    "GE07mbh_01_u:030.019c": "somasthānam idaṃ ceti darbhāṃs te lilihus tadā",
    "GE07mbh_01_u:030.020a": "tato dvaidhīkṛtā jihvā sarpāṇāṃ tena karmaṇā",
    "GE07mbh_01_u:030.020c": "abhavaṃś cāmṛtasparśād darbhās te 'tha pavitriṇaḥ",
    "GE07mbh_01_u:030.020d-0372_01": "evaṃ tad amṛtaṃ tena hṛtam āhṛtam eva ca",
    "GE07mbh_01_u:030.020d-0372_02": "dvijihvāś ca kṛtāḥ sarpā garuḍena mahātmanā",
    "GE07mbh_01_u:030.020d-0373_01": "nāgāś ca vañcitā bhūtvā visṛjya vinatāṃ tadā",
    "GE07mbh_01_u:030.020d-0373_02": "viṣādam agamaṃs tīvraṃ garuḍasya balāt prabho",
    "GE07mbh_01_u:030.021a": "tataḥ suparṇaḥ paramaprahṛṣṭavān; vihṛtya mātrā saha tatra kānane",
    "GE07mbh_01_u:030.021c": "bhujaṃgabhakṣaḥ paramārcitaḥ khagair; ahīnakīrtir vinatām anandayat",
    "GE07mbh_01_u:030.022a": "imāṃ kathāṃ yaḥ śṛṇuyān naraḥ sadā; paṭheta vā dvijajanamukhyasaṃsadi",
    "GE07mbh_01_u:030.022c": "asaṃśayaṃ tridivam iyāt sa puṇyabhāṅ; mahātmanaḥ patagapateḥ prakīrtanāt",
    "GE07mbh_01_u:030.022d-017_0001": "na cāgnijaṃ coranṛpāśrayaṃ vā; kṣutsarpavetālapiśācajaṃ vā bhayaṃ bhaved yatra gṛhe garutmato; tiṣṭhet katheyaṃ likhitāpi pustake",
    "GE07mbh_01_u:030.022d-017_0003": "yaḥ saṃsmaren nityam atandrito naro; garutmato mūrtim athārcayed gṛhe",
    "GE07mbh_01_u:030.022d-017_0004": "oṃ pakṣirājeti japaṃś ca sarvadā; tasyāśu sarpā vaśagā bhavanti",
    "GE07mbh_01_u:031.001": "śaunaka uvāca",
    "GE07mbh_01_u:031.001a": "bhujaṃgamānāṃ śāpasya mātrā caiva sutena ca",
    "GE07mbh_01_u:031.001c": "vinatāyās tvayā proktaṃ kāraṇaṃ sūtanandana",
    "GE07mbh_01_u:031.002a": "varapradānaṃ bhartrā ca kadrūvinatayos tathā",
    "GE07mbh_01_u:031.002c": "nāmanī caiva te prokte pakṣiṇor vainateyayoḥ",
    "GE07mbh_01_u:031.003a": "pannagānāṃ tu nāmāni na kīrtayasi sūtaja",
    "GE07mbh_01_u:031.003c": "prādhānyenāpi nāmāni śrotum icchāmahe vayam",
    "GE07mbh_01_u:031.004": "sūta uvāca",
    "GE07mbh_01_u:031.004a": "bahutvān nāmadheyāni bhujagānāṃ tapodhana",
    "GE07mbh_01_u:031.004c": "na kīrtayiṣye sarveṣāṃ prādhānyena tu me śṛṇu",
    "GE07mbh_01_u:031.005a": "śeṣaḥ prathamato jāto vāsukis tadanantaram",
    "GE07mbh_01_u:031.005c": "airāvatas takṣakaś ca",
    "GE07mbh_01_u:031.006a": "kāliyo maṇināgaś ca nāgaś cāpūraṇas tathā",
    "GE07mbh_01_u:031.006c": "nāgas tathā piñjaraka elāpatro 'tha vāmanaḥ",
    "GE07mbh_01_u:031.007a": "nīlānīlau tathā nāgau kalmāṣaśabalau tathā",
    "GE07mbh_01_u:031.007c": "āryakaś cādikaś caiva nāgaś ca śalapotakaḥ",
    "GE07mbh_01_u:031.008a": "sumanomukho dadhimukhas tathā vimalapiṇḍakaḥ",
    "GE07mbh_01_u:031.008c": "āptaḥ koṭanakaś caiva śaṅkho vālaśikhas tathā",
    "GE07mbh_01_u:031.009a": "niṣṭhyūnako hemaguho nahuṣaḥ piṅgalas tathā",
    "GE07mbh_01_u:031.009c": "bāhyakarṇo hastipadas tathā mudgarapiṇḍakaḥ",
    "GE07mbh_01_u:031.010a": "kambalāśvatarau cāpi nāgaḥ kālīyakas tathā",
    "GE07mbh_01_u:031.010c": "vṛttasaṃvartakau nāgau dvau ca padmāv iti śrutau",
    "GE07mbh_01_u:031.011a": "nāgaḥ śaṅkhanakaś caiva tathā ca sphaṇḍako 'paraḥ",
    "GE07mbh_01_u:031.011c": "kṣemakaś ca mahānāgo nāgaḥ piṇḍārakas tathā",
    "GE07mbh_01_u:031.011d-0374_01": "viprasyāvajñayā śakro mātuḥ sarpā vipadgatāḥ",
    "GE07mbh_01_u:031.011d-0374_02": "suparṇas tūbhayaprītyā harer apy upari sthitaḥ",
    "GE07mbh_01_u:031.012a": "karavīraḥ puṣpadaṃṣṭra eḷako bilvapāṇḍukaḥ",
    "GE07mbh_01_u:031.012c": "mūṣakādaḥ śaṅkhaśirāḥ pūrṇadaṃṣṭro haridrakaḥ",
    "GE07mbh_01_u:031.013a": "aparājito jyotikaś ca pannagaḥ śrīvahas tathā",
    "GE07mbh_01_u:031.013c": "kauravyo dhṛtarāṣṭraś ca puṣkaraḥ śalyakas tathā",
    "GE07mbh_01_u:031.014a": "virajāś ca subāhuś ca śālipiṇḍaś ca vīryavān",
    "GE07mbh_01_u:031.014c": "hastibhadraḥ piṭharako mukharaḥ koṇavāsanaḥ",
    "GE07mbh_01_u:031.015a": "kuñjaraḥ kuraraś caiva tathā nāgaḥ prabhākaraḥ",
    "GE07mbh_01_u:031.015c": "kumudaḥ kumudākṣaś ca tittirir halikas tathā",
    "GE07mbh_01_u:031.015d-0375_01": "sumukho vimukhaś caiva vimukho 'simukhas tathā",
    "GE07mbh_01_u:031.015d-0376_01": "kardamaś ca mahānāgo nāgaś ca bahumūlakaḥ",
    "GE07mbh_01_u:031.015e": "karkarākarkarau cobhau kuṇḍodaramahodarau",
    "GE07mbh_01_u:031.016a": "ete prādhānyato nāgāḥ kīrtitā dvijasattama",
    "GE07mbh_01_u:031.016c": "bahutvān nāmadheyānām itare na prakīrtitāḥ",
    "GE07mbh_01_u:031.017a": "eteṣāṃ prasavo yaś ca prasavasya ca saṃtatiḥ",
    "GE07mbh_01_u:031.017c": "asaṃkhyeyeti matvā tān na bravīmi dvijottama",
    "GE07mbh_01_u:031.018a": "bahūnīha sahasrāṇi prayutāny arbudāni ca",
    "GE07mbh_01_u:031.018c": "aśakyāny eva saṃkhyātuṃ bhujagānāṃ tapodhana",
    "GE07mbh_01_u:032.001": "śaunaka uvāca",
    "GE07mbh_01_u:032.001a": "jātā vai bhujagās tāta vīryavanto durāsadāḥ",
    "GE07mbh_01_u:032.001c": "śāpaṃ taṃ tv atha vijñāya kṛtavanto nu kiṃ param",
    "GE07mbh_01_u:032.001d-018_0001": "kaś ca teṣāṃ bhaven mantraḥ sarpāṇāṃ sūtanandana",
    "GE07mbh_01_u:032.001d-018_0002": "kiṃ vā kāryam akurvanta śāpajaṃ bhujagottamāḥ",
    "GE07mbh_01_u:032.001d-018_0003": "vāsukiś cāpi nāgendro mahāprājñaḥ kim ācarat",
    "GE07mbh_01_u:032.002": "sūta uvāca",
    "GE07mbh_01_u:032.002a": "teṣāṃ tu bhagavāñ śeṣas tyaktvā kadrūṃ mahāyaśāḥ",
    "GE07mbh_01_u:032.002c": "tapo vipulam ātasthe vāyubhakṣo yatavrataḥ",
    "GE07mbh_01_u:032.003a": "gandhamādanam āsādya badaryāṃ ca taporataḥ",
    "GE07mbh_01_u:032.003c": "gokarṇe puṣkarāraṇye tathā himavatas taṭe",
    "GE07mbh_01_u:032.004a": "teṣu teṣu ca puṇyeṣu tīrtheṣv āyataneṣu ca",
    "GE07mbh_01_u:032.004c": "ekāntaśīlī niyataḥ satataṃ vijitendriyaḥ",
    "GE07mbh_01_u:032.004d-0377_01": "śītavātātapasahaḥ parityaktapriyāpriyaḥ",
    "GE07mbh_01_u:032.004d-0377_02": "dharme manaḥ samādhāya snāne triṣavaṇe tathā",
    "GE07mbh_01_u:032.005a": "tapyamānaṃ tapo ghoraṃ taṃ dadarśa pitāmahaḥ",
    "GE07mbh_01_u:032.005c": "pariśuṣkamāṃsatvaksnāyuṃ jaṭācīradharaṃ prabhum",
    "GE07mbh_01_u:032.006a": "tam abravīt satyadhṛtiṃ tapyamānaṃ pitāmahaḥ",
    "GE07mbh_01_u:032.006c": "kim idaṃ kuruṣe śeṣa prajānāṃ svasti vai kuru",
    "GE07mbh_01_u:032.007a": "tvaṃ hi tīvreṇa tapasā prajās tāpayase 'nagha",
    "GE07mbh_01_u:032.007c": "brūhi kāmaṃ ca me śeṣa yat te hṛdi ciraṃ sthitam",
    "GE07mbh_01_u:032.008": "śeṣa uvāca",
    "GE07mbh_01_u:032.008a": "sodaryā mama sarve hi bhrātaro mandacetasaḥ",
    "GE07mbh_01_u:032.008c": "saha tair notsahe vastuṃ tad bhavān anumanyatām",
    "GE07mbh_01_u:032.009a": "abhyasūyanti satataṃ parasparam amitravat",
    "GE07mbh_01_u:032.009c": "tato 'haṃ tapa ātiṣṭhe naitān paśyeyam ity uta",
    "GE07mbh_01_u:032.010a": "na marṣayanti satataṃ vinatāṃ sasutāṃ ca te",
    "GE07mbh_01_u:032.010c": "asmākaṃ cāparo bhrātā vainateyaḥ pitāmaha",
    "GE07mbh_01_u:032.011a": "taṃ ca dviṣanti te 'tyarthaṃ sa cāpi sumahābalaḥ",
    "GE07mbh_01_u:032.011c": "varapradānāt sa pituḥ kaśyapasya mahātmanaḥ",
    "GE07mbh_01_u:032.012a": "so 'haṃ tapaḥ samāsthāya mokṣyāmīdaṃ kalevaram",
    "GE07mbh_01_u:032.012c": "kathaṃ me pretyabhāve 'pi na taiḥ syāt saha saṃgamaḥ",
    "GE07mbh_01_u:032.012d-0378_01": "tam evaṃvādinaṃ śeṣaṃ pitāmaha uvāca ha brahmovāca",
    "GE07mbh_01_u:032.013a": "jānāmi śeṣa sarveṣāṃ bhrātṝṇāṃ te viceṣṭitam",
    "GE07mbh_01_u:032.013c": "mātuś cāpy aparādhād vai bhrātṝṇāṃ te mahad bhayam",
    "GE07mbh_01_u:032.014a": "kṛto 'tra parihāraś ca pūrvam eva bhujaṃgama",
    "GE07mbh_01_u:032.014c": "bhrātṝṇāṃ tava sarveṣāṃ na śokaṃ kartum arhasi",
    "GE07mbh_01_u:032.014d-0379_01": "śāpāt tasmān mahāghorād uktān mātrā mahābala",
    "GE07mbh_01_u:032.015a": "vṛṇīṣva ca varaṃ mattaḥ śeṣa yat te 'bhikāṅkṣitam",
    "GE07mbh_01_u:032.015c": "ditsāmi hi varaṃ te 'dya prītir me paramā tvayi",
    "GE07mbh_01_u:032.016a": "diṣṭyā ca buddhir dharme te niviṣṭā pannagottama",
    "GE07mbh_01_u:032.016c": "ato bhūyaś ca te buddhir dharme bhavatu susthirā",
    "GE07mbh_01_u:032.017": "śeṣa uvāca",
    "GE07mbh_01_u:032.017a": "eṣa eva varo me 'dya kāṅkṣitaḥ prapitāmaha",
    "GE07mbh_01_u:032.017c": "dharme me ramatāṃ buddhiḥ śame tapasi ceśvara brahmovāca",
    "GE07mbh_01_u:032.018a": "prīto 'smy anena te śeṣa damena praśamena ca",
    "GE07mbh_01_u:032.018c": "tvayā tv idaṃ vacaḥ kāryaṃ manniyogāt prajāhitam",
    "GE07mbh_01_u:032.019a": "imāṃ mahīṃ śailavanopapannāṃ; sasāgarāṃ sākarapattanāṃ ca",
    "GE07mbh_01_u:032.019c": "tvaṃ śeṣa samyak calitāṃ yathāvat; saṃgṛhya tiṣṭhasva yathācalā syāt",
    "GE07mbh_01_u:032.019d-0380_01": "anyam eva varaṃ dadmi tavāhaṃ bhujagottama",
    "GE07mbh_01_u:032.019d-0380_02": "imāṃ tvaṃ sakalāṃ pṛthvīṃ mūrdhnā saṃdhārayiṣyasi",
    "GE07mbh_01_u:032.020": "śeṣa uvāca",
    "GE07mbh_01_u:032.020a": "yathāha devo varadaḥ prajāpatir; mahīpatir bhūtapatir jagatpatiḥ",
    "GE07mbh_01_u:032.020c": "tathā mahīṃ dhārayitāsmi niścalāṃ; prayaccha tāṃ me śirasi prajāpate",
    "GE07mbh_01_u:032.021a": "adho mahīṃ gaccha bhujaṃgamottama; svayaṃ tavaiṣā vivaraṃ pradāsyati",
    "GE07mbh_01_u:032.021c": "imāṃ dharāṃ dhārayatā tvayā hi me; mahat priyaṃ śeṣa kṛtaṃ bhaviṣyati",
    "GE07mbh_01_u:032.022": "sūta uvāca",
    "GE07mbh_01_u:032.022a": "tatheti kṛtvā vivaraṃ praviśya sa; prabhur bhuvo bhujagavarāgrajaḥ sthitaḥ",
    "GE07mbh_01_u:032.022c": "bibharti devīṃ śirasā mahīm imāṃ; samudranemiṃ parigṛhya sarvataḥ brahmovāca",
    "GE07mbh_01_u:032.023a": "śeṣo 'si nāgottama dharmadevo; mahīm imāṃ dhārayase yad ekaḥ",
    "GE07mbh_01_u:032.023c": "anantabhogaḥ parigṛhya sarvāṃ; yathāham evaṃ balabhid yathā vā",
    "GE07mbh_01_u:032.024": "sūta uvāca",
    "GE07mbh_01_u:032.024a": "adho bhūmer vasaty evaṃ nāgo 'nantaḥ pratāpavān",
    "GE07mbh_01_u:032.024c": "dhārayan vasudhām ekaḥ śāsanād brahmaṇo vibhuḥ",
    "GE07mbh_01_u:032.025a": "suparṇaṃ ca sakhāyaṃ vai bhagavān amarottamaḥ",
    "GE07mbh_01_u:032.025c": "prādād anantāya tadā vainateyaṃ pitāmahaḥ",
    "GE07mbh_01_u:032.025d-0381_01": "anante 'bhiprayāte tu vāsukiḥ sa mahābalaḥ",
    "GE07mbh_01_u:032.025d-0381_02": "abhyaṣicyata nāgais tu daivatair iva vāsavaḥ",
    "GE07mbh_01_u:033.001": "sūta uvāca",
    "GE07mbh_01_u:033.001a": "mātuḥ sakāśāt taṃ śāpaṃ śrutvā pannagasattamaḥ",
    "GE07mbh_01_u:033.001c": "vāsukiś cintayām āsa śāpo 'yaṃ na bhavet katham",
    "GE07mbh_01_u:033.002a": "tataḥ sa mantrayām āsa bhrātṛbhiḥ saha sarvaśaḥ",
    "GE07mbh_01_u:033.002c": "airāvataprabhṛtibhir ye sma dharmaparāyaṇāḥ",
    "GE07mbh_01_u:033.003": "vāsukir uvāca",
    "GE07mbh_01_u:033.003a": "ayaṃ śāpo yathoddiṣṭo viditaṃ vas tathānaghāḥ",
    "GE07mbh_01_u:033.003c": "tasya śāpasya mokṣārthaṃ mantrayitvā yatāmahe",
    "GE07mbh_01_u:033.004a": "sarveṣām eva śāpānāṃ pratighāto hi vidyate",
    "GE07mbh_01_u:033.004c": "na tu mātrābhiśaptānāṃ mokṣo vidyeta pannagāḥ",
    "GE07mbh_01_u:033.004d-019_0001": "ārādhya tu jagannāthaṃ brahmāṇaṃ pannagottamāḥ mātṛśāpavimokṣārthaṃ na śeṣo labdhavān varam",
    "GE07mbh_01_u:033.005a": "avyayasyāprameyasya satyasya ca tathāgrataḥ",
    "GE07mbh_01_u:033.005c": "śaptā ity eva me śrutvā jāyate hṛdi vepathuḥ",
    "GE07mbh_01_u:033.006a": "nūnaṃ sarvavināśo 'yam asmākaṃ samudāhṛtaḥ",
    "GE07mbh_01_u:033.006b-0382_01": "śāpaḥ sṛṣṭo mahāghoro mātrā khalv avinītayā",
    "GE07mbh_01_u:033.006c": "na hy enāṃ so 'vyayo devaḥ śapantīṃ pratyaṣedhayat",
    "GE07mbh_01_u:033.007a": "tasmāt saṃmantrayāmo 'tra bhujagānām anāmayam",
    "GE07mbh_01_u:033.007c": "yathā bhaveta sarveṣāṃ mā naḥ kālo 'tyagād ayam",
    "GE07mbh_01_u:033.007d-0383_01": "sarva eva hi nas tāvad buddhimanto vicakṣaṇāḥ",
    "GE07mbh_01_u:033.008a": "api mantrayamāṇā hi hetuṃ paśyāma mokṣaṇe",
    "GE07mbh_01_u:033.008c": "yathā naṣṭaṃ purā devā gūḍham agniṃ guhāgatam",
    "GE07mbh_01_u:033.009a": "yathā sa yajño na bhaved yathā vāpi parābhavet",
    "GE07mbh_01_u:033.009c": "janamejayasya sarpāṇāṃ vināśakaraṇāya hi",
    "GE07mbh_01_u:033.010": "sūta uvāca",
    "GE07mbh_01_u:033.010a": "tathety uktvā tu te sarve kādraveyāḥ samāgatāḥ",
    "GE07mbh_01_u:033.010c": "samayaṃ cakrire tatra mantrabuddhiviśāradāḥ",
    "GE07mbh_01_u:033.010d-0384_01": "teṣu tatropaviṣṭeṣu pannageṣu dvijottama",
    "GE07mbh_01_u:033.010d-0384_02": "elāpatro 'bravīt teṣāṃ mantravidyottamo balaiḥ",
    "GE07mbh_01_u:033.011a": "eke tatrābruvan nāgā vayaṃ bhūtvā dvijarṣabhāḥ",
    "GE07mbh_01_u:033.011c": "janamejayaṃ taṃ bhikṣāmo yajñas te na bhaved iti",
    "GE07mbh_01_u:033.012a": "apare tv abruvan nāgās tatra paṇḍitamāninaḥ",
    "GE07mbh_01_u:033.012c": "mantriṇo 'sya vayaṃ sarve bhaviṣyāmaḥ susaṃmatāḥ",
    "GE07mbh_01_u:033.013a": "sa naḥ prakṣyati sarveṣu kāryeṣv arthaviniścayam",
    "GE07mbh_01_u:033.013c": "tatra buddhiṃ pravakṣyāmo yathā yajño nivartate",
    "GE07mbh_01_u:033.014a": "sa no bahumatān rājā buddhvā buddhimatāṃ varaḥ",
    "GE07mbh_01_u:033.014c": "yajñārthaṃ prakṣyati vyaktaṃ neti vakṣyāmahe vayam",
    "GE07mbh_01_u:033.015a": "darśayanto bahūn doṣān pretya ceha ca dāruṇān",
    "GE07mbh_01_u:033.015c": "hetubhiḥ kāraṇaiś caiva yathā yajño bhaven na saḥ",
    "GE07mbh_01_u:033.016a": "athavā ya upādhyāyaḥ kratau tasmin bhaviṣyati",
    "GE07mbh_01_u:033.016c": "sarpasatravidhānajño rājakāryahite rataḥ",
    "GE07mbh_01_u:033.017a": "taṃ gatvā daśatāṃ kaś cid bhujagaḥ sa mariṣyati",
    "GE07mbh_01_u:033.017c": "tasmin hate yajñakare kratuḥ sa na bhaviṣyati",
    "GE07mbh_01_u:033.018a": "ye cānye sarpasatrajñā bhaviṣyanty asya ṛtvijaḥ",
    "GE07mbh_01_u:033.018c": "tāṃś ca sarvān daśiṣyāmaḥ kṛtam evaṃ bhaviṣyati",
    "GE07mbh_01_u:033.019a": "tatrāpare 'mantrayanta dharmātmāno bhujaṃgamāḥ",
    "GE07mbh_01_u:033.019c": "abuddhir eṣā yuṣmākaṃ brahmahatyā na śobhanā",
    "GE07mbh_01_u:033.020a": "samyak saddharmamūlā hi vyasane śāntir uttamā",
    "GE07mbh_01_u:033.020c": "adharmottaratā nāma kṛtsnaṃ vyāpādayej jagat",
    "GE07mbh_01_u:033.021a": "apare tv abruvan nāgāḥ samiddhaṃ jātavedasam",
    "GE07mbh_01_u:033.021c": "varṣair nirvāpayiṣyāmo meghā bhūtvā savidyutaḥ",
    "GE07mbh_01_u:033.022a": "srugbhāṇḍaṃ niśi gatvā vā apare bhujagottamāḥ",
    "GE07mbh_01_u:033.022c": "pramattānāṃ harantv āśu vighna evaṃ bhaviṣyati",
    "GE07mbh_01_u:033.023a": "yajñe vā bhujagās tasmiñ śataśo 'tha sahasraśaḥ",
    "GE07mbh_01_u:033.023c": "janaṃ daśantu vai sarvam evaṃ trāso bhaviṣyati",
    "GE07mbh_01_u:033.024a": "athavā saṃskṛtaṃ bhojyaṃ dūṣayantu bhujaṃgamāḥ",
    "GE07mbh_01_u:033.024c": "svena mūtrapurīṣeṇa",
    "GE07mbh_01_u:033.025a": "apare tv abruvaṃs tatra ṛtvijo 'sya bhavāmahe",
    "GE07mbh_01_u:033.025c": "yajñavighnaṃ kariṣyāmo dīyatāṃ dakṣiṇā iti",
    "GE07mbh_01_u:033.025e": "vaśyatāṃ ca gato 'sau naḥ kariṣyati yathepṣitam",
    "GE07mbh_01_u:033.026a": "apare tv abruvaṃs tatra jale prakrīḍitaṃ nṛpam",
    "GE07mbh_01_u:033.026c": "gṛham ānīya badhnīmaḥ kratur evaṃ bhaven na saḥ",
    "GE07mbh_01_u:033.027a": "apare tv abruvaṃs tatra nāgāḥ sukṛtakāriṇaḥ",
    "GE07mbh_01_u:033.027c": "daśāmainaṃ pragṛhyāśu kṛtam evaṃ bhaviṣyati",
    "GE07mbh_01_u:033.027e": "chinnaṃ mūlam anarthānāṃ mṛte tasmin bhaviṣyati",
    "GE07mbh_01_u:033.028a": "eṣā vai naiṣṭhikī buddhiḥ sarveṣām eva saṃmatā",
    "GE07mbh_01_u:033.028c": "yathā vā manyase rājaṃs tat kṣipraṃ saṃvidhīyatām",
    "GE07mbh_01_u:033.029a": "ity uktvā samudaikṣanta vāsukiṃ pannageśvaram",
    "GE07mbh_01_u:033.029c": "vāsukiś cāpi saṃcintya tān uvāca bhujaṃgamān",
    "GE07mbh_01_u:033.030a": "naiṣā vo naiṣṭhikī buddhir matā kartuṃ bhujaṃgamāḥ",
    "GE07mbh_01_u:033.030c": "sarveṣām eva me buddhiḥ pannagānāṃ na rocate",
    "GE07mbh_01_u:033.031a": "kiṃ tv atra saṃvidhātavyaṃ bhavatāṃ yad bhaved dhitam",
    "GE07mbh_01_u:033.031b-0385_01": "śreyaḥ prasādanaṃ manye kaśyapasya mahātmanaḥ",
    "GE07mbh_01_u:033.031b-0385_02": "jñātivargasya sauhārdād ātmanaś ca bhujaṃgamāḥ",
    "GE07mbh_01_u:033.031b-0385_03": "na ca jānāti me buddhiḥ kiṃ cit kartuṃ vaco hi vaḥ",
    "GE07mbh_01_u:033.031b-0385_04": "mayā hīdaṃ vidhātavyaṃ bhavatāṃ yad dhitaṃ bhavet",
    "GE07mbh_01_u:033.031c": "anenāhaṃ bhṛśaṃ tapye guṇadoṣau madāśrayau",
    "GE07mbh_01_u:034.001": "sūta uvāca",
    "GE07mbh_01_u:034.001a": "śrutvā tu vacanaṃ teṣāṃ sarveṣām iti ceti ca",
    "GE07mbh_01_u:034.001c": "vāsukeś ca vacaḥ śrutvā elāpatro 'bravīd idam",
    "GE07mbh_01_u:034.001d-0386_01": "prāg eva darśitā buddhir mayaiṣā bhujagottamāḥ",
    "GE07mbh_01_u:034.001d-0386_02": "heyeti yadi vo buddhis tavāpi ca tathā prabho",
    "GE07mbh_01_u:034.001d-0386_03": "astu kāmaṃ mamādyāpi buddhiḥ smaraṇam āgatā",
    "GE07mbh_01_u:034.001d-0386_04": "tāṃ śṛṇuṣva pravakṣyāmi yathātathyena pannagāḥ",
    "GE07mbh_01_u:034.002a": "na sa yajño na bhavitā na sa rājā tathāvidhaḥ",
    "GE07mbh_01_u:034.002c": "janamejayaḥ pāṇḍaveyo yato 'smākaṃ mahābhayam",
    "GE07mbh_01_u:034.003a": "daivenopahato rājan yo bhaved iha pūruṣaḥ",
    "GE07mbh_01_u:034.003c": "sa daivam evāśrayate nānyat tatra parāyaṇam",
    "GE07mbh_01_u:034.004a": "tad idaṃ daivam asmākaṃ bhayaṃ pannagasattamāḥ",
    "GE07mbh_01_u:034.004c": "daivam evāśrayāmo 'tra śṛṇudhvaṃ ca vaco mama",
    "GE07mbh_01_u:034.005a": "ahaṃ śāpe samutsṛṣṭe samaśrauṣaṃ vacas tadā",
    "GE07mbh_01_u:034.005c": "mātur utsaṅgam ārūḍho bhayāt pannagasattamāḥ",
    "GE07mbh_01_u:034.006a": "devānāṃ pannagaśreṣṭhās tīkṣṇās tīkṣṇā iti prabho",
    "GE07mbh_01_u:034.006b-0387_01": "śāpaduḥkhāgnitaptānāṃ pannagānām anāmayam",
    "GE07mbh_01_u:034.006b-0387_02": "kṛpayā parayāviṣṭāḥ prārthayanto divaukasaḥ",
    "GE07mbh_01_u:034.006c": "pitāmaham upāgamya duḥkhārtānāṃ mahādyute",
    "GE07mbh_01_u:034.007": "devā ūcuḥ",
    "GE07mbh_01_u:034.007a": "kā hi labdhvā priyān putrāñ śaped evaṃ pitāmaha",
    "GE07mbh_01_u:034.007c": "ṛte kadrūṃ tīkṣṇarūpāṃ devadeva tavāgrataḥ",
    "GE07mbh_01_u:034.008a": "tatheti ca vacas tasyās tvayāpy uktaṃ pitāmaha",
    "GE07mbh_01_u:034.008c": "etad icchāma vijñātuṃ kāraṇaṃ yan na vāritā brahmovāca",
    "GE07mbh_01_u:034.009a": "bahavaḥ pannagās tīkṣṇā bhīmavīryā viṣolbaṇāḥ",
    "GE07mbh_01_u:034.009c": "prajānāṃ hitakāmo 'haṃ na nivāritavāṃs tadā",
    "GE07mbh_01_u:034.010a": "ye dandaśūkāḥ kṣudrāś ca pāpacārā viṣolbaṇāḥ",
    "GE07mbh_01_u:034.010c": "teṣāṃ vināśo bhavitā na tu ye dharmacāriṇaḥ",
    "GE07mbh_01_u:034.011a": "yannimittaṃ ca bhavitā mokṣas teṣāṃ mahābhayāt",
    "GE07mbh_01_u:034.011c": "pannagānāṃ nibodhadhvaṃ tasmin kāle tathāgate",
    "GE07mbh_01_u:034.012a": "yāyāvarakule dhīmān bhaviṣyati mahān ṛṣiḥ",
    "GE07mbh_01_u:034.012c": "jaratkārur iti khyātas tejasvī niyatendriyaḥ",
    "GE07mbh_01_u:034.013a": "tasya putro jaratkāror utpatsyati mahātapāḥ",
    "GE07mbh_01_u:034.013c": "āstīko nāma yajñaṃ sa pratiṣetsyati taṃ tadā",
    "GE07mbh_01_u:034.013e": "tatra mokṣyanti bhujagā ye bhaviṣyanti dhārmikāḥ",
    "GE07mbh_01_u:034.014": "devā ūcuḥ",
    "GE07mbh_01_u:034.014a": "sa munipravaro deva jaratkārur mahātapāḥ",
    "GE07mbh_01_u:034.014c": "kasyāṃ putraṃ mahātmānaṃ janayiṣyati vīryavān brahmovāca",
    "GE07mbh_01_u:034.015-0388_01": "vāsuker bhaginī kanyā samutpannā suśobhanā",
    "GE07mbh_01_u:034.015-0388_02": "tasmai dāsyati tāṃ kanyāṃ vāsukir bhujagottamaḥ",
    "GE07mbh_01_u:034.015-0388_03": "tasyāṃ janayitā putraṃ vedavedāṅgapāragam",
    "GE07mbh_01_u:034.015a": "sanāmāyāṃ sanāmā sa kanyāyāṃ dvijasattamaḥ",
    "GE07mbh_01_u:034.015c": "apatyaṃ vīryavān devā vīryavaj janayiṣyati",
    "GE07mbh_01_u:034.015d-0389_01": "vāsukeḥ sarparājasya jaratkāruḥ svasā kila",
    "GE07mbh_01_u:034.015d-0389_02": "sa tasyāṃ bhavitā putraḥ śāpān nāgāṃś ca mokṣyati",
    "GE07mbh_01_u:034.016": "elāpatra uvāca",
    "GE07mbh_01_u:034.016a": "evam astv iti taṃ devāḥ pitāmaham athābruvan",
    "GE07mbh_01_u:034.016c": "uktvā caivaṃ gatā devāḥ sa ca devaḥ pitāmahaḥ",
    "GE07mbh_01_u:034.017a": "so 'ham evaṃ prapaśyāmi vāsuke bhaginīṃ tava",
    "GE07mbh_01_u:034.017c": "jaratkārur iti khyātāṃ tāṃ tasmai pratipādaya",
    "GE07mbh_01_u:034.018a": "bhaikṣavad bhikṣamāṇāya nāgānāṃ bhayaśāntaye",
    "GE07mbh_01_u:034.018c": "ṛṣaye suvratāya tvam eṣa mokṣaḥ śruto mayā",
    "GE07mbh_01_u:035.001": "sūta uvāca",
    "GE07mbh_01_u:035.001a": "elāpatrasya tu vacaḥ śrutvā nāgā dvijottama",
    "GE07mbh_01_u:035.001c": "sarve prahṛṣṭamanasaḥ sādhu sādhv ity apūjayan",
    "GE07mbh_01_u:035.002a": "tataḥ prabhṛti tāṃ kanyāṃ vāsukiḥ paryarakṣata",
    "GE07mbh_01_u:035.002c": "jaratkāruṃ svasāraṃ vai paraṃ harṣam avāpa ca",
    "GE07mbh_01_u:035.003a": "tato nātimahān kālaḥ samatīta ivābhavat",
    "GE07mbh_01_u:035.003c": "atha devāsurāḥ sarve mamanthur varuṇālayam",
    "GE07mbh_01_u:035.004a": "tatra netram abhūn nāgo vāsukir balināṃ varaḥ",
    "GE07mbh_01_u:035.004c": "samāpyaiva ca tat karma pitāmaham upāgaman",
    "GE07mbh_01_u:035.005a": "devā vāsukinā sārdhaṃ pitāmaham athābruvan",
    "GE07mbh_01_u:035.005c": "bhagavañ śāpabhīto 'yaṃ vāsukis tapyate bhṛśam",
    "GE07mbh_01_u:035.006a": "tasyedaṃ mānasaṃ śalyaṃ samuddhartuṃ tvam arhasi",
    "GE07mbh_01_u:035.006c": "jananyāḥ śāpajaṃ deva jñātīnāṃ hitakāṅkṣiṇaḥ",
    "GE07mbh_01_u:035.007a": "hito hy ayaṃ sadāsmākaṃ priyakārī ca nāgarāṭ",
    "GE07mbh_01_u:035.007c": "kuru prasādaṃ deveśa śamayāsya manojvaram brahmovāca",
    "GE07mbh_01_u:035.008a": "mayaivaitad vitīrṇaṃ vai vacanaṃ manasāmarāḥ",
    "GE07mbh_01_u:035.008c": "elāpatreṇa nāgena yad asyābhihitaṃ purā mātṛśāpo nānyathāyaṃ kartuṃ śakyo mayā surāḥ",
    "GE07mbh_01_u:035.008d-020_0002": "yasmān mātā gurutarī sarveṣām eva dehinām",
    "GE07mbh_01_u:035.009a": "tat karotv eṣa nāgendraḥ prāptakālaṃ vacas tathā",
    "GE07mbh_01_u:035.009c": "vinaśiṣyanti ye pāpā na tu ye dharmacāriṇaḥ",
    "GE07mbh_01_u:035.010a": "utpannaḥ sa jaratkārus tapasy ugre rato dvijaḥ",
    "GE07mbh_01_u:035.010c": "tasyaiṣa bhaginīṃ kāle jaratkāruṃ prayacchatu",
    "GE07mbh_01_u:035.011a": "yad elāpatreṇa vacas tadoktaṃ bhujagena ha",
    "GE07mbh_01_u:035.011c": "pannagānāṃ hitaṃ devās tat tathā na tad anyathā",
    "GE07mbh_01_u:035.012": "sūta uvāca",
    "GE07mbh_01_u:035.012a": "etac chrutvā sa nāgendraḥ pitāmahavacas tadā",
    "GE07mbh_01_u:035.012b-0390_01": "saṃdiśya pannagān sarvān vāsukiḥ śāpamohitaḥ",
    "GE07mbh_01_u:035.012b-0390_02": "svasāram udyamya tadā jaratkārum ṛṣiṃ prati",
    "GE07mbh_01_u:035.012c": "sarpān bahūñ jaratkārau nityayuktān samādadhat",
    "GE07mbh_01_u:035.013a": "jaratkārur yadā bhāryām icched varayituṃ prabhuḥ",
    "GE07mbh_01_u:035.013c": "śīghram etya mamākhyeyaṃ tan naḥ śreyo bhaviṣyati",
    "GE07mbh_01_u:036.001": "śaunaka uvāca",
    "GE07mbh_01_u:036.001a": "jaratkārur iti proktaṃ yat tvayā sūtanandana",
    "GE07mbh_01_u:036.001c": "icchāmy etad ahaṃ tasya ṛṣeḥ śrotuṃ mahātmanaḥ",
    "GE07mbh_01_u:036.002a": "kiṃ kāraṇaṃ jaratkāror nāmaitat prathitaṃ bhuvi",
    "GE07mbh_01_u:036.002c": "jaratkāruniruktaṃ tvaṃ yathāvad vaktum arhasi",
    "GE07mbh_01_u:036.002d-0391_01": "tat tasya vacanaṃ śrutvā provāca sa mahādyutiḥ",
    "GE07mbh_01_u:036.003": "sūta uvāca",
    "GE07mbh_01_u:036.003a": "jareti kṣayam āhur vai dāruṇaṃ kārusaṃjñitam",
    "GE07mbh_01_u:036.003c": "śarīraṃ kāru tasyāsīt tat sa dhīmāñ śanaiḥ śanaiḥ",
    "GE07mbh_01_u:036.004a": "kṣapayām āsa tīvreṇa tapasety ata ucyate",
    "GE07mbh_01_u:036.004c": "jaratkārur iti brahman vāsuker bhaginī tathā",
    "GE07mbh_01_u:036.005a": "evam uktas tu dharmātmā śaunakaḥ prāhasat tadā",
    "GE07mbh_01_u:036.005c": "ugraśravasam āmantrya upapannam iti bruvan śaunaka uvāca",
    "GE07mbh_01_u:036.005d-0392_01": "uktaṃ nāma yathāpūrvaṃ sarvaṃ tac chrutavān aham",
    "GE07mbh_01_u:036.005d-0392_02": "yathā tu jāto hy āstīka etad icchāmi veditum",
    "GE07mbh_01_u:036.005d-0392_03": "tac chrutvā vacanaṃ tasya sūtaḥ provāca śāstrataḥ sūta uvāca",
    "GE07mbh_01_u:036.006-0393_01": "saṃdiśya pannagān sarvān vāsukiḥ susamāhitaḥ",
    "GE07mbh_01_u:036.006-0393_02": "svasāram udyamya tadā jaratkārum ṛṣiṃ prati",
    "GE07mbh_01_u:036.006a": "atha kālasya mahataḥ sa muniḥ saṃśitavrataḥ",
    "GE07mbh_01_u:036.006c": "tapasy abhirato dhīmān na dārān abhyakāṅkṣata",
    "GE07mbh_01_u:036.007a": "sa ūrdhvaretās tapasi prasaktaḥ; svādhyāyavān vītabhayaklamaḥ san",
    "GE07mbh_01_u:036.007c": "cacāra sarvāṃ pṛthivīṃ mahātmā; na cāpi dārān manasāpy akāṅkṣat",
    "GE07mbh_01_u:036.008a": "tato 'parasmin saṃprāpte kāle kasmiṃś cid eva tu",
    "GE07mbh_01_u:036.008c": "parikṣid iti vikhyāto rājā kauravavaṃśabhṛt",
    "GE07mbh_01_u:036.009a": "yathā pāṇḍur mahābāhur dhanurdharavaro bhuvi",
    "GE07mbh_01_u:036.009c": "babhūva mṛgayāśīlaḥ purāsya prapitāmahaḥ",
    "GE07mbh_01_u:036.009d-0394_01": "tathā vikhyātavāṃl loke parikṣid abhimanyujaḥ",
    "GE07mbh_01_u:036.010a": "mṛgān vidhyan varāhāṃś ca tarakṣūn mahiṣāṃs tathā",
    "GE07mbh_01_u:036.010c": "anyāṃś ca vividhān vanyāṃś cacāra pṛthivīpatiḥ",
    "GE07mbh_01_u:036.011a": "sa kadā cin mṛgaṃ viddhvā bāṇena nataparvaṇā",
    "GE07mbh_01_u:036.011c": "pṛṣṭhato dhanur ādāya sasāra gahane vane",
    "GE07mbh_01_u:036.012a": "yathā hi bhagavān rudro viddhvā yajñamṛgaṃ divi",
    "GE07mbh_01_u:036.012c": "anvagacchad dhanuṣpāṇiḥ paryanveṣaṃs tatas tataḥ",
    "GE07mbh_01_u:036.013a": "na hi tena mṛgo viddho jīvan gacchati vai vanam",
    "GE07mbh_01_u:036.013c": "pūrvarūpaṃ tu tan nūnam āsīt svargagatiṃ prati",
    "GE07mbh_01_u:036.013e": "parikṣitas tasya rājño viddho yan naṣṭavān mṛgaḥ",
    "GE07mbh_01_u:036.014a": "dūraṃ cāpahṛtas tena mṛgeṇa sa mahīpatiḥ",
    "GE07mbh_01_u:036.014c": "pariśrāntaḥ pipāsārta āsasāda muniṃ vane",
    "GE07mbh_01_u:036.015a": "gavāṃ pracāreṣv āsīnaṃ vatsānāṃ mukhaniḥsṛtam",
    "GE07mbh_01_u:036.015c": "bhūyiṣṭham upayuñjānaṃ phenam āpibatāṃ payaḥ",
    "GE07mbh_01_u:036.016a": "tam abhidrutya vegena sa rājā saṃśitavratam",
    "GE07mbh_01_u:036.016c": "apṛcchad dhanur udyamya taṃ muniṃ kṣucchramānvitaḥ",
    "GE07mbh_01_u:036.017a": "bho bho brahmann ahaṃ rājā parikṣid abhimanyujaḥ",
    "GE07mbh_01_u:036.017c": "mayā viddho mṛgo naṣṭaḥ kaccit tvaṃ dṛṣṭavān asi",
    "GE07mbh_01_u:036.018a": "sa munis tasya novāca kiṃ cin maunavrate sthitaḥ",
    "GE07mbh_01_u:036.018c": "tasya skandhe mṛtaṃ sarpaṃ kruddho rājā samāsajat",
    "GE07mbh_01_u:036.019a": "dhanuṣkoṭyā samutkṣipya sa cainaṃ samudaikṣata",
    "GE07mbh_01_u:036.019c": "na ca kiṃ cid uvācainaṃ śubhaṃ vā yadi vāśubham",
    "GE07mbh_01_u:036.020a": "sa rājā krodham utsṛjya vyathitas taṃ tathāgatam",
    "GE07mbh_01_u:036.020c": "dṛṣṭvā jagāma nagaram ṛṣis tv āste tathaiva saḥ",
    "GE07mbh_01_u:036.020d-0395_01": "na hi taṃ rājaśārdūlaṃ kṣamāśīlo mahāmuniḥ",
    "GE07mbh_01_u:036.020d-0395_02": "svadharmanirataṃ bhūpaṃ samākṣipto 'py adharṣayat",
    "GE07mbh_01_u:036.020d-0396_01": "na hi taṃ rājaśārdūlas tathā dharmaparāyaṇam",
    "GE07mbh_01_u:036.020d-0396_02": "jānāti bharataśreṣṭhas tata enam adharṣayat",
    "GE07mbh_01_u:036.021a": "taruṇas tasya putro 'bhūt tigmatejā mahātapāḥ",
    "GE07mbh_01_u:036.021c": "śṛṅgī nāma mahākrodho duṣprasādo mahāvrataḥ",
    "GE07mbh_01_u:036.022a": "sa devaṃ param īśānaṃ sarvabhūtahite ratam",
    "GE07mbh_01_u:036.022c": "brahmāṇam upatasthe vai kāle kāle susaṃyataḥ",
    "GE07mbh_01_u:036.022e": "sa tena samanujñāto brahmaṇā gṛham eyivān",
    "GE07mbh_01_u:036.023a": "sakhyoktaḥ krīḍamānena sa tatra hasatā kila",
    "GE07mbh_01_u:036.023c": "saṃrambhī kopano 'tīva viṣakalpa ṛṣeḥ sutaḥ",
    "GE07mbh_01_u:036.023d-0397_01": "uddiśya pitaraṃ tasya yac chrutvā roṣam āharat",
    "GE07mbh_01_u:036.023e": "ṛṣiputreṇa narmārthaṃ kṛśena dvijasattama",
    "GE07mbh_01_u:036.024a": "tejasvinas tava pitā tathaiva ca tapasvinaḥ",
    "GE07mbh_01_u:036.024c": "śavaṃ skandhena vahati mā śṛṅgin garvito bhava",
    "GE07mbh_01_u:036.025a": "vyāharatsv ṛṣiputreṣu mā sma kiṃ cid vaco vadīḥ",
    "GE07mbh_01_u:036.025c": "asmadvidheṣu siddheṣu brahmavitsu tapasviṣu",
    "GE07mbh_01_u:036.026a": "kva te puruṣamānitvaṃ kva te vācas tathāvidhāḥ",
    "GE07mbh_01_u:036.026c": "darpajāḥ pitaraṃ yas tvaṃ draṣṭā śavadharaṃ tathā",
    "GE07mbh_01_u:036.026d-0398_01": "pitrā ca tava tat karma nānurūpam ivātmanaḥ",
    "GE07mbh_01_u:036.026d-0398_02": "kṛtaṃ munijanaśreṣṭha yenāhaṃ bhṛśaduḥkhitaḥ",
    "GE07mbh_01_u:037.001": "sūta uvāca",
    "GE07mbh_01_u:037.001a": "evam uktaḥ sa tejasvī śṛṅgī kopasamanvitaḥ",
    "GE07mbh_01_u:037.001c": "mṛtadhāraṃ guruṃ śrutvā paryatapyata manyunā",
    "GE07mbh_01_u:037.002a": "sa taṃ kṛśam abhipreṣkya sūnṛtāṃ vācam utsṛjan",
    "GE07mbh_01_u:037.002c": "apṛcchata kathaṃ tātaḥ sa me 'dya mṛtadhārakaḥ",
    "GE07mbh_01_u:037.002d-0399_01": "ananyacetāḥ satataṃ viṣṇuṃ devam atoṣayat",
    "GE07mbh_01_u:037.002d-0399_02": "vanyānnabhojī satataṃ munir maunavrate sthitaḥ",
    "GE07mbh_01_u:037.002d-0399_03": "evaṃbhūtaḥ sa tejasvī sa me 'dya mṛtadhārakaḥ",
    "GE07mbh_01_u:037.003": "kṛśa uvāca",
    "GE07mbh_01_u:037.003a": "rājñā parikṣitā tāta mṛgayāṃ paridhāvatā",
    "GE07mbh_01_u:037.003c": "avasaktaḥ pitus te 'dya mṛtaḥ skandhe bhujaṃgamaḥ",
    "GE07mbh_01_u:037.004": "śṛṅgy uvāca",
    "GE07mbh_01_u:037.004a": "kiṃ me pitrā kṛtaṃ tasya rājño 'niṣṭaṃ durātmanaḥ",
    "GE07mbh_01_u:037.004c": "brūhi tvaṃ kṛśa tattvena paśya me tapaso balam",
    "GE07mbh_01_u:037.005": "kṛśa uvāca",
    "GE07mbh_01_u:037.005a": "sa rājā mṛgayāṃ yātaḥ parikṣid abhimanyujaḥ",
    "GE07mbh_01_u:037.005c": "sasāra mṛgam ekākī viddhvā bāṇena patriṇā",
    "GE07mbh_01_u:037.006a": "na cāpaśyan mṛgaṃ rājā caraṃs tasmin mahāvane",
    "GE07mbh_01_u:037.006c": "pitaraṃ te sa dṛṣṭvaiva papracchānabhibhāṣiṇam",
    "GE07mbh_01_u:037.007a": "taṃ sthāṇubhūtaṃ tiṣṭhantaṃ kṣutpipāsāśramāturaḥ",
    "GE07mbh_01_u:037.007c": "punaḥ punar mṛgaṃ naṣṭaṃ papraccha pitaraṃ tava",
    "GE07mbh_01_u:037.008a": "sa ca maunavratopeto naiva taṃ pratyabhāṣata",
    "GE07mbh_01_u:037.008c": "tasya rājā dhanuṣkoṭyā sarpaṃ skandhe samāsṛjat",
    "GE07mbh_01_u:037.009a": "śṛṅgiṃs tava pitādyāsau tathaivāste yatavrataḥ",
    "GE07mbh_01_u:037.009c": "so 'pi rājā svanagaraṃ pratiyāto gajāhvayam",
    "GE07mbh_01_u:037.010": "sūta uvāca",
    "GE07mbh_01_u:037.010a": "śrutvaivam ṛṣiputras tu divaṃ stabdhveva viṣṭhitaḥ",
    "GE07mbh_01_u:037.010c": "kopasaṃraktanayanaḥ prajvalann iva manyunā",
    "GE07mbh_01_u:037.011a": "āviṣṭaḥ sa tu kopena śaśāpa nṛpatiṃ tadā",
    "GE07mbh_01_u:037.011c": "vāry upaspṛśya tejasvī krodhavegabalātkṛtaḥ",
    "GE07mbh_01_u:037.012": "śṛṅgy uvāca",
    "GE07mbh_01_u:037.012a": "yo 'sau vṛddhasya tātasya tathā kṛcchragatasya ca",
    "GE07mbh_01_u:037.012c": "skandhe mṛtam avāsrākṣīt pannagaṃ rājakilbiṣī",
    "GE07mbh_01_u:037.013a": "taṃ pāpam atisaṃkruddhas takṣakaḥ pannagottamaḥ",
    "GE07mbh_01_u:037.013c": "āśīviṣas tigmatejā madvākyabalacoditaḥ",
    "GE07mbh_01_u:037.014a": "saptarātrādito netā yamasya sadanaṃ prati",
    "GE07mbh_01_u:037.014c": "dvijānām avamantāraṃ kurūṇām ayaśaskaram",
    "GE07mbh_01_u:037.014d-0400_01": "no cet tatas takṣako 'pi yāsyate yamamandiram",
    "GE07mbh_01_u:037.015": "sūta uvāca",
    "GE07mbh_01_u:037.015a": "iti śaptvā nṛpaṃ kruddhaḥ śṛṅgī pitaram abhyayāt",
    "GE07mbh_01_u:037.015c": "āsīnaṃ gocare tasmin vahantaṃ śavapannagam",
    "GE07mbh_01_u:037.016a": "sa tam ālakṣya pitaraṃ śṛṅgī skandhagatena vai",
    "GE07mbh_01_u:037.016c": "śavena bhujagenāsīd bhūyaḥ krodhasamanvitaḥ",
    "GE07mbh_01_u:037.017a": "duḥkhāc cāśrūṇi mumuce pitaraṃ cedam abravīt",
    "GE07mbh_01_u:037.017c": "śrutvemāṃ dharṣaṇāṃ tāta tava tena durātmanā",
    "GE07mbh_01_u:037.018a": "rājñā parikṣitā kopād aśapaṃ tam ahaṃ nṛpam",
    "GE07mbh_01_u:037.018c": "yathārhati sa evograṃ śāpaṃ kurukulādhamaḥ",
    "GE07mbh_01_u:037.019a": "saptame 'hani taṃ pāpaṃ takṣakaḥ pannagottamaḥ",
    "GE07mbh_01_u:037.019c": "vaivasvatasya bhavanaṃ netā paramadāruṇam",
    "GE07mbh_01_u:037.020a": "tam abravīt pitā brahmaṃs tathā kopasamanvitam",
    "GE07mbh_01_u:037.020c": "na me priyaṃ kṛtaṃ tāta naiṣa dharmas tapasvinām kāmaṃ krodhaṃ tathā lobhaṃ yas tapasvī na śaknuyāt",
    "GE07mbh_01_u:037.020d-021_0002": "vijetum akṛtaprajñaḥ sa yāti narakaṃ dhruvam",
    "GE07mbh_01_u:037.020d-021_0003": "trividhaṃ narakasyedaṃ dvāraṃ nāśanam ātmanaḥ kāmaḥ krodhas tathā lobhas tasmād etat trayaṃ tyajet",
    "GE07mbh_01_u:037.020d-021_0005": "yaḥ pravrajyāṃ gṛhītvā tu na bhaved vijitendriyaḥ",
    "GE07mbh_01_u:037.020d-021_0006": "varṣakoṭisahasrāṇi sa yāti narakaṃ dhruvam",
    "GE07mbh_01_u:037.021a": "vayaṃ tasya narendrasya viṣaye nivasāmahe",
    "GE07mbh_01_u:037.021c": "nyāyato rakṣitās tena tasya pāpaṃ na rocaye",
    "GE07mbh_01_u:037.022a": "sarvathā vartamānasya rājño hy asmadvidhaiḥ sadā",
    "GE07mbh_01_u:037.022c": "kṣantavyaṃ putra dharmo hi hato hanti na saṃśayaḥ",
    "GE07mbh_01_u:037.023a": "yadi rājā na rakṣeta pīḍā vai naḥ parā bhavet",
    "GE07mbh_01_u:037.023c": "na śaknuyāma carituṃ dharmaṃ putra yathāsukham",
    "GE07mbh_01_u:037.024a": "rakṣyamāṇā vayaṃ tāta rājabhiḥ śāstradṛṣṭibhiḥ",
    "GE07mbh_01_u:037.024c": "carāmo vipulaṃ dharmaṃ teṣāṃ cāṃśo 'sti dharmataḥ",
    "GE07mbh_01_u:037.024d-0401_01": "sarvathā vartamānasya rājñaḥ kṣantavyam eva hi",
    "GE07mbh_01_u:037.025a": "parikṣit tu viśeṣeṇa yathāsya prapitāmahaḥ",
    "GE07mbh_01_u:037.025c": "rakṣaty asmān yathā rājñā rakṣitavyāḥ prajās tathā",
    "GE07mbh_01_u:037.026a": "teneha kṣudhitenādya śrāntena ca tapasvinā",
    "GE07mbh_01_u:037.026c": "ajānatā vratam idaṃ kṛtam etad asaṃśayam",
    "GE07mbh_01_u:037.026d-0402_01": "arājake janapade doṣā jāyanti vai sadā",
    "GE07mbh_01_u:037.026d-0402_02": "udvṛttaṃ satataṃ lokaṃ rājā daṇḍena śāsti vai",
    "GE07mbh_01_u:037.026d-0402_03": "daṇḍāt pratibhayaṃ bhūyaḥ śāntir utpadyate tadā",
    "GE07mbh_01_u:037.026d-0402_04": "nodvignaś carate dharmaṃ nodvignaś carate kriyām",
    "GE07mbh_01_u:037.026d-0402_05": "rājñā pratiṣṭhito dharmo dharmāt svargaḥ pratiṣṭhitaḥ",
    "GE07mbh_01_u:037.026d-0402_06": "rājño yajñakriyāḥ sarvā yajñād devāḥ pratiṣṭhitāḥ",
    "GE07mbh_01_u:037.026d-0402_07": "devād vṛṣṭiḥ pravarteta vṛṣṭer oṣadhayaḥ smṛtāḥ",
    "GE07mbh_01_u:037.026d-0402_08": "oṣadhibhyo manuṣyāṇāṃ dhārayan satataṃ hitam",
    "GE07mbh_01_u:037.026d-0402_09": "manuṣyāṇāṃ ca yo dhātā rājā rājyakaraḥ punaḥ",
    "GE07mbh_01_u:037.026d-0402_10": "daśaśrotriyasamo rājā ity evaṃ manur abravīt",
    "GE07mbh_01_u:037.027a": "tasmād idaṃ tvayā bālyāt sahasā duṣkṛtaṃ kṛtam",
    "GE07mbh_01_u:037.027c": "na hy arhati nṛpaḥ śāpam asmattaḥ putra sarvathā krodhāt śāpam utsṛjatā tapohānir anuttamā",
    "GE07mbh_01_u:037.027d-022_0002": "kṛtātmanas tvayā tāta vipreṇeva pratigrahāt",
    "GE07mbh_01_u:037.027d-022_0003": "ato 'haṃ tvāṃ prabravīmi śāpo 'sya na bhaved yathā",
    "GE07mbh_01_u:037.027d-022_0004": "parikṣito mahābhāga tathā kuru yatavrata",
    "GE07mbh_01_u:038.001": "śṛṅgy uvāca",
    "GE07mbh_01_u:038.001a": "yady etat sāhasaṃ tāta yadi vā duṣkṛtaṃ kṛtam",
    "GE07mbh_01_u:038.001c": "priyaṃ vāpy apriyaṃ vā te vāg uktā na mṛṣā mayā",
    "GE07mbh_01_u:038.002a": "naivānyathedaṃ bhavitā pitar eṣa bravīmi te",
    "GE07mbh_01_u:038.002c": "nāhaṃ mṛṣā prabravīmi svaireṣv api kutaḥ śapan",
    "GE07mbh_01_u:038.003": "śamīka uvāca",
    "GE07mbh_01_u:038.003a": "jānāmy ugraprabhāvaṃ tvāṃ putra satyagiraṃ tathā",
    "GE07mbh_01_u:038.003c": "nānṛtaṃ hy uktapūrvaṃ te naitan mithyā bhaviṣyati",
    "GE07mbh_01_u:038.004a": "pitrā putro vayaḥstho 'pi satataṃ vācya eva tu",
    "GE07mbh_01_u:038.004c": "yathā syād guṇasaṃyuktaḥ prāpnuyāc ca mahad yaśaḥ",
    "GE07mbh_01_u:038.005a": "kiṃ punar bāla eva tvaṃ tapasā bhāvitaḥ prabho",
    "GE07mbh_01_u:038.005c": "vardhate ca prabhavatāṃ kopo 'tīva mahātmanām",
    "GE07mbh_01_u:038.005d-0403_01": "utsīdeyur ime lokāḥ kṣamā cāsya pratikriyā",
    "GE07mbh_01_u:038.006a": "so 'haṃ paśyāmi vaktavyaṃ tvayi dharmabhṛtāṃ vara",
    "GE07mbh_01_u:038.006c": "putratvaṃ bālatāṃ caiva tavāvekṣya ca sāhasam",
    "GE07mbh_01_u:038.007a": "sa tvaṃ śamayuto bhūtvā vanyam āhāram āharan",
    "GE07mbh_01_u:038.007c": "cara krodham imaṃ tyaktvā naivaṃ dharmaṃ prahāsyasi",
    "GE07mbh_01_u:038.008a": "krodho hi dharmaṃ harati yatīnāṃ duḥkhasaṃcitam",
    "GE07mbh_01_u:038.008c": "tato dharmavihīnānāṃ gatir iṣṭā na vidyate",
    "GE07mbh_01_u:038.008d-023_0001": "te 'tra dhanyāḥ śubhadhiyo ye dharme satataṃ ratāḥ",
    "GE07mbh_01_u:038.008d-023_0002": "narāḥ sukṛtakalyāṇā ātmanaḥ priyakāṅkṣiṇaḥ",
    "GE07mbh_01_u:038.009a": "śama eva yatīnāṃ hi kṣamiṇāṃ siddhikārakaḥ",
    "GE07mbh_01_u:038.009c": "kṣamāvatām ayaṃ lokaḥ paraś caiva kṣamāvatām",
    "GE07mbh_01_u:038.010a": "tasmāc carethāḥ satataṃ kṣamāśīlo jitendriyaḥ",
    "GE07mbh_01_u:038.010c": "kṣamayā prāpsyase lokān brahmaṇaḥ samanantarān",
    "GE07mbh_01_u:038.011a": "mayā tu śamam āsthāya yac chakyaṃ kartum adya vai",
    "GE07mbh_01_u:038.011c": "tat kariṣye 'dya tātāhaṃ preṣayiṣye nṛpāya vai",
    "GE07mbh_01_u:038.011d-023_0003": "tato gauramukhaṃ śiṣyaṃ śīlavantaṃ guṇānvitam āhūya yāhi rājānaṃ vṛttāntam idam ucyatām",
    "GE07mbh_01_u:038.012a": "mama putreṇa śapto 'si bālenākṛtabuddhinā",
    "GE07mbh_01_u:038.012c": "mamemāṃ dharṣaṇāṃ tvattaḥ prekṣya rājann amarṣiṇā",
    "GE07mbh_01_u:038.013": "sūta uvāca",
    "GE07mbh_01_u:038.013a": "evamādiśya śiṣyaṃ sa preṣayām āsa suvrataḥ",
    "GE07mbh_01_u:038.013c": "parikṣite nṛpataye dayāpanno mahātapāḥ",
    "GE07mbh_01_u:038.014a": "saṃdiśya kuśalapraśnaṃ kāryavṛttāntam eva ca",
    "GE07mbh_01_u:038.014c": "śiṣyaṃ gauramukhaṃ nāma śīlavantaṃ samāhitam",
    "GE07mbh_01_u:038.015a": "so 'bhigamya tataḥ śīghraṃ narendraṃ kuruvardhanam",
    "GE07mbh_01_u:038.015c": "viveśa bhavanaṃ rājñaḥ pūrvaṃ dvāḥsthair niveditaḥ",
    "GE07mbh_01_u:038.016a": "pūjitaś ca narendreṇa dvijo gauramukhas tataḥ",
    "GE07mbh_01_u:038.016c": "ācakhyau pariviśrānto rājñe sarvam aśeṣataḥ",
    "GE07mbh_01_u:038.016e": "śamīkavacanaṃ ghoraṃ yathoktaṃ mantrisaṃnidhau",
    "GE07mbh_01_u:038.017a": "śamīko nāma rājendra viṣaye vartate tava",
    "GE07mbh_01_u:038.017c": "ṛṣiḥ paramadharmātmā dāntaḥ śānto mahātapāḥ",
    "GE07mbh_01_u:038.018a": "tasya tvayā naravyāghra sarpaḥ prāṇair viyojitaḥ",
    "GE07mbh_01_u:038.018c": "avasakto dhanuṣkoṭyā skandhe bharatasattama",
    "GE07mbh_01_u:038.018e": "kṣāntavāṃs tava tat karma putras tasya na cakṣame",
    "GE07mbh_01_u:038.019a": "tena śapto 'si rājendra pitur ajñātam adya vai",
    "GE07mbh_01_u:038.019c": "takṣakaḥ saptarātreṇa mṛtyus te vai bhaviṣyati",
    "GE07mbh_01_u:038.020a": "tatra rakṣāṃ kuruṣveti punaḥ punar athābravīt",
    "GE07mbh_01_u:038.020c": "tad anyathā na śakyaṃ ca kartuṃ kena cid apy uta",
    "GE07mbh_01_u:038.021a": "na hi śaknoti saṃyantuṃ putraṃ kopasamanvitam",
    "GE07mbh_01_u:038.021c": "tato 'haṃ preṣitas tena tava rājan hitārthinā",
    "GE07mbh_01_u:038.022a": "iti śrutvā vaco ghoraṃ sa rājā kurunandanaḥ",
    "GE07mbh_01_u:038.022c": "paryatapyata tat pāpaṃ kṛtvā rājā mahātapāḥ",
    "GE07mbh_01_u:038.023a": "taṃ ca maunavratadharaṃ śrutvā munivaraṃ tadā",
    "GE07mbh_01_u:038.023c": "bhūya evābhavad rājā śokasaṃtaptamānasaḥ",
    "GE07mbh_01_u:038.024a": "anukrośātmatāṃ tasya śamīkasyāvadhārya tu",
    "GE07mbh_01_u:038.024c": "paryatapyata bhūyo 'pi kṛtvā tat kilbiṣaṃ muneḥ",
    "GE07mbh_01_u:038.025a": "na hi mṛtyuṃ tathā rājā śrutvā vai so 'nvatapyata",
    "GE07mbh_01_u:038.025c": "aśocad amaraprakhyo yathā kṛtveha karma tat",
    "GE07mbh_01_u:038.026a": "tatas taṃ preṣayām āsa rājā gauramukhaṃ tadā",
    "GE07mbh_01_u:038.026c": "bhūyaḥ prasādaṃ bhagavān karotv iti mameti vai",
    "GE07mbh_01_u:038.026d-0404_01": "śrutvā tu vacanaṃ rājño munir gauramukhas tadā",
    "GE07mbh_01_u:038.026d-0404_02": "tam anujñāpya vegena prajagāmāśramaṃ guroḥ",
    "GE07mbh_01_u:038.027a": "tasmiṃś ca gatamātre vai rājā gauramukhe tadā",
    "GE07mbh_01_u:038.027c": "mantribhir mantrayām āsa saha saṃvignamānasaḥ",
    "GE07mbh_01_u:038.028a": "niścitya mantribhiś caiva sahito mantratattvavit",
    "GE07mbh_01_u:038.028c": "prāsādaṃ kārayām āsa ekastambhaṃ surakṣitam",
    "GE07mbh_01_u:038.029a": "rakṣāṃ ca vidadhe tatra bhiṣajaś cauṣadhāni ca",
    "GE07mbh_01_u:038.029c": "brāhmaṇān siddhamantrāṃś ca sarvato vai nyaveśayat",
    "GE07mbh_01_u:038.030a": "rājakāryāṇi tatrasthaḥ sarvāṇy evākaroc ca saḥ",
    "GE07mbh_01_u:038.030c": "mantribhiḥ saha dharmajñaḥ samantāt parirakṣitaḥ",
    "GE07mbh_01_u:038.030d-0405_01": "na cainaṃ kaś cid ārūḍhaṃ labhate rājasattamam",
    "GE07mbh_01_u:038.030d-0405_02": "vāto 'pi niścaraṃs tatra praveśe vinivāryate",
    "GE07mbh_01_u:038.031a": "prāpte tu divase tasmin saptame dvijasattama",
    "GE07mbh_01_u:038.031c": "kāśyapo 'bhyāgamad vidvāṃs taṃ rājānaṃ cikitsitum",
    "GE07mbh_01_u:038.032a": "śrutaṃ hi tena tad abhūd adya taṃ rājasattamam",
    "GE07mbh_01_u:038.032c": "takṣakaḥ pannagaśreṣṭho neṣyate yamasādanam",
    "GE07mbh_01_u:038.033a": "taṃ daṣṭaṃ pannagendreṇa kariṣye 'ham apajvaram",
    "GE07mbh_01_u:038.033c": "tatra me 'rthaś ca dharmaś ca bhaviteti vicintayan",
    "GE07mbh_01_u:038.034a": "taṃ dadarśa sa nāgendras takṣakaḥ kāśyapaṃ pathi",
    "GE07mbh_01_u:038.034c": "gacchantam ekamanasaṃ dvijo bhūtvā vayotigaḥ",
    "GE07mbh_01_u:038.035a": "tam abravīt pannagendraḥ kāśyapaṃ munipuṃgavam",
    "GE07mbh_01_u:038.035c": "kva bhavāṃs tvarito yāti kiṃ ca kāryaṃ cikīrṣati",
    "GE07mbh_01_u:038.036": "kāśyapa uvāca",
    "GE07mbh_01_u:038.036a": "nṛpaṃ kurukulotpannaṃ parikṣitam ariṃdamam",
    "GE07mbh_01_u:038.036c": "takṣakaḥ pannagaśreṣṭhas tejasādya pradhakṣyati",
    "GE07mbh_01_u:038.037a": "taṃ daṣṭaṃ pannagendreṇa tenāgnisamatejasā",
    "GE07mbh_01_u:038.037c": "pāṇḍavānāṃ kulakaraṃ rājānam amitaujasam",
    "GE07mbh_01_u:038.037e": "gacchāmi saumya tvaritaṃ sadyaḥ kartum apajvaram",
    "GE07mbh_01_u:038.037f-0406_01": "vijñātaviṣavidyo 'haṃ brāhmaṇo lokapūjitaḥ",
    "GE07mbh_01_u:038.037f-0406_02": "asmadgurukaṭākṣeṇa kalyo 'haṃ viṣanāśane",
    "GE07mbh_01_u:038.038": "takṣaka uvāca",
    "GE07mbh_01_u:038.038a": "ahaṃ sa takṣako brahmaṃs taṃ dhakṣyāmi mahīpatim",
    "GE07mbh_01_u:038.038c": "nivartasva na śaktas tvaṃ mayā daṣṭaṃ cikitsitum",
    "GE07mbh_01_u:038.039": "kāśyapa uvāca",
    "GE07mbh_01_u:038.039a": "ahaṃ taṃ nṛpatiṃ nāga tvayā daṣṭam apajvaram",
    "GE07mbh_01_u:038.039c": "kariṣya iti me buddhir vidyābalam upāśritaḥ",
    "GE07mbh_01_u:039.001": "takṣaka uvāca",
    "GE07mbh_01_u:039.001a": "daṣṭaṃ yadi mayeha tvaṃ śaktaḥ kiṃ cic cikitsitum",
    "GE07mbh_01_u:039.001c": "tato vṛkṣaṃ mayā daṣṭam imaṃ jīvaya kāśyapa",
    "GE07mbh_01_u:039.002a": "paraṃ mantrabalaṃ yat te tad darśaya yatasva ca",
    "GE07mbh_01_u:039.002c": "nyagrodham enaṃ dhakṣyāmi paśyatas te dvijottama sūtaḥ",
    "GE07mbh_01_u:039.002d-0407_01": "evam uktas takṣakeṇa kāśyapaḥ punar abravīt",
    "GE07mbh_01_u:039.003": "kāśyapa uvāca",
    "GE07mbh_01_u:039.003a": "daśa nāgendra vṛkṣaṃ tvaṃ yam enam abhimanyase",
    "GE07mbh_01_u:039.003c": "aham enaṃ tvayā daṣṭaṃ jīvayiṣye bhujaṃgama",
    "GE07mbh_01_u:039.003d-0408_01": "paśya mantrabalaṃ me 'dya nyagrodhaṃ daśa pannaga",
    "GE07mbh_01_u:039.004": "sūta uvāca",
    "GE07mbh_01_u:039.004a": "evam uktaḥ sa nāgendraḥ kāśyapena mahātmanā",
    "GE07mbh_01_u:039.004c": "adaśad vṛkṣam abhyetya nyagrodhaṃ pannagottamaḥ",
    "GE07mbh_01_u:039.005a": "sa vṛkṣas tena daṣṭaḥ san sadya eva mahādyute",
    "GE07mbh_01_u:039.005c": "āśīviṣaviṣopetaḥ prajajvāla samantataḥ",
    "GE07mbh_01_u:039.006a": "taṃ dagdhvā sa nagaṃ nāgaḥ kāśyapaṃ punar abravīt",
    "GE07mbh_01_u:039.006c": "kuru yatnaṃ dvijaśreṣṭha jīvayainaṃ vanaspatim",
    "GE07mbh_01_u:039.007a": "bhasmībhūtaṃ tato vṛkṣaṃ pannagendrasya tejasā",
    "GE07mbh_01_u:039.007c": "bhasma sarvaṃ samāhṛtya kāśyapo vākyam abravīt",
    "GE07mbh_01_u:039.008a": "vidyābalaṃ pannagendra paśya me 'smin vanaspatau",
    "GE07mbh_01_u:039.008c": "ahaṃ saṃjīvayāmy enaṃ paśyatas te bhujaṃgama",
    "GE07mbh_01_u:039.009a": "tataḥ sa bhagavān vidvān kāśyapo dvijasattamaḥ",
    "GE07mbh_01_u:039.009c": "bhasmarāśīkṛtaṃ vṛkṣaṃ vidyayā samajīvayat",
    "GE07mbh_01_u:039.010a": "aṅkuraṃ taṃ sa kṛtavāṃs tataḥ parṇadvayānvitam",
    "GE07mbh_01_u:039.010c": "palāśinaṃ śākhinaṃ ca tathā viṭapinaṃ punaḥ",
    "GE07mbh_01_u:039.011a": "taṃ dṛṣṭvā jīvitaṃ vṛkṣaṃ kāśyapena mahātmanā",
    "GE07mbh_01_u:039.011c": "uvāca takṣako brahmann etad atyadbhutaṃ tvayi",
    "GE07mbh_01_u:039.012a": "viprendra yad viṣaṃ hanyā mama vā madvidhasya vā",
    "GE07mbh_01_u:039.012c": "kaṃ tvam artham abhiprepsur yāsi tatra tapodhana",
    "GE07mbh_01_u:039.013a": "yat te 'bhilaṣitaṃ prāptuṃ phalaṃ tasmān nṛpottamāt",
    "GE07mbh_01_u:039.013c": "aham eva pradāsyāmi tat te yady api durlabham",
    "GE07mbh_01_u:039.014a": "vipraśāpābhibhūte ca kṣīṇāyuṣi narādhipe",
    "GE07mbh_01_u:039.014c": "ghaṭamānasya te vipra siddhiḥ saṃśayitā bhavet",
    "GE07mbh_01_u:039.015a": "tato yaśaḥ pradīptaṃ te triṣu lokeṣu viśrutam",
    "GE07mbh_01_u:039.015c": "viraśmir iva gharmāṃśur antardhānam ito vrajet",
    "GE07mbh_01_u:039.016": "kāśyapa uvāca",
    "GE07mbh_01_u:039.016a": "dhanārthī yāmy ahaṃ tatra tan me ditsa bhujaṃgama",
    "GE07mbh_01_u:039.016c": "tato 'haṃ vinivartiṣye gṛhāyoragasattama",
    "GE07mbh_01_u:039.016d-0409_01": "yatteyaṃ ca pragṛhya vai vinivarte bhujaṃgama",
    "GE07mbh_01_u:039.017": "takṣaka uvāca",
    "GE07mbh_01_u:039.017a": "yāvad dhanaṃ prārthayase tasmād rājñas tato 'dhikam",
    "GE07mbh_01_u:039.017c": "ahaṃ te 'dya pradāsyāmi nivartasva dvijottama",
    "GE07mbh_01_u:039.017d-024_0001": "tad dhanaṃ tasya vo rājā na grahīṣyati kiṃ cana",
    "GE07mbh_01_u:039.017d-024_0002": "ime nāgā vahiṣyanti dattaṃ hema mayā bahu",
    "GE07mbh_01_u:039.018": "sūta uvāca",
    "GE07mbh_01_u:039.018a": "takṣakasya vacaḥ śrutvā kāśyapo dvijasattamaḥ",
    "GE07mbh_01_u:039.018c": "pradadhyau sumahātejā rājānaṃ prati buddhimān",
    "GE07mbh_01_u:039.019a": "divyajñānaḥ sa tejasvī jñātvā taṃ nṛpatiṃ tadā",
    "GE07mbh_01_u:039.019c": "kṣīṇāyuṣaṃ pāṇḍaveyam apāvartata kāśyapaḥ",
    "GE07mbh_01_u:039.019d-025_0001": "daśako prastaṃ me dehi dhanaṃ pannagasattama",
    "GE07mbh_01_u:039.019d-025_0002": "na rājānaṃ gamiṣyāmi kiṃ tena nṛpasūnunā",
    "GE07mbh_01_u:039.019d-025_0003": "ity uktas takṣakas tena viṃśat koṭīr dhanaṃ dadau sa jagāma tato vipro dhanaṃ labdhvā yathāsukham",
    "GE07mbh_01_u:039.019e": "labdhvā vittaṃ munivaras takṣakād yāvad īpsitam",
    "GE07mbh_01_u:039.020a": "nivṛtte kāśyape tasmin samayena mahātmani",
    "GE07mbh_01_u:039.020c": "jagāma takṣakas tūrṇaṃ nagaraṃ nāgasāhvayam",
    "GE07mbh_01_u:039.021a": "atha śuśrāva gacchan sa takṣako jagatīpatim",
    "GE07mbh_01_u:039.021c": "mantrāgadair viṣaharai rakṣyamāṇaṃ prayatnataḥ",
    "GE07mbh_01_u:039.022a": "sa cintayām āsa tadā māyāyogena pārthivaḥ",
    "GE07mbh_01_u:039.022c": "mayā vañcayitavyo 'sau ka upāyo bhaved iti",
    "GE07mbh_01_u:039.023a": "tatas tāpasarūpeṇa prāhiṇot sa bhujaṃgamān",
    "GE07mbh_01_u:039.023c": "phalapatrodakaṃ gṛhya rājñe nāgo 'tha takṣakaḥ",
    "GE07mbh_01_u:039.024": "takṣaka uvāca",
    "GE07mbh_01_u:039.024a": "gacchadhvaṃ yūyam avyagrā rājānaṃ kāryavattayā",
    "GE07mbh_01_u:039.024c": "phalapatrodakaṃ nāma pratigrāhayituṃ nṛpam",
    "GE07mbh_01_u:039.025": "sūta uvāca",
    "GE07mbh_01_u:039.025a": "te takṣakasamādiṣṭās tathā cakrur bhujaṃgamāḥ",
    "GE07mbh_01_u:039.025c": "upaninyus tathā rājñe darbhān āpaḥ phalāni ca",
    "GE07mbh_01_u:039.026a": "tac ca sarvaṃ sa rājendraḥ pratijagrāha vīryavān",
    "GE07mbh_01_u:039.026c": "kṛtvā ca teṣāṃ kāryāṇi gamyatām ity uvāca tān",
    "GE07mbh_01_u:039.027a": "gateṣu teṣu nāgeṣu",
    "GE07mbh_01_u:039.027c": "amātyān suhṛdaś caiva provāca sa narādhipaḥ",
    "GE07mbh_01_u:039.028a": "bhakṣayantu bhavanto vai svādūnīmāni sarvaśaḥ",
    "GE07mbh_01_u:039.028c": "tāpasair upanītāni phalāni sahitā mayā",
    "GE07mbh_01_u:039.029a": "tato rājā sasacivaḥ phalāny ādātum aicchata",
    "GE07mbh_01_u:039.029b-0410_01": "vidhinā saṃprayukto vai ṛṣivākyena tena tu",
    "GE07mbh_01_u:039.029b-0410_02": "yasminn eva phale nāgas tam evābhakṣayat svayam",
    "GE07mbh_01_u:039.029c": "yad gṛhītaṃ phalaṃ rājñā tatra kṛmir abhūd aṇuḥ",
    "GE07mbh_01_u:039.029e": "hrasvakaḥ kṛṣṇanayanas tāmro varṇena śaunaka",
    "GE07mbh_01_u:039.030a": "sa taṃ gṛhya nṛpaśreṣṭhaḥ sacivān idam abravīt",
    "GE07mbh_01_u:039.030c": "astam abhyeti savitā viṣād adya na me bhayam",
    "GE07mbh_01_u:039.031a": "satyavāg astu sa muniḥ kṛmiko māṃ daśatv ayam",
    "GE07mbh_01_u:039.031c": "takṣako nāma bhūtvā vai tathā parihṛtaṃ bhavet",
    "GE07mbh_01_u:039.032a": "te cainam anvavartanta mantriṇaḥ kālacoditāḥ",
    "GE07mbh_01_u:039.032c": "evam uktvā sa rājendro grīvāyāṃ saṃniveśya ha",
    "GE07mbh_01_u:039.032e": "kṛmikaṃ prāhasat tūrṇaṃ mumūrṣur naṣṭacetanaḥ",
    "GE07mbh_01_u:039.033a": "hasann eva ca bhogena takṣakeṇābhiveṣṭitaḥ",
    "GE07mbh_01_u:039.033c": "tasmāt phalād viniṣkramya yat tad rājñe niveditam",
    "GE07mbh_01_u:039.033d-0411_01": "veṣṭayitvā ca bhogena vinadya ca mahāsvanam",
    "GE07mbh_01_u:039.033d-0411_02": "adaśat pṛthivīpālaṃ takṣakaḥ pannageśvaraḥ",
    "GE07mbh_01_u:040.001": "sūta uvāca",
    "GE07mbh_01_u:040.001a": "taṃ tathā mantriṇo dṛṣṭvā bhogena pariveṣṭitam",
    "GE07mbh_01_u:040.001c": "vivarṇavadanāḥ sarve rurudur bhṛśaduḥkhitāḥ",
    "GE07mbh_01_u:040.002a": "taṃ tu nādaṃ tataḥ śrutvā mantriṇas te pradudruvuḥ",
    "GE07mbh_01_u:040.002c": "apaśyaṃś caiva te yāntam ākāśe nāgam adbhutam",
    "GE07mbh_01_u:040.003a": "sīmantam iva kurvāṇaṃ nabhasaḥ padmavarcasam",
    "GE07mbh_01_u:040.003c": "takṣakaṃ pannagaśreṣṭhaṃ bhṛśaṃ śokaparāyaṇāḥ",
    "GE07mbh_01_u:040.004a": "tatas tu te tad gṛham agninā vṛtaṃ; pradīpyamānaṃ viṣajena bhoginaḥ",
    "GE07mbh_01_u:040.004c": "bhayāt parityajya diśaḥ prapedire; papāta tac cāśanitāḍitaṃ yathā",
    "GE07mbh_01_u:040.005a": "tato nṛpe takṣakatejasā hate; prayujya sarvāḥ paralokasatkriyāḥ",
    "GE07mbh_01_u:040.005c": "śucir dvijo rājapurohitas tadā; tathaiva te tasya nṛpasya mantriṇaḥ",
    "GE07mbh_01_u:040.006a": "nṛpaṃ śiśuṃ tasya sutaṃ pracakrire; sametya sarve puravāsino janāḥ",
    "GE07mbh_01_u:040.006c": "nṛpaṃ yam āhus tam amitraghātinaṃ; kurupravīraṃ janamejayaṃ janāḥ",
    "GE07mbh_01_u:040.007a": "sa bāla evāryamatir nṛpottamaḥ; sahaiva tair mantripurohitais tadā",
    "GE07mbh_01_u:040.007c": "śaśāsa rājyaṃ kurupuṃgavāgrajo; yathāsya vīraḥ prapitāmahas tathā",
    "GE07mbh_01_u:040.008a": "tatas tu rājānam amitratāpanaṃ; samīkṣya te tasya nṛpasya mantriṇaḥ",
    "GE07mbh_01_u:040.008c": "suvarṇavarmāṇam upetya kāśipaṃ; vapuṣṭamārthaṃ varayāṃ pracakramuḥ",
    "GE07mbh_01_u:040.009a": "tataḥ sa rājā pradadau vapuṣṭamāṃ; kurupravīrāya parīkṣya dharmataḥ",
    "GE07mbh_01_u:040.009c": "sa cāpi tāṃ prāpya mudā yuto 'bhavan; na cānyanārīṣu mano dadhe kva cit",
    "GE07mbh_01_u:040.010a": "saraḥsu phulleṣu vaneṣu caiva ha; prasannacetā vijahāra vīryavān",
    "GE07mbh_01_u:040.010c": "tathā sa rājanyavaro vijahrivān; yathorvaśīṃ prāpya purā purūravāḥ",
    "GE07mbh_01_u:040.011a": "vapuṣṭamā cāpi varaṃ patiṃ tadā; pratītarūpaṃ samavāpya bhūmipam",
    "GE07mbh_01_u:040.011c": "bhāvena rāmā ramayāṃ babhūva vai; vihārakāleṣv avarodhasundarī",
    "GE07mbh_01_u:041.001": "sūta uvāca",
    "GE07mbh_01_u:041.001a": "etasminn eva kāle tu jaratkārur mahātapāḥ",
    "GE07mbh_01_u:041.001c": "cacāra pṛthivīṃ kṛtsnāṃ yatrasāyaṃgṛho muniḥ",
    "GE07mbh_01_u:041.002a": "caran dīkṣāṃ mahātejā duścarām akṛtātmabhiḥ",
    "GE07mbh_01_u:041.002c": "tīrtheṣv āplavanaṃ kurvan puṇyeṣu vicacāra ha",
    "GE07mbh_01_u:041.003a": "vāyubhakṣo nirāhāraḥ śuṣyann aharahar muniḥ",
    "GE07mbh_01_u:041.003c": "sa dadarśa pitṝn garte lambamānān adhomukhān",
    "GE07mbh_01_u:041.004a": "ekatantvavaśiṣṭaṃ vai vīraṇastambam āśritān",
    "GE07mbh_01_u:041.004c": "taṃ ca tantuṃ śanair ākhum ādadānaṃ bilāśrayam",
    "GE07mbh_01_u:041.005a": "nirāhārān kṛśān dīnān garte ''rtāṃs trāṇam icchataḥ",
    "GE07mbh_01_u:041.005c": "upasṛtya sa tān dīnān dīnarūpo 'bhyabhāṣata",
    "GE07mbh_01_u:041.006a": "ke bhavanto 'valambante vīraṇastambam āśritāḥ",
    "GE07mbh_01_u:041.006c": "durbalaṃ khāditair mūlair ākhunā bilavāsinā",
    "GE07mbh_01_u:041.007a": "vīraṇastambake mūlaṃ yad apy ekam iha sthitam",
    "GE07mbh_01_u:041.007c": "tad apy ayaṃ śanair ākhur ādatte daśanaiḥ śitaiḥ",
    "GE07mbh_01_u:041.008a": "chetsyate 'lpāvaśiṣṭatvād etad apy acirād iva",
    "GE07mbh_01_u:041.008c": "tataḥ stha patitāro 'tra garte asminn adhomukhāḥ",
    "GE07mbh_01_u:041.009a": "tato me duḥkham utpannaṃ dṛṣṭvā yuṣmān adhomukhān",
    "GE07mbh_01_u:041.009c": "kṛcchrām āpadam āpannān priyaṃ kiṃ karavāṇi vaḥ",
    "GE07mbh_01_u:041.010a": "tapaso 'sya caturthena tṛtīyenāpi vā punaḥ",
    "GE07mbh_01_u:041.010c": "ardhena vāpi nistartum āpadaṃ brūta māciram",
    "GE07mbh_01_u:041.011a": "athavāpi samagreṇa tarantu tapasā mama",
    "GE07mbh_01_u:041.011c": "bhavantaḥ sarva evāsmāt kāmam evaṃ vidhīyatām",
    "GE07mbh_01_u:041.012": "pitara ūcuḥ",
    "GE07mbh_01_u:041.012a": "ṛddho bhavān brahmacārī yo nas trātum ihecchati",
    "GE07mbh_01_u:041.012c": "na tu viprāgrya tapasā śakyam etad vyapohitum",
    "GE07mbh_01_u:041.013a": "asti nas tāta tapasaḥ phalaṃ pravadatāṃ vara",
    "GE07mbh_01_u:041.013c": "saṃtānaprakṣayād brahman patāmo niraye 'śucau",
    "GE07mbh_01_u:041.013d-0412_01": "saṃtānaṃ hi paro dharma evam āha pitāmahaḥ",
    "GE07mbh_01_u:041.014a": "lambatām iha nas tāta na jñānaṃ pratibhāti vai",
    "GE07mbh_01_u:041.014c": "yena tvāṃ nābhijānīmo loke vikhyātapauruṣam",
    "GE07mbh_01_u:041.015a": "ṛddho bhavān mahābhāgo yo naḥ śocyān suduḥkhitān",
    "GE07mbh_01_u:041.015b-0413_01": "śocyān suduḥkhitān asmān kasmād vedavidāṃ vara",
    "GE07mbh_01_u:041.015c": "śocasy upetya kāruṇyāc chṛṇu ye vai vayaṃ dvija",
    "GE07mbh_01_u:041.016a": "yāyāvarā nāma vayam ṛṣayaḥ saṃśitavratāḥ",
    "GE07mbh_01_u:041.016c": "lokāt puṇyād iha bhraṣṭāḥ saṃtānaprakṣayād vibho",
    "GE07mbh_01_u:041.017a": "pranaṣṭaṃ nas tapaḥ puṇyaṃ na hi nas tantur asti vai",
    "GE07mbh_01_u:041.017c": "asti tv eko 'dya nas tantuḥ so 'pi nāsti yathā tathā",
    "GE07mbh_01_u:041.018a": "mandabhāgyo 'lpabhāgyānāṃ bandhuḥ sa kila naḥ kule",
    "GE07mbh_01_u:041.018c": "jaratkārur iti khyāto vedavedāṅgapāragaḥ",
    "GE07mbh_01_u:041.018e": "niyatātmā mahātmā ca suvrataḥ sumahātapāḥ",
    "GE07mbh_01_u:041.019a": "tena sma tapaso lobhāt kṛcchram āpāditā vayam",
    "GE07mbh_01_u:041.019c": "na tasya bhāryā putro vā bāndhavo vāsti kaś cana",
    "GE07mbh_01_u:041.020a": "tasmāl lambāmahe garte naṣṭasaṃjñā hy anāthavat",
    "GE07mbh_01_u:041.020c": "sa vaktavyas tvayā dṛṣṭvā asmākaṃ nāthavattayā",
    "GE07mbh_01_u:041.021a": "pitaras te 'valambante garte dīnā adhomukhāḥ",
    "GE07mbh_01_u:041.021c": "sādhu dārān kuruṣveti prajāyasveti cābhibho na tac ca kutapodānaiḥ prāpyate phalam uttamam",
    "GE07mbh_01_u:041.021d-026_0002": "yac ca kudārasaṃtānaprāptau saṃprāpyate 'mitam",
    "GE07mbh_01_u:041.021d-026_0003": "kṣālanas tāta jāyaṃte sarva eva hi mānavāḥ",
    "GE07mbh_01_u:041.021d-026_0004": "pitṛdevarṣimanujā bhartavyā āryavarṇajaiḥ",
    "GE07mbh_01_u:041.021d-026_0005": "athānyathā vartamānā vāryāḥ syus tridivaukasām tvaṃ tāta samyag jānīhi dharmajñaḥ san na vetsi kim",
    "GE07mbh_01_u:041.021e": "kulatantur hi naḥ śiṣṭas tvam evaikas tapodhana",
    "GE07mbh_01_u:041.022a": "yaṃ tu paśyasi no brahman vīraṇastambam āśritān",
    "GE07mbh_01_u:041.022c": "eṣo 'smākaṃ kulastamba āsīt svakulavardhanaḥ",
    "GE07mbh_01_u:041.023a": "yāni paśyasi vai brahman mūlānīhāsya vīrudhaḥ",
    "GE07mbh_01_u:041.023c": "ete nas tantavas tāta kālena paribhakṣitāḥ",
    "GE07mbh_01_u:041.024a": "yat tv etat paśyasi brahman mūlam asyārdhabhakṣitam",
    "GE07mbh_01_u:041.024c": "tatra lambāmahe sarve so 'py ekas tapa āsthitaḥ",
    "GE07mbh_01_u:041.025a": "yam ākhuṃ paśyasi brahman kāla eṣa mahābalaḥ",
    "GE07mbh_01_u:041.025c": "sa taṃ taporataṃ mandaṃ śanaiḥ kṣapayate tudan",
    "GE07mbh_01_u:041.025e": "jaratkāruṃ tapolubdhaṃ mandātmānam acetasam",
    "GE07mbh_01_u:041.026a": "na hi nas tat tapas tasya tārayiṣyati sattama",
    "GE07mbh_01_u:041.026c": "chinnamūlān paribhraṣṭān",
    "GE07mbh_01_u:041.026e": "narakapratiṣṭhān paśyāsmān yathā duṣkṛtinas tathā",
    "GE07mbh_01_u:041.027a": "asmāsu patiteṣv atra saha pūrvaiḥ pitāmahaiḥ",
    "GE07mbh_01_u:041.027c": "chinnaḥ kālena so 'py atra gantā vai narakaṃ tataḥ",
    "GE07mbh_01_u:041.028a": "tapo vāpy athavā yajño yac cānyat pāvanaṃ mahat",
    "GE07mbh_01_u:041.028c": "tat sarvaṃ na samaṃ tāta saṃtatyeti satāṃ matam",
    "GE07mbh_01_u:041.029a": "sa tāta dṛṣṭvā brūyās tvaṃ jaratkāruṃ tapasvinam",
    "GE07mbh_01_u:041.029c": "yathādṛṣṭam idaṃ cāsmai tvayākhyeyam aśeṣataḥ",
    "GE07mbh_01_u:041.030a": "yathā dārān prakuryāt sa putrāṃś cotpādayed yathā",
    "GE07mbh_01_u:041.030c": "tathā brahmaṃs tvayā vācyaḥ so 'smākaṃ nāthavattayā",
    "GE07mbh_01_u:041.030d-0414_01": "bāndhavānāṃ hitasyeha yathā cātmakulaṃ tathā",
    "GE07mbh_01_u:041.030d-0414_02": "kas tvaṃ bandhum ivāsmākam anuśocasi sattama",
    "GE07mbh_01_u:041.030d-0414_03": "śrotum icchāma sarveṣāṃ ko bhavān iha tiṣṭhati",
    "GE07mbh_01_u:042.001": "sūta uvāca",
    "GE07mbh_01_u:042.001a": "etac chrutvā jaratkārur duḥkhaśokaparāyaṇaḥ",
    "GE07mbh_01_u:042.001c": "uvāca svān pitṝn duḥkhād bāṣpasaṃdigdhayā girā jaratkārur uvāca",
    "GE07mbh_01_u:042.001d-0415_01": "mama pūrve bhavanto vai pitaraḥ",
    "GE07mbh_01_u:042.001d-0415_02": "tad brūta yan mayā kāryaṃ bhavatāṃ priyakāmyayā",
    "GE07mbh_01_u:042.002a": "aham eva jaratkāruḥ kilbiṣī bhavatāṃ sutaḥ",
    "GE07mbh_01_u:042.002c": "tad daṇḍaṃ dhārayata me duṣkṛter akṛtātmanaḥ",
    "GE07mbh_01_u:042.003": "pitara ūcuḥ",
    "GE07mbh_01_u:042.003a": "putra diṣṭyāsi saṃprāpta imaṃ deśaṃ yadṛcchayā",
    "GE07mbh_01_u:042.003c": "kimarthaṃ ca tvayā brahman na kṛto dārasaṃgrahaḥ",
    "GE07mbh_01_u:042.003d-027_0001": "dharmārthakāmais tu sukhaprahīṇā; bhikṣāṭanāḥ karpaṭabaddhagātrāḥ kṣutkṣāmakaṇṭhā vasudhāṃ bhramanti; dārān parityajya gatā narā ye",
    "GE07mbh_01_u:042.003d-027_0003": "na te kratuśatair lokāḥ prāpyante divi mānada; tapobhir vividhair vāpi yāṃl lokān putriṇo gatāḥ",
    "GE07mbh_01_u:042.004": "jaratkārur uvāca",
    "GE07mbh_01_u:042.004a": "mamāyaṃ pitaro nityaṃ hṛdy arthaḥ parivartate",
    "GE07mbh_01_u:042.004c": "ūrdhvaretāḥ śarīraṃ vai prāpayeyam amutra vai",
    "GE07mbh_01_u:042.004d-0416_01": "na dārān vai kariṣye 'ham iti me bhāvitaṃ manaḥ",
    "GE07mbh_01_u:042.005a": "evaṃ dṛṣṭvā tu bhavataḥ śakuntān iva lambataḥ",
    "GE07mbh_01_u:042.005c": "mayā nivartitā buddhir brahmacaryāt pitāmahāḥ",
    "GE07mbh_01_u:042.006a": "kariṣye vaḥ priyaṃ kāmaṃ nivekṣye nātra saṃśayaḥ",
    "GE07mbh_01_u:042.006c": "sanāmnīṃ yady ahaṃ kanyām upalapsye kadā cana",
    "GE07mbh_01_u:042.007a": "bhaviṣyati ca yā kā cid bhaikṣavat svayam udyatā",
    "GE07mbh_01_u:042.007c": "pratigrahītā tām asmi na bhareyaṃ ca yām aham",
    "GE07mbh_01_u:042.008a": "evaṃvidham ahaṃ kuryāṃ niveśaṃ prāpnuyāṃ yadi",
    "GE07mbh_01_u:042.008c": "anyathā na kariṣye tu satyam etat pitāmahāḥ",
    "GE07mbh_01_u:042.008d-0417_01": "tatra cotpatsyate jantur bhavatāṃ tāraṇāya vai",
    "GE07mbh_01_u:042.008d-0417_02": "śāśvatāś cāvyayāś caiva tiṣṭhantu pitaro mama",
    "GE07mbh_01_u:042.009": "sūta uvāca",
    "GE07mbh_01_u:042.009a": "evam uktvā tu sa pitṝṃś cacāra pṛthivīṃ muniḥ",
    "GE07mbh_01_u:042.009c": "na ca sma labhate bhāryāṃ vṛddho 'yam iti śaunaka",
    "GE07mbh_01_u:042.010a": "yadā nirvedam āpannaḥ pitṛbhiś coditas tathā",
    "GE07mbh_01_u:042.010c": "tadāraṇyaṃ sa gatvoccaiś cukrośa bhṛśaduḥkhitaḥ",
    "GE07mbh_01_u:042.010d-0418_01": "sa tv araṇyagataḥ prājñaḥ pitṝṇāṃ hitakāmyayā",
    "GE07mbh_01_u:042.010d-0418_02": "uvāca kanyāṃ yācāmi tisro vācaḥ śanair imāḥ",
    "GE07mbh_01_u:042.011a": "yāni bhūtāni santīha sthāvarāṇi carāṇi ca",
    "GE07mbh_01_u:042.011c": "antarhitāni vā yāni tāni śṛṇvantu me vacaḥ",
    "GE07mbh_01_u:042.012a": "ugre tapasi vartantaṃ pitaraś codayanti mām",
    "GE07mbh_01_u:042.012c": "niviśasveti duḥkhārtās teṣāṃ priyacikīrṣayā",
    "GE07mbh_01_u:042.013a": "niveśārthy akhilāṃ bhūmiṃ kanyābhaikṣaṃ carāmi bhoḥ",
    "GE07mbh_01_u:042.013c": "daridro duḥkhaśīlaś ca pitṛbhiḥ saṃniyojitaḥ",
    "GE07mbh_01_u:042.014a": "yasya kanyāsti bhūtasya ye mayeha prakīrtitāḥ",
    "GE07mbh_01_u:042.014c": "te me kanyāṃ prayacchantu carataḥ sarvatodiśam",
    "GE07mbh_01_u:042.015a": "mama kanyā sanāmnī yā bhaikṣavac codyatā bhavet",
    "GE07mbh_01_u:042.015c": "bhareyaṃ caiva yāṃ nāhaṃ tāṃ me kanyāṃ prayacchata",
    "GE07mbh_01_u:042.016a": "tatas te pannagā ye vai jaratkārau samāhitāḥ",
    "GE07mbh_01_u:042.016c": "tām ādāya pravṛttiṃ te vāsukeḥ pratyavedayan",
    "GE07mbh_01_u:042.017a": "teṣāṃ śrutvā sa nāgendraḥ kanyāṃ tāṃ samalaṃkṛtām",
    "GE07mbh_01_u:042.017c": "pragṛhyāraṇyam agamat samīpaṃ tasya pannagaḥ",
    "GE07mbh_01_u:042.018a": "tatra tāṃ bhaikṣavat kanyāṃ prādāt tasmai mahātmane",
    "GE07mbh_01_u:042.018c": "nāgendro vāsukir brahman na sa tāṃ pratyagṛhṇata",
    "GE07mbh_01_u:042.019a": "asanāmeti vai matvā bharaṇe cāvicārite",
    "GE07mbh_01_u:042.019c": "mokṣabhāve sthitaś cāpi dvandvībhūtaḥ parigrahe",
    "GE07mbh_01_u:042.020a": "tato nāma sa kanyāyāḥ papraccha bhṛgunandana",
    "GE07mbh_01_u:042.020c": "vāsuke bharaṇaṃ cāsyā na kuryām ity uvāca ha rurur uvāca",
    "GE07mbh_01_u:042.020d-028_0001": "kimarthaṃ sā tu nāgendro dvijendrāya kṛtātmane",
    "GE07mbh_01_u:042.020d-028_0002": "avijñātāya vai dattā svasā rājīvalocanā pramatir uvāca",
    "GE07mbh_01_u:043.001": "sūta uvāca",
    "GE07mbh_01_u:043.001a": "vāsukis tv abravīd vākyaṃ jaratkārum ṛṣiṃ tadā",
    "GE07mbh_01_u:043.001c": "sanāmā tava kanyeyaṃ svasā me tapasānvitā",
    "GE07mbh_01_u:043.002a": "bhariṣyāmi ca te bhāryāṃ pratīcchemāṃ dvijottama",
    "GE07mbh_01_u:043.002c": "rakṣaṇaṃ ca kariṣye 'syāḥ sarvaśaktyā tapodhana ṛṣir uvāca",
    "GE07mbh_01_u:043.002d-0419_01": "tvadarthaṃ rakṣyate caiṣā mayā munivarottama",
    "GE07mbh_01_u:043.002d-0419_02": "na bhariṣye 'ham etāṃ vai eṣa me samayaḥ kṛtaḥ",
    "GE07mbh_01_u:043.002d-0419_03": "apriyaṃ ca na kartavyaṃ kṛte caināṃ tyajāmy aham",
    "GE07mbh_01_u:043.003a": "pratiśrute tu nāgena bhariṣye bhaginīm iti",
    "GE07mbh_01_u:043.003c": "jaratkārus tadā veśma bhujagasya jagāma ha",
    "GE07mbh_01_u:043.004a": "tatra mantravidāṃ śreṣṭhas tapovṛddho mahāvrataḥ",
    "GE07mbh_01_u:043.004c": "jagrāha pāṇiṃ dharmātmā vidhimantrapuraskṛtam",
    "GE07mbh_01_u:043.005a": "tato vāsagṛhaṃ śubhraṃ pannagendrasya saṃmatam",
    "GE07mbh_01_u:043.005c": "jagāma bhāryām ādāya stūyamāno maharṣibhiḥ",
    "GE07mbh_01_u:043.006a": "śayanaṃ tatra vai kḷptaṃ spardhyāstaraṇasaṃvṛtam",
    "GE07mbh_01_u:043.006c": "tatra bhāryāsahāyaḥ sa jaratkārur uvāsa ha",
    "GE07mbh_01_u:043.007a": "sa tatra samayaṃ cakre bhāryayā saha sattamaḥ",
    "GE07mbh_01_u:043.007c": "vipriyaṃ me na kartavyaṃ na ca vācyaṃ kadā cana",
    "GE07mbh_01_u:043.008a": "tyajeyam apriye hi tvāṃ kṛte vāsaṃ ca te gṛhe",
    "GE07mbh_01_u:043.008c": "etad gṛhāṇa vacanaṃ mayā yat samudīritam",
    "GE07mbh_01_u:043.009a": "tataḥ paramasaṃvignā svasā nāgapates tu sā",
    "GE07mbh_01_u:043.009c": "atiduḥkhānvitā vācaṃ tam uvācaivam astv iti",
    "GE07mbh_01_u:043.010a": "tathaiva sā ca bhartāraṃ duḥkhaśīlam upācarat",
    "GE07mbh_01_u:043.010c": "upāyaiḥ śvetakākīyaiḥ priyakāmā yaśasvinī",
    "GE07mbh_01_u:043.011a": "ṛtukāle tataḥ snātā kadā cid vāsukeḥ svasā",
    "GE07mbh_01_u:043.011c": "bhartāraṃ taṃ yathānyāyam upatasthe mahāmunim",
    "GE07mbh_01_u:043.012a": "tatra tasyāḥ samabhavad garbho jvalanasaṃnibhaḥ",
    "GE07mbh_01_u:043.012c": "atīva tapasā yukto vaiśvānarasamadyutiḥ",
    "GE07mbh_01_u:043.012e": "śuklapakṣe yathā somo vyavardhata tathaiva saḥ",
    "GE07mbh_01_u:043.013a": "tataḥ katipayāhasya jaratkārur mahātapāḥ",
    "GE07mbh_01_u:043.013c": "utsaṅge 'syāḥ śiraḥ kṛtvā suṣvāpa parikhinnavat",
    "GE07mbh_01_u:043.014a": "tasmiṃś ca supte viprendre savitāstam iyād girim",
    "GE07mbh_01_u:043.014c": "ahnaḥ parikṣaye brahmaṃs tataḥ sācintayat tadā",
    "GE07mbh_01_u:043.014e": "vāsuker bhaginī bhītā dharmalopān manasvinī",
    "GE07mbh_01_u:043.015a": "kiṃ nu me sukṛtaṃ bhūyād bhartur utthāpanaṃ na vā",
    "GE07mbh_01_u:043.015c": "duḥkhaśīlo hi dharmātmā kathaṃ nāsyāparādhnuyām",
    "GE07mbh_01_u:043.016a": "kopo vā dharmaśīlasya dharmalopo 'tha vā punaḥ",
    "GE07mbh_01_u:043.016c": "dharmalopo garīyān vai syād atrety akaron manaḥ",
    "GE07mbh_01_u:043.017a": "utthāpayiṣye yady enaṃ dhruvaṃ kopaṃ kariṣyati",
    "GE07mbh_01_u:043.017c": "dharmalopo bhaved asya saṃdhyātikramaṇe dhruvam",
    "GE07mbh_01_u:043.018a": "iti niścitya manasā jaratkārur bhujaṃgamā",
    "GE07mbh_01_u:043.018c": "tam ṛṣiṃ dīptatapasaṃ śayānam analopamam",
    "GE07mbh_01_u:043.018e": "uvācedaṃ vacaḥ ślakṣṇaṃ tato madhurabhāṣiṇī",
    "GE07mbh_01_u:043.019a": "uttiṣṭha tvaṃ mahābhāga sūryo 'stam upagacchati",
    "GE07mbh_01_u:043.019c": "saṃdhyām upāssva bhagavann apaḥ spṛṣṭvā yatavrataḥ",
    "GE07mbh_01_u:043.020a": "prāduṣkṛtāgnihotro 'yaṃ muhūrto ramyadāruṇaḥ",
    "GE07mbh_01_u:043.020c": "saṃdhyā pravartate ceyaṃ paścimāyāṃ diśi prabho",
    "GE07mbh_01_u:043.021a": "evam uktaḥ sa bhagavāñ jaratkārur mahātapāḥ",
    "GE07mbh_01_u:043.021c": "bhāryāṃ prasphuramāṇoṣṭha idaṃ vacanam abravīt",
    "GE07mbh_01_u:043.022a": "avamānaḥ prayukto 'yaṃ tvayā mama bhujaṃgame",
    "GE07mbh_01_u:043.022c": "samīpe te na vatsyāmi gamiṣyāmi yathāgatam",
    "GE07mbh_01_u:043.023a": "na hi tejo 'sti vāmoru mayi supte vibhāvasoḥ",
    "GE07mbh_01_u:043.023c": "astaṃ gantuṃ yathākālam iti me hṛdi vartate",
    "GE07mbh_01_u:043.024a": "na cāpy avamatasyeha vastuṃ roceta kasya cit",
    "GE07mbh_01_u:043.024c": "kiṃ punar dharmaśīlasya mama vā madvidhasya vā",
    "GE07mbh_01_u:043.024d-0420_01": "nāvamānāt kṛtavatī divaso 'stam upeyivān",
    "GE07mbh_01_u:043.025a": "evam uktā jaratkārur bhartrā hṛdayakampanam",
    "GE07mbh_01_u:043.025c": "abravīd bhaginī tatra vāsukeḥ saṃniveśane",
    "GE07mbh_01_u:043.026a": "nāvamānāt kṛtavatī tavāhaṃ pratibodhanam",
    "GE07mbh_01_u:043.026c": "dharmalopo na te vipra syād ity etat kṛtaṃ mayā",
    "GE07mbh_01_u:043.027a": "uvāca bhāryām ity ukto jaratkārur mahātapāḥ",
    "GE07mbh_01_u:043.027c": "ṛṣiḥ kopasamāviṣṭas tyaktukāmo bhujaṃgamām",
    "GE07mbh_01_u:043.028a": "na me vāg anṛtaṃ prāha gamiṣye 'haṃ bhujaṃgame",
    "GE07mbh_01_u:043.028c": "samayo hy eṣa me pūrvaṃ tvayā saha mithaḥ kṛtaḥ",
    "GE07mbh_01_u:043.029a": "sukham asmy uṣito bhadre brūyās tvaṃ bhrātaraṃ śubhe",
    "GE07mbh_01_u:043.029c": "ito mayi gate bhīru gataḥ sa bhagavān iti",
    "GE07mbh_01_u:043.029e": "tvaṃ cāpi mayi niṣkrānte na śokaṃ kartum arhasi",
    "GE07mbh_01_u:043.030a": "ity uktā sānavadyāṅgī pratyuvāca patiṃ tadā",
    "GE07mbh_01_u:043.030c": "jaratkāruṃ jaratkāruś cintāśokaparāyaṇā",
    "GE07mbh_01_u:043.031a": "bāṣpagadgadayā vācā mukhena pariśuṣyatā",
    "GE07mbh_01_u:043.031c": "kṛtāñjalir varārohā paryaśrunayanā tataḥ",
    "GE07mbh_01_u:043.031e": "dhairyam ālambya vāmorūr hṛdayena pravepatā",
    "GE07mbh_01_u:043.032a": "na mām arhasi dharmajña parityaktum anāgasam",
    "GE07mbh_01_u:043.032c": "dharme sthitāṃ sthito dharme sadā priyahite ratām",
    "GE07mbh_01_u:043.033a": "pradāne kāraṇaṃ yac ca mama tubhyaṃ dvijottama",
    "GE07mbh_01_u:043.033b-0421_01": "apatyārthaṃ tu me bhrātā jñātīnāṃ hitakāmyayā",
    "GE07mbh_01_u:043.033c": "tad alabdhavatīṃ mandāṃ kiṃ māṃ vakṣyati vāsukhiḥ",
    "GE07mbh_01_u:043.034a": "mātṛśāpābhibhūtānāṃ jñātīnāṃ mama sattama",
    "GE07mbh_01_u:043.034c": "apatyam īpṣitaṃ tvattas tac ca tāvan na dṛśyate",
    "GE07mbh_01_u:043.035a": "tvatto hy apatyalābhena jñātīnāṃ me śivaṃ bhavet",
    "GE07mbh_01_u:043.035c": "saṃprayogo bhaven nāyaṃ mama moghas tvayā dvija",
    "GE07mbh_01_u:043.036a": "jñātīnāṃ hitam icchantī bhagavaṃs tvāṃ prasādaye",
    "GE07mbh_01_u:043.036c": "imam avyaktarūpaṃ me garbham ādhāya sattama",
    "GE07mbh_01_u:043.036e": "kathaṃ tyaktvā mahātmā san gantum icchasy anāgasam",
    "GE07mbh_01_u:043.037a": "evam uktas tu sa munir bhāryāṃ vacanam abravīt",
    "GE07mbh_01_u:043.037c": "yady uktam anurūpaṃ ca jaratkārus tapodhanaḥ",
    "GE07mbh_01_u:043.038a": "asty eṣa garbhaḥ subhage tava vaiśvānaropamaḥ",
    "GE07mbh_01_u:043.038c": "ṛṣiḥ paramadharmātmā vedavedāṅgapāragaḥ",
    "GE07mbh_01_u:043.039a": "evam uktvā sa dharmātmā jaratkārur mahān ṛṣiḥ",
    "GE07mbh_01_u:043.039c": "ugrāya tapase bhūyo jagāma kṛtaniścayaḥ",
    "GE07mbh_01_u:044.001": "sūta uvāca",
    "GE07mbh_01_u:044.001a": "gatamātraṃ tu bhartāraṃ jaratkārur avedayat",
    "GE07mbh_01_u:044.001c": "bhrātus tvaritam āgamya yathātathyaṃ tapodhana",
    "GE07mbh_01_u:044.002a": "tataḥ sa bhujagaśreṣṭhaḥ śrutvā sumahad apriyam",
    "GE07mbh_01_u:044.002c": "uvāca bhaginīṃ dīnāṃ tadā dīnataraḥ svayam",
    "GE07mbh_01_u:044.003a": "jānāsi bhadre yat kāryaṃ pradāne kāraṇaṃ ca yat",
    "GE07mbh_01_u:044.003c": "pannagānāṃ hitārthāya putras te syāt tato yadi",
    "GE07mbh_01_u:044.004a": "sa sarpasatrāt kila no mokṣayiṣyati vīryavān",
    "GE07mbh_01_u:044.004c": "evaṃ pitāmahaḥ pūrvam uktavān māṃ suraiḥ saha",
    "GE07mbh_01_u:044.005a": "apy asti garbhaḥ subhage tasmāt te munisattamāt",
    "GE07mbh_01_u:044.005c": "na cecchāmy aphalaṃ tasya dārakarma manīṣiṇaḥ",
    "GE07mbh_01_u:044.006a": "kāmaṃ ca mama na nyāyyaṃ praṣṭuṃ tvāṃ kāryam īdṛśam",
    "GE07mbh_01_u:044.006c": "kiṃ tu kāryagarīyastvāt tatas tvāham acūcudam",
    "GE07mbh_01_u:044.007a": "durvāsatāṃ viditvā ca bhartus te 'titapasvinaḥ",
    "GE07mbh_01_u:044.007c": "nainam anvāgamiṣyāmi kadā cid dhi śapet sa mām",
    "GE07mbh_01_u:044.008a": "ācakṣva bhadre bhartus tvaṃ sarvam eva viceṣṭitam",
    "GE07mbh_01_u:044.008c": "śalyam uddhara me ghoraṃ bhadre hṛdi cirasthitam",
    "GE07mbh_01_u:044.009a": "jaratkārus tato vākyam ity uktā pratyabhāṣata",
    "GE07mbh_01_u:044.009c": "āśvāsayantī saṃtaptaṃ vāsukiṃ pannageśvaram",
    "GE07mbh_01_u:044.010a": "pṛṣṭo mayāpatyahetoḥ sa mahātmā mahātapāḥ",
    "GE07mbh_01_u:044.010c": "astīty udaram uddiśya mamedaṃ gatavāṃś ca saḥ",
    "GE07mbh_01_u:044.010d-0422_01": "bhūya evābhavad bhrātā śokasaṃtaptamānasaḥ",
    "GE07mbh_01_u:044.011a": "svaireṣv api na tenāhaṃ smarāmi vitathaṃ kva cit",
    "GE07mbh_01_u:044.011c": "uktapūrvaṃ kuto rājan sāṃparāye sa vakṣyati",
    "GE07mbh_01_u:044.012a": "na saṃtāpas tvayā kāryaḥ kāryaṃ prati bhujaṃgame",
    "GE07mbh_01_u:044.012c": "utpatsyati hi te putro jvalanārkasamadyutiḥ",
    "GE07mbh_01_u:044.013a": "ity uktvā hi sa māṃ bhrātar gato bhartā tapovanam",
    "GE07mbh_01_u:044.013c": "tasmād vyetu paraṃ duḥkhaṃ tavedaṃ manasi sthitam",
    "GE07mbh_01_u:044.014a": "etac chrutvā sa nāgendro vāsukiḥ parayā mudā",
    "GE07mbh_01_u:044.014c": "evam astv iti tad vākyaṃ bhaginyāḥ pratyagṛhṇata",
    "GE07mbh_01_u:044.015a": "sāntvamānārthadānaiś ca pūjayā cānurūpayā",
    "GE07mbh_01_u:044.015c": "sodaryāṃ pūjayām āsa svasāraṃ pannagottamaḥ",
    "GE07mbh_01_u:044.016a": "tataḥ sa vavṛdhe garbho mahātejā raviprabhaḥ",
    "GE07mbh_01_u:044.016c": "yathā somo dvijaśreṣṭha śuklapakṣodito divi",
    "GE07mbh_01_u:044.017a": "yathākālaṃ tu sā brahman prajajñe bhujagasvasā",
    "GE07mbh_01_u:044.017c": "kumāraṃ devagarbhābhaṃ pitṛmātṛbhayāpaham",
    "GE07mbh_01_u:044.018a": "vavṛdhe sa ca tatraiva nāgarājaniveśane",
    "GE07mbh_01_u:044.018c": "vedāṃś cādhijage sāṅgān bhārgavāc cyavanātmajāt",
    "GE07mbh_01_u:044.019a": "caritavrato bāla eva buddhisattvaguṇānvitaḥ",
    "GE07mbh_01_u:044.019c": "nāma cāsyābhavat khyātaṃ lokeṣv āstīka ity uta",
    "GE07mbh_01_u:044.020a": "astīty uktvā gato yasmāt pitā garbhastham eva tam",
    "GE07mbh_01_u:044.020c": "vanaṃ tasmād idaṃ tasya nāmāstīketi viśrutam",
    "GE07mbh_01_u:044.021a": "sa bāla eva tatrasthaś carann amitabuddhimān",
    "GE07mbh_01_u:044.021c": "gṛhe pannagarājasya prayatnāt paryarakṣyata",
    "GE07mbh_01_u:044.022a": "bhagavān iva deveśaḥ śūlapāṇir hiraṇyadaḥ",
    "GE07mbh_01_u:044.022c": "vivardhamānaḥ sarvāṃs tān pannagān abhyaharṣayat śaunaka uvāca",
    "GE07mbh_01_u:045.001-0423_01": "sūtasya vacanaṃ śrutvā śaunakaḥ prāha vismitaḥ",
    "GE07mbh_01_u:045.001a": "yad apṛcchat tadā rājā mantriṇo janamejayaḥ",
    "GE07mbh_01_u:045.001c": "pituḥ svargagatiṃ tan me vistareṇa punar vada",
    "GE07mbh_01_u:045.002": "sūta uvāca",
    "GE07mbh_01_u:045.002a": "śṛṇu brahman yathā pṛṣṭā mantriṇo nṛpates tadā",
    "GE07mbh_01_u:045.002c": "ākhyātavantas te sarve nidhanaṃ tat parikṣitaḥ",
    "GE07mbh_01_u:045.003": "janamejaya uvāca",
    "GE07mbh_01_u:045.003a": "jānanti tu bhavantas tad yathāvṛttaḥ pitā mama",
    "GE07mbh_01_u:045.003c": "āsīd yathā ca nidhanaṃ gataḥ kāle mahāyaśāḥ",
    "GE07mbh_01_u:045.004a": "śrutvā bhavatsakāśād dhi pitur vṛttam aśeṣataḥ",
    "GE07mbh_01_u:045.004c": "kalyāṇaṃ pratipatsyāmi viparītaṃ na jātu cit",
    "GE07mbh_01_u:045.005": "sūta uvāca",
    "GE07mbh_01_u:045.005a": "mantriṇo 'thābruvan vākyaṃ pṛṣṭās tena mahātmanā",
    "GE07mbh_01_u:045.005c": "sarvadharmavidaḥ prājñā rājānaṃ janamejayam",
    "GE07mbh_01_u:045.006-0424_01": "śṛṇu pārthiva yad brūṣe pitus tava mahātmanaḥ",
    "GE07mbh_01_u:045.006-0424_02": "caritaṃ pārthivendrasya yathā niṣṭhāṃ gataś ca saḥ",
    "GE07mbh_01_u:045.006a": "dharmātmā ca mahātmā ca prajāpālaḥ pitā tava",
    "GE07mbh_01_u:045.006c": "āsīd iha yathāvṛttaḥ sa mahātmā śṛṇuṣva tat",
    "GE07mbh_01_u:045.007a": "cāturvarṇyaṃ svadharmasthaṃ sa kṛtvā paryarakṣata",
    "GE07mbh_01_u:045.007c": "dharmato dharmavid rājā dharmo vigrahavān iva",
    "GE07mbh_01_u:045.008a": "rarakṣa pṛthivīṃ devīṃ śrīmān atulavikramaḥ",
    "GE07mbh_01_u:045.008c": "dveṣṭāras tasya naivāsan sa ca na dveṣṭi kaṃ cana",
    "GE07mbh_01_u:045.008e": "samaḥ sarveṣu bhūteṣu prajāpatir ivābhavat",
    "GE07mbh_01_u:045.009a": "brāhmaṇāḥ kṣatriyā vaiśyāḥ śūdrāś caiva svakarmasu",
    "GE07mbh_01_u:045.009c": "sthitāḥ sumanaso rājaṃs tena rājñā svanuṣṭhitāḥ",
    "GE07mbh_01_u:045.010a": "vidhavānāthakṛpaṇān vikalāṃś ca babhāra saḥ",
    "GE07mbh_01_u:045.010c": "sudarśaḥ sarvabhūtānām āsīt soma ivāparaḥ",
    "GE07mbh_01_u:045.011a": "tuṣṭapuṣṭajanaḥ śrīmān satyavāg dṛḍhavikramaḥ",
    "GE07mbh_01_u:045.011c": "dhanurvede ca śiṣyo 'bhūn nṛpaḥ śāradvatasya saḥ",
    "GE07mbh_01_u:045.012a": "govindasya priyaś cāsīt pitā te janamejaya",
    "GE07mbh_01_u:045.012c": "lokasya caiva sarvasya priya āsīn mahāyaśāḥ",
    "GE07mbh_01_u:045.013a": "parikṣīṇeṣu kuruṣu uttarāyām ajāyata",
    "GE07mbh_01_u:045.013c": "parikṣid abhavat tena saubhadrasyātmajo balī",
    "GE07mbh_01_u:045.014a": "rājadharmārthakuśalo yuktaḥ sarvaguṇair nṛpaḥ",
    "GE07mbh_01_u:045.014c": "jitendriyaś cātmavāṃś ca medhāvī vṛddhasevitaḥ",
    "GE07mbh_01_u:045.015a": "ṣaḍvargavin mahābuddhir nītidharmavid uttamaḥ",
    "GE07mbh_01_u:045.015c": "prajā imās tava pitā ṣaṣṭiṃ varṣāṇy apālayat",
    "GE07mbh_01_u:045.015d-0425_01": "tato gatiṃ samāpannaḥ sarveṣām anivartinīm",
    "GE07mbh_01_u:045.015e": "tato diṣṭāntam āpannaḥ sarpeṇānativartitam",
    "GE07mbh_01_u:045.016a": "tatas tvaṃ puruṣaśreṣṭha dharmeṇa pratipedivān",
    "GE07mbh_01_u:045.016c": "idaṃ varṣasahasrāya rājyaṃ kurukulāgatam",
    "GE07mbh_01_u:045.016e": "bāla evābhijāto 'si sarvabhūtānupālakaḥ",
    "GE07mbh_01_u:045.017": "janamejaya uvāca",
    "GE07mbh_01_u:045.017a": "nāsmin kule jātu babhūva rājā; yo na prajānāṃ hitakṛt priyaś ca",
    "GE07mbh_01_u:045.017c": "viśeṣataḥ prekṣya pitāmahānāṃ; vṛttaṃ mahad vṛttaparāyaṇānām",
    "GE07mbh_01_u:045.018a": "kathaṃ nidhanam āpannaḥ pitā mama tathāvidhaḥ",
    "GE07mbh_01_u:045.018c": "ācakṣadhvaṃ yathāvan me śrotum icchāmi tattvataḥ sūta uvāca",
    "GE07mbh_01_u:045.019-0426_01": "sa rājā pṛthivīpālaḥ sarvaśastrabhṛtāṃ varaḥ",
    "GE07mbh_01_u:045.019a": "evaṃ saṃcoditā rājñā mantriṇas te narādhipam",
    "GE07mbh_01_u:045.019c": "ūcuḥ sarve yathāvṛttaṃ rājñaḥ priyahite ratāḥ",
    "GE07mbh_01_u:045.020a": "babhūva mṛgayāśīlas tava rājan pitā sadā",
    "GE07mbh_01_u:045.020c": "yathā pāṇḍur mahābhāgo dhanurdharavaro yudhi",
    "GE07mbh_01_u:045.020e": "asmāsv āsajya sarvāṇi rājakāryāṇy aśeṣataḥ",
    "GE07mbh_01_u:045.021a": "sa kadā cid vanacaro mṛgaṃ vivyādha patriṇā",
    "GE07mbh_01_u:045.021c": "viddhvā cānvasarat tūrṇaṃ taṃ mṛgaṃ gahane vane",
    "GE07mbh_01_u:045.022a": "padātir baddhanistriṃśas tatāyudhakalāpavān",
    "GE07mbh_01_u:045.022c": "na cāsasāda gahane mṛgaṃ naṣṭaṃ pitā tava",
    "GE07mbh_01_u:045.023a": "pariśrānto vayaḥsthaś ca ṣaṣṭivarṣo jarānvitaḥ",
    "GE07mbh_01_u:045.023c": "kṣudhitaḥ sa mahāraṇye dadarśa munim antike",
    "GE07mbh_01_u:045.024a": "sa taṃ papraccha rājendro muniṃ maunavratānvitam",
    "GE07mbh_01_u:045.024c": "na ca kiṃ cid uvācainaṃ sa muniḥ pṛcchato 'pi san",
    "GE07mbh_01_u:045.025a": "tato rājā kṣucchramārtas taṃ muniṃ sthāṇuvat sthitam",
    "GE07mbh_01_u:045.025c": "maunavratadharaṃ śāntaṃ sadyo manyuvaśaṃ yayau",
    "GE07mbh_01_u:045.026a": "na bubodha hi taṃ rājā maunavratadharaṃ munim",
    "GE07mbh_01_u:045.026c": "sa taṃ manyusamāviṣṭo dharṣayām āsa te pitā",
    "GE07mbh_01_u:045.027a": "mṛtaṃ sarpaṃ dhanuṣkoṭyā samutkṣipya dharātalāt",
    "GE07mbh_01_u:045.027c": "tasya śuddhātmanaḥ prādāt skandhe bharatasattama",
    "GE07mbh_01_u:045.028a": "na covāca sa medhāvī tam atho sādhv asādhu vā",
    "GE07mbh_01_u:045.028c": "tasthau tathaiva cākrudhyan sarpaṃ skandhena dhārayan",
    "GE07mbh_01_u:046.001": "mantriṇa ūcuḥ",
    "GE07mbh_01_u:046.001a": "tataḥ sa rājā rājendra skandhe tasya bhujaṃgamam",
    "GE07mbh_01_u:046.001c": "muneḥ kṣutkṣāma āsajya svapuraṃ punar āyayau",
    "GE07mbh_01_u:046.002a": "ṛṣes tasya tu putro 'bhūd gavi jāto mahāyaśāḥ",
    "GE07mbh_01_u:046.002c": "śṛṅgī nāma mahātejās tigmavīryo 'tikopanaḥ",
    "GE07mbh_01_u:046.003a": "brahmāṇaṃ so 'bhyupāgamya muniḥ pūjāṃ cakāra ha",
    "GE07mbh_01_u:046.003c": "anujñāto gatas tatra śṛṅgī śuśrāva taṃ tadā",
    "GE07mbh_01_u:046.003e": "sakhyuḥ sakāśāt pitaraṃ pitrā te dharṣitaṃ tathā",
    "GE07mbh_01_u:046.004a": "mṛtaṃ sarpaṃ samāsaktaṃ pitrā te janamejaya",
    "GE07mbh_01_u:046.004c": "vahantaṃ kuruśārdūla skandhenānapakāriṇam",
    "GE07mbh_01_u:046.005a": "tapasvinam atīvātha taṃ munipravaraṃ nṛpa",
    "GE07mbh_01_u:046.005c": "jitendriyaṃ viśuddhaṃ ca sthitaṃ karmaṇy athādbhute",
    "GE07mbh_01_u:046.006a": "tapasā dyotitātmānaṃ sveṣv aṅgeṣu yataṃ tathā",
    "GE07mbh_01_u:046.006c": "śubhācāraṃ śubhakathaṃ susthiraṃ tam alolupam",
    "GE07mbh_01_u:046.007a": "akṣudram anasūyaṃ ca vṛddhaṃ maunavrate sthitam",
    "GE07mbh_01_u:046.007c": "śaraṇyaṃ sarvabhūtānāṃ pitrā viprakṛtaṃ tava",
    "GE07mbh_01_u:046.008a": "śaśāpātha sa tac chrutvā pitaraṃ te ruṣānvitaḥ",
    "GE07mbh_01_u:046.008c": "ṛṣeḥ putro mahātejā bālo 'pi sthavirair varaḥ",
    "GE07mbh_01_u:046.009a": "sa kṣipram udakaṃ spṛṣṭvā roṣād idam uvāca ha",
    "GE07mbh_01_u:046.009c": "pitaraṃ te 'bhisaṃdhāya tejasā prajvalann iva",
    "GE07mbh_01_u:046.010a": "anāgasi gurau yo me mṛtaṃ sarpam avāsṛjat",
    "GE07mbh_01_u:046.010c": "taṃ nāgas takṣakaḥ kruddhas tejasā sādayiṣyati",
    "GE07mbh_01_u:046.010d-0427_01": "āśīviṣas tigmatejā madvākyabalacoditaḥ",
    "GE07mbh_01_u:046.010e": "saptarātrād itaḥ pāpaṃ paśya me tapaso balam",
    "GE07mbh_01_u:046.011a": "ity uktvā prayayau tatra pitā yatrāsya so 'bhavat",
    "GE07mbh_01_u:046.011c": "dṛṣṭvā ca pitaraṃ tasmai śāpaṃ taṃ pratyavedayat",
    "GE07mbh_01_u:046.012a": "sa cāpi muniśārdūlaḥ preṣayām āsa te pituḥ",
    "GE07mbh_01_u:046.012b-0428_01": "śiṣyaṃ gauramukhaṃ nāma śīlavantaṃ guṇānvitam",
    "GE07mbh_01_u:046.012b-0428_02": "ācakhyau sa ca viśrānto rājñaḥ sarvam aśeṣataḥ",
    "GE07mbh_01_u:046.012c": "śapto 'si mama putreṇa yatto bhava mahīpate",
    "GE07mbh_01_u:046.012e": "takṣakas tvāṃ mahārāja tejasā sādayiṣyati",
    "GE07mbh_01_u:046.013a": "śrutvā tu tad vaco ghoraṃ pitā te janamejaya",
    "GE07mbh_01_u:046.013c": "yatto 'bhavat paritrastas takṣakāt pannagottamāt",
    "GE07mbh_01_u:046.014a": "tatas tasmiṃs tu divase saptame samupasthite",
    "GE07mbh_01_u:046.014c": "rājñaḥ samīpaṃ brahmarṣiḥ kāśyapo gantum aicchata",
    "GE07mbh_01_u:046.015a": "taṃ dadarśātha nāgendraḥ kāśyapaṃ takṣakas tadā",
    "GE07mbh_01_u:046.015c": "tam abravīt pannagendraḥ kāśyapaṃ tvaritaṃ vrajan",
    "GE07mbh_01_u:046.015e": "kva bhavāṃs tvarito yāti kiṃ ca kāryaṃ cikīrṣati",
    "GE07mbh_01_u:046.016": "kāśyapa uvāca",
    "GE07mbh_01_u:046.016a": "yatra rājā kuruśreṣṭhaḥ parikṣin nāma vai dvija",
    "GE07mbh_01_u:046.016c": "takṣakeṇa bhujaṃgena dhakṣyate kila tatra vai",
    "GE07mbh_01_u:046.017a": "gacchāmy ahaṃ taṃ tvaritaḥ sadyaḥ kartum apajvaram",
    "GE07mbh_01_u:046.017c": "mayābhipannaṃ taṃ cāpi na sarpo dharṣayiṣyati",
    "GE07mbh_01_u:046.018": "takṣaka uvāca",
    "GE07mbh_01_u:046.018a": "kimarthaṃ taṃ mayā daṣṭaṃ saṃjīvayitum icchasi",
    "GE07mbh_01_u:046.018b-0429_01": "ahaṃ sa takṣako brahman paśya me vīryam adbhutam",
    "GE07mbh_01_u:046.018b-0429_02": "na śaktas tvaṃ mayā daṣṭaṃ taṃ saṃjīvayituṃ nṛpam",
    "GE07mbh_01_u:046.018b-0429_03": "ity uktvā takṣakas tatra so 'daśad vai vanaspatim",
    "GE07mbh_01_u:046.018b-0429_04": "sa daṣṭamātro nāgena bhasmībhūto 'bhavan nagaḥ",
    "GE07mbh_01_u:046.018b-0429_05": "kāśyapaś ca tato rājann ajīvayata taṃ nagam",
    "GE07mbh_01_u:046.018b-0429_06": "tatas taṃ lobhayām āsa kāmaṃ brūhīti takṣakaḥ",
    "GE07mbh_01_u:046.018b-0429_07": "sa evam uktas taṃ prāha kāśyapas takṣakaṃ punaḥ",
    "GE07mbh_01_u:046.018c": "brūhi kāmam ahaṃ te 'dya dadmi svaṃ veśma gamyatām",
    "GE07mbh_01_u:046.019": "mantriṇa ūcuḥ",
    "GE07mbh_01_u:046.019a": "dhanalipsur ahaṃ tatra yāmīty uktaś ca tena saḥ",
    "GE07mbh_01_u:046.019c": "tam uvāca mahātmānaṃ mānayañ ślakṣṇayā girā",
    "GE07mbh_01_u:046.020a": "yāvad dhanaṃ prārthayase tasmād rājñas tato 'dhikam",
    "GE07mbh_01_u:046.020c": "gṛhāṇa matta eva tvaṃ saṃnivartasva cānagha",
    "GE07mbh_01_u:046.021a": "sa evam ukto nāgena kāśyapo dvipadāṃ varaḥ",
    "GE07mbh_01_u:046.021c": "labdhvā vittaṃ nivavṛte takṣakād yāvad īpsitam",
    "GE07mbh_01_u:046.022a": "tasmin pratigate vipre chadmanopetya takṣakaḥ",
    "GE07mbh_01_u:046.022c": "taṃ nṛpaṃ nṛpatiśreṣṭha pitaraṃ dhārmikaṃ tava",
    "GE07mbh_01_u:046.023a": "prāsādasthaṃ yattam api dagdhavān viṣavahninā",
    "GE07mbh_01_u:046.023c": "tatas tvaṃ puruṣavyāghra",
    "GE07mbh_01_u:046.024a": "etad dṛṣṭaṃ śrutaṃ cāpi yathāvan nṛpasattama",
    "GE07mbh_01_u:046.024c": "asmābhir nikhilaṃ sarvaṃ kathitaṃ te sudāruṇam",
    "GE07mbh_01_u:046.025a": "śrutvā caitaṃ nṛpaśreṣṭha pārthivasya parābhavam",
    "GE07mbh_01_u:046.025c": "asya carṣer uttaṅkasya vidhatsva yad anantaram",
    "GE07mbh_01_u:046.025d-0430_00": "sautir uvāca janamejaya uvāca",
    "GE07mbh_01_u:046.025d-0430_01": "etasminn eva kāle tu sa rājā janamejayaḥ",
    "GE07mbh_01_u:046.025d-0430_02": "uvāca mantriṇaḥ sarvān idaṃ vākyam ariṃdamaḥ",
    "GE07mbh_01_u:046.025d-0430_03": "atha tat kathitaṃ kena yad vṛttaṃ tad vanaspatau",
    "GE07mbh_01_u:046.025d-0430_04": "āścaryabhūtaṃ lokasya bhasmarāśīkṛtaṃ tadā",
    "GE07mbh_01_u:046.025d-0430_05": "yad vṛkṣaṃ jīvayām āsa kāśyapas takṣakeṇa vai",
    "GE07mbh_01_u:046.025d-0430_06": "nūnaṃ mantrair hataviṣo na praṇaśyeta kāśyapāt",
    "GE07mbh_01_u:046.025d-0430_07": "cintayām āsa pāpātmā manasā pannagādhamaḥ",
    "GE07mbh_01_u:046.025d-0430_08": "daṣṭaṃ yadi mayā vipraḥ pārthivaṃ jīvayiṣyati",
    "GE07mbh_01_u:046.025d-0430_09": "takṣakaḥ saṃhataviṣo loke yāsyati hāsyatām",
    "GE07mbh_01_u:046.025d-0430_10": "vicintyaivaṃ kṛtā tena dhruvaṃ tuṣṭir dvijasya vai",
    "GE07mbh_01_u:046.025d-0430_11": "bhaviṣyati hy upāyena yasya dāsyāmi yātanām",
    "GE07mbh_01_u:046.026": "janamejaya uvāca",
    "GE07mbh_01_u:046.026a": "etat tu śrotum icchāmi aṭavyāṃ nirjane vane",
    "GE07mbh_01_u:046.026c": "saṃvādaṃ pannagendrasya kāśyapasya ca yat tadā",
    "GE07mbh_01_u:046.027a": "kena dṛṣṭaṃ śrutaṃ cāpi bhavatāṃ śrotram āgatam",
    "GE07mbh_01_u:046.027c": "śrutvā cātha vidhāsyāmi pannagāntakarīṃ matim",
    "GE07mbh_01_u:046.028": "mantriṇa ūcuḥ",
    "GE07mbh_01_u:046.028a": "śṛṇu rājan yathāsmākaṃ yenaitat kathitaṃ purā",
    "GE07mbh_01_u:046.028c": "samāgamaṃ dvijendrasya pannagendrasya cādhvani",
    "GE07mbh_01_u:046.029a": "tasmin vṛkṣe naraḥ kaś cid indhanārthāya pārthiva",
    "GE07mbh_01_u:046.029c": "vicinvan pūrvam ārūḍhaḥ śuṣkaśākhaṃ vanaspatim",
    "GE07mbh_01_u:046.029e": "abudhyamānau taṃ tatra vṛkṣasthaṃ pannagadvijau",
    "GE07mbh_01_u:046.030a": "sa tu tenaiva vṛkṣeṇa bhasmībhūto 'bhavat tadā",
    "GE07mbh_01_u:046.030c": "dvijaprabhāvād rājendra jīvitaḥ savanaspatiḥ",
    "GE07mbh_01_u:046.031a": "tena gatvā nṛpaśreṣṭha nagare 'smin niveditam",
    "GE07mbh_01_u:046.031c": "yathāvṛttaṃ tu tat sarvaṃ takṣakasya dvijasya ca",
    "GE07mbh_01_u:046.032a": "etat te kathitaṃ rājan yathāvṛttaṃ yathāśrutam",
    "GE07mbh_01_u:046.032c": "śrutvā tu nṛpaśārdūla prakuruṣva yathepsitam",
    "GE07mbh_01_u:046.033": "sūta uvāca",
    "GE07mbh_01_u:046.033a": "mantriṇāṃ tu vacaḥ śrutvā sa rājā janamejayaḥ",
    "GE07mbh_01_u:046.033c": "paryatapyata duḥkhārtaḥ pratyapiṃṣat kare karam",
    "GE07mbh_01_u:046.034a": "niḥśvāsam uṣṇam asakṛd dīrghaṃ rājīvalocanaḥ",
    "GE07mbh_01_u:046.034c": "mumocāśrūṇi ca tadā netrābhyāṃ pratataṃ nṛpaḥ",
    "GE07mbh_01_u:046.034e": "uvāca ca mahīpālo duḥkhaśokasamanvitaḥ",
    "GE07mbh_01_u:046.034f-0431_01": "durdharaṃ bāṣpam utsṛjya spṛṣṭvā cāpo yathāvidhi",
    "GE07mbh_01_u:046.034f-0431_02": "muhūrtam iva ca dhyātvā niścitya manasā nṛpaḥ",
    "GE07mbh_01_u:046.034f-0431_03": "amarṣī mantriṇaḥ sarvān idaṃ vacanam abravīt",
    "GE07mbh_01_u:046.035a": "śrutvaitad bhavatāṃ vākyaṃ pitur me svargatiṃ prati",
    "GE07mbh_01_u:046.035c": "niściteyaṃ mama matir yā vai tāṃ me nibodhata",
    "GE07mbh_01_u:046.036a": "anantaram ahaṃ manye takṣakāya durātmane",
    "GE07mbh_01_u:046.036c": "pratikartavyam ity eva yena me hiṃsitaḥ pitā",
    "GE07mbh_01_u:046.037a": "ṛṣer hi śṛṅger vacanaṃ kṛtvā dagdhvā ca pārthivam",
    "GE07mbh_01_u:046.037b-0432_01": "iyaṃ durātmatā tasya kāśyapaṃ yo nyavartayat",
    "GE07mbh_01_u:046.037c": "yadi gacched asau pāpo nanu jīvet pitā mama",
    "GE07mbh_01_u:046.038a": "parihīyeta kiṃ tasya yadi jīvet sa pārthivaḥ",
    "GE07mbh_01_u:046.038c": "kāśyapasya prasādena mantriṇāṃ sunayena ca",
    "GE07mbh_01_u:046.039a": "sa tu vāritavān mohāt kāśyapaṃ dvijasattamam",
    "GE07mbh_01_u:046.039c": "saṃjijīvayiṣuṃ prāptaṃ rājānam aparājitam",
    "GE07mbh_01_u:046.040a": "mahān atikramo hy eṣa takṣakasya durātmanaḥ",
    "GE07mbh_01_u:046.040c": "dvijasya yo 'dadad dravyaṃ mā nṛpaṃ jīvayed iti",
    "GE07mbh_01_u:046.041a": "uttaṅkasya priyaṃ kurvann ātmanaś ca mahat priyam",
    "GE07mbh_01_u:046.041c": "bhavatāṃ caiva sarveṣāṃ yāsyāmy apacitiṃ pituḥ",
    "GE07mbh_01_u:046.041d-0433_01": "sarpasatraṃ vidhāsyāmi nāgānāṃ kṣayakārakam",
    "GE07mbh_01_u:047.001": "sūta uvāca",
    "GE07mbh_01_u:047.001a": "evam uktvā tataḥ śrīmān mantribhiś cānumoditaḥ",
    "GE07mbh_01_u:047.001c": "āruroha pratijñāṃ sa sarpasatrāya pārthivaḥ",
    "GE07mbh_01_u:047.001e": "brahman bharataśārdūlo rājā pārikṣitas tadā",
    "GE07mbh_01_u:047.002a": "purohitam athāhūya ṛtvijaṃ vasudhādhipaḥ",
    "GE07mbh_01_u:047.002c": "abravīd vākyasaṃpannaḥ saṃpadarthakaraṃ vacaḥ",
    "GE07mbh_01_u:047.003a": "yo me hiṃsitavāṃs tātaṃ takṣakaḥ sa durātmavān",
    "GE07mbh_01_u:047.003c": "pratikuryāṃ yathā tasya tad bhavanto bruvantu me",
    "GE07mbh_01_u:047.004a": "api tat karma viditaṃ bhavatāṃ yena pannagam",
    "GE07mbh_01_u:047.004c": "takṣakaṃ saṃpradīpte 'gnau prāpsye 'haṃ sahabāndhavam",
    "GE07mbh_01_u:047.005a": "yathā tena pitā mahyaṃ pūrvaṃ dagdho viṣāgninā",
    "GE07mbh_01_u:047.005c": "tathāham api taṃ pāpaṃ dagdhum icchāmi pannagam",
    "GE07mbh_01_u:047.006": "ṛtvija ūcuḥ",
    "GE07mbh_01_u:047.006a": "asti rājan mahat satraṃ tvadarthaṃ devanirmitam",
    "GE07mbh_01_u:047.006c": "sarpasatram iti khyātaṃ purāṇe kathyate nṛpa",
    "GE07mbh_01_u:047.007a": "āhartā tasya satrasya tvan nānyo 'sti narādhipa",
    "GE07mbh_01_u:047.007c": "iti paurāṇikāḥ prāhur asmākaṃ cāsti sa kratuḥ",
    "GE07mbh_01_u:047.008": "sūta uvāca",
    "GE07mbh_01_u:047.008a": "evam uktaḥ sa rājarṣir mene sarpaṃ hi takṣakam",
    "GE07mbh_01_u:047.008c": "hutāśanamukhaṃ dīptaṃ praviṣṭam iti sattama",
    "GE07mbh_01_u:047.009a": "tato 'bravīn mantravidas tān rājā brāhmaṇāṃs tadā",
    "GE07mbh_01_u:047.009c": "āhariṣyāmi tat satraṃ saṃbhārāḥ saṃbhriyantu me",
    "GE07mbh_01_u:047.010a": "tatas te ṛtvijas tasya śāstrato dvijasattama",
    "GE07mbh_01_u:047.010c": "deśaṃ taṃ māpayām āsur yajñāyatanakāraṇāt",
    "GE07mbh_01_u:047.010e": "yathāvaj jñānaviduṣaḥ sarve buddhyā paraṃ gatāḥ",
    "GE07mbh_01_u:047.011a": "ṛddhyā paramayā yuktam iṣṭaṃ dvijagaṇāyutam",
    "GE07mbh_01_u:047.011c": "prabhūtadhanadhānyāḍhyam ṛtvigbhiḥ suniveśitam",
    "GE07mbh_01_u:047.012a": "nirmāya cāpi vidhivad yajñāyatanam īpsitam",
    "GE07mbh_01_u:047.012c": "rājānaṃ dīkṣayām āsuḥ sarpasatrāptaye tadā",
    "GE07mbh_01_u:047.013a": "idaṃ cāsīt tatra pūrvaṃ sarpasatre bhaviṣyati",
    "GE07mbh_01_u:047.013c": "nimittaṃ mahad utpannaṃ yajñavighnakaraṃ tadā",
    "GE07mbh_01_u:047.014a": "yajñasyāyatane tasmin kriyamāṇe vaco 'bravīt",
    "GE07mbh_01_u:047.014c": "sthapatir buddhisaṃpanno vāstuvidyāviśāradaḥ",
    "GE07mbh_01_u:047.015a": "ity abravīt sūtradhāraḥ sūtaḥ paurāṇikas tadā",
    "GE07mbh_01_u:047.015c": "yasmin deśe ca kāle ca māpaneyaṃ pravartitā",
    "GE07mbh_01_u:047.015e": "brāhmaṇaṃ kāraṇaṃ kṛtvā nāyaṃ saṃsthāsyate kratuḥ",
    "GE07mbh_01_u:047.016a": "etac chrutvā tu rājā sa prāgdīkṣākālam abravīt",
    "GE07mbh_01_u:047.016c": "kṣattāraṃ neha me kaś cid ajñātaḥ praviśed iti",
    "GE07mbh_01_u:047.017a": "tataḥ karma pravavṛte sarpasatre vidhānataḥ",
    "GE07mbh_01_u:047.017c": "paryakrāmaṃś ca vidhivat sve sve karmaṇi yājakāḥ",
    "GE07mbh_01_u:047.018a": "paridhāya kṛṣṇavāsāṃsi dhūmasaṃraktalocanāḥ",
    "GE07mbh_01_u:047.018c": "juhuvur mantravac caiva samiddhaṃ jātavedasam",
    "GE07mbh_01_u:047.019a": "kampayantaś ca sarveṣām uragāṇāṃ manāṃsi te",
    "GE07mbh_01_u:047.019c": "sarpān ājuhuvus tatra sarvān agnimukhe tadā",
    "GE07mbh_01_u:047.020a": "tataḥ sarpāḥ samāpetuḥ pradīpte havyavāhane",
    "GE07mbh_01_u:047.020c": "viveṣṭamānāḥ kṛpaṇā āhvayantaḥ parasparam",
    "GE07mbh_01_u:047.021a": "visphurantaḥ śvasantaś ca veṣṭayantas tathā pare",
    "GE07mbh_01_u:047.021c": "pucchaiḥ śirobhiś ca bhṛśaṃ citrabhānuṃ prapedire",
    "GE07mbh_01_u:047.022a": "śvetāḥ kṛṣṇāś ca nīlāś ca sthavirāḥ śiśavas tathā",
    "GE07mbh_01_u:047.022c": "ruvanto bhairavān nādān petur dīpte vibhāvasau",
    "GE07mbh_01_u:047.022d-0434_01": "krośayojanamātrā hi gokarṇasya pramāṇataḥ",
    "GE07mbh_01_u:047.022d-0434_02": "patanty ajasraṃ vegena cāgnāv agnimatāṃ vara",
    "GE07mbh_01_u:047.023a": "evaṃ śatasahasrāṇi prayutāny arbudāni ca",
    "GE07mbh_01_u:047.023c": "avaśāni vinaṣṭāni pannagānāṃ",
    "GE07mbh_01_u:047.024a": "indurā iva tatrānye hastihastā ivāpare",
    "GE07mbh_01_u:047.024c": "mattā iva ca mātaṅgā mahākāyā",
    "GE07mbh_01_u:047.025a": "uccāvacāś ca bahavo nānāvarṇā viṣolbaṇāḥ",
    "GE07mbh_01_u:047.025c": "ghorāś ca parighaprakhyā dandaśūkā mahābalāḥ",
    "GE07mbh_01_u:047.025e": "prapetur agnāv uragā mātṛvāgdaṇḍapīḍitāḥ",
    "GE07mbh_01_u:048.001": "śaunaka uvāca",
    "GE07mbh_01_u:048.001a": "sarpasatre tadā rājñaḥ pāṇḍaveyasya dhīmataḥ",
    "GE07mbh_01_u:048.001c": "janamejayasya ke tv āsann ṛtvijaḥ paramarṣayaḥ",
    "GE07mbh_01_u:048.002a": "ke sadasyā babhūvuś ca sarpasatre sudāruṇe",
    "GE07mbh_01_u:048.002c": "viṣādajanane 'tyarthaṃ pannagānāṃ mahābhaye",
    "GE07mbh_01_u:048.003a": "sarvaṃ vistaratas tāta bhavāñ śaṃsitum arhati",
    "GE07mbh_01_u:048.003c": "sarpasatravidhānajñā vijñeyās te hi sūtaja",
    "GE07mbh_01_u:048.004": "sūta uvāca",
    "GE07mbh_01_u:048.004a": "hanta te kathayiṣyāmi nāmānīha manīṣiṇām",
    "GE07mbh_01_u:048.004c": "ye ṛtvijaḥ sadasyāś ca tasyāsan nṛpates tadā",
    "GE07mbh_01_u:048.005a": "tatra hotā babhūvātha brāhmaṇaś caṇḍabhārgavaḥ",
    "GE07mbh_01_u:048.005c": "cyavanasyānvaye jātaḥ khyāto vedavidāṃ varaḥ",
    "GE07mbh_01_u:048.006a": "udgātā brāhmaṇo vṛddho vidvān kautsāryajaiminiḥ",
    "GE07mbh_01_u:048.006c": "brahmābhavac chārṅgaravo adhvaryur bodhapiṅgalaḥ",
    "GE07mbh_01_u:048.006d-0435_01": "uttaṅko hy abhavat tatra netā ca brāhmaṇottamaḥ",
    "GE07mbh_01_u:048.006d-0435_02": "kuṇḍaladveṣatas tatra sarpān dahati sarvataḥ",
    "GE07mbh_01_u:048.007a": "sadasyaś cābhavad vyāsaḥ putraśiṣyasahāyavān",
    "GE07mbh_01_u:048.007c": "uddālakaḥ śamaṭhakaḥ śvetaketuś ca pañcamaḥ",
    "GE07mbh_01_u:048.008a": "asito devalaś caiva nāradaḥ parvatas tathā",
    "GE07mbh_01_u:048.008c": "ātreyaḥ kuṇḍajaṭharo dvijaḥ kuṭighaṭas tathā",
    "GE07mbh_01_u:048.009a": "vātsyaḥ śrutaśravā vṛddhas tapaḥsvādhyāyaśīlavān",
    "GE07mbh_01_u:048.009c": "kahoḍo devaśarmā ca maudgalyaḥ śamasaubharaḥ",
    "GE07mbh_01_u:048.010a": "ete cānye ca bahavo brāhmaṇāḥ saṃśitavratāḥ",
    "GE07mbh_01_u:048.010c": "sadasyā abhavaṃs tatra satre pārikṣitasya ha",
    "GE07mbh_01_u:048.011a": "juhvatsv ṛtvikṣv atha tadā sarpasatre mahākratau",
    "GE07mbh_01_u:048.011c": "ahayaḥ prāpataṃs tatra ghorāḥ prāṇibhayāvahāḥ",
    "GE07mbh_01_u:048.012a": "vasāmedovahāḥ kulyā nāgānāṃ saṃpravartitāḥ",
    "GE07mbh_01_u:048.012c": "vavau gandhaś ca tumulo dahyatām aniśaṃ tadā",
    "GE07mbh_01_u:048.013a": "patatāṃ caiva nāgānāṃ dhiṣṭhitānāṃ tathāmbare",
    "GE07mbh_01_u:048.013c": "aśrūyatāniśaṃ śabdaḥ pacyatāṃ cāgninā bhṛśam",
    "GE07mbh_01_u:048.014a": "takṣakas tu sa nāgendraḥ puraṃdaraniveśanam",
    "GE07mbh_01_u:048.014b-0436_01": "jagāma bhayasaṃvignaḥ śaraṇārthī surarṣabham",
    "GE07mbh_01_u:048.014c": "gataḥ śrutvaiva rājānaṃ dīkṣitaṃ janamejayam",
    "GE07mbh_01_u:048.015a": "tataḥ sarvaṃ yathāvṛttam ākhyāya bhujagottamaḥ",
    "GE07mbh_01_u:048.015c": "agacchac charaṇaṃ bhīta āgaskṛtvā puraṃdaram",
    "GE07mbh_01_u:048.016a": "tam indraḥ prāha suprīto na tavāstīha takṣaka",
    "GE07mbh_01_u:048.016c": "bhayaṃ nāgendra tasmād vai sarpasatrāt kathaṃ cana",
    "GE07mbh_01_u:048.017a": "prasādito mayā pūrvaṃ tavārthāya pitāmahaḥ",
    "GE07mbh_01_u:048.017c": "tasmāt tava bhayaṃ nāsti vyetu te mānaso jvaraḥ",
    "GE07mbh_01_u:048.018a": "evam āśvāsitas tena tataḥ sa bhujagottamaḥ",
    "GE07mbh_01_u:048.018c": "uvāsa bhavane tatra śakrasya muditaḥ sukhī",
    "GE07mbh_01_u:048.019a": "ajasraṃ nipatatsv agnau nāgeṣu bhṛśaduḥkhitaḥ",
    "GE07mbh_01_u:048.019c": "alpaśeṣaparīvāro vāsukiḥ paryatapyata",
    "GE07mbh_01_u:048.020a": "kaśmalaṃ cāviśad ghoraṃ vāsukiṃ pannageśvaram",
    "GE07mbh_01_u:048.020c": "sa ghūrṇamānahṛdayo bhaginīm idam abravīt",
    "GE07mbh_01_u:048.021a": "dahyante 'ṅgāni me bhadre diśo na pratibhānti ca",
    "GE07mbh_01_u:048.021c": "sīdāmīva ca saṃmohād ghūrṇatīva ca me manaḥ",
    "GE07mbh_01_u:048.022a": "dṛṣṭir bhramati me 'tīva hṛdayaṃ dīryatīva ca",
    "GE07mbh_01_u:048.022c": "patiṣyāmy avaśo 'dyāhaṃ tasmin dīpte vibhāvasau",
    "GE07mbh_01_u:048.023a": "pārikṣitasya yajño 'sau vartate 'smajjighāṃsayā",
    "GE07mbh_01_u:048.023c": "vyaktaṃ mayāpi gantavyaṃ pitṛrājaniveśanam",
    "GE07mbh_01_u:048.024a": "ayaṃ sa kālaḥ saṃprāpto yadartham asi me svasaḥ",
    "GE07mbh_01_u:048.024c": "jaratkāroḥ purā dattā sā trāhy asmān sabāndhavān",
    "GE07mbh_01_u:048.025a": "āstīkaḥ kila yajñaṃ taṃ vartantaṃ bhujagottame",
    "GE07mbh_01_u:048.025c": "pratiṣetsyati māṃ pūrvaṃ svayam āha pitāmahaḥ",
    "GE07mbh_01_u:048.026a": "tad vatse brūhi vatsaṃ svaṃ kumāraṃ vṛddhasaṃmatam",
    "GE07mbh_01_u:048.026c": "mamādya tvaṃ sabhṛtyasya mokṣārthaṃ vedavittamam",
    "GE07mbh_01_u:049.001": "sūta uvāca",
    "GE07mbh_01_u:049.001a": "tata āhūya putraṃ svaṃ jaratkārur bhujaṃgamā",
    "GE07mbh_01_u:049.001c": "vāsuker nāgarājasya vacanād idam abravīt",
    "GE07mbh_01_u:049.002a": "ahaṃ tava pituḥ putra bhrātrā dattā nimittataḥ",
    "GE07mbh_01_u:049.002c": "kālaḥ sa cāyaṃ saṃprāptas tat kuruṣva yathātatham",
    "GE07mbh_01_u:049.003": "āstīka uvāca",
    "GE07mbh_01_u:049.003a": "kiṃnimittaṃ mama pitur dattā tvaṃ mātulena me",
    "GE07mbh_01_u:049.003c": "tan mamācakṣva tattvena śrutvā kartāsmi tat tathā",
    "GE07mbh_01_u:049.004": "sūta uvāca",
    "GE07mbh_01_u:049.004a": "tata ācaṣṭa sā tasmai bāndhavānāṃ hitaiṣiṇī",
    "GE07mbh_01_u:049.004c": "bhaginī nāgarājasya jaratkārur aviklavā",
    "GE07mbh_01_u:049.005a": "bhujagānām aśeṣāṇāṃ mātā kadrūr iti śrutiḥ",
    "GE07mbh_01_u:049.005c": "tayā śaptā ruṣitayā sutā yasmān nibodha tat",
    "GE07mbh_01_u:049.006a": "ucchaiḥśravāḥ so 'śvarājo yan mithyā na kṛto mama",
    "GE07mbh_01_u:049.006c": "vinatānimittaṃ paṇite dāsabhāvāya putrakāḥ",
    "GE07mbh_01_u:049.007a": "janamejayasya vo yajñe dhakṣyaty anilasārathiḥ",
    "GE07mbh_01_u:049.007c": "tatra pañcatvam āpannāḥ pretalokaṃ gamiṣyatha",
    "GE07mbh_01_u:049.008a": "tāṃ ca śaptavatīm evaṃ sākṣāl lokapitāmahaḥ",
    "GE07mbh_01_u:049.008c": "evam astv iti tad vākyaṃ provācānumumoda ca",
    "GE07mbh_01_u:049.009a": "vāsukiś cāpi tac chrutvā pitāmahavacas tadā",
    "GE07mbh_01_u:049.009c": "amṛte mathite tāta devāñ śaraṇam īyivān",
    "GE07mbh_01_u:049.010a": "siddhārthāś ca surāḥ sarve prāpyāmṛtam anuttamam",
    "GE07mbh_01_u:049.010c": "bhrātaraṃ me puraskṛtya prajāpatim upāgaman",
    "GE07mbh_01_u:049.011a": "te taṃ prasādayām āsur devāḥ sarve pitāmaham",
    "GE07mbh_01_u:049.011c": "rājñā vāsukinā sārdhaṃ sa śāpo na bhaved iti",
    "GE07mbh_01_u:049.012a": "vāsukir nāgarājo 'yaṃ duḥkhito jñātikāraṇāt",
    "GE07mbh_01_u:049.012c": "abhiśāpaḥ sa mātrāsya bhagavan na bhaved iti",
    "GE07mbh_01_u:049.012d-0437_01": "tathā vidhīyatām etad devadeva jagatpate brahmovāca",
    "GE07mbh_01_u:049.013a": "jaratkārur jaratkāruṃ yāṃ bhāryāṃ samavāpsyati",
    "GE07mbh_01_u:049.013c": "tatra jāto dvijaḥ śāpād bhujagān mokṣayiṣyati",
    "GE07mbh_01_u:049.014": "jaratkārur uvāca",
    "GE07mbh_01_u:049.014a": "etac chrutvā tu vacanaṃ vāsukiḥ pannageśvaraḥ",
    "GE07mbh_01_u:049.014c": "prādān mām amaraprakhya tava pitre mahātmane",
    "GE07mbh_01_u:049.014e": "prāg evānāgate kāle tatra tvaṃ mayy ajāyathāḥ",
    "GE07mbh_01_u:049.015a": "ayaṃ sa kālaḥ saṃprāpto bhayān nas trātum arhasi",
    "GE07mbh_01_u:049.015c": "bhrātaraṃ caiva me tasmāt trātum arhasi pāvakāt",
    "GE07mbh_01_u:049.016a": "amoghaṃ naḥ kṛtaṃ tat syād yad ahaṃ tava dhīmate",
    "GE07mbh_01_u:049.016c": "pitre dattā vimokṣārthaṃ kathaṃ vā putra manyase",
    "GE07mbh_01_u:049.017": "sūta uvāca",
    "GE07mbh_01_u:049.017a": "evam uktas tathety uktvā so 'stīko mātaraṃ tadā",
    "GE07mbh_01_u:049.017c": "abravīd duḥkhasaṃtaptaṃ vāsukiṃ jīvayann iva",
    "GE07mbh_01_u:049.018a": "ahaṃ tvāṃ mokṣayiṣyāmi vāsuke pannagottama",
    "GE07mbh_01_u:049.018c": "tasmāc chāpān mahāsattva satyam etad bravīmi te",
    "GE07mbh_01_u:049.019a": "bhava svasthamanā nāga na hi te vidyate bhayam",
    "GE07mbh_01_u:049.019c": "prayatiṣye tathā saumya yathā śreyo bhaviṣyati",
    "GE07mbh_01_u:049.019e": "na me vāg anṛtaṃ prāha svaireṣv api kuto 'nyathā",
    "GE07mbh_01_u:049.020a": "taṃ vai nṛpavaraṃ gatvā dīkṣitaṃ janamejayam",
    "GE07mbh_01_u:049.020c": "vāgbhir maṅgalayuktābhis toṣayiṣye 'dya mātula",
    "GE07mbh_01_u:049.020e": "yathā sa yajño nṛpater nirvartiṣyati sattama",
    "GE07mbh_01_u:049.021a": "sa saṃbhāvaya nāgendra mayi sarvaṃ mahāmate",
    "GE07mbh_01_u:049.021c": "na te mayi mano jātu mithyā bhavitum arhati",
    "GE07mbh_01_u:049.022": "vāsukir uvāca",
    "GE07mbh_01_u:049.022a": "āstīka parighūrṇāmi hṛdayaṃ me vidīryate",
    "GE07mbh_01_u:049.022c": "diśaś ca na prajānāmi brahmadaṇḍanipīḍitaḥ",
    "GE07mbh_01_u:049.023": "āstīka uvāca",
    "GE07mbh_01_u:049.023a": "na saṃtāpas tvayā kāryaḥ kathaṃ cit pannagottama",
    "GE07mbh_01_u:049.023c": "dīptād agneḥ samutpannaṃ nāśayiṣyāmi te bhayam",
    "GE07mbh_01_u:049.024a": "brahmadaṇḍaṃ mahāghoraṃ kālāgnisamatejasam",
    "GE07mbh_01_u:049.024c": "nāśayiṣyāmi mātra tvaṃ bhayaṃ kārṣīḥ kathaṃ cana",
    "GE07mbh_01_u:049.025": "sūta uvāca",
    "GE07mbh_01_u:049.025a": "tataḥ sa vāsuker ghoram apanīya manojvaram",
    "GE07mbh_01_u:049.025c": "ādhāya cātmano 'ṅgeṣu jagāma tvarito bhṛśam",
    "GE07mbh_01_u:049.026a": "janamejayasya taṃ yajñaṃ sarvaiḥ samuditaṃ guṇaiḥ",
    "GE07mbh_01_u:049.026c": "mokṣāya bhujagendrāṇām āstīko dvijasattamaḥ",
    "GE07mbh_01_u:049.027a": "sa gatvāpaśyad āstīko yajñāyatanam uttamam",
    "GE07mbh_01_u:049.027c": "vṛtaṃ sadasyair bahubhiḥ",
    "GE07mbh_01_u:049.028a": "sa tatra vārito dvāḥsthaiḥ praviśan dvijasattamaḥ",
    "GE07mbh_01_u:049.028c": "abhituṣṭāva taṃ yajñaṃ praveśārthī dvijottamaḥ",
    "GE07mbh_01_u:049.028d-0438_01": "sa prāpya yajñāyatanaṃ variṣṭhaṃ",
    "GE07mbh_01_u:049.028d-0438_02": "dvijottamaḥ puṇyakṛtāṃ variṣṭhaḥ",
    "GE07mbh_01_u:049.028d-0438_03": "tuṣṭāva rājānam anantakīrtim",
    "GE07mbh_01_u:049.028d-0438_04": "ṛtviksadasyāṃś ca tathaiva cāgnim",
    "GE07mbh_01_u:050.001": "āstīka uvāca",
    "GE07mbh_01_u:050.001a": "somasya yajño varuṇasya yajñaḥ; prajāpater yajña āsīt",
    "GE07mbh_01_u:050.001c": "tathā yajño 'yaṃ tava bhāratāgrya; pārikṣita svasti no 'stu priyebhyaḥ",
    "GE07mbh_01_u:050.001d-029_0001": "dilīparājño nahuṣasya rājño; nalasya rājñaḥ śatabindoś ca rājñaḥ",
    "GE07mbh_01_u:050.002a": "śakrasya yajñaḥ śatasaṃkhya uktas; tathāparas tulyasaṃkhyaḥ śataṃ vai",
    "GE07mbh_01_u:050.002c": "tathā yajño 'yaṃ tava bhāratāgrya; pārikṣita svasti no 'stu priyebhyaḥ",
    "GE07mbh_01_u:050.003a": "yamasya yajño harimedhasaś ca; yathā yajño rantidevasya rājñaḥ",
    "GE07mbh_01_u:050.003c": "tathā yajño 'yaṃ tava bhāratāgrya; pārikṣita svasti no 'stu priyebhyaḥ",
    "GE07mbh_01_u:050.004a": "gayasya yajñaḥ śaśabindoś ca rājño; yajñas tathā vaiśravaṇasya rājñaḥ",
    "GE07mbh_01_u:050.004c": "tathā yajño 'yaṃ tava bhāratāgrya; pārikṣita svasti no 'stu priyebhyaḥ",
    "GE07mbh_01_u:050.005a": "nṛgasya yajñas tv ajamīḍhasya cāsīd; yathā yajño dāśaratheś ca rājñaḥ",
    "GE07mbh_01_u:050.005c": "tathā yajño 'yaṃ tava bhāratāgrya; pārikṣita svasti no 'stu priyebhyaḥ",
    "GE07mbh_01_u:050.006a": "yajñaḥ śruto no divi devasūnor; yudhiṣṭhirasyājamīḍhasya rājñaḥ",
    "GE07mbh_01_u:050.006c": "tathā yajño 'yaṃ tava bhāratāgrya; pārikṣita svasti no 'stu priyebhyaḥ",
    "GE07mbh_01_u:050.006d-030_0001": "nahuṣasya yajñaḥ sagarasya yajñaḥ; dhundhos tathā rantidevasya caiva",
    "GE07mbh_01_u:050.007a": "kṛṣṇasya yajñaḥ satyavatyāḥ sutasya; svayaṃ ca karma pracakāra yatra",
    "GE07mbh_01_u:050.007c": "tathā yajño 'yaṃ tava bhāratāgrya; pārikṣita svasti no 'stu priyebhyaḥ",
    "GE07mbh_01_u:050.008a": "ime hi te sūryahutāśavarcasaḥ; samāsate vṛtrahaṇaḥ kratuṃ yathā",
    "GE07mbh_01_u:050.008c": "naiṣāṃ jñānaṃ vidyate jñātum adya; dattaṃ yebhyo na praṇaśyet kathaṃ cit",
    "GE07mbh_01_u:050.009a": "ṛtviksamo nāsti lokeṣu caiva; dvaipāyaneneti viniścitaṃ me",
    "GE07mbh_01_u:050.009c": "etasya śiṣyā hi kṣitiṃ caranti; sarvartvijaḥ karmasu sveṣu dakṣāḥ",
    "GE07mbh_01_u:050.010a": "vibhāvasuś citrabhānur mahātmā; hiraṇyaretā viśvabhuk kṛṣṇavartmā",
    "GE07mbh_01_u:050.010c": "pradakṣiṇāvartaśikhaḥ pradīpto; havyaṃ tavedaṃ hutabhug vaṣṭi devaḥ",
    "GE07mbh_01_u:050.011a": "neha tvad anyo vidyate jīvaloke; samo nṛpaḥ pālayitā prajānām",
    "GE07mbh_01_u:050.011c": "dhṛtyā ca te prītamanāḥ sadāhaṃ; tvaṃ vā rājā dharmarājo yamo vā",
    "GE07mbh_01_u:050.012a": "śakraḥ sākṣād vajrapāṇir yatheha; trātā loke 'smiṃs tvaṃ tatheha prajānām",
    "GE07mbh_01_u:050.012c": "matas tvaṃ naḥ puruṣendreha loke; na ca tvad anyo gṛhapatir asti yajñe",
    "GE07mbh_01_u:050.013a": "khaṭvāṅganābhāgadilīpakalpo; yayātimāndhātṛsamaprabhāvaḥ",
    "GE07mbh_01_u:050.013c": "ādityatejaḥpratimānatejā; bhīṣmo yathā bhrājasi suvratas tvam",
    "GE07mbh_01_u:050.014a": "vālmīkivat te nibhṛtaṃ sudhairyaṃ; vasiṣṭhavat te niyataś ca kopaḥ",
    "GE07mbh_01_u:050.014c": "prabhutvam indreṇa samaṃ mataṃ me; dyutiś ca nārāyaṇavad vibhāti",
    "GE07mbh_01_u:050.015a": "yamo yathā dharmaviniścayajñaḥ; kṛṣṇo yathā sarvaguṇopapannaḥ",
    "GE07mbh_01_u:050.015c": "śriyāṃ nivāso 'si yathā vasūnāṃ; nidhānabhūto 'si tathā kratūnām",
    "GE07mbh_01_u:050.016a": "dambhodbhavenāsi samo balena; rāmo yathā śastravid astravic ca",
    "GE07mbh_01_u:050.016c": "aurvatritābhyām asi tulyatejā; duṣprekṣaṇīyo 'si bhagīratho vā",
    "GE07mbh_01_u:050.016d-0439_01": "tulyo 'si tenaiva mahātmanā vā",
    "GE07mbh_01_u:050.016d-0439_02": "gaṅgā devī mānayām āsa yo vai",
    "GE07mbh_01_u:050.017": "sūta uvāca",
    "GE07mbh_01_u:050.017a": "evaṃ stutāḥ sarva eva prasannā; rājā sadasyā ṛtvijo havyavāhaḥ",
    "GE07mbh_01_u:050.017c": "teṣāṃ dṛṣṭvā bhāvitānīṅgitāni; provāca rājā janamejayo 'tha",
    "GE07mbh_01_u:051.001": "janamejaya uvāca",
    "GE07mbh_01_u:051.001a": "bālo vākyaṃ sthavira iva prabhāṣate; nāyaṃ bālaḥ sthaviro 'yaṃ mato me",
    "GE07mbh_01_u:051.001c": "icchāmy ahaṃ varam asmai pradātuṃ; tan me viprā vitaradhvaṃ sametāḥ",
    "GE07mbh_01_u:051.002": "sadasyā ūcuḥ",
    "GE07mbh_01_u:051.002a": "bālo 'pi vipro mānya eveha rājñāṃ; yaś cāvidvān yaś ca vidvān yathāvat",
    "GE07mbh_01_u:051.002b-0440_01": "prasādayainaṃ tvam ato narendra",
    "GE07mbh_01_u:051.002b-0440_02": "dvijātivaryaṃ sakalārthasiddhaye",
    "GE07mbh_01_u:051.002c": "sarvān kāmāṃs tvatta eṣo 'rhate 'dya; yathā ca nas takṣaka eti śīghram",
    "GE07mbh_01_u:051.003": "sūta uvāca",
    "GE07mbh_01_u:051.003a": "vyāhartukāme varade nṛpe dvijaṃ; varaṃ vṛṇīṣveti tato 'bhyuvāca",
    "GE07mbh_01_u:051.003c": "hotā vākyaṃ nātihṛṣṭāntarātmā; karmaṇy asmiṃs takṣako naiti tāvat",
    "GE07mbh_01_u:051.004": "janamejaya uvāca",
    "GE07mbh_01_u:051.004a": "yathā cedaṃ karma samāpyate me; yathā ca nas takṣaka eti śīghram",
    "GE07mbh_01_u:051.004c": "tathā bhavantaḥ prayatantu sarve; paraṃ śaktyā sa hi me vidviṣāṇaḥ",
    "GE07mbh_01_u:051.005": "ṛtvija ūcuḥ",
    "GE07mbh_01_u:051.005a": "yathā śāstrāṇi naḥ prāhur yathā śaṃsati pāvakaḥ",
    "GE07mbh_01_u:051.005c": "indrasya bhavane rājaṃs takṣako bhayapīḍitaḥ",
    "GE07mbh_01_u:051.005d-0441_01": "āste viṣadharo nāgo nihantā janakasya te",
    "GE07mbh_01_u:051.006": "sūta uvāca",
    "GE07mbh_01_u:051.006a": "yathā sūto lohitākṣo mahātmā; paurāṇiko veditavān purastāt",
    "GE07mbh_01_u:051.006c": "sa rājānaṃ prāha pṛṣṭas tadānīṃ; yathāhur viprās tadvad etan nṛdeva",
    "GE07mbh_01_u:051.007a": "purāṇam āgamya tato bravīmy ahaṃ; dattaṃ tasmai varam indreṇa rājan",
    "GE07mbh_01_u:051.007c": "vaseha tvaṃ matsakāśe sugupto; na pāvakas tvāṃ pradahiṣyatīti",
    "GE07mbh_01_u:051.008a": "etac chrutvā dīkṣitas tapyamāna; āste hotāraṃ codayan karmakāle",
    "GE07mbh_01_u:051.008b-0442_01": "indreṇa sārdhaṃ takṣakaṃ pātayadhvaṃ",
    "GE07mbh_01_u:051.008b-0442_02": "vibhāvasor na tu mucyeta nāgaḥ",
    "GE07mbh_01_u:051.008c": "hotā ca yattaḥ sa juhāva mantrair; atho indraḥ svayam evājagāma",
    "GE07mbh_01_u:051.008d-0443_01": "āyātu cendro 'pi satakṣakaḥ pated",
    "GE07mbh_01_u:051.008d-0443_02": "vibhāvasau nāgarājena",
    "GE07mbh_01_u:051.008d-0443_03": "jambhasya hanteti juhāva hotā",
    "GE07mbh_01_u:051.008d-0443_04": "tadājagāmāhidattābhayaḥ prabhuḥ",
    "GE07mbh_01_u:051.009a": "vimānam āruhya mahānubhāvaḥ; sarvair devaiḥ parisaṃstūyamānaḥ",
    "GE07mbh_01_u:051.009c": "balāhakaiś cāpy anugamyamāno; vidyādharair apsarasāṃ gaṇaiś ca",
    "GE07mbh_01_u:051.009d-0444_01": "nāgasya nāśo mama caiva nāśo",
    "GE07mbh_01_u:051.009d-0444_02": "bhaviṣyatīty eva vicintyamānaḥ",
    "GE07mbh_01_u:051.010a": "tasyottarīye nihitaḥ sa nāgo; bhayodvignaḥ śarma naivābhyagacchat",
    "GE07mbh_01_u:051.010c": "tato rājā mantravido 'bravīt punaḥ; kruddho vākyaṃ takṣakasyāntam icchan",
    "GE07mbh_01_u:051.011a": "indrasya bhavane viprā yadi nāgaḥ sa takṣakaḥ",
    "GE07mbh_01_u:051.011c": "tam indreṇaiva sahitaṃ pātayadhvaṃ vibhāvasau",
    "GE07mbh_01_u:051.011d-0445_01": "na tyajed yadi taṃ cendraḥ sa nāgaṃ takṣakaṃ tathā sūta uvāca",
    "GE07mbh_01_u:051.011d-0446_01": "janamejayena rājñā tu coditas takṣakaṃ",
    "GE07mbh_01_u:051.011d-0446_02": "hotā juhāva tatrasthaṃ takṣakaṃ pannagaṃ tathā",
    "GE07mbh_01_u:051.011d-0446_03": "hūyamāne tathā caiva takṣakaḥ sapuraṃdaraḥ",
    "GE07mbh_01_u:051.011d-0446_04": "ākāśe dadṛśe caiva kṣaṇena vyathitas tadā",
    "GE07mbh_01_u:051.011d-0446_05": "puraṃdaras tu taṃ yajñaṃ dṛṣṭvorubhayam āviśat",
    "GE07mbh_01_u:051.011d-0446_06": "hitvā tu takṣakaṃ trastaḥ svam eva bhavanaṃ yayau",
    "GE07mbh_01_u:051.011d-0446_07": "indre gate tu nāgendras takṣako bhayamohitaḥ",
    "GE07mbh_01_u:051.011d-0446_08": "mantraśaktyā pāvakārciḥsamīpam avaśo gataḥ",
    "GE07mbh_01_u:051.011d-0447_01": "taṃ dṛṣṭvā ṛtvijas tatra vacanaṃ cedam abruvan",
    "GE07mbh_01_u:051.012": "ṛtvija ūcuḥ",
    "GE07mbh_01_u:051.012a": "ayam āyāti vai tūrṇaṃ takṣakas te vaśaṃ nṛpa",
    "GE07mbh_01_u:051.012c": "śrūyate 'sya mahān nādo ruvato bhairavaṃ bhayāt",
    "GE07mbh_01_u:051.013a": "nūnaṃ mukto vajrabhṛtā sa nāgo; bhraṣṭaś cāṅkān mantravisrastakāyaḥ",
    "GE07mbh_01_u:051.013c": "ghūrṇann ākāśe naṣṭasaṃjño 'bhyupaiti; tīvrān niḥśvāsān niḥśvasan pannagendraḥ",
    "GE07mbh_01_u:051.014a": "vartate tava rājendra karmaitad vidhivat prabho",
    "GE07mbh_01_u:051.014c": "asmai tu dvijamukhyāya varaṃ tvaṃ dātum arhasi",
    "GE07mbh_01_u:051.015": "janamejaya uvāca",
    "GE07mbh_01_u:051.015a": "bālābhirūpasya tavāprameya; varaṃ prayacchāmi yathānurūpam",
    "GE07mbh_01_u:051.015c": "vṛṇīṣva yat te 'bhimataṃ hṛdi sthitaṃ; tat te pradāsyāmy api ced adeyam",
    "GE07mbh_01_u:051.016": "sūta uvāca",
    "GE07mbh_01_u:051.016a": "patiṣyamāṇe nāgendre takṣake jātavedasi",
    "GE07mbh_01_u:051.016c": "idam antaram ity evaṃ tadāstīko 'bhyacodayat",
    "GE07mbh_01_u:051.017a": "varaṃ dadāsi cen mahyaṃ vṛṇomi janamejaya",
    "GE07mbh_01_u:051.017c": "satraṃ te viramatv etan na pateyur ihoragāḥ",
    "GE07mbh_01_u:051.018a": "evam uktas tato rājā brahman pārikṣitas tadā",
    "GE07mbh_01_u:051.018c": "nātihṛṣṭamanā vākyam āstīkam idam abravīt",
    "GE07mbh_01_u:051.019a": "suvarṇaṃ rajataṃ gāś ca yac cānyan manyase vibho",
    "GE07mbh_01_u:051.019c": "tat te dadyāṃ varaṃ vipra na nivartet kratur mama",
    "GE07mbh_01_u:051.020": "āstīka uvāca",
    "GE07mbh_01_u:051.020a": "suvarṇaṃ rajataṃ gāś ca na tvāṃ rājan vṛṇomy aham",
    "GE07mbh_01_u:051.020c": "satraṃ te viramatv etat svasti mātṛkulasya naḥ",
    "GE07mbh_01_u:051.021": "sūta uvāca",
    "GE07mbh_01_u:051.021a": "āstīkenaivam uktas tu rājā pārikṣitas tadā",
    "GE07mbh_01_u:051.021c": "punaḥ punar uvācedam āstīkaṃ vadatāṃ varam",
    "GE07mbh_01_u:051.022a": "anyaṃ varaya bhadraṃ te varaṃ dvijavarottama",
    "GE07mbh_01_u:051.022c": "ayācata na cāpy anyaṃ varaṃ sa bhṛgunandana",
    "GE07mbh_01_u:051.023a": "tato vedavidas tatra sadasyāḥ sarva eva tam",
    "GE07mbh_01_u:051.023c": "rājānam ūcuḥ sahitā labhatāṃ brāhmaṇo varam",
    "GE07mbh_01_u:051.023d-0448_01": "śrutvā tan nṛpatir vākyaṃ dadau tasmai varaṃ tadā",
    "GE07mbh_01_u:051.023d-0448_02": "sarveṣāṃ paśyatāṃ tatra pūrṇakāmo dvijo 'bhavat",
    "GE07mbh_01_u:052.001": "śaunaka uvāca",
    "GE07mbh_01_u:052.001a": "ye sarpāḥ sarpasatre 'smin patitā havyavāhane",
    "GE07mbh_01_u:052.001c": "teṣāṃ nāmāni sarveṣāṃ śrotum icchāmi sūtaja",
    "GE07mbh_01_u:052.002": "sūta uvāca",
    "GE07mbh_01_u:052.002a": "sahasrāṇi bahūny asmin prayutāny arbudāni ca",
    "GE07mbh_01_u:052.002c": "na śakyaṃ parisaṃkhyātuṃ bahutvād vedavittama",
    "GE07mbh_01_u:052.003a": "yathāsmṛti tu nāmāni pannagānāṃ nibodha me",
    "GE07mbh_01_u:052.003c": "ucyamānāni mukhyānāṃ hutānāṃ jātavedasi",
    "GE07mbh_01_u:052.004a": "vāsukeḥ kulajāṃs tāvat prādhānyena nibodha me",
    "GE07mbh_01_u:052.004c": "nīlaraktān sitān ghorān mahākāyān viṣolbaṇān",
    "GE07mbh_01_u:052.004d-0449_01": "avaśān mātṛvāgdaṇḍapīḍitān kṛpaṇān hutān",
    "GE07mbh_01_u:052.005a": "koṭiko mānasaḥ pūrṇaḥ sahaḥ pailo halīsakaḥ",
    "GE07mbh_01_u:052.005c": "picchilaḥ koṇapaś cakraḥ koṇavegaḥ prakālanaḥ",
    "GE07mbh_01_u:052.006a": "hiraṇyavāhaḥ śaraṇaḥ kakṣakaḥ kāladantakaḥ",
    "GE07mbh_01_u:052.006c": "ete vāsukijā nāgāḥ praviṣṭā havyavāhanam",
    "GE07mbh_01_u:052.006d-0450_01": "anye ca bahavo vipra tathā vai kulasaṃbhavāḥ",
    "GE07mbh_01_u:052.006d-0450_02": "pradīptāgnau hutāḥ sarve ghorarūpā mahābalāḥ",
    "GE07mbh_01_u:052.007a": "takṣakasya kule jātān pravakṣyāmi nibodha tān",
    "GE07mbh_01_u:052.007c": "pucchaṇḍako maṇḍalakaḥ piṇḍabhettā rabheṇakaḥ",
    "GE07mbh_01_u:052.008a": "ucchikhaḥ suraso draṅgo balaheḍo virohaṇaḥ",
    "GE07mbh_01_u:052.008c": "śilīśalakaro mūkaḥ sukumāraḥ",
    "GE07mbh_01_u:052.009a": "mudgaraḥ śaśaromā ca sumanā vegavāhanaḥ",
    "GE07mbh_01_u:052.009c": "ete takṣakajā nāgāḥ praviṣṭā havyavāhanam",
    "GE07mbh_01_u:052.010a": "pārāvataḥ pāriyātraḥ pāṇḍaro hariṇaḥ kṛśaḥ",
    "GE07mbh_01_u:052.010b-0451_01": "subhojanaḥ parāśaś ca vīryavān ekasāhasaḥ",
    "GE07mbh_01_u:052.010c": "vihaṃgaḥ śarabho modaḥ pramodaḥ saṃhatāṅgadaḥ",
    "GE07mbh_01_u:052.011a": "airāvatakulād ete praiviṣṭā havyavāhanam",
    "GE07mbh_01_u:052.011c": "kauravyakulajān nāgāñ śṛṇu me dvijasattama",
    "GE07mbh_01_u:052.012a": "aiṇḍilaḥ kuṇḍalo muṇḍo veṇiskandhaḥ kumārakaḥ",
    "GE07mbh_01_u:052.012c": "bāhukaḥ śṛṅgavegaś ca dhūrtakaḥ pātapātarau",
    "GE07mbh_01_u:052.012d-0452_01": "kauravyakulajās tv ete praviṣṭā havyavāhanam",
    "GE07mbh_01_u:052.012d-0453_01": "ete kauravyajā nāgā vibhāvasumukhaṃ gatāḥ",
    "GE07mbh_01_u:052.013a": "dhṛtarāṣṭrakule jātāñ śṛṇu nāgān yathātatham",
    "GE07mbh_01_u:052.013c": "kīrtyamānān mayā brahman vātavegān viṣolbaṇān",
    "GE07mbh_01_u:052.014a": "śaṅkukarṇaḥ piṅgalakaḥ kuṭhāramukhamecakau",
    "GE07mbh_01_u:052.014c": "pūrṇāṅgadaḥ pūrṇamukhaḥ prahasaḥ śakunir hariḥ",
    "GE07mbh_01_u:052.015a": "āmāhaṭhaḥ komaṭhakaḥ śvasano mānavo vaṭaḥ",
    "GE07mbh_01_u:052.015c": "bhairavo muṇḍavedāṅgaḥ piśaṅgaś codrapāragaḥ",
    "GE07mbh_01_u:052.016a": "ṛṣabho vegavān nāma piṇḍārakamahāhanū",
    "GE07mbh_01_u:052.016c": "raktāṅgaḥ sarvasāraṅgaḥ samṛddhaḥ pāṭarākṣasau",
    "GE07mbh_01_u:052.017a": "varāhako vāraṇakaḥ sumitraś citravedikaḥ",
    "GE07mbh_01_u:052.017b-0454_01": "varāhako vāruṇakaḥ sucitrā etraveṇikaḥ",
    "GE07mbh_01_u:052.017c": "parāśaras taruṇako maṇiskandhas tathāruṇiḥ",
    "GE07mbh_01_u:052.018a": "iti nāgā mayā brahman kīrtitāḥ kīrtivardhanāḥ",
    "GE07mbh_01_u:052.018c": "prādhānyena bahutvāt tu na sarve parikīrtitāḥ",
    "GE07mbh_01_u:052.019a": "eteṣāṃ putrapautrās tu prasavasya ca saṃtatiḥ",
    "GE07mbh_01_u:052.019c": "na śakyāḥ parisaṃkhyātuṃ ye dīptaṃ pāvakaṃ gatāḥ",
    "GE07mbh_01_u:052.020a": "saptaśīrṣā dviśīrṣāś ca pañcaśīrṣās tathāpare",
    "GE07mbh_01_u:052.020b-0455_01": "śataśīrṣās tathā nāgāḥ kālānalaviṣolbaṇāḥ",
    "GE07mbh_01_u:052.020b-0456_01": "daśaśīrṣāḥ śataśīrṣās tathānye bahuśīrṣakāḥ",
    "GE07mbh_01_u:052.020c": "kālānalaviṣā ghorā hutāḥ śatasahasraśaḥ",
    "GE07mbh_01_u:052.021a": "mahākāyā mahāvīryāḥ śailaśṛṅgasamucchrayāḥ",
    "GE07mbh_01_u:052.021c": "yojanāyāmavistārā dviyojanasamāyatāḥ",
    "GE07mbh_01_u:052.021d-0457_01": "pañcayojanavistārā daśadvādaśasaṃkhyayā",
    "GE07mbh_01_u:052.022a": "kāmarūpāḥ kāmagamā dīptānalaviṣolbaṇāḥ",
    "GE07mbh_01_u:052.022c": "dagdhās tatra mahāsatre brahmadaṇḍanipīḍitāḥ",
    "GE07mbh_01_u:053.001": "sūta uvāca",
    "GE07mbh_01_u:053.001a": "idam atyadbhutaṃ cānyad āstīkasyānuśuśrumaḥ",
    "GE07mbh_01_u:053.001c": "tathā varaiś chandyamāne rājñā pārikṣitena ha",
    "GE07mbh_01_u:053.002a": "indrahastāc cyuto nāgaḥ kha eva yad atiṣṭhata",
    "GE07mbh_01_u:053.002c": "tataś cintāparo rājā babhūva janamejayaḥ",
    "GE07mbh_01_u:053.003a": "hūyamāne bhṛśaṃ dīpte vidhivat pāvake tadā",
    "GE07mbh_01_u:053.003c": "na sma sa prāpatad vahnau takṣako bhayapīḍitaḥ",
    "GE07mbh_01_u:053.004": "śaunaka uvāca",
    "GE07mbh_01_u:053.004a": "kiṃ sūta teṣāṃ viprāṇāṃ mantragrāmo manīṣiṇām",
    "GE07mbh_01_u:053.004c": "na pratyabhāt tadāgnau yan na papāta sa takṣakaḥ",
    "GE07mbh_01_u:053.005": "sūta uvāca",
    "GE07mbh_01_u:053.005a": "tam indrahastād visrastaṃ visaṃjñaṃ pannagottamam",
    "GE07mbh_01_u:053.005c": "āstīkas tiṣṭha tiṣṭheti vācas tisro 'bhyudairayat",
    "GE07mbh_01_u:053.006a": "vitasthe so 'ntarikṣe 'tha hṛdayena vidūyatā",
    "GE07mbh_01_u:053.006c": "yathā tiṣṭheta vai kaś cid gocakrasyāntarā naraḥ",
    "GE07mbh_01_u:053.007a": "tato rājābravīd vākyaṃ sadasyaiś codito bhṛśam",
    "GE07mbh_01_u:053.007c": "kāmam etad bhavatv evaṃ yathāstīkasya bhāṣitam",
    "GE07mbh_01_u:053.008a": "samāpyatām idaṃ karma pannagāḥ santv anāmayāḥ",
    "GE07mbh_01_u:053.008c": "prīyatām ayam āstīkaḥ satyaṃ sūtavaco 'stu tat",
    "GE07mbh_01_u:053.009a": "tato halahalāśabdaḥ prītijaḥ samavartata",
    "GE07mbh_01_u:053.009c": "āstīkasya vare datte tathaivopararāma ca",
    "GE07mbh_01_u:053.010a": "sa yajñaḥ pāṇḍaveyasya rājñaḥ pārikṣitasya ha",
    "GE07mbh_01_u:053.010b-0458_01": "samāpite tataḥ satre vidhivad vidhidarśibhiḥ",
    "GE07mbh_01_u:053.010c": "prītimāṃś cābhavad rājā bhārato janamejayaḥ",
    "GE07mbh_01_u:053.011a": "ṛtvigbhyaḥ sasadasyebhyo ye tatrāsan samāgatāḥ",
    "GE07mbh_01_u:053.011c": "tebhyaś ca pradadau vittaṃ śataśo 'tha sahasraśaḥ",
    "GE07mbh_01_u:053.012a": "lohitākṣāya sūtāya tathā sthapataye vibhuḥ",
    "GE07mbh_01_u:053.012c": "yenoktaṃ tatra satrāgre yajñasya vinivartanam",
    "GE07mbh_01_u:053.013a": "nimittaṃ brāhmaṇa iti tasmai vittaṃ dadau bahu",
    "GE07mbh_01_u:053.013b-0459_01": "datvā dravyaṃ yathānyāyaṃ bhojanācchādanānvitan",
    "GE07mbh_01_u:053.013b-0459_02": "prītas tasmai narapatir aprameyaparākramaḥ",
    "GE07mbh_01_u:053.013b-0460_01": "tato gatvā cāvabhṛthaṃ kṛtvā snānam anantaram",
    "GE07mbh_01_u:053.013c": "tataś cakārāvabhṛthaṃ vidhidṛṣṭena karmaṇā",
    "GE07mbh_01_u:053.014a": "āstīkaṃ preṣayām āsa gṛhān eva susatkṛtam",
    "GE07mbh_01_u:053.014c": "rājā prītamanāḥ prītaṃ kṛtakṛtyaṃ manīṣiṇam",
    "GE07mbh_01_u:053.015a": "punarāgamanaṃ kāryam iti cainaṃ vaco 'bravīt",
    "GE07mbh_01_u:053.015c": "bhaviṣyasi sadasyo me vājimedhe mahākratau",
    "GE07mbh_01_u:053.016a": "tathety uktvā pradudrāva sa cāstīko mudā yutaḥ",
    "GE07mbh_01_u:053.016c": "kṛtvā svakāryam atulaṃ toṣayitvā ca pārthivam",
    "GE07mbh_01_u:053.017a": "sa gatvā paramaprīto mātaraṃ mātulaṃ ca tam",
    "GE07mbh_01_u:053.017c": "abhigamyopasaṃgṛhya yathāvṛttaṃ nyavedayat",
    "GE07mbh_01_u:053.018a": "etac chrutvā prīyamāṇāḥ sametā; ye tatrāsan pannagā vītamohāḥ",
    "GE07mbh_01_u:053.018c": "te ''stīke vai prītimanto babhūvur; ūcuś cainaṃ varam iṣṭaṃ vṛṇīṣva",
    "GE07mbh_01_u:053.019a": "bhūyo bhūyaḥ sarvaśas te 'bruvaṃs taṃ; kiṃ te priyaṃ karavāmo 'dya vidvan",
    "GE07mbh_01_u:053.019c": "prītā vayaṃ mokṣitāś caiva sarve; kāmaṃ kiṃ te karavāmo 'dya vatsa",
    "GE07mbh_01_u:053.020": "āstīka uvāca",
    "GE07mbh_01_u:053.020a": "sāyaṃ prātaḥ suprasannātmarūpā; loke viprā mānavāś cetare 'pi",
    "GE07mbh_01_u:053.020c": "dharmākhyānaṃ ye vadeyur mamedaṃ; teṣāṃ yuṣmadbhyo naiva kiṃ cid bhayaṃ syāt",
    "GE07mbh_01_u:053.021": "sūta uvāca",
    "GE07mbh_01_u:053.021a": "taiś cāpy ukto bhāgineyaḥ prasannair; etat satyaṃ kāmam evaṃ carantaḥ",
    "GE07mbh_01_u:053.021c": "prītyā yuktā īpsitaṃ sarvaśas te; kartāraḥ sma pravaṇā bhāgineya",
    "GE07mbh_01_u:053.022a": "jaratkāror jaratkārvāṃ samutpanno mahāyaśāḥ",
    "GE07mbh_01_u:053.022b-0461_01": "guṇavān vai mahātejā kāryakartā mahāyaśāḥ",
    "GE07mbh_01_u:053.022c": "āstīkaḥ satyasaṃdho māṃ pannagebhyo 'bhirakṣatu",
    "GE07mbh_01_u:053.022d-0462_01": "āstīkenoragaiḥ sārdhaṃ yaḥ purā samayaḥ kṛtaḥ sūta uvāca",
    "GE07mbh_01_u:053.022d-0463_01": "taṃ smarantaṃ mahābhāgā na māṃ hiṃsitum",
    "GE07mbh_01_u:053.022d-0463_02": "sarpāpasarpa bhadraṃ te gaccha sarpa mahāviṣa",
    "GE07mbh_01_u:053.022d-0463_03": "janamejayasya yajñānte āstīkavacanaṃ smara",
    "GE07mbh_01_u:053.022d-0463_04": "āstīkavacanaṃ smṛtvā yaḥ sarpo na nivartate",
    "GE07mbh_01_u:053.022d-0463_05": "śatadhā bhidyate mūrdhni śiṃśavṛkṣaphalaṃ yathā",
    "GE07mbh_01_u:053.022d-0463_06": "sa evam uktas tu tadā dvijendraḥ",
    "GE07mbh_01_u:053.022d-0463_07": "samāgatais tair bhujagendramukhyaiḥ",
    "GE07mbh_01_u:053.022d-0463_08": "saṃprāpya prītiṃ vipulāṃ mahātmā",
    "GE07mbh_01_u:053.022d-0463_09": "tato mano gamanāyātha dadhre",
    "GE07mbh_01_u:053.023a": "asitaṃ cārtimantaṃ ca sunīthaṃ cāpi yaḥ smaret",
    "GE07mbh_01_u:053.023c": "divā vā yadi vā rātrau nāsya sarpabhayaṃ bhavet",
    "GE07mbh_01_u:053.023d-0464_01": "ity evaṃ nāgarājo 'tha nāgānāṃ madhyamas tathā",
    "GE07mbh_01_u:053.023d-0464_02": "uktvā sahaiva te sarvaiḥ svam eva bhavanaṃ yayau",
    "GE07mbh_01_u:053.024": "sūta uvāca",
    "GE07mbh_01_u:053.024a": "mokṣayitvā sa bhujagān sarpasatrād dvijottamaḥ",
    "GE07mbh_01_u:053.024c": "jagāma kāle dharmātmā diṣṭāntaṃ putrapautravān",
    "GE07mbh_01_u:053.025a": "ity ākhyānaṃ mayāstīkaṃ yathāvat kīrtitaṃ tava",
    "GE07mbh_01_u:053.025c": "yat kīrtayitvā sarpebhyo na bhayaṃ vidyate kva cit",
    "GE07mbh_01_u:053.025d-0465_01": "yan māṃ tvaṃ pṛṣṭavān brahmañ śrutvā ḍuṇḍubhabhāṣitam",
    "GE07mbh_01_u:053.025d-0465_02": "vyetu te sumahad brahman kautūhalam ariṃdama",
    "GE07mbh_01_u:053.026a": "śrutvā dharmiṣṭham ākhyānam āstīkaṃ puṇyavardhanam",
    "GE07mbh_01_u:053.026b-0466_01": "sarvapāpair vinirmukto brahmaloke mahīyate",
    "GE07mbh_01_u:053.026b-0467_01": "yathā kathitavān brahman pramatiḥ pūrvajas tava",
    "GE07mbh_01_u:053.026b-0467_02": "putrāya rurave prītaḥ pṛcchate bhārgavottama",
    "GE07mbh_01_u:053.026b-0467_03": "yad vākyaṃ śrutavāṃś cāhaṃ tathā ca kathitaṃ mayā",
    "GE07mbh_01_u:053.026c": "āstīkasya kaver vipra śrīmaccaritam āditaḥ",
    "GE07mbh_01_u:053.026d-0468_01": "śrutvāstīkaś ca caritaṃ yaḥ smared bhaktitatparaḥ",
    "GE07mbh_01_u:053.026d-0468_02": "putrapautradhanāyuś ca kulasaṃtati cākṣayā",
    "GE07mbh_01_u:053.026d-0468_03": "mahāpuṇyaṃ yaśaś caiva labhate nātra saṃśayaḥ",
    "GE07mbh_01_u:053.026d-0469_01": "sarvapāpavinirmukto dīrgham āyur avāpnuyāt",
    "GE07mbh_01_u:053.026d-0469_02": "gārhasthyaṃ dharmam akhilaṃ prayāyāt putrapautravān",
    "GE07mbh_01_u:053.027": "śaunaka uvāca",
    "GE07mbh_01_u:053.027a": "bhṛguvaṃśāt prabhṛty eva tvayā me kathitaṃ mahat",
    "GE07mbh_01_u:053.027c": "ākhyānam akhilaṃ tāta saute prīto 'smi tena te",
    "GE07mbh_01_u:053.028a": "prakṣyāmi caiva bhūyas tvāṃ yathāvat sūtanandana",
    "GE07mbh_01_u:053.028c": "yāṃ kathāṃ vyāsasaṃpannāṃ tāṃ ca bhūyaḥ pracakṣva me",
    "GE07mbh_01_u:053.029a": "tasmin paramaduṣprāpe sarpasatre mahātmanām",
    "GE07mbh_01_u:053.029c": "karmāntareṣu vidhivat sadasyānāṃ mahākave",
    "GE07mbh_01_u:053.030a": "yā babhūvuḥ kathāś citrā yeṣv artheṣu yathātatham",
    "GE07mbh_01_u:053.030c": "tvatta icchāmahe śrotuṃ saute tvaṃ vai vicakṣaṇaḥ",
    "GE07mbh_01_u:053.031": "sūta uvāca",
    "GE07mbh_01_u:053.031a": "karmāntareṣv akathayan dvijā vedāśrayāḥ kathāḥ",
    "GE07mbh_01_u:053.031c": "vyāsas tv akathayan nityam ākhyānaṃ bhārataṃ mahat",
    "GE07mbh_01_u:053.032": "śaunaka uvāca",
    "GE07mbh_01_u:053.032a": "mahābhāratam ākhyānaṃ pāṇḍavānāṃ yaśaskaram",
    "GE07mbh_01_u:053.032c": "janamejayena yat pṛṣṭaḥ kṛṣṇadvaipāyanas tadā",
    "GE07mbh_01_u:053.033a": "śrāvayām āsa vidhivat tadā karmāntareṣu saḥ",
    "GE07mbh_01_u:053.033c": "tām ahaṃ vidhivat puṇyāṃ śrotum icchāmi vai kathām",
    "GE07mbh_01_u:053.034a": "manaḥsāgarasaṃbhūtāṃ maharṣeḥ puṇyakarmaṇaḥ",
    "GE07mbh_01_u:053.034c": "kathayasva satāṃ śreṣṭha na hi tṛpyāmi sūtaja",
    "GE07mbh_01_u:053.035": "sūta uvāca",
    "GE07mbh_01_u:053.035a": "hanta te kathayiṣyāmi mahad ākhyānam uttamam",
    "GE07mbh_01_u:053.035c": "kṛṣṇadvaipāyanamataṃ mahābhāratam āditaḥ",
    "GE07mbh_01_u:053.036a": "taj juṣasvottamamate kathyamānaṃ mayā dvija",
    "GE07mbh_01_u:053.036c": "śaṃsituṃ tan manoharṣo mamāpīha pravartate",
    "GE07mbh_01_u:054.001": "sūta uvāca",
    "GE07mbh_01_u:054.001a": "śrutvā tu sarpasatrāya dīkṣitaṃ janamejayam",
    "GE07mbh_01_u:054.001b-0470_01": "brāhmaṇānāṃ purastāt sa nṛpeṇaivaṃ praṇoditaḥ",
    "GE07mbh_01_u:054.001c": "abhyāgacchad ṛṣir vidvān kṛṣṇadvaipāyanas tadā",
    "GE07mbh_01_u:054.002a": "janayām āsa yaṃ kālī śakteḥ putrāt parāśarāt",
    "GE07mbh_01_u:054.002c": "kanyaiva yamunādvīpe pāṇḍavānāṃ pitāmaham",
    "GE07mbh_01_u:054.003a": "jātamātraś ca yaḥ sadya iṣṭyā deham avīvṛdhat",
    "GE07mbh_01_u:054.003c": "vedāṃś cādhijage sāṅgān setihāsān mahāyaśāḥ",
    "GE07mbh_01_u:054.004a": "yaṃ nātitapasā kaś cin na vedādhyayanena ca",
    "GE07mbh_01_u:054.004c": "na vratair nopavāsaiś ca na prasūtyā na manyunā",
    "GE07mbh_01_u:054.005a": "vivyāsaikaṃ caturdhā yo vedaṃ vedavidāṃ varaḥ",
    "GE07mbh_01_u:054.005c": "parāvarajño brahmarṣiḥ kaviḥ satyavrataḥ śuciḥ",
    "GE07mbh_01_u:054.006a": "yaḥ pāṇḍuṃ dhṛtarāṣṭraṃ ca viduraṃ cāpy ajījanat",
    "GE07mbh_01_u:054.006c": "śaṃtanoḥ saṃtatiṃ tanvan puṇyakīrtir mahāyaśāḥ",
    "GE07mbh_01_u:054.007a": "janamejayasya rājarṣeḥ sa tad yajñasadas tadā",
    "GE07mbh_01_u:054.007c": "viveśa śiṣyaiḥ sahito vedavedāṅgapāragaiḥ",
    "GE07mbh_01_u:054.008a": "tatra rājānam āsīnaṃ dadarśa janamejayam",
    "GE07mbh_01_u:054.008c": "vṛtaṃ sadasyair bahubhir devair iva puraṃdaram",
    "GE07mbh_01_u:054.009a": "tathā mūrdhāvasiktaiś ca nānājanapadeśvaraiḥ",
    "GE07mbh_01_u:054.009c": "ṛtvigbhir devakalpaiś ca kuśalair yajñasaṃstare",
    "GE07mbh_01_u:054.010a": "janamejayas tu rājarṣir dṛṣṭvā tam ṛṣim āgatam",
    "GE07mbh_01_u:054.010c": "sagaṇo 'byudyayau tūrṇaṃ prītyā bharatasattamaḥ",
    "GE07mbh_01_u:054.011a": "kāñcanaṃ viṣṭaraṃ tasmai sadasyānumate prabhuḥ",
    "GE07mbh_01_u:054.011c": "āsanaṃ kalpayām āsa yathā śakro bṛhaspateḥ",
    "GE07mbh_01_u:054.012a": "tatropaviṣṭaṃ varadaṃ devarṣigaṇapūjitam",
    "GE07mbh_01_u:054.012c": "pūjayām āsa rājendraḥ śāstradṛṣṭena karmaṇā",
    "GE07mbh_01_u:054.013a": "pādyam ācamanīyaṃ ca arghyaṃ gāṃ ca vidhānataḥ",
    "GE07mbh_01_u:054.013c": "pitāmahāya kṛṣṇāya tadarhāya nyavedayat",
    "GE07mbh_01_u:054.014a": "pratigṛhya ca tāṃ pūjāṃ pāṇḍavāj janamejayāt",
    "GE07mbh_01_u:054.014c": "gāṃ caiva samanujñāya vyāsaḥ prīto 'bhavat tadā",
    "GE07mbh_01_u:054.015a": "tathā saṃpūjayitvā taṃ yatnena prapitāmaham",
    "GE07mbh_01_u:054.015c": "upopaviśya prītātmā paryapṛcchad anāmayam",
    "GE07mbh_01_u:054.016a": "bhagavān api taṃ dṛṣṭvā kuśalaṃ prativedya ca",
    "GE07mbh_01_u:054.016c": "sadasyaiḥ pūjitaḥ sarvaiḥ sadasyān abhyapūjayat",
    "GE07mbh_01_u:054.017a": "tatas taṃ satkṛtaṃ sarvaiḥ sadasyair janamejayaḥ",
    "GE07mbh_01_u:054.017c": "idaṃ paścād dvijaśreṣṭhaṃ paryapṛcchat kṛtāñjaliḥ",
    "GE07mbh_01_u:054.018a": "kurūṇāṃ pāṇḍavānāṃ ca bhavān pratyakṣadarśivān",
    "GE07mbh_01_u:054.018c": "teṣāṃ caritam icchāmi kathyamānaṃ tvayā dvija",
    "GE07mbh_01_u:054.019a": "kathaṃ samabhavad bhedas teṣām akliṣṭakarmaṇām",
    "GE07mbh_01_u:054.019c": "tac ca yuddhaṃ kathaṃ vṛttaṃ bhūtāntakaraṇaṃ mahat",
    "GE07mbh_01_u:054.020a": "pitāmahānāṃ sarveṣāṃ daivenāviṣṭacetasām",
    "GE07mbh_01_u:054.020c": "kārtsnyenaitat samācakṣva bhagavan kuśalo hy asi",
    "GE07mbh_01_u:054.021a": "tasya tad vacanaṃ śrutvā kṛṣṇadvaipāyanas tadā",
    "GE07mbh_01_u:054.021c": "śaśāsa śiṣyam āsīnaṃ vaiśaṃpāyanam antike",
    "GE07mbh_01_u:054.022a": "kurūṇāṃ pāṇḍavānāṃ ca yathā bhedo 'bhavat purā",
    "GE07mbh_01_u:054.022c": "tad asmai sarvam ācakṣva yan mattaḥ śrutavān asi",
    "GE07mbh_01_u:054.023a": "guror vacanam ājñāya sa tu viprarṣabhas tadā",
    "GE07mbh_01_u:054.023c": "ācacakṣe tataḥ sarvam itihāsaṃ purātanam",
    "GE07mbh_01_u:054.024a": "tasmai rājñe sadasyebhyaḥ kṣatriyebhyaś ca sarvaśaḥ",
    "GE07mbh_01_u:054.024c": "bhedaṃ rājyavināśaṃ ca kurupāṇḍavayos tadā vaiśaṃpāyana uvāca",
    "GE07mbh_01_u:055.001-0471_01": "pātu vaḥ kavimātaṅgo vyāsaḥ satyavatīsutaḥ",
    "GE07mbh_01_u:055.001-0471_02": "yasya vāgmadagandhena vāsitaṃ bhuvanatrayam",
    "GE07mbh_01_u:055.001-0472_01": "śṛṇu rājan yathā vīrā bhrātaraḥ pañca pāṇḍavāḥ",
    "GE07mbh_01_u:055.001-0472_02": "virodham anvagacchanta dhārtarāṣṭrair durātmabhiḥ",
    "GE07mbh_01_u:055.001a": "gurave prāṅ namaskṛtya manobuddhisamādhibhiḥ",
    "GE07mbh_01_u:055.001c": "saṃpūjya ca dvijān sarvāṃs tathānyān viduṣo janān",
    "GE07mbh_01_u:055.002a": "maharṣeḥ sarvalokeṣu viśrutasyāsya dhīmataḥ",
    "GE07mbh_01_u:055.002c": "pravakṣyāmi mataṃ kṛtsnaṃ vyāsasyāmitatejasaḥ",
    "GE07mbh_01_u:055.003a": "śrotuṃ pātraṃ ca rājaṃs tvaṃ prāpyemāṃ bhāratīṃ kathām",
    "GE07mbh_01_u:055.003c": "guror vaktuṃ parispando mudā protsāhatīva mām śaunaka uvāca",
    "GE07mbh_01_u:055.003d-031_0001": "sūta uvāca janamejayena rājñā vai kimarthaṃ sūtanandana",
    "GE07mbh_01_u:055.003d-031_0002": "sarpasatrāntare pṛṣṭo vyāsaśiṣyo mahātapāḥ",
    "GE07mbh_01_u:055.003d-031_0003": "pūrvajānāṃ kathāṃ māṃ vai tan no vada mahāmate sarvajñaḥ sarvadarśī ca na te hy aviditaṃ kva cit",
    "GE07mbh_01_u:055.003d-031_0005": "sarpasatre ca saṃpūrṇe ṛtvijaś cāgataśramāḥ dhūmasaṃbhrāntanetrās tu daśāṣṭau suṣupus tadā",
    "GE07mbh_01_u:055.003d-031_0007": "teṣu supteṣu sarveṣu rājā pārikṣitas tadā",
    "GE07mbh_01_u:055.003d-031_0008": "yajñānte ṛṣibhir naiva nidrā kāryā kathaṃ cana",
    "GE07mbh_01_u:055.003d-031_0009": "iti smṛtyuktavacanaṃ smṛtvā tān ṛṣisattamān abhimantritenodakena ṛṣibhiś cābhicārakaiḥ",
    "GE07mbh_01_u:055.003d-031_0011": "prokṣayām āsa teṣāṃ vai nidrāntaṃ tu cikīrṣavān",
    "GE07mbh_01_u:055.003d-031_0012": "etasminn antare tatra mūrcchām āpuḥ sudīrghikām",
    "GE07mbh_01_u:055.003d-031_0013": "acetanāṃś ca munayas tān dṛṣṭvā duḥkhito 'bhavat",
    "GE07mbh_01_u:055.003d-031_0014": "tadā sabhāsado viprāḥ procuś ca janamejayam",
    "GE07mbh_01_u:055.003d-031_0015": "dhig dhik te ceṣṭitaṃ rājan brāhmaṇān hatavān asi brahmahatyāṣṭādaśa vai kṛtās tvayā narādhipa",
    "GE07mbh_01_u:055.003d-031_0017": "cara tīrthāny anekāni paścāc chuddhim avāpsyasi",
    "GE07mbh_01_u:055.003d-031_0018": "etasminn antare tatra vāg uvācāśarīriṇī duḥkhitaṃ cintayākrāntaṃ rājānaṃ jīvayann iva",
    "GE07mbh_01_u:055.003d-031_0020": "brahmahatyāvimokṣārthaṃ kṛtvā cīraṃ niḷīyutam",
    "GE07mbh_01_u:055.003d-031_0021": "aṣṭādaśāratnikaṃ ca tad vāsaḥ paridhāya ca",
    "GE07mbh_01_u:055.003d-031_0022": "pāṇḍavānāṃ kathā hy atra aṣṭādaśakaparvakam śṛṇu tvaṃ bhārataṃ ca tataḥ śuddhim avāpsyasi",
    "GE07mbh_01_u:055.003d-031_0024": "iti tad vacanaṃ śrutvā ṛṣibhiś cānumoditaḥ",
    "GE07mbh_01_u:055.003d-031_0025": "vāsas tad uktaṃ vāsitvā vyāsaṃ satyavatīsutam",
    "GE07mbh_01_u:055.003d-031_0026": "praśrayāvanato rājā papraccha pūrvajāṃ kathām tām ahaṃ varṇayiṣyāmi śṛṇudhvaṃ bho munīśvarāḥ",
    "GE07mbh_01_u:055.004a": "śṛṇu rājan yathā bhedaḥ kurupāṇḍavayor abhūt",
    "GE07mbh_01_u:055.004c": "rājyārthe dyūtasaṃbhūto vanavāsas tathaiva ca",
    "GE07mbh_01_u:055.005a": "yathā ca yuddham abhavat pṛthivīkṣayakārakam",
    "GE07mbh_01_u:055.005c": "tat te 'haṃ saṃpravakṣyāmi pṛcchate bharatarṣabha",
    "GE07mbh_01_u:055.006a": "mṛte pitari te vīrā vanād etya svamandiram",
    "GE07mbh_01_u:055.006c": "nacirād iva vidvāṃso vede dhanuṣi cābhavan",
    "GE07mbh_01_u:055.007a": "tāṃs tathā rūpavīryaujaḥsaṃpannān paurasaṃmatān",
    "GE07mbh_01_u:055.007c": "nāmṛṣyan kuravo dṛṣṭvā pāṇḍavāñ śrīyaśobhṛtaḥ",
    "GE07mbh_01_u:055.008a": "tato duryodhanaḥ krūraḥ karṇaś ca sahasaubalaḥ",
    "GE07mbh_01_u:055.008c": "teṣāṃ nigrahanirvāsān vividhāṃs te samācaran",
    "GE07mbh_01_u:055.008d-0473_01": "tato duryodhanaḥ krūraḥ karṇasya ca mate sthitaḥ",
    "GE07mbh_01_u:055.008d-0473_02": "pāṇḍavān vividhopāyai rājyahetor apīḍayat",
    "GE07mbh_01_u:055.009a": "dadāv atha viṣaṃ pāpo bhīmāya dhṛtarāṣṭrajaḥ",
    "GE07mbh_01_u:055.009c": "jarayām āsa tad vīraḥ sahānnena vṛkodaraḥ",
    "GE07mbh_01_u:055.010a": "pramāṇakoṭyāṃ saṃsuptaṃ punar baddhvā vṛkodaram",
    "GE07mbh_01_u:055.010c": "toyeṣu bhīmaṃ gaṅgāyāḥ prakṣipya puram āvrajat",
    "GE07mbh_01_u:055.011a": "yadā prabuddhaḥ kaunteyas tadā saṃchidya bandhanam",
    "GE07mbh_01_u:055.011c": "udatiṣṭhan mahārāja bhīmaseno gatavyathaḥ",
    "GE07mbh_01_u:055.012a": "āśīviṣaiḥ kṛṣṇasarpaiḥ suptaṃ cainam adaṃśayat",
    "GE07mbh_01_u:055.012c": "sarveṣv evāṅgadeśeṣu na mamāra ca śatruhā",
    "GE07mbh_01_u:055.012d-0474_01": "upāyair bahubhiḥ kṣudraiḥ saṃvṛtair vivṛtair api",
    "GE07mbh_01_u:055.012d-0474_02": "pāṇḍavān pīḍayām āsa na ca kiṃ cid asādhayat",
    "GE07mbh_01_u:055.013a": "teṣāṃ tu viprakāreṣu teṣu teṣu mahāmatiḥ",
    "GE07mbh_01_u:055.013c": "mokṣaṇe pratighāte ca viduro 'vahito 'bhavat",
    "GE07mbh_01_u:055.014a": "svargastho jīvalokasya yathā śakraḥ sukhāvahaḥ",
    "GE07mbh_01_u:055.014c": "pāṇḍavānāṃ tathā nityaṃ viduro 'pi sukhāvahaḥ",
    "GE07mbh_01_u:055.015a": "yadā tu vividhopāyaiḥ saṃvṛtair vivṛtair api",
    "GE07mbh_01_u:055.015c": "nāśaknod vinihantuṃ tān daivabhāvyartharakṣitān",
    "GE07mbh_01_u:055.016a": "tataḥ saṃmantrya sacivair vṛṣaduḥśāsanādibhiḥ",
    "GE07mbh_01_u:055.016c": "dhṛtarāṣṭram anujñāpya jātuṣaṃ gṛham ādiśat",
    "GE07mbh_01_u:055.017a": "tatra tān vāsayām āsa pāṇḍavān amitaujasaḥ",
    "GE07mbh_01_u:055.017c": "adāhayac ca visrabdhān pāvakena punas tadā",
    "GE07mbh_01_u:055.018a": "vidurasyaiva vacanāt khanitrī vihitā tataḥ",
    "GE07mbh_01_u:055.018c": "mokṣayām āsa yogena te muktāḥ prādravan bhayāt",
    "GE07mbh_01_u:055.018d-0475_01": "prāptā hiḍimbī bhīmena yatra jāto ghaṭotkacaḥ",
    "GE07mbh_01_u:055.019a": "tato mahāvane ghore hiḍimbaṃ nāma rākṣasam",
    "GE07mbh_01_u:055.019c": "bhīmaseno 'vadhīt kruddho bhuvi bhīmaparākramaḥ",
    "GE07mbh_01_u:055.020a": "atha saṃdhāya te vīrā ekacakrāṃ vrajaṃs tadā",
    "GE07mbh_01_u:055.020c": "brahmarūpadharā bhūtvā mātrā saha paraṃtapāḥ",
    "GE07mbh_01_u:055.021a": "tatra te brāhmaṇārthāya bakaṃ hatvā mahābalam",
    "GE07mbh_01_u:055.021c": "brāhmaṇaiḥ sahitā jagmuḥ pāñcālānāṃ puraṃ tataḥ",
    "GE07mbh_01_u:055.021d-0476_01": "sutapriyaiṣī tān rājā pāṇḍavān ambikāsutaḥ",
    "GE07mbh_01_u:055.021d-0476_02": "(17ab) tato vivāsayām āsa rājyabhogabubhukṣayā",
    "GE07mbh_01_u:055.021d-0476_03": "te prātiṣṭhanta sahitā nagarān nāgasāhvayāt",
    "GE07mbh_01_u:055.021d-0476_04": "prasthāne cābhavan mantrī kṣattā teṣāṃ mahātmanām",
    "GE07mbh_01_u:055.021d-0476_05": "yena muktā jatugṛhān niśīthe prādravan vanam",
    "GE07mbh_01_u:055.021d-0476_06": "tataḥ saṃprāpya kaunteyā nagaraṃ vāraṇāvatam",
    "GE07mbh_01_u:055.021d-0476_07": "nyavasanta mahātmāno mātrā saha paraṃtapāḥ",
    "GE07mbh_01_u:055.021d-0476_08": "dhṛtarāṣṭreṇa cājñaptā uṣitā jātuṣe gṛhe",
    "GE07mbh_01_u:055.021d-0476_09": "purocanād rakṣamāṇāḥ saṃvatsaram atandritāḥ",
    "GE07mbh_01_u:055.021d-0476_10": "(18ab) suruṅgāṃ kārayitvā te vidureṇa pracoditāḥ",
    "GE07mbh_01_u:055.021d-0476_11": "ādīpya jātuṣaṃ veśma dagdhvā caiva purocanam",
    "GE07mbh_01_u:055.021d-0476_12": "(18cd) prādravan bhayasaṃvignā mātrā saha paraṃtapāḥ",
    "GE07mbh_01_u:055.021d-0476_13": "(19ab) dadṛśur dāruṇaṃ rakṣo hiḍimbaṃ vananirjhare",
    "GE07mbh_01_u:055.021d-0476_14": "hatvā ca taṃ rākṣasendraṃ bhītāḥ samanubodhanāt",
    "GE07mbh_01_u:055.021d-0476_15": "niśi saṃprādravan pārthā dhārtarāṣṭrabhayārditāḥ",
    "GE07mbh_01_u:055.021d-0476_16": "(20ab) ekacakrāṃ tato gatvā pāṇḍavāḥ saṃśitavratāḥ",
    "GE07mbh_01_u:055.021d-0476_17": "(20cd) vedādhyayanasaṃpannās te 'bhavan brahmacāriṇaḥ",
    "GE07mbh_01_u:055.021d-0476_18": "te tatra prayatāḥ kālaṃ kaṃ cid ūṣur nararṣabhāḥ",
    "GE07mbh_01_u:055.021d-0476_19": "mātrā sahaikacakrāyāṃ brāhmaṇasya niveśane",
    "GE07mbh_01_u:055.021d-0476_20": "tatrāsasāda kṣudhitaṃ puruṣādaṃ vṛkodaraḥ",
    "GE07mbh_01_u:055.021d-0476_21": "(21ab) bhīmaseno mahābāhur bakaṃ nāma mahābalam",
    "GE07mbh_01_u:055.021d-0476_22": "taṃ cāpi puruṣavyāghro bāhuvīryeṇa pāṇḍavaḥ",
    "GE07mbh_01_u:055.021d-0476_23": "nihatya tarasā vīro nāgarān paryasāntvayat",
    "GE07mbh_01_u:055.021d-0476_24": "tatas te śuśruvuḥ kṛṣṇāṃ pañcāleṣu svayaṃvarām",
    "GE07mbh_01_u:055.021d-0476_25": "śrutvā caivābhyagacchanta gatvā caivālabhanta tām",
    "GE07mbh_01_u:055.022a": "te tatra draupadīṃ labdhvā parisaṃvatsaroṣitāḥ",
    "GE07mbh_01_u:055.022c": "viditā hāstinapuraṃ pratyājagmur ariṃdamāḥ",
    "GE07mbh_01_u:055.023a": "ta uktā dhṛtarāṣṭreṇa rājñā śāṃtanavena ca",
    "GE07mbh_01_u:055.023c": "bhrātṛbhir vigrahas tāta kathaṃ vo na bhaved iti",
    "GE07mbh_01_u:055.023e": "asmābhiḥ khāṇḍavaprasthe yuṣmadvāso 'nucintitaḥ",
    "GE07mbh_01_u:055.024a": "tasmāj janapadopetaṃ suvibhaktamahāpatham",
    "GE07mbh_01_u:055.024c": "vāsāya khāṇḍavaprasthaṃ vrajadhvaṃ gatamanyavaḥ",
    "GE07mbh_01_u:055.025a": "tayos te vacanāj jagmuḥ saha sarvaiḥ suhṛjjanaiḥ",
    "GE07mbh_01_u:055.025c": "nagaraṃ khāṇḍavaprasthaṃ ratnāny ādāya sarvaśaḥ",
    "GE07mbh_01_u:055.026a": "tatra te nyavasan rājan saṃvatsaragaṇān bahūn",
    "GE07mbh_01_u:055.026c": "vaśe śastrapratāpena kurvanto 'nyān mahīkṣitaḥ",
    "GE07mbh_01_u:055.027a": "evaṃ dharmapradhānās te satyavrataparāyaṇāḥ",
    "GE07mbh_01_u:055.027c": "apramattotthitāḥ kṣāntāḥ pratapanto 'hitāṃs tadā",
    "GE07mbh_01_u:055.028a": "ajayad bhīmasenas tu diśaṃ prācīṃ mahābalaḥ",
    "GE07mbh_01_u:055.028c": "udīcīm arjuno vīraḥ pratīcīṃ nakulas tathā",
    "GE07mbh_01_u:055.029a": "dakṣiṇāṃ sahadevas tu vijigye paravīrahā",
    "GE07mbh_01_u:055.029c": "evaṃ cakrur imāṃ sarve vaśe kṛtsnāṃ vasuṃdharām",
    "GE07mbh_01_u:055.030a": "pañcabhiḥ sūryasaṃkāśaiḥ sūryeṇa ca virājatā",
    "GE07mbh_01_u:055.030c": "ṣaṭsūryevābabhau pṛthvī pāṇḍavaiḥ satyavikramaiḥ",
    "GE07mbh_01_u:055.031a": "tato nimitte kasmiṃś cid dharmarājo yudhiṣṭhiraḥ",
    "GE07mbh_01_u:055.031b-0477_01": "sa vai saṃvatsarān daśa dve caiva tu vane vasan",
    "GE07mbh_01_u:055.031c": "vanaṃ prasthāpayām āsa bhrātaraṃ vai dhanaṃjayam",
    "GE07mbh_01_u:055.031c-0478_01": ". . . . . . . . tejasvī satyavikramaḥ",
    "GE07mbh_01_u:055.031c-0478_02": "prāṇebhyo 'pi priyataraṃ",
    "GE07mbh_01_u:055.031d-0479_01": "arjunaṃ puruṣavyāghraṃ sthirātmānaṃ guṇair yutam",
    "GE07mbh_01_u:055.031d-0480_01": "dhairyād dharmāc ca satyāc ca vijayāc cādhikaṃ priyam",
    "GE07mbh_01_u:055.031d-0480_02": "arjuno bhrātaraṃ jyeṣṭhaṃ nātyavartata jātu cit",
    "GE07mbh_01_u:055.032a": "sa vai saṃvatsaraṃ pūrṇaṃ māsaṃ caikaṃ vane 'vasat",
    "GE07mbh_01_u:055.032b-0481_01": "tīrthayātrāṃ ca kṛtavān nāgakanyām avāpya ca",
    "GE07mbh_01_u:055.032b-0481_02": "atha pāṇḍyasya tanayāṃ labdhvā tābhyāṃ sahoṣitaḥ",
    "GE07mbh_01_u:055.032c": "tato 'gacchad dhṛṣīkeśaṃ dvāravatyāṃ kadā cana",
    "GE07mbh_01_u:055.033a": "labdhavāṃs tatra bībhatsur bhāryāṃ rājīvalocanām",
    "GE07mbh_01_u:055.033c": "anujāṃ vāsudevasya subhadrāṃ bhadrabhāṣiṇīm",
    "GE07mbh_01_u:055.034a": "sā śacīva mahendreṇa śrīḥ kṛṣṇeneva saṃgatā",
    "GE07mbh_01_u:055.034c": "subhadrā yuyuje prītā pāṇḍavenārjunena ha",
    "GE07mbh_01_u:055.035a": "atarpayac ca kaunteyaḥ khāṇḍave havyavāhanam",
    "GE07mbh_01_u:055.035c": "bībhatsur vāsudevena sahito nṛpasattama",
    "GE07mbh_01_u:055.036a": "nātibhāro hi pārthasya keśavenābhavat saha",
    "GE07mbh_01_u:055.036c": "vyavasāyasahāyasya viṣṇoḥ śatruvadheṣv iva",
    "GE07mbh_01_u:055.037a": "pārthāyāgnir dadau cāpi gāṇḍīvaṃ dhanur uttamam",
    "GE07mbh_01_u:055.037c": "iṣudhī cākṣayair bāṇai rathaṃ ca kapilakṣaṇam",
    "GE07mbh_01_u:055.038a": "mokṣayām āsa bībhatsur mayaṃ tatra mahāsuram",
    "GE07mbh_01_u:055.038c": "sa cakāra sabhāṃ divyāṃ sarvaratnasamācitām",
    "GE07mbh_01_u:055.039a": "tasyāṃ duryodhano mando lobhaṃ cakre sudurmatiḥ",
    "GE07mbh_01_u:055.039c": "tato 'kṣair vañcayitvā ca saubalena yudhiṣṭhiram",
    "GE07mbh_01_u:055.040a": "vanaṃ prasthāpayām āsa sapta varṣāṇi pañca ca",
    "GE07mbh_01_u:055.040c": "ajñātam ekaṃ rāṣṭre ca tathā varṣaṃ trayodaśam",
    "GE07mbh_01_u:055.041a": "tataś caturdaśe varṣe yācamānāḥ svakaṃ vasu",
    "GE07mbh_01_u:055.041c": "nālabhanta mahārāja tato yuddham avartata",
    "GE07mbh_01_u:055.042a": "tatas te sarvam utsādya hatvā duryodhanaṃ nṛpam",
    "GE07mbh_01_u:055.042c": "rājyaṃ vidrutabhūyiṣṭhaṃ pratyapadyanta pāṇḍavāḥ",
    "GE07mbh_01_u:055.042d-0482_01": "iṣṭvā kratūṃś ca vividhān aśvamedhādikān bahūn",
    "GE07mbh_01_u:055.042d-0482_02": "dhṛtarāṣṭre gate svargaṃ vidure pañcatāṃ gate",
    "GE07mbh_01_u:055.042d-0482_03": "gamayitvā striyaḥ svargaṃ rājñām amitatejasām",
    "GE07mbh_01_u:055.042d-0482_04": "vārṣṇeye nilayaṃ prāpte kṛṣṇadārān prarakṣya ca",
    "GE07mbh_01_u:055.042d-0482_05": "mahāprasthānikaṃ kṛtvā gatāḥ svargam anuttamam",
    "GE07mbh_01_u:055.043a": "evam etat purāvṛttaṃ teṣām akliṣṭakarmaṇām",
    "GE07mbh_01_u:055.043c": "bhedo rājyavināśaś ca jayaś ca jayatāṃ vara",
    "GE07mbh_01_u:056.001": "janamejaya uvāca",
    "GE07mbh_01_u:056.001a": "kathitaṃ vai samāsena tvayā sarvaṃ dvijottama",
    "GE07mbh_01_u:056.001c": "mahābhāratam ākhyānaṃ kurūṇāṃ caritaṃ mahat",
    "GE07mbh_01_u:056.002a": "kathāṃ tv anagha citrārthām imāṃ kathayati tvayi",
    "GE07mbh_01_u:056.002c": "vistaraśravaṇe jātaṃ kautūhalam atīva me",
    "GE07mbh_01_u:056.003a": "sa bhavān vistareṇemāṃ punar ākhyātum arhati",
    "GE07mbh_01_u:056.003c": "na hi tṛpyāmi pūrveṣāṃ śṛṇvānaś caritaṃ mahat",
    "GE07mbh_01_u:056.004a": "na tat kāraṇam alpaṃ hi dharmajñā yatra pāṇḍavāḥ",
    "GE07mbh_01_u:056.004c": "avadhyān sarvaśo jaghnuḥ praśasyante ca mānavaiḥ",
    "GE07mbh_01_u:056.005a": "kimarthaṃ te naravyāghrāḥ śaktāḥ santo hy anāgasaḥ",
    "GE07mbh_01_u:056.005c": "prayujyamānān saṃkleśān kṣāntavanto durātmanām",
    "GE07mbh_01_u:056.006a": "kathaṃ nāgāyutaprāṇo bāhuśālī vṛkodaraḥ",
    "GE07mbh_01_u:056.006b-0483_01": "bhrātṝṇāṃ kleśam āyātaṃ gatavān vai paraṃtapaḥ",
    "GE07mbh_01_u:056.006c": "parikliśyann api krodhaṃ dhṛtavān vai dvijottama",
    "GE07mbh_01_u:056.007a": "kathaṃ sā draupadī kṛṣṇā kliśyamānā durātmabhiḥ",
    "GE07mbh_01_u:056.007c": "śaktā satī dhārtarāṣṭrān nādahad ghoracakṣuṣā",
    "GE07mbh_01_u:056.007d-0484_01": "kathaṃ sā draupadī śaktā dhārtarāṣṭrāṃś ca nādahat",
    "GE07mbh_01_u:056.008a": "kathaṃ vyatikraman dyūte pārthau mādrīsutau tathā",
    "GE07mbh_01_u:056.008c": "anuvrajan naravyāghraṃ vañcyamānaṃ durātmabhiḥ",
    "GE07mbh_01_u:056.009a": "kathaṃ dharmabhṛtāṃ śreṣṭhaḥ suto dharmasya dharmavit",
    "GE07mbh_01_u:056.009c": "anarhaḥ paramaṃ kleśaṃ soḍhavān sa yudhiṣṭhiraḥ",
    "GE07mbh_01_u:056.010a": "kathaṃ ca bahulāḥ senāḥ pāṇḍavaḥ kṛṣṇasārathiḥ",
    "GE07mbh_01_u:056.010c": "asyann eko 'nayat sarvāḥ pitṛlokaṃ dhanaṃjayaḥ",
    "GE07mbh_01_u:056.011a": "etad ācakṣva me sarvaṃ yathāvṛttaṃ tapodhana",
    "GE07mbh_01_u:056.011c": "yad yac ca kṛtavantas te tatra tatra mahārathāḥ vaiśaṃpāyana uvāca",
    "GE07mbh_01_u:056.012-0485_01": "kṣaṇaṃ kuru mahārāja vipulo 'yam anukramaḥ",
    "GE07mbh_01_u:056.012-0485_02": "puṇyākhyānasya vaktavyaḥ kṛṣṇadvaipāyaneritaḥ",
    "GE07mbh_01_u:056.012a": "maharṣeḥ sarvalokeṣu pūjitasya mahātmanaḥ",
    "GE07mbh_01_u:056.012c": "pravakṣyāmi mataṃ kṛtsnaṃ vyāsasyāmitatejasaḥ",
    "GE07mbh_01_u:056.013a": "idaṃ śatasahasraṃ hi ślokānāṃ puṇyakarmaṇām",
    "GE07mbh_01_u:056.013c": "satyavatyātmajeneha vyākhyātam amitaujasā",
    "GE07mbh_01_u:056.013d-0486_01": "upākhyānaiḥ saha jñeyaṃ śrāvyaṃ bhāratam uttamam",
    "GE07mbh_01_u:056.013d-0486_02": "saṃkṣepeṇa tu vakṣyāmi sarvam etan narādhipa",
    "GE07mbh_01_u:056.013d-0486_03": "adhyāyānāṃ sahasre dve parvaṇāṃ śatam eva ca",
    "GE07mbh_01_u:056.013d-0486_04": "ślokānāṃ tu sahasrāṇi navatiś ca daśaiva ca",
    "GE07mbh_01_u:056.013d-0486_05": "tato 'ṣṭādaśabhiḥ parvaiḥ saṃgṛhītaṃ maharṣiṇā",
    "GE07mbh_01_u:056.014a": "ya idaṃ śrāvayed vidvān yaś cedaṃ śṛṇuyān naraḥ",
    "GE07mbh_01_u:056.014c": "te brahmaṇaḥ sthānam etya prāpnuyur devatulyatām",
    "GE07mbh_01_u:056.015a": "idaṃ hi vedaiḥ samitaṃ pavitram api cottamam",
    "GE07mbh_01_u:056.015c": "śrāvyāṇām uttamaṃ cedaṃ purāṇam ṛṣisaṃstutam",
    "GE07mbh_01_u:056.016a": "asminn arthaś ca dharmaś ca nikhilenopadiśyate",
    "GE07mbh_01_u:056.016c": "itihāse mahāpuṇye buddhiś ca parinaiṣṭhikī",
    "GE07mbh_01_u:056.017a": "akṣudrān dānaśīlāṃś ca satyaśīlān anāstikān",
    "GE07mbh_01_u:056.017c": "kārṣṇaṃ vedam imaṃ vidvāñ śrāvayitvārtham aśnute",
    "GE07mbh_01_u:056.018a": "bhrūṇahatyākṛtaṃ cāpi pāpaṃ jahyād asaṃśayam",
    "GE07mbh_01_u:056.018c": "itihāsam imaṃ śrutvā puruṣo 'pi sudāruṇaḥ",
    "GE07mbh_01_u:056.018d-0487_01": "mucyate sarvapāpebhyo rāhuṇā candramā yathā",
    "GE07mbh_01_u:056.018d-0488_01": "tatkṣaṇāj jāyate dāntaḥ śaśvac chāntiṃ niyacchati",
    "GE07mbh_01_u:056.019a": "jayo nāmetihāso 'yaṃ śrotavyo vijigīṣuṇā",
    "GE07mbh_01_u:056.019c": "mahīṃ vijayate sarvāṃ śatrūṃś cāpi parājayet",
    "GE07mbh_01_u:056.019d-0489_01": "prasūte garbhiṇī putraṃ kanyā satpatim aśnute",
    "GE07mbh_01_u:056.020a": "idaṃ puṃsavanaṃ śreṣṭham idaṃ svastyayanaṃ mahat",
    "GE07mbh_01_u:056.020c": "mahiṣīyuvarājābhyāṃ śrotavyaṃ bahuśas tathā",
    "GE07mbh_01_u:056.020d-0490_01": "vīraṃ janayate putraṃ kanyāṃ vā rājyabhāginīm",
    "GE07mbh_01_u:056.021a": "arthaśāstram idaṃ puṇyaṃ dharmaśāstram idaṃ param",
    "GE07mbh_01_u:056.021c": "mokṣaśāstram idaṃ proktaṃ vyāsenāmitabuddhinā",
    "GE07mbh_01_u:056.022a": "saṃpraty ācakṣate caiva ākhyāsyanti tathāpare",
    "GE07mbh_01_u:056.022c": "putrāḥ śuśrūṣavaḥ santi preṣyāś ca priyakāriṇaḥ",
    "GE07mbh_01_u:056.023a": "śarīreṇa kṛtaṃ pāpaṃ vācā ca manasaiva ca",
    "GE07mbh_01_u:056.023c": "sarvaṃ tat tyajati kṣipram idaṃ śṛṇvan naraḥ sadā",
    "GE07mbh_01_u:056.024a": "bhāratānāṃ mahaj janma śṛṇvatām anasūyatām",
    "GE07mbh_01_u:056.024c": "nāsti vyādhibhayaṃ teṣāṃ paralokabhayaṃ kutaḥ",
    "GE07mbh_01_u:056.025a": "dhanyaṃ yaśasyam āyuṣyaṃ svargyaṃ puṇyaṃ tathaiva ca",
    "GE07mbh_01_u:056.025c": "kṛṣṇadvaipāyanenedaṃ kṛtaṃ puṇyacikīrṣuṇā",
    "GE07mbh_01_u:056.026a": "kīrtiṃ prathayatā loke pāṇḍavānāṃ mahātmanām",
    "GE07mbh_01_u:056.026c": "anyeṣāṃ kṣatriyāṇāṃ ca bhūridraviṇatejasām",
    "GE07mbh_01_u:056.026d-0491_01": "sarvavidyāvadātānāṃ loke prathitakarmaṇām",
    "GE07mbh_01_u:056.026d-0492_01": "ya idaṃ mānavo loke puṇyān vai brāhmaṇāñ śucīn",
    "GE07mbh_01_u:056.026d-0492_02": "śrāvayeta mahāpuṇyaṃ tasya dharmaḥ sanātanaḥ",
    "GE07mbh_01_u:056.026d-0492_03": "kurūṇāṃ prathitaṃ vaṃśaṃ kīrtayan satataṃ śuciḥ",
    "GE07mbh_01_u:056.026d-0493_01": "vaṃśam āpnoti vipulaṃ loke pūjyatamo bhavet",
    "GE07mbh_01_u:056.026d-0494_01": "yo 'dhīte bhārataṃ puṇyaṃ brāhmaṇo niyatavrataḥ",
    "GE07mbh_01_u:056.026d-0494_02": "caturo vārṣikān māsān sarvapāpaiḥ pramucyate",
    "GE07mbh_01_u:056.026d-0494_03": "vijñeyaḥ sa ca vedānāṃ pārago bhārataṃ paṭhan",
    "GE07mbh_01_u:056.026d-0494_04": "devā brahmarṣayo yatra puṇyā rājarṣayas tathā",
    "GE07mbh_01_u:056.026d-0494_05": "kīrtyante dhūtapāpmānaḥ kīrtyate keśavas tathā",
    "GE07mbh_01_u:056.026d-0495_01": "bhagavāṃś cāpi deveśo yatra devī ca kīrtyate",
    "GE07mbh_01_u:056.026d-0495_02": "anekajanano yatra kārttikeyasya saṃbhavaḥ",
    "GE07mbh_01_u:056.026d-0495_03": "brāhmaṇānāṃ gavāṃ caiva māhātmyaṃ yatra kīrtyate",
    "GE07mbh_01_u:056.026d-0495_04": "sarvaśrutisamūho 'yaṃ śrotavyo dharmabuddhibhiḥ",
    "GE07mbh_01_u:056.027a": "yathā samudro bhagavān yathā ca himavān giriḥ",
    "GE07mbh_01_u:056.027c": "khyātāv ubhau ratnanidhī tathā bhāratam ucyate",
    "GE07mbh_01_u:056.028a": "ya idaṃ śrāvayed vidvān brāhmaṇān iha parvasu",
    "GE07mbh_01_u:056.028c": "dhūtapāpmā jitasvargo brahmabhūyaṃ sa gacchati",
    "GE07mbh_01_u:056.029a": "yaś cedaṃ śrāvayec chrāddhe brāhmaṇān pādam antataḥ",
    "GE07mbh_01_u:056.029c": "akṣayyaṃ tasya tac chrāddham upatiṣṭhet pitṝn api",
    "GE07mbh_01_u:056.030a": "ahnā yad enaś cājñānāt prakaroti naraś caran",
    "GE07mbh_01_u:056.030c": "tan mahābhāratākhyānaṃ śrutvaiva pravilīyate",
    "GE07mbh_01_u:056.030d-0496_01": "ahnā yad enaḥ kriyate indriyair manasāpi vā",
    "GE07mbh_01_u:056.030d-0496_02": "jñānād ajñānato vāpi prakaroti naraś ca yat",
    "GE07mbh_01_u:056.031a": "bhāratānāṃ mahaj janma mahābhāratam ucyate",
    "GE07mbh_01_u:056.031c": "niruktam asya yo veda sarvapāpaiḥ pramucyate",
    "GE07mbh_01_u:056.031d-033_0001": "bharatānāṃ yataś cāyam itihāso mahādbhutaḥ mahato hy enaso martyān mocayed anukīrtitaḥ",
    "GE07mbh_01_u:056.031d-033_0003": "tribhir varṣair labdhakāmaḥ kṛṣṇadvaipāyano muniḥ nityotthitaḥ śuciḥ śakto mahābhāratam āditaḥ",
    "GE07mbh_01_u:056.031d-033_0005": "tapo niyamam āsthāya kṛtam etan maharṣiṇā",
    "GE07mbh_01_u:056.031d-033_0006": "tasmān niyamasaṃyuktaiḥ śrotavyaṃ brāhmaṇair idam kṛṣṇaproktām imāṃ puṇyāṃ bhāratīm uttamāṃ kathām",
    "GE07mbh_01_u:056.031d-033_0008": "śrāvayiṣyanti ye viprā ye ca śroṣyanti mānavāḥ",
    "GE07mbh_01_u:056.031d-033_0009": "sarvathā vartamānā vai na te śocyāḥ kṛtākṛtaiḥ",
    "GE07mbh_01_u:056.031d-033_0010": "nareṇa dharmakāmena sarvaḥ śrotavya ity api",
    "GE07mbh_01_u:056.031d-033_0011": "nikhilenetihāso 'yaṃ tataḥ siddhim avāpnuyāt",
    "GE07mbh_01_u:056.031d-033_0012": "na tāṃ svargagatiṃ prāpya tuṣṭiṃ prāpnoti mānavaḥ",
    "GE07mbh_01_u:056.031d-033_0013": "yāṃ śrutvaiva mahāpuṇyam itihāsam upāśnute śṛṇvañ śrāddhaḥ puṇyaśīlaḥ śrāvayaṃś cedam adbhutam",
    "GE07mbh_01_u:056.031d-033_0015": "naraḥ phalam avāpnoti rājasūyāśvamedhayoḥ",
    "GE07mbh_01_u:056.031d-033_0016": "yathā samudro bhagavān yathā merur mahāgiriḥ",
    "GE07mbh_01_u:056.031d-033_0017": "ubhau khyātau ratnanidhī tathā bhāratam ucyate",
    "GE07mbh_01_u:056.031d-033_0018": "idaṃ hi vedaiḥ samitaṃ pavitram api cottamam",
    "GE07mbh_01_u:056.031d-033_0019": "śravyaṃ śrutisukhaṃ caiva pāvanaṃ śīlavardhanam pārikṣita kathāṃ divyāṃ puṇyāya vijayāya ca",
    "GE07mbh_01_u:056.031d-033_0021": "kathyamānāṃ mayā kṛtsnāṃ śṛṇu harṣakarīm imām",
    "GE07mbh_01_u:056.032a": "tribhir varṣaiḥ sadotthāyī kṛṣṇadvaipāyano muniḥ",
    "GE07mbh_01_u:056.032c": "mahābhāratam ākhyānaṃ kṛtavān idam uttamam yas tu rājā śṛṇotīdam akhilām aśnute mahīm",
    "GE07mbh_01_u:056.032d-032_0002": "prasūte garbhiṇī putraṃ kanyā cāśu pradīyate",
    "GE07mbh_01_u:056.032d-032_0003": "vaṇijaḥ siddhayātrāḥ syur vīrā vijayam āpnuyuḥ",
    "GE07mbh_01_u:056.032d-032_0004": "āstikāñ śrāvayen nityaṃ brāhmaṇān anasūyakān vedavidyāvratasnātān kṣatriyāñ jayam āsthitān",
    "GE07mbh_01_u:056.032d-032_0006": "svadharmanityān vaiśyāṃś ca śrāvayet kṣatrasaṃśritān eṣa dharmaḥ purā dṛṣṭaḥ sarvavarṇeṣu bhārata",
    "GE07mbh_01_u:056.032d-032_0008": "brāhmaṇāc chravaṇaṃ rājan viśeṣeṇa vidhīyate bhūyo bhūyaḥ paṭhen nityaṃ gacchet sa paramāṃ gatim",
    "GE07mbh_01_u:056.032d-032_0010": "ślokaṃ vāpy anugṛhṇīta tathārdhaṃ ślokam eva vā",
    "GE07mbh_01_u:056.032d-032_0011": "api pādaṃ paṭhen nityaṃ na ca nirbhārato bhavet iha naikāśrayaṃ janma rājarṣīṇāṃ mahātmanām",
    "GE07mbh_01_u:056.032d-032_0013": "iha mantrapadaṃ yuktaṃ dharmaṃ cānekadarśanam",
    "GE07mbh_01_u:056.032d-032_0014": "iha yuddhāni citrāṇi rājñāṃ vṛddhir ihaiva ca",
    "GE07mbh_01_u:056.032d-032_0015": "ṛṣīṇāṃ ca kathās tāta iha gandharvarakṣasām",
    "GE07mbh_01_u:056.032d-032_0016": "iha tat tat samāsādya vihito vākyavistaraḥ",
    "GE07mbh_01_u:056.032d-032_0017": "tīrthānāṃ nāma puṇyānāṃ darśanaṃ caiva kīrtitam",
    "GE07mbh_01_u:056.032d-032_0018": "vanānāṃ parvatānāṃ ca nadīnāṃ sāgarasya ca",
    "GE07mbh_01_u:056.032d-032_0019": "deśānāṃ caiva divyānāṃ purāṇāṃ caiva kīrtanam",
    "GE07mbh_01_u:056.032d-032_0020": "upacāras tathaivāgryo vīryam apratimānuṣam",
    "GE07mbh_01_u:056.032d-032_0021": "iha satkārayogaś ca bhārate paramarṣiṇā rathāśvavāraṇendrāṇāṃ kalpanā yuddhakauśalam",
    "GE07mbh_01_u:056.032d-032_0023": "vākyajātir anekā ca sarvam asmin samarpitam",
    "GE07mbh_01_u:056.032d-032_0024": "yathā samudro 'timahān yathā ca himavān giriḥ",
    "GE07mbh_01_u:056.032d-032_0025": "khyātau ratnākarau tadvan mahābhāratam ucyate nāprītir upapadyeta yathā prāpya triviṣṭapam",
    "GE07mbh_01_u:056.032d-032_0027": "puṇyaṃ tathedam ākhyānaṃ śrutvā prītir bhavaty uta",
    "GE07mbh_01_u:056.032d-032_0028": "striyaś ca śūdrāḥ śṛṇuyuḥ puraskṛtya dvijottamān",
    "GE07mbh_01_u:056.032d-032_0029": "prāpnuvanti yathoktāni phalāny avikalāni ca kulasya vṛddhaye rājann āyuṣe vijayāya ca",
    "GE07mbh_01_u:056.032d-032_0031": "śṛṇu kīrtayataḥ kṛtsnam itihāsaṃ purātanam yaś cedaṃ śrāvayet pitrye brāhmaṇān pādam antataḥ",
    "GE07mbh_01_u:056.032d-032_0033": "akṣayyam annapānaṃ tat pitṝṃs tasyopatiṣṭhati ya idaṃ śrāvayed vidvān yaś cedaṃ śṛṇuyān naraḥ",
    "GE07mbh_01_u:056.032d-032_0035": "sa brahmaṇaḥ sthānam etya prāpnuyād devatulyatām",
    "GE07mbh_01_u:056.032d-032_0036": "prātar yad enaḥ kurute indriyair brāhmaṇaś caran",
    "GE07mbh_01_u:056.032d-032_0037": "mahābhāratam ākhyāya paścāt saṃdhyāṃ pramucyate rātryāṃ yad enaḥ kurute indriyair brāhmaṇaś caran",
    "GE07mbh_01_u:056.032d-032_0039": "mahābhāratam ākhyāya pūrvāṃ saṃdhyāṃ pramucyate bhāratānāṃ mahaj janma mahābhāratam ucyate",
    "GE07mbh_01_u:056.032d-032_0041": "niruktam asya yo veda sarvapāpaiḥ pramucyate",
    "GE07mbh_01_u:056.032d-032_0042": "tribhir varṣair mahābhāgaḥ kṛṣṇadvaipāyano 'bravīt",
    "GE07mbh_01_u:056.032d-032_0043": "nityotthitaḥ sadā yogī mahābhāratam āditaḥ",
    "GE07mbh_01_u:056.033a": "dharme cārthe ca kāme ca mokṣe ca bharatarṣabha",
    "GE07mbh_01_u:056.033c": "yad ihāsti tad anyatra yan nehāsti na tat kva cit",
    "GE07mbh_01_u:056.033d-0497_01": "idaṃ hi brāhmaṇair loke ākhyātaṃ brāhmaṇeṣv iha",
    "GE07mbh_01_u:056.033d-034_0001": "dātuṃ bhoktuṃ tathā śrotuṃ prahartum aribhiḥ saha",
    "GE07mbh_01_u:056.033d-034_0002": "sa kiṃ jānāti puruṣo bhārataṃ yena na śrutam ya idaṃ bhārataṃ rājan vācakāya prayacchati",
    "GE07mbh_01_u:056.033d-034_0004": "tena sarvā mahī dattā bhavet sāgaramekhalā",
    "GE07mbh_01_u:056.033d-034_0005": "parvāṇy aṣṭādaśemāni vyāsena kathitāni vai yady ekam api yo dadyāt tena sarvaṃ kṛtaṃ bhavet",
    "GE07mbh_01_u:057.001": "vaiśaṃpāyana uvāca",
    "GE07mbh_01_u:057.001a": "rājoparicaro nāma dharmanityo mahīpatiḥ",
    "GE07mbh_01_u:057.001c": "babhūva mṛgayāṃ gantuṃ sa kadā cid dhṛtavrataḥ",
    "GE07mbh_01_u:057.002a": "sa cediviṣayaṃ ramyaṃ vasuḥ pauravanandanaḥ",
    "GE07mbh_01_u:057.002c": "indropadeśāj jagrāha grahaṇīyaṃ mahīpatiḥ",
    "GE07mbh_01_u:057.003a": "tam āśrame nyastaśastraṃ nivasantaṃ taporatim",
    "GE07mbh_01_u:057.003c": "devaḥ sākṣāt svayaṃ vajrī samupāyān mahīpatim",
    "GE07mbh_01_u:057.004a": "indratvam arho rājāyaṃ tapasety anucintya vai",
    "GE07mbh_01_u:057.004b-0498_01": "tvaṃ no gatir mahārājann iti vajry avadan muhuḥ",
    "GE07mbh_01_u:057.004c": "taṃ sāntvena nṛpaṃ sākṣāt tapasaḥ saṃnyavartayat indra uvāca",
    "GE07mbh_01_u:057.005-0499_01": "devān ahaṃ pālayitā pālaya tvaṃ hi mānuṣān",
    "GE07mbh_01_u:057.005a": "na saṃkīryeta dharmo 'yaṃ pṛthivyāṃ pṛthivīpate",
    "GE07mbh_01_u:057.005c": "taṃ pāhi dharmo hi dhṛtaḥ kṛtsnaṃ dhārayate jagat",
    "GE07mbh_01_u:057.006a": "lokyaṃ dharmaṃ pālaya tvaṃ nityayuktaḥ samāhitaḥ",
    "GE07mbh_01_u:057.006c": "dharmayuktas tato lokān puṇyān āpsyasi śāśvatān",
    "GE07mbh_01_u:057.007a": "diviṣṭhasya bhuviṣṭhas tvaṃ sakhā bhūtvā mama priyaḥ",
    "GE07mbh_01_u:057.007c": "ūdhaḥ pṛthivyā yo deśas tam āvasa narādhipa",
    "GE07mbh_01_u:057.008a": "paśavyaś caiva puṇyaś ca susthiro dhanadhānyavān",
    "GE07mbh_01_u:057.008c": "svārakṣyaś caiva saumyaś ca bhogyair bhūmiguṇair yutaḥ",
    "GE07mbh_01_u:057.009a": "aty anyān eṣa deśo hi dhanaratnādibhir yutaḥ",
    "GE07mbh_01_u:057.009c": "vasupūrṇā ca vasudhā vasa cediṣu cedipa",
    "GE07mbh_01_u:057.010a": "dharmaśīlā janapadāḥ susaṃtoṣāś ca sādhavaḥ",
    "GE07mbh_01_u:057.010c": "na ca mithyāpralāpo 'tra svaireṣv api kuto 'nyathā",
    "GE07mbh_01_u:057.011a": "na ca pitrā vibhajyante narā guruhite ratāḥ",
    "GE07mbh_01_u:057.011c": "yuñjate dhuri no gāś ca kṛśāḥ saṃdhukṣayanti ca",
    "GE07mbh_01_u:057.012a": "sarve varṇāḥ svadharmasthāḥ sadā cediṣu mānada",
    "GE07mbh_01_u:057.012c": "na te 'sty aviditaṃ kiṃ cit triṣu lokeṣu yad bhavet",
    "GE07mbh_01_u:057.013a": "devopabhogyaṃ divyaṃ ca ākāśe sphāṭikaṃ mahat",
    "GE07mbh_01_u:057.013c": "ākāśagaṃ tvāṃ maddattaṃ vimānam upapatsyate",
    "GE07mbh_01_u:057.014a": "tvam ekaḥ sarvamartyeṣu vimānavaram āsthitaḥ",
    "GE07mbh_01_u:057.014c": "cariṣyasy uparistho vai devo vigrahavān iva",
    "GE07mbh_01_u:057.015a": "dadāmi te vaijayantīṃ mālām amlānapaṅkajām",
    "GE07mbh_01_u:057.015c": "dhārayiṣyati saṃgrāme yā tvāṃ śastrair avikṣatam",
    "GE07mbh_01_u:057.016a": "lakṣaṇaṃ caitad eveha bhavitā te narādhipa",
    "GE07mbh_01_u:057.016c": "indramāleti vikhyātaṃ dhanyam apratimaṃ mahat",
    "GE07mbh_01_u:057.016d-0500_01": "evaṃ saṃsāntvya nṛpatiṃ tapasaḥ saṃnyavartayat",
    "GE07mbh_01_u:057.017": "vaiśaṃpāyana uvāca",
    "GE07mbh_01_u:057.017a": "yaṣṭiṃ ca vaiṇavīṃ tasmai dadau vṛtraniṣūdanaḥ",
    "GE07mbh_01_u:057.017c": "iṣṭapradānam uddiśya śiṣṭānāṃ paripālinīm",
    "GE07mbh_01_u:057.017d-0501_01": "prayayau devataiḥ sārdhaṃ kṛtvā kāryaṃ divaukasām",
    "GE07mbh_01_u:057.017d-0501_02": "tatas tu rājā cedīnām indrābharaṇabhūṣitaḥ",
    "GE07mbh_01_u:057.017d-0501_03": "indradattaṃ vimānaṃ tadāsthāya prayayau purīm",
    "GE07mbh_01_u:057.018a": "tasyāḥ śakrasya pūjārthaṃ bhūmau bhūmipatis tadā",
    "GE07mbh_01_u:057.018c": "praveśaṃ kārayām āsa gate saṃvatsare tadā",
    "GE07mbh_01_u:057.018c-0502_01": ". . . . . . . . sarvotsavavaraṃ tadā",
    "GE07mbh_01_u:057.018c-0502_02": "mārgaśīrṣe mahārāja",
    "GE07mbh_01_u:057.018d-0503_01": "mārgaśīrṣe mahārāja paurṇamāsyāṃ mahāmaham",
    "GE07mbh_01_u:057.019a": "tataḥ prabhṛti cādyāpi yaṣṭyāḥ kṣitipasattamaiḥ",
    "GE07mbh_01_u:057.019c": "praveśaḥ kriyate rājan yathā tena pravartitaḥ",
    "GE07mbh_01_u:057.020a": "aparedyus tathā cāsyāḥ kriyate ucchrayo nṛpaiḥ",
    "GE07mbh_01_u:057.020c": "alaṃkṛtāyāḥ piṭakair gandhair mālyaiś ca bhūṣaṇaiḥ",
    "GE07mbh_01_u:057.020e": "mālyadāmaparikṣiptā vidhivat kriyate 'pi ca",
    "GE07mbh_01_u:057.020e-0504_01": ". . . . . . . . dvātriṃśatkiṣkusaṃmitām",
    "GE07mbh_01_u:057.020e-0504_02": "uddhṛtya pīṭhake cāpi dvādaśāratnikocchrite",
    "GE07mbh_01_u:057.020e-0504_03": "mahārājatavāsobhiḥ parikṣipya dhvajottamam",
    "GE07mbh_01_u:057.020e-0504_04": "vāsobhir annapānaiś ca pūjitair brāhmaṇarṣabhaiḥ",
    "GE07mbh_01_u:057.020e-0504_05": "puṇyāhavācanaṃ kṛtvā dhvaja ucchrīyate tadā",
    "GE07mbh_01_u:057.020e-0504_06": "śaṅkhabherīmṛdaṅgaiś ca",
    "GE07mbh_01_u:057.020e-0505_01": "caturviṃśaty aṅgulātmā hastaḥ kiṣkur iti smṛtaḥ",
    "GE07mbh_01_u:057.020e-0506_01": ". . . . . . . . dvātriṃśatkiṣkur āyatā",
    "GE07mbh_01_u:057.020e-0506_02": "pīṭhe ca dvādaśāratnīr ucchrite ratnabhūṣite",
    "GE07mbh_01_u:057.020e-0506_03": "vāsobhiḥ pañcavarṇais tu samālyair bhūṣitaṃ dhvajam",
    "GE07mbh_01_u:057.021a": "bhagavān pūjyate cātra hāsyarūpeṇa śaṃkaraḥ",
    "GE07mbh_01_u:057.021b-0507_01": "māṇibhadrādayo yakṣāḥ pūjyante daivataiḥ saha",
    "GE07mbh_01_u:057.021b-0507_02": "nānāvidhāni dānāni datvārthibhyaḥ suhṛjjanaiḥ",
    "GE07mbh_01_u:057.021b-0507_03": "alaṃkṛtvā mālyadāmair vastrair nānāvidhais tathā",
    "GE07mbh_01_u:057.021b-0507_04": "vratibhiḥ sajalaiḥ sarvaiḥ krīḍitvā nṛpaśāsanāt",
    "GE07mbh_01_u:057.021b-0507_05": "sabhājayitvā rājānaṃ kṛtvā narmāśritāḥ kathāḥ",
    "GE07mbh_01_u:057.021b-0507_06": "ramante nāgarāḥ sarve tathā jānapadaiḥ saha",
    "GE07mbh_01_u:057.021b-0507_07": "sūtāś ca māgadhāś caiva naṭante naṭanartakaiḥ",
    "GE07mbh_01_u:057.021b-0507_08": "prītyā ca naraśārdūla sarve cakrur mahotsavam",
    "GE07mbh_01_u:057.021b-0507_09": "sāntaḥpuraḥ sahāmātyaḥ sarvābharaṇabhūṣitaḥ",
    "GE07mbh_01_u:057.021b-0507_10": "mahārājatavāsāṃsi vasitvā cedirāṭ tathā",
    "GE07mbh_01_u:057.021b-0507_11": "jātihiṅgulikenāktaḥ sadāro mumude tadā",
    "GE07mbh_01_u:057.021b-0507_12": "evaṃ jānapadāḥ sarve cakrur indramahaṃ tadā",
    "GE07mbh_01_u:057.021b-0507_13": "yathā cedipatiḥ prītaś cakārendramakhaṃ vasuḥ",
    "GE07mbh_01_u:057.021b-0508_01": "reje cedipatis tatra divi devapatir yathā",
    "GE07mbh_01_u:057.021c": "svayam eva gṛhītena vasoḥ prītyā mahātmanaḥ",
    "GE07mbh_01_u:057.022a": "etāṃ pūjāṃ mahendras tu dṛṣṭvā deva kṛtāṃ śubhām",
    "GE07mbh_01_u:057.022b-0509_01": "haribhir vājibhir yuktam antarikṣagataṃ ratham",
    "GE07mbh_01_u:057.022b-0509_02": "āsthāya saha śacyā ca vṛto hy apsarasāṃ gaṇaiḥ",
    "GE07mbh_01_u:057.022c": "vasunā rājamukhyena prītimān abravīd vibhuḥ",
    "GE07mbh_01_u:057.023a": "ye pūjayiṣyanti narā rājānaś ca mahaṃ mama",
    "GE07mbh_01_u:057.023c": "kārayiṣyanti ca mudā yathā cedipatir nṛpaḥ",
    "GE07mbh_01_u:057.024a": "teṣāṃ śrīr vijayaś caiva sarāṣṭrāṇāṃ bhaviṣyati",
    "GE07mbh_01_u:057.024c": "tathā sphīto janapado muditaś ca bhaviṣyati",
    "GE07mbh_01_u:057.024d-0510_01": "nirītikāni sasyāni bhavanti bahudhā nṛpa",
    "GE07mbh_01_u:057.024d-0510_02": "rākṣasāś ca piśācāś ca na lumpante kathaṃ cana",
    "GE07mbh_01_u:057.025a": "evaṃ mahātmanā tena mahendreṇa narādhipa",
    "GE07mbh_01_u:057.025c": "vasuḥ prītyā maghavatā mahārājo 'bhisatkṛtaḥ",
    "GE07mbh_01_u:057.025d-0511_01": "evaṃ kṛtvā mahendras tu jagāma svaṃ niveśanam",
    "GE07mbh_01_u:057.026a": "utsavaṃ kārayiṣyanti sadā śakrasya ye narāḥ",
    "GE07mbh_01_u:057.026c": "bhūmidānādibhir dānair yathā pūtā bhavanti vai",
    "GE07mbh_01_u:057.026e": "varadānamahāyajñais tathā śakrotsavena te",
    "GE07mbh_01_u:057.027a": "saṃpūjito maghavatā vasuś cedipatis tadā",
    "GE07mbh_01_u:057.027c": "pālayām āsa dharmeṇa cedisthaḥ pṛthivīm imām",
    "GE07mbh_01_u:057.027e": "indraprītyā bhūmipatiś cakārendramahaṃ vasuḥ",
    "GE07mbh_01_u:057.028a": "putrāś cāsya mahāvīryāḥ pañcāsann amitaujasaḥ",
    "GE07mbh_01_u:057.028c": "nānārājyeṣu ca sutān sa samrāḍ abhyaṣecayat",
    "GE07mbh_01_u:057.029a": "mahāratho magadharāḍ viśruto yo bṛhadrathaḥ",
    "GE07mbh_01_u:057.029c": "pratyagrahaḥ kuśāmbaś ca yam āhur maṇivāhanam",
    "GE07mbh_01_u:057.029e": "macchillaś ca yaduś caiva rājanyaś cāparājitaḥ",
    "GE07mbh_01_u:057.030a": "ete tasya sutā rājan rājarṣer bhūritejasaḥ",
    "GE07mbh_01_u:057.030c": "nyaveśayan nāmabhiḥ svais te deśāṃś ca purāṇi ca",
    "GE07mbh_01_u:057.030e": "vāsavāḥ pañca rājānaḥ pṛthagvaṃśāś ca śāśvatāḥ",
    "GE07mbh_01_u:057.031a": "vasantam indraprāsāde ākāśe sphāṭike ca tam",
    "GE07mbh_01_u:057.031c": "upatasthur mahātmānaṃ gandharvāpsaraso nṛpam",
    "GE07mbh_01_u:057.031e": "rājoparicarety evaṃ nāma tasyātha viśrutam",
    "GE07mbh_01_u:057.032a": "puropavāhinīṃ tasya nadīṃ śuktimatīṃ giriḥ",
    "GE07mbh_01_u:057.032c": "arautsīc cetanāyuktaḥ kāmāt kolāhalaḥ kila",
    "GE07mbh_01_u:057.033a": "giriṃ kolāhalaṃ taṃ tu padā vasur atāḍayat",
    "GE07mbh_01_u:057.033c": "niścakrāma nadī tena prahāravivareṇa sā",
    "GE07mbh_01_u:057.034a": "tasyāṃ nadyām ajanayan mithunaṃ parvataḥ svayam",
    "GE07mbh_01_u:057.034c": "tasmād vimokṣaṇāt prītā nadī rājñe nyavedayat",
    "GE07mbh_01_u:057.034d-0512_01": "mahiṣī bhavitā kanyā pauṣyaḥ senāpatir bhavet",
    "GE07mbh_01_u:057.034d-0512_02": "śuktimatyā vacaḥ śrutvā dṛṣṭvā tau rājasattamaḥ",
    "GE07mbh_01_u:057.035a": "yaḥ pumān abhavat tatra taṃ sa rājarṣisattamaḥ",
    "GE07mbh_01_u:057.035c": "vasur vasupradaś cakre senāpatim ariṃdamam",
    "GE07mbh_01_u:057.035e": "cakāra patnīṃ kanyāṃ tu dayitāṃ girikāṃ nṛpaḥ",
    "GE07mbh_01_u:057.036a": "vasoḥ patnī tu girikā kāmāt kāle nyavedayat",
    "GE07mbh_01_u:057.036c": "ṛtukālam anuprāptaṃ snātā puṃsavane śuciḥ",
    "GE07mbh_01_u:057.037a": "tadahaḥ pitaraś cainam ūcur jahi mṛgān iti",
    "GE07mbh_01_u:057.037c": "taṃ rājasattamaṃ prītās tadā matimatāṃ varam",
    "GE07mbh_01_u:057.038a": "sa pitṝṇāṃ niyogaṃ tam avyatikramya pārthivaḥ",
    "GE07mbh_01_u:057.038c": "cacāra mṛgayāṃ kāmī girikām eva saṃsmaran",
    "GE07mbh_01_u:057.038e": "atīva rūpasaṃpannāṃ sākṣāc chriyam ivāparām",
    "GE07mbh_01_u:057.038f-0513_01": "aśokaiś campakaiś cūtais tilakair atimuktakaiḥ",
    "GE07mbh_01_u:057.038f-0513_02": "puṃnāgaiḥ karṇikāraiś ca bakuḷair divyapādapaiḥ",
    "GE07mbh_01_u:057.038f-0513_03": "panasair nārikelaiś ca candanaiś cārjunais tathā",
    "GE07mbh_01_u:057.038f-0513_04": "etair anyair mahāvṛkṣaiḥ puṇyaiḥ svāduphalair yutam",
    "GE07mbh_01_u:057.038f-0513_05": "kokilākulasaṃnādaṃ mattabhramaranāditam",
    "GE07mbh_01_u:057.038f-0513_06": "vasantakāle tat paśyan vanaṃ caitrarathopamam",
    "GE07mbh_01_u:057.038f-0513_07": "manmathābhiparītātmā nāpaśyad girikāṃ tadā",
    "GE07mbh_01_u:057.038f-0513_08": "apaśyat kāmasaṃtaptaś caramāṇo yadṛcchayā",
    "GE07mbh_01_u:057.038f-0513_09": "puṣpasaṃcchannaśākhāgraṃ pallavair upaśobhitam",
    "GE07mbh_01_u:057.038f-0513_10": "aśokastabakaiś channaṃ ramaṇīyaṃ tadā nṛpaḥ",
    "GE07mbh_01_u:057.038f-0513_11": "taror adhastāc chākhāyāṃ sukhāsīno narādhipaḥ",
    "GE07mbh_01_u:057.038f-0513_12": "madhugandhaiś ca saṃpṛktaṃ puṣpagandhaṃ manoramam",
    "GE07mbh_01_u:057.038f-0513_13": "vāyunā preryamāṇaṃ tam āghrāya mudam anvagāt",
    "GE07mbh_01_u:057.038f-0514_01": "bhāryāṃ cintayamānasya manmathāgnir avardhata",
    "GE07mbh_01_u:057.039a": "tasya retaḥ pracaskanda carato rucire vane",
    "GE07mbh_01_u:057.039b-0515_01": "tad retaś cāpi tatraiva pratijagrāha bhūmipaḥ",
    "GE07mbh_01_u:057.039c": "skannamātraṃ ca tad reto vṛkṣapatreṇa bhūmipaḥ",
    "GE07mbh_01_u:057.040a": "pratijagrāha mithyā me na skanded reta ity uta",
    "GE07mbh_01_u:057.040b-0516_01": "idaṃ vṛthā pariskannaṃ reto vai na bhaved iti",
    "GE07mbh_01_u:057.040b-0517_01": "aṅgulīyena śuklasya rakṣāṃ pravidadhe nṛpaḥ",
    "GE07mbh_01_u:057.040b-0517_02": "aśokastabakais tāmraiḥ pallavaiś cāpy abandhayat",
    "GE07mbh_01_u:057.040b-0517_03": "idaṃ vṛthaiva skannaṃ me retaḥ sa sumahān vadhaḥ",
    "GE07mbh_01_u:057.040c": "ṛtuś ca tasyāḥ patnyā me na moghaḥ syād iti prabhuḥ",
    "GE07mbh_01_u:057.041a": "saṃcintyaivaṃ tadā rājā vicārya ca punaḥ punaḥ",
    "GE07mbh_01_u:057.041c": "amoghatvaṃ ca vijñāya retaso rājasattamaḥ",
    "GE07mbh_01_u:057.042a": "śukraprasthāpane kālaṃ mahiṣyāḥ prasamīkṣya saḥ",
    "GE07mbh_01_u:057.042c": "abhimantryātha tac chukram ārāt tiṣṭhantam āśugam",
    "GE07mbh_01_u:057.042e": "sūkṣmadharmārthatattvajño jñātvā śyenaṃ tato 'bravīt",
    "GE07mbh_01_u:057.043a": "matpriyārtham idaṃ saumya śukraṃ mama gṛhaṃ naya",
    "GE07mbh_01_u:057.043c": "girikāyāḥ prayacchāśu tasyā hy ārtavam adya vai",
    "GE07mbh_01_u:057.044a": "gṛhītvā tat tadā śyenas tūrṇam utpatya vegavān",
    "GE07mbh_01_u:057.044c": "javaṃ paramam āsthāya pradudrāva vihaṃgamaḥ",
    "GE07mbh_01_u:057.045a": "tam apaśyad athāyāntaṃ śyenaṃ śyenas tathāparaḥ",
    "GE07mbh_01_u:057.045c": "abhyadravac ca taṃ sadyo dṛṣṭvaivāmiṣaśaṅkayā",
    "GE07mbh_01_u:057.046a": "tuṇḍayuddham athākāśe tāv ubhau saṃpracakratuḥ",
    "GE07mbh_01_u:057.046c": "yudhyator apatad retas tac cāpi yamunāmbhasi",
    "GE07mbh_01_u:057.047a": "tatrādriketi vikhyātā brahmaśāpād varāpsarāḥ",
    "GE07mbh_01_u:057.047c": "mīnabhāvam anuprāptā babhūva yamunācarī",
    "GE07mbh_01_u:057.048a": "śyenapādaparibhraṣṭaṃ tad vīryam atha vāsavam",
    "GE07mbh_01_u:057.048c": "jagrāha tarasopetya sādrikā matsyarūpiṇī",
    "GE07mbh_01_u:057.049a": "kadā cid atha matsīṃ tāṃ babandhur matsyajīvinaḥ",
    "GE07mbh_01_u:057.049c": "māse ca daśame prāpte tadā bharatasattama",
    "GE07mbh_01_u:057.049e": "ujjahrur udarāt tasyāḥ strīpumāṃsaṃ ca mānuṣam",
    "GE07mbh_01_u:057.050a": "āścaryabhūtaṃ matvā tad rājñas te pratyavedayan",
    "GE07mbh_01_u:057.050c": "kāye matsyā imau rājan saṃbhūtau mānuṣāv iti",
    "GE07mbh_01_u:057.051a": "tayoḥ pumāṃsaṃ jagrāha rājoparicaras tadā",
    "GE07mbh_01_u:057.051c": "sa matsyo nāma rājāsīd dhārmikaḥ satyasaṃgaraḥ",
    "GE07mbh_01_u:057.052a": "sāpsarā muktaśāpā ca kṣaṇena samapadyata",
    "GE07mbh_01_u:057.052c": "puroktā yā bhagavatā tiryagyonigatā śubhe",
    "GE07mbh_01_u:057.052e": "mānuṣau janayitvā tvaṃ śāpamokṣam avāpsyasi",
    "GE07mbh_01_u:057.053a": "tataḥ sā janayitvā tau viśastā matsyaghātinā",
    "GE07mbh_01_u:057.053c": "saṃtyajya matsyarūpaṃ sā divyaṃ rūpam avāpya ca",
    "GE07mbh_01_u:057.053e": "siddharṣicāraṇapathaṃ jagāmātha varāpsarāḥ",
    "GE07mbh_01_u:057.054a": "yā kanyā duhitā tasyā matsyā matsyasagandhinī",
    "GE07mbh_01_u:057.054c": "rājñā dattātha dāśāya iyaṃ tava bhavatv iti",
    "GE07mbh_01_u:057.054e": "rūpasattvasamāyuktā sarvaiḥ samuditā guṇaiḥ",
    "GE07mbh_01_u:057.055a": "sā tu satyavatī nāma matsyaghātyabhisaṃśrayāt",
    "GE07mbh_01_u:057.055c": "āsīn matsyasagandhaiva kaṃ cit kālaṃ śucismitā",
    "GE07mbh_01_u:057.056a": "śuśrūṣārthaṃ pitur nāvaṃ tāṃ tu vāhayatīṃ jale",
    "GE07mbh_01_u:057.056c": "tīrthayātrāṃ parikrāmann apaśyad vai parāśaraḥ",
    "GE07mbh_01_u:057.057a": "atīva rūpasaṃpannāṃ siddhānām api kāṅkṣitām",
    "GE07mbh_01_u:057.057b-0518_01": "saṃgamaṃ mama kalyāṇi kuruṣvety abhyabhāṣata",
    "GE07mbh_01_u:057.057c": "dṛṣṭvaiva ca sa tāṃ dhīmāṃś cakame cārudarśanām",
    "GE07mbh_01_u:057.057e": "vidvāṃs tāṃ vāsavīṃ kanyāṃ kāryavān munipuṃgavaḥ",
    "GE07mbh_01_u:057.057f-035_0001": "saṃbhavaṃ cintayitvā tāṃ jñātvā provāca śaktijaḥ matsyagandhā",
    "GE07mbh_01_u:057.057f-035_0002": "kva karṇadhāro naur yena nīyate brūhi bhāmini",
    "GE07mbh_01_u:057.057f-035_0003": "anapatyasya dāśasya sutā tatpriyakāmyayā",
    "GE07mbh_01_u:057.057f-035_0004": "sahasrajanasaṃpūrṇā naur mayā vāhyate dvija parāśaraḥ",
    "GE07mbh_01_u:057.057f-035_0005": "śobhanaṃ vāsavi śubhe kiṃ cirāyasi vāhyatām",
    "GE07mbh_01_u:057.057f-035_0006": "kalaśaṃ bhavitā bhadre sahasrārdhena saṃmitam ahaṃ śeṣo bhaviṣyāmi nīyatām acireṇa nauḥ vaiśaṃpāyanaḥ",
    "GE07mbh_01_u:057.057f-035_0008": "matsyagandhā tathety uktvā nāvaṃ vāhayatī jale matsyagandhā",
    "GE07mbh_01_u:057.057f-035_0009": "vīkṣamāṇaṃ muniṃ dṛṣṭvā provācedaṃ vacas tadā",
    "GE07mbh_01_u:057.057f-035_0010": "matsyagandheti mām āhur dāśarājasutāṃ janāḥ parāśaraḥ",
    "GE07mbh_01_u:057.057f-035_0011": "janma śokābhitaptāyāḥ kathaṃ jñāsyasi kathyatām divyajñānena dṛṣṭaṃ hi dṛṣṭamātreṇa te vapuḥ",
    "GE07mbh_01_u:057.057f-035_0013": "praṇayagrahaṇārthāya vakṣye vāsavi tac chṛṇu barhiṣada iti khyātāḥ pitaraḥ somapās tu te",
    "GE07mbh_01_u:057.057f-035_0015": "teṣāṃ tvaṃ mānasī kanyā acchodā nāma viśrutā",
    "GE07mbh_01_u:057.057f-035_0016": "acchodaṃ nāma tad divyaṃ saro yasmāt samutthitam",
    "GE07mbh_01_u:057.057f-035_0017": "tvayā na dṛṣṭapūrvās tu pitaras te kadā cana saṃbhūtā manasā teṣāṃ pitṝn svān nābhijānatī",
    "GE07mbh_01_u:057.057f-035_0019": "sā tv anyaṃ pitaraṃ vavre svān atikramya tān pitṝn",
    "GE07mbh_01_u:057.057f-035_0020": "nāmnā vasur iti khyātaṃ manuputraṃ mahīśvaram",
    "GE07mbh_01_u:057.057f-035_0021": "adrikāpsarasā yuktaṃ vimāne divi viṣṭhitam sā tena vyabhicāreṇa manasā kāmacāriṇī",
    "GE07mbh_01_u:057.057f-035_0023": "pitaraṃ prārthayitvānyaṃ yogād bhraṣṭā papāta sā",
    "GE07mbh_01_u:057.057f-035_0024": "apaśyat patamānā sā vimānatrayam antikāt trasareṇupramāṇāṃs tāṃs tatrāpaśyat svakān pitṝn",
    "GE07mbh_01_u:057.057f-035_0026": "susūkṣmān aparivyaktān aṅgair aṅgeṣv ivāhitān",
    "GE07mbh_01_u:057.057f-035_0027": "trāteti tān uvācārtā patantī sā hy adhomukhī",
    "GE07mbh_01_u:057.057f-035_0028": "tair uktā sā tu mā bhaiṣīs tena sā saṃsthitā divi",
    "GE07mbh_01_u:057.057f-035_0029": "tataḥ prasādayām āsa svān pitṝn dīnayā girā",
    "GE07mbh_01_u:057.057f-035_0030": "tām ūcuḥ pitaraḥ kanyāṃ bhraṣṭaiśvaryāṃ vyatikramāt",
    "GE07mbh_01_u:057.057f-035_0031": "bhraṣṭaiśvaryā svadoṣeṇa patasi tvaṃ śucismite yair ārabhante karmāṇi śarīrair iha devatāḥ",
    "GE07mbh_01_u:057.057f-035_0033": "tair eva tatkarmaphalaṃ prāpnuvanti sma devatāḥ",
    "GE07mbh_01_u:057.057f-035_0034": "manuṣyās tv anyadehena śubhāśubham iti sthitiḥ",
    "GE07mbh_01_u:057.057f-035_0035": "sadyaḥ phalanti karmāṇi devatve pretya mānuṣe",
    "GE07mbh_01_u:057.057f-035_0036": "tasmāt tvaṃ patase putri pretya tvaṃ prāpsyase phalam pitṛhīnā tu kanyā tvaṃ vasor hi tvaṃ samāgatā",
    "GE07mbh_01_u:057.057f-035_0038": "matsyayonau samutpannā sutā rājño bhaviṣyasi",
    "GE07mbh_01_u:057.057f-035_0039": "adrikā matsyarūpābhūd gaṅgāyamunasaṃgame",
    "GE07mbh_01_u:057.057f-035_0040": "parāśarasya dāyādaṃ tvaṃ putraṃ janayiṣyasi yo vedam ekaṃ brahmarṣiś caturdhā vibhajiṣyati",
    "GE07mbh_01_u:057.057f-035_0042": "mahābhiṣaksutasyaiva śaṃtanoḥ kīrtivardhanam",
    "GE07mbh_01_u:057.057f-035_0043": "jyeṣṭhaṃ citrāṅgadaṃ vīraṃ citravīraṃ ca viśrutam",
    "GE07mbh_01_u:057.057f-035_0044": "etān utpādya putrāṃs tvaṃ punar evāgamiṣyasi",
    "GE07mbh_01_u:057.057f-035_0045": "vyatikramāt pitṝṇāṃ ca prāpsyase janma kutsitam",
    "GE07mbh_01_u:057.057f-035_0046": "asyaiva rājñas tvaṃ kanyā hy adrikāyāṃ bhaviṣyasi",
    "GE07mbh_01_u:057.057f-035_0047": "aṣṭāviṃśe bhavitrī tvaṃ dvāpare matsyayonijā evam uktā purā tais tvaṃ jātā satyavatī śubhā",
    "GE07mbh_01_u:057.057f-035_0049": "adrikety abhivikhyātā brahmaśāpād varāpsarāḥ",
    "GE07mbh_01_u:057.057f-035_0050": "mīnabhāvam anuprāptā tvāṃ janitvā gatā divam",
    "GE07mbh_01_u:057.057f-035_0051": "tasyāṃ jātāsi sā kanyā rājño vīryeṇa caiva hi tasmād vāsavi bhadraṃ te yāce vaṃśakaraṃ sutam vaiśaṃpāyanaḥ",
    "GE07mbh_01_u:057.057f-035_0053": "vismayāviṣṭasarvāṅgī jātismaraṇatāṃ gatā",
    "GE07mbh_01_u:057.058a": "sābravīt paśya bhagavan pārāvāre ṛṣīn sthitān",
    "GE07mbh_01_u:057.058c": "āvayor dṛśyator ebhiḥ kathaṃ nu syāt samāgamaḥ",
    "GE07mbh_01_u:057.059a": "evaṃ tayokto bhagavān nīhāram asṛjat prabhuḥ",
    "GE07mbh_01_u:057.059c": "yena deśaḥ sa sarvas tu tamobhūta ivābhavat",
    "GE07mbh_01_u:057.060a": "dṛṣṭvā sṛṣṭaṃ tu nīhāraṃ tatas taṃ paramarṣiṇā",
    "GE07mbh_01_u:057.060c": "vismitā cābravīt kanyā vrīḍitā ca manasvinī",
    "GE07mbh_01_u:057.061a": "viddhi māṃ bhagavan kanyāṃ sadā pitṛvaśānugām",
    "GE07mbh_01_u:057.061c": "tvatsaṃyogāc ca duṣyeta kanyābhāvo mamānagha",
    "GE07mbh_01_u:057.062a": "kanyātve dūṣite cāpi kathaṃ śakṣye dvijottama",
    "GE07mbh_01_u:057.062c": "gantuṃ gṛhaṃ gṛhe cāhaṃ dhīman na sthātum utsahe",
    "GE07mbh_01_u:057.062e": "etat saṃcintya bhagavan vidhatsva yad anantaram",
    "GE07mbh_01_u:057.063a": "evam uktavatīṃ tāṃ tu prītimān ṛṣisattamaḥ",
    "GE07mbh_01_u:057.063c": "uvāca matpriyaṃ kṛtvā kanyaiva tvaṃ bhaviṣyasi",
    "GE07mbh_01_u:057.064a": "vṛṇīṣva ca varaṃ bhīru yaṃ tvam icchasi bhāmini",
    "GE07mbh_01_u:057.064c": "vṛthā hi na prasādo me bhūtapūrvaḥ śucismite",
    "GE07mbh_01_u:057.065a": "evam uktā varaṃ vavre gātrasaugandhyam uttamam",
    "GE07mbh_01_u:057.065c": "sa cāsyai bhagavān prādān manasaḥ kāṅkṣitaṃ prabhuḥ",
    "GE07mbh_01_u:057.066a": "tato labdhavarā prītā strībhāvaguṇabhūṣitā",
    "GE07mbh_01_u:057.066b-0519_01": "lajjānatamukhī bhūtvā muner abhyāśam āgatā",
    "GE07mbh_01_u:057.066c": "jagāma saha saṃsargam ṛṣiṇādbhutakarmaṇā",
    "GE07mbh_01_u:057.067a": "tena gandhavatīty eva nāmāsyāḥ prathitaṃ bhuvi",
    "GE07mbh_01_u:057.067c": "tasyās tu yojanād gandham ājighranti narā bhuvi",
    "GE07mbh_01_u:057.068a": "tato yojanagandheti tasyā nāma pariśrutam tato ramye vanoddeśe",
    "GE07mbh_01_u:057.068b-036_0002": "vīrāsanam upāsthāya yogī dhyānaparo 'bhavat",
    "GE07mbh_01_u:057.068b-036_0003": "śvetapaṭṭagṛhe ramye paryaṅke sottaracchade",
    "GE07mbh_01_u:057.068b-036_0004": "tūṣṇīṃbhūtāṃ tadā kanyāṃ jvalantīṃ yogatejasā dṛṣṭvā tāṃ tu samādhāya vicārya ca punaḥ punaḥ",
    "GE07mbh_01_u:057.068b-036_0006": "sa cintayām āsa muniḥ kiṃ kṛtaṃ sukṛtaṃ bhavet",
    "GE07mbh_01_u:057.068b-036_0007": "śiṣṭānāṃ tu samācāraḥ śiṣṭācāra iti smṛtaḥ",
    "GE07mbh_01_u:057.068b-036_0008": "śrutismṛtivido viprā dharmajñā jñāninaḥ smṛtāḥ dharmajñair vihito dharmaḥ śrautaḥ smārto dvidhā dvijaiḥ",
    "GE07mbh_01_u:057.068b-036_0010": "dānāgnihotram ijyā ca śrautasyaitad dhi lakṣaṇam",
    "GE07mbh_01_u:057.068b-036_0011": "smārto varṇāśramācāro yamaiś ca niyamair yutaḥ",
    "GE07mbh_01_u:057.068b-036_0012": "dharme tu dhāraṇe dhātur mahattve cāpi paṭhyate",
    "GE07mbh_01_u:057.068b-036_0013": "tatreṣṭaphalabhāgdharma ācāryair upadiśyate",
    "GE07mbh_01_u:057.068b-036_0014": "aniṣṭaphalabhāk ceti tair adharmo bhaviṣyati tasmād iṣṭaphalārthāya dharmam eva samācaret",
    "GE07mbh_01_u:057.068b-036_0016": "brāhmo daivas tathaivārṣaḥ prājāpatyaś ca dhārmikaḥ",
    "GE07mbh_01_u:057.068b-036_0017": "vivāhā brāhmaṇānāṃ tu gāndharvo naiva dhārmikaḥ",
    "GE07mbh_01_u:057.068b-036_0018": "trivarṇetarajātīnāṃ gāndharvāsurarākṣasāḥ paiśāco naiva kartavyaḥ piśācaś cāṣṭamo 'dhamaḥ",
    "GE07mbh_01_u:057.068b-036_0020": "sāmarṣāṃ vyaṅgitāṃ kanyāṃ mātuḥ svakulajāṃ tathā",
    "GE07mbh_01_u:057.068b-036_0021": "vṛddhāṃ pravrājitāṃ vandhyāṃ patitāṃ ca rajasvalām",
    "GE07mbh_01_u:057.068b-036_0022": "apasmārakule jātāṃ piṅgalāṃ kuṣṭhinīṃ vraṇīm na cāsnātāṃ striyaṃ gacched iti dharmānuśāsanam",
    "GE07mbh_01_u:057.068b-036_0024": "pitā pitāmaho bhrātā mātā mātula eva ca",
    "GE07mbh_01_u:057.068b-036_0025": "upādhyāyartvijaiś caiva kanyādāne prabhūttamāḥ",
    "GE07mbh_01_u:057.068b-036_0026": "etair dattāṃ niṣeveta nādattām ādadīta ca",
    "GE07mbh_01_u:057.068b-036_0027": "ity eva ṛṣayaḥ prāhur vivāhe dharmavittamāḥ",
    "GE07mbh_01_u:057.068b-036_0028": "asyā nāsti pitā bhrātā mātā mātula eva ca gāndharveṇa vivāhena na spṛśāmi yadṛcchayā",
    "GE07mbh_01_u:057.068b-036_0030": "kriyāhīnaṃ tu gāndharvaṃ na kartavyam anāpadi",
    "GE07mbh_01_u:057.068b-036_0031": "yady asyāṃ jāyate putro vedavyāso bhaved ṛṣiḥ",
    "GE07mbh_01_u:057.068b-036_0032": "kriyāhīnaḥ kathaṃ vipro bhaved ṛṣir udāradhīḥ",
    "GE07mbh_01_u:057.068b-036_0033": "evaṃ cintayato bhāvaṃ maharṣer bhāvitātmanaḥ jñātvā caivābhyavartanta pitaro barhiṣas tadā tasmin kṣaṇe brahmaputro vasiṣṭho 'pi sameyivān pitṛgaṇāḥ",
    "GE07mbh_01_u:057.068b-036_0036": "pūrvaṃ svāgatam ity uktvā vasiṣṭhaḥ pratyabhāṣata",
    "GE07mbh_01_u:057.068b-036_0037": "asmākaṃ mānasīṃ kanyām asmacchāpena vāsavīm yadi cecchasi putrārthaṃ kanyāṃ gṛhṇīṣva māciram vaiśaṃpāyanaḥ",
    "GE07mbh_01_u:057.068b-036_0039": "pitṝṇāṃ vacanaṃ śrutvā vasiṣṭhaḥ pratyuvāca ha",
    "GE07mbh_01_u:057.068b-036_0040": "maharṣīṇāṃ vacaḥ satyaṃ purāṇe 'pi mayā śrutam parāśaro brahmacārī prajārthī mama vaṃśadhṛt",
    "GE07mbh_01_u:057.068b-036_0042": "evaṃ saṃbhāṣamāṇe tu vasiṣṭhe pitṛbhiḥ saha",
    "GE07mbh_01_u:057.068b-036_0043": "ṛṣayo 'bhyāgamaṃs tatra naimiṣāraṇyavāsinaḥ vivāhaṃ draṣṭum icchantaḥ śaktiputrasya dhīmataḥ",
    "GE07mbh_01_u:057.068b-036_0045": "arundhatī mahābhāgā adṛśyantyā sahaiva sā",
    "GE07mbh_01_u:057.068b-036_0046": "viśvakarmakṛtāṃ divyāṃ parṇaśālāṃ praviśya sā",
    "GE07mbh_01_u:057.068b-036_0047": "vaivāhikāṃs tu saṃbhārān saṃkalpya ca yathākramam",
    "GE07mbh_01_u:057.068b-036_0048": "arundhatī satyavatīṃ vadhūṃ saṃgṛhya pāṇinā bhadrāsane pratiṣṭhāpya indrāṇīṃ samakārayat",
    "GE07mbh_01_u:057.068b-036_0050": "āpūryamāṇapakṣe tu vaiśākhyāṃ somadaivate",
    "GE07mbh_01_u:057.068b-036_0051": "śubhagrahe trayodaśyāṃ muhūrte maitra āgate vivāhakāla ity uktvā vasiṣṭho munibhiḥ saha",
    "GE07mbh_01_u:057.068b-036_0053": "yamunādvīpam āsādya śiṣyaiś ca munipatnibhiḥ sthaṇḍilaṃ caturasraṃ ca gomayenopalipya ca",
    "GE07mbh_01_u:057.068b-036_0055": "akṣataiḥ phalapuṣpaiś ca svastikair ārdrapallavaiḥ",
    "GE07mbh_01_u:057.068b-036_0056": "jalapūrṇaghaṭaiś caiva sarvataḥ pariśobhitam",
    "GE07mbh_01_u:057.068b-036_0057": "tasya madhye pratiṣṭhāpya bṛsyāṃ munivaraṃ tadā",
    "GE07mbh_01_u:057.068b-036_0058": "siddhārthayavakalkaiś ca snātaṃ sarvauṣadhair api kṛtvārjunāni vastrāṇi paridhāpya mahāmunim",
    "GE07mbh_01_u:057.068b-036_0060": "vācayitvā tu puṇyāham akṣatais tu samarcitaḥ",
    "GE07mbh_01_u:057.068b-036_0061": "gandhānuliptaḥ sragvī ca sapratodo vadhūgṛhe apadātis tato gatvā vadhūjñātibhir arcitaḥ",
    "GE07mbh_01_u:057.068b-036_0063": "snātām ahatasaṃvītāṃ gandhaliptāṃ sragujjvalām",
    "GE07mbh_01_u:057.068b-036_0064": "vadhūṃ maṅgalasaṃyuktām iṣuhastāṃ samīkṣya ca uvāca vacanaṃ kāle kālajñaḥ sarvadharmavit",
    "GE07mbh_01_u:057.068b-036_0066": "pratigraho dātṛvaśaḥ śrutam evaṃ mayā purā vaiśaṃpāyanaḥ",
    "GE07mbh_01_u:057.068b-036_0067": "yathā vakṣyanti pitaras tat kariṣyāmahe vayam",
    "GE07mbh_01_u:057.068b-036_0068": "tad dharmiṣṭhaṃ yaśasyaṃ ca vacanaṃ satyavādinaḥ",
    "GE07mbh_01_u:057.068b-036_0069": "śrutvā tu pitaraḥ sarve niḥsaṅgā niṣparigrahāḥ",
    "GE07mbh_01_u:057.068b-036_0070": "vasuṃ paramadharmiṣṭham āhūyedaṃ vaco 'bruvan",
    "GE07mbh_01_u:057.068b-036_0071": "matsyayonau samutpannā tava putrī viśeṣataḥ vasuḥ",
    "GE07mbh_01_u:057.068b-036_0072": "parāśarāya munaye dātum arhasi dharmataḥ satyaṃ mama sutā sā hi dāśarājena dhīmatā",
    "GE07mbh_01_u:057.068b-036_0074": "ahaṃ prabhuḥ pradāne tu prajāpālaḥ prajārthinām pitaraḥ",
    "GE07mbh_01_u:057.068b-036_0075": "nirāśiṣo vayaṃ sarve niḥsaṅgā niṣparigrahāḥ kanyādānena saṃbandho dakṣiṇābandha ucyate",
    "GE07mbh_01_u:057.068b-036_0077": "karmabhūmis tu mānuṣyaṃ bhogabhūmis triviṣṭapam iha puṇyakṛto yānti svargalokaṃ na saṃśayaḥ",
    "GE07mbh_01_u:057.068b-036_0079": "iha loke duṣkṛtino narakaṃ yānti nirghṛṇāḥ",
    "GE07mbh_01_u:057.068b-036_0080": "dakṣiṇābandha ity ukte ubhe sukṛtaduṣkṛte dakṣiṇābandhasaṃyuktā yoginaḥ prapatanti te",
    "GE07mbh_01_u:057.068b-036_0082": "tasmān no mānasīṃ kanyāṃ yogād bhraṣṭāṃ viśāṃ pate sutātvaṃ tava saṃprāptāṃ satīṃ bhikṣāṃ dadasva vai vaiśaṃpāyanaḥ",
    "GE07mbh_01_u:057.068b-036_0084": "ity uktvā pitaraḥ sarve kṣaṇād antarhitās tadā",
    "GE07mbh_01_u:057.068b-036_0085": "yājñavalkyaṃ samāhūya vivāhācāryam ity uta vasuṃ cāpi samāhūya vasiṣṭho munibhiḥ saha vasuḥ",
    "GE07mbh_01_u:057.068b-036_0087": "vivāhaṃ kārayām āsa śrutidṛṣṭena karmaṇā parāśara mahāprājña tava dāsyāmy ahaṃ sutām",
    "GE07mbh_01_u:057.068b-036_0089": "pratīccha caināṃ bhadraṃ te pāṇiṃ gṛhṇīṣva pāṇinā vaiśaṃpāyanaḥ",
    "GE07mbh_01_u:057.068b-036_0090": "vasos tu vacanaṃ śrutvā yājñavalkyamate sthitaḥ",
    "GE07mbh_01_u:057.068b-036_0091": "kṛtakautukamaṅgalyaḥ pāṇinā pāṇim aspṛśat",
    "GE07mbh_01_u:057.068b-036_0092": "prabhūtājyena haviṣā hutvā mantrair hutāśanam trir agniṃ tu parikramya samabhyarcya hutāśanam",
    "GE07mbh_01_u:057.068b-036_0094": "maharṣīn yājñavalkyādīn dakṣiṇābhiḥ pratarpya ca labdhānujño 'bhivādyāśu pradakṣiṇam athākarot",
    "GE07mbh_01_u:057.068b-036_0096": "parāśare kṛtodvāhe devāḥ sarṣigaṇās tadā",
    "GE07mbh_01_u:057.068b-036_0097": "hṛṣṭā jagmuḥ kṣaṇād eva vedavyāso bhavatv iti",
    "GE07mbh_01_u:057.068c": "parāśaro 'pi bhagavāñ jagāma svaṃ niveśanam",
    "GE07mbh_01_u:057.069a": "iti satyavatī hṛṣṭā labdhvā varam anuttamam",
    "GE07mbh_01_u:057.069c": "parāśareṇa saṃyuktā sadyo garbhaṃ suṣāva sā",
    "GE07mbh_01_u:057.069e": "jajñe ca yamunādvīpe pārāśaryaḥ sa vīryavān",
    "GE07mbh_01_u:057.069f-037_0001": "jātamātraḥ sa vavṛdhe saptavarṣo 'bhavat tadā",
    "GE07mbh_01_u:057.069f-037_0002": "snātvābhivādya pitaraṃ tasthau vyāsaḥ samāhitaḥ svastīti vacanaṃ coktvā dadau kalaśam uttamam",
    "GE07mbh_01_u:057.069f-037_0004": "gṛhītvā kalaśaṃ pārśve tasthau vyāsaḥ samāhitaḥ",
    "GE07mbh_01_u:057.069f-037_0005": "tato dāśabhayāt patnī snātvā kanyā babhūva sā",
    "GE07mbh_01_u:057.069f-037_0006": "abhivādya muneḥ pādau putraṃ jagrāha pāṇinā",
    "GE07mbh_01_u:057.069f-037_0007": "spṛṣṭamātre tu nirbhartsya mātaraṃ vākyam abravīt",
    "GE07mbh_01_u:057.069f-037_0008": "mama pitrā tu saṃsparśān mātas tvam abhavaḥ śuciḥ",
    "GE07mbh_01_u:057.069f-037_0009": "adya dāśasutā kanyā na spṛśer mām anindite",
    "GE07mbh_01_u:057.069f-037_0010": "vyāsasya vacanaṃ śrutvā bāṣpapūrṇamukhī tadā manuṣyabhāvāt sā yoṣit patitā munipādayoḥ",
    "GE07mbh_01_u:057.069f-037_0012": "mahāprasādo bhagavān putraṃ provāca dharmavit",
    "GE07mbh_01_u:057.069f-037_0013": "mā tvam evaṃvidhaṃ kārṣīr naitad dharmyaṃ mataṃ hi naḥ",
    "GE07mbh_01_u:057.069f-037_0014": "na dūṣyau mātāpitarau tathā pūrvopakāriṇau dhāraṇād duḥkhasahanāt tayor mātā garīyasī",
    "GE07mbh_01_u:057.069f-037_0016": "bījakṣetrasamāyoge sasyaṃ jāyeta laukikam",
    "GE07mbh_01_u:057.069f-037_0017": "jāyate ca sutas tadvat puruṣastrīsamāgame mṛgīṇāṃ pakṣiṇāṃ caiva apsarāṇāṃ tathaiva ca",
    "GE07mbh_01_u:057.069f-037_0019": "śūdrayonyāṃ ca jāyante munayo vedapāragāḥ ṛṣyaśṛṅgo mṛgīputraḥ kaṇvo barhisutas tathā",
    "GE07mbh_01_u:057.069f-037_0021": "agastyaś ca vasiṣṭhaś ca urvaśyāṃ janitāv ubhau",
    "GE07mbh_01_u:057.069f-037_0022": "somaśravās tu sarpyāṃ tu aśvināv aśvisaṃbhavau",
    "GE07mbh_01_u:057.069f-037_0023": "skandaḥ skannena śuklena jātaḥ śaravaṇe purā",
    "GE07mbh_01_u:057.069f-037_0024": "evam eva ca devānām ṛṣīṇāṃ caiva saṃbhavaḥ",
    "GE07mbh_01_u:057.069f-037_0025": "lokavādapravṛttir hi na mīmāṃsyā budhaiḥ sadā",
    "GE07mbh_01_u:057.069f-037_0026": "vedavyāsa iti proktaḥ purāṇe ca svayaṃbhuvā",
    "GE07mbh_01_u:057.069f-037_0027": "dharmanetā maharṣīṇāṃ manuṣyāṇāṃ tvam eva ca",
    "GE07mbh_01_u:057.069f-037_0028": "tasmāt putra na dūṣyeta vāsavī yogacāriṇī",
    "GE07mbh_01_u:057.069f-037_0029": "matprītyarthaṃ mahāprājña sasnehaṃ vaktum arhasi prajāhitārthaṃ saṃbhūto viṣṇor bhāgo mahān ṛṣiḥ vaiśaṃpāyanaḥ",
    "GE07mbh_01_u:057.069f-037_0031": "tasmāt svamātaraṃ snehāt prabravīhi tapodhana guror vacanam ājñāya vyāsaḥ prīto 'bhavat tadā",
    "GE07mbh_01_u:057.069f-037_0033": "cintayitvā lokavṛttaṃ mātur aṅkam athāviśat putrasparśāt tu lokeṣu nānyat sukham atīva hi",
    "GE07mbh_01_u:057.069f-037_0035": "vyāsaṃ kamalapatrākṣaṃ pariṣvajyāśrvavartayat",
    "GE07mbh_01_u:057.069f-037_0036": "stanyāsāraiḥ klidyamānā putram āghrāya mūrdhani",
    "GE07mbh_01_u:057.069f-037_0037": "putralābhāt paraṃ loke nāstīha prasavārthinām durlabhaṃ ceti manye 'haṃ mayā prāptaṃ mahat tapaḥ",
    "GE07mbh_01_u:057.069f-037_0039": "mahatā tapasā tāta mahāyogabalena ca mayā tvaṃ hi mahāprājña labdho 'mṛtam ivāmaraiḥ",
    "GE07mbh_01_u:057.069f-037_0041": "tasmāt tvaṃ mām ṛṣeḥ putra tyaktuṃ nārhasi sāṃpratam",
    "GE07mbh_01_u:057.069f-037_0042": "evam uktas tataḥ snehād vyāso mātaram abravīt",
    "GE07mbh_01_u:057.069f-037_0043": "tvayā spṛṣṭaḥ pariṣvakto mūrdhni cāghrāyito muhuḥ",
    "GE07mbh_01_u:057.069f-037_0044": "etāvan mātrayā prītā bhaviṣyethā nṛpātmaje",
    "GE07mbh_01_u:057.070a": "sa mātaram upasthāya tapasy eva mano dadhe",
    "GE07mbh_01_u:057.070c": "smṛto 'haṃ darśayiṣyāmi kṛtyeṣv iti ca so 'bravīt",
    "GE07mbh_01_u:057.070d-038_0001": "tataḥ kanyām anujñāya punaḥ kanyā bhavatv iti",
    "GE07mbh_01_u:057.070d-038_0002": "parāśaro 'pi bhagavān putreṇa sahito yayau",
    "GE07mbh_01_u:057.070d-038_0003": "gatvāśramapadaṃ puṇyam adṛśyantyāḥ parāśaraḥ",
    "GE07mbh_01_u:057.070d-038_0004": "jātakarmādisaṃskāraṃ kārayām āsa dharmataḥ",
    "GE07mbh_01_u:057.070d-038_0005": "kṛtopanayano vyāso yājñavalkyena bhārata",
    "GE07mbh_01_u:057.070d-038_0006": "vedān adhijage sāṅgān oṃkāreṇa trimātrayā gurave dakṣiṇāṃ dattvā tapaḥ kartuṃ pracakrame",
    "GE07mbh_01_u:057.071a": "evaṃ dvaipāyano jajñe satyavatyāṃ parāśarāt",
    "GE07mbh_01_u:057.071c": "dvīpe nyastaḥ sa yad bālas tasmād dvaipāyano 'bhavat",
    "GE07mbh_01_u:057.072a": "pādāpasāriṇaṃ dharmaṃ vidvān sa tu yuge yuge",
    "GE07mbh_01_u:057.072c": "āyuḥ śaktiṃ ca martyānāṃ yugānugam avekṣya ca",
    "GE07mbh_01_u:057.073a": "brahmaṇo brāhmaṇānāṃ ca tathānugrahakāmyayā",
    "GE07mbh_01_u:057.073b-0520_01": "tataḥ sa maharṣir vidvāñ śiṣyān āhūya dharmataḥ",
    "GE07mbh_01_u:057.073c": "vivyāsa vedān yasmāc ca tasmād vyāsa iti smṛtaḥ",
    "GE07mbh_01_u:057.074a": "vedān adhyāpayām āsa mahābhāratapañcamān",
    "GE07mbh_01_u:057.074c": "sumantuṃ jaiminiṃ pailaṃ śukaṃ caiva svam ātmajam",
    "GE07mbh_01_u:057.075a": "prabhur variṣṭho varado vaiśaṃpāyanam eva ca",
    "GE07mbh_01_u:057.075c": "saṃhitās taiḥ pṛthaktvena bhāratasya prakāśitāḥ tataḥ satyavatī hṛṣṭā jagāma svaṃ niveśanam",
    "GE07mbh_01_u:057.075d-039_0002": "tasyās tu yojanād gandham ājighranti narā bhuvi dāśarājaḥ",
    "GE07mbh_01_u:057.075d-039_0003": "dāśarājas tu tad gandham ājighran prītim āvahat",
    "GE07mbh_01_u:057.075d-039_0004": "tvām āhur matsyagandheti kathaṃ bāle sugandhatā",
    "GE07mbh_01_u:057.075d-039_0005": "apāsya matsyagandhatvaṃ kena dattā sugandhatā",
    "GE07mbh_01_u:057.075d-039_0006": "śakteḥ putro mahāprājñaḥ parāśara iti śrutaḥ",
    "GE07mbh_01_u:057.075d-039_0007": "nāvaṃ vāhayamānāyā mama dṛṣṭvā sugarhitam apāsya matsyagandhatvaṃ yojanād gandhatāṃ dadau",
    "GE07mbh_01_u:057.075d-039_0009": "ṛṣeḥ prasādaṃ dṛṣṭvā tu janāḥ prītim upāgaman",
    "GE07mbh_01_u:057.075d-039_0010": "evaṃ labdho mayā gandho na roṣaṃ kartum arhasi",
    "GE07mbh_01_u:057.075d-039_0011": "dāśarājas tu tad vākyaṃ praśaśaṃsa nananda ca",
    "GE07mbh_01_u:057.075d-039_0012": "etat pavitraṃ puṇyaṃ ca vyāsasaṃbhavam uttamam",
    "GE07mbh_01_u:057.075d-039_0013": "itihāsam imaṃ śrutvā prajāvanto bhavanti ca",
    "GE07mbh_01_u:057.076a": "tathā bhīṣmaḥ śāṃtanavo gaṅgāyām amitadyutiḥ",
    "GE07mbh_01_u:057.076c": "vasuvīryāt samabhavan mahāvīryo mahāyaśāḥ",
    "GE07mbh_01_u:057.076d-0521_01": "vedārthavic ca bhagavān ṛṣir vipro mahāyaśāḥ",
    "GE07mbh_01_u:057.077a": "śūle protaḥ purāṇarṣir acoraś coraśaṅkayā",
    "GE07mbh_01_u:057.077c": "aṇīmāṇḍavya iti vai vikhyātaḥ sumahāyaśāḥ",
    "GE07mbh_01_u:057.078a": "sa dharmam āhūya purā maharṣir idam uktavān",
    "GE07mbh_01_u:057.078c": "iṣīkayā mayā bālyād ekā viddhā śakuntikā",
    "GE07mbh_01_u:057.079a": "tat kilbiṣaṃ smare dharma nānyat pāpam ahaṃ smare",
    "GE07mbh_01_u:057.079c": "tan me sahasrasamitaṃ kasmān nehājayat tapaḥ",
    "GE07mbh_01_u:057.080a": "garīyān brāhmaṇavadhaḥ sarvabhūtavadhād yataḥ",
    "GE07mbh_01_u:057.080c": "tasmāt tvaṃ kilbiṣād asmāc chūdrayonau janiṣyasi",
    "GE07mbh_01_u:057.081a": "tena śāpena dharmo 'pi śūdrayonāv ajāyata",
    "GE07mbh_01_u:057.081c": "vidvān vidurarūpeṇa dhārmī tanur akilbiṣī",
    "GE07mbh_01_u:057.082a": "saṃjayo munikalpas tu jajñe sūto gavalgaṇāt",
    "GE07mbh_01_u:057.082c": "sūryāc ca kuntikanyāyāṃ jajñe karṇo mahārathaḥ",
    "GE07mbh_01_u:057.082e": "sahajaṃ kavacaṃ bibhrat kuṇḍaloddyotitānanaḥ",
    "GE07mbh_01_u:057.083a": "anugrahārthaṃ lokānāṃ viṣṇur lokanamaskṛtaḥ",
    "GE07mbh_01_u:057.083c": "vasudevāt tu devakyāṃ prādurbhūto mahāyaśāḥ",
    "GE07mbh_01_u:057.084a": "anādinidhano devaḥ sa kartā jagataḥ prabhuḥ",
    "GE07mbh_01_u:057.084b-0522_01": "āder ādiḥ samastānāṃ sa kartā na kṛtaḥ prabhuḥ",
    "GE07mbh_01_u:057.084c": "avyaktam akṣaraṃ brahma pradhānaṃ nirguṇātmakam",
    "GE07mbh_01_u:057.085a": "ātmānam avyayaṃ caiva prakṛtiṃ prabhavaṃ param",
    "GE07mbh_01_u:057.085c": "puruṣaṃ viśvakarmāṇaṃ sattvayogaṃ dhruvākṣaram",
    "GE07mbh_01_u:057.086a": "anantam acalaṃ devaṃ haṃsaṃ nārāyaṇaṃ prabhum",
    "GE07mbh_01_u:057.086c": "dhātāram ajaraṃ nityaṃ tam āhuḥ param avyayam",
    "GE07mbh_01_u:057.086d-0523_01": "kaivalyaṃ nirguṇaṃ viśvam anādim ajam avyayam",
    "GE07mbh_01_u:057.087a": "puruṣaḥ sa vibhuḥ kartā sarvabhūtapitāmahaḥ",
    "GE07mbh_01_u:057.087c": "dharmasaṃvardhanārthāya prajajñe 'ndhakavṛṣṇiṣu",
    "GE07mbh_01_u:057.088a": "astrajñau tu mahāvīryau sarvaśastraviśāradau",
    "GE07mbh_01_u:057.088b-0524_01": "yad āpnoti yad ādatte yac cāti viṣayāṇi ca",
    "GE07mbh_01_u:057.088b-0524_02": "yac cāsya satato bhāvas tasmād ātmeti kīrtyate",
    "GE07mbh_01_u:057.088c": "sātyakiḥ kṛtavarmā ca nārāyaṇam anuvratau",
    "GE07mbh_01_u:057.088e": "satyakād dhṛdikāc caiva jajñāte 'straviśāradau",
    "GE07mbh_01_u:057.088f-0525_01": "hṛdikaḥ kṛtavarmā ca yuyudhānas tu sātyakiḥ",
    "GE07mbh_01_u:057.089a": "bharadvājasya ca skannaṃ droṇyāṃ śukram avardhata",
    "GE07mbh_01_u:057.089c": "maharṣer ugratapasas tasmād droṇo vyajāyata",
    "GE07mbh_01_u:057.090a": "gautamān mithunaṃ jajñe śarastambāc charadvataḥ",
    "GE07mbh_01_u:057.090c": "aśvatthāmnaś ca jananī kṛpaś caiva mahābalaḥ",
    "GE07mbh_01_u:057.090e": "aśvatthāmā tato jajñe droṇād astrabhṛtāṃ varaḥ",
    "GE07mbh_01_u:057.090f-0526_01": "dhṛṣṭadyumnavināśāya sṛṣṭo dhātrā mahātmanā",
    "GE07mbh_01_u:057.091a": "tathaiva dhṛṣṭadyumno 'pi sākṣād agnisamadyutiḥ",
    "GE07mbh_01_u:057.091c": "vaitāne karmaṇi tate pāvakāt samajāyata",
    "GE07mbh_01_u:057.091e": "vīro droṇavināśāya dhanuṣā saha vīryavān",
    "GE07mbh_01_u:057.092a": "tathaiva vedyāṃ kṛṣṇāpi jajñe tejasvinī śubhā",
    "GE07mbh_01_u:057.092c": "vibhrājamānā vapuṣā bibhratī rūpam uttamam",
    "GE07mbh_01_u:057.093a": "prahrādaśiṣyo nagnajit subalaś cābhavat tataḥ",
    "GE07mbh_01_u:057.093c": "tasya prajā dharmahantrī jajñe devaprakopanāt",
    "GE07mbh_01_u:057.094a": "gāndhārarājaputro 'bhūc chakuniḥ saubalas tathā",
    "GE07mbh_01_u:057.094c": "duryodhanasya mātā ca jajñāte 'rthavidāv ubhau",
    "GE07mbh_01_u:057.095a": "kṛṣṇadvaipāyanāj jajñe dhṛtarāṣṭro janeśvaraḥ",
    "GE07mbh_01_u:057.095c": "kṣetre vicitravīryasya pāṇḍuś caiva mahābalaḥ",
    "GE07mbh_01_u:057.095d-0527_01": "dharmārthakuśalo dhīmān medhāvī dhūtakalmaṣaḥ",
    "GE07mbh_01_u:057.095d-0527_02": "viduraḥ śūdrayonau tu jajñe dvaipāyanād api",
    "GE07mbh_01_u:057.096a": "pāṇḍos tu jajñire pañca putrā devasamāḥ pṛthak",
    "GE07mbh_01_u:057.096c": "dvayoḥ striyor guṇajyeṣṭhas teṣām āsīd yudhiṣṭhiraḥ",
    "GE07mbh_01_u:057.097a": "dharmād yudhiṣṭhiro jajñe mārutāt tu vṛkodaraḥ",
    "GE07mbh_01_u:057.097c": "indrād dhanaṃjayaḥ śrīmān sarvaśastrabhṛtāṃ varaḥ",
    "GE07mbh_01_u:057.098a": "jajñāte rūpasaṃpannāv aśvibhyāṃ tu yamāv ubhau",
    "GE07mbh_01_u:057.098c": "nakulaḥ sahadevaś ca guruśuśrūṣaṇe ratau",
    "GE07mbh_01_u:057.099a": "tathā putraśataṃ jajñe dhṛtarāṣṭrasya dhīmataḥ",
    "GE07mbh_01_u:057.099c": "duryodhanaprabhṛtayo yuyutsuḥ karaṇas tathā",
    "GE07mbh_01_u:057.099d-0528_01": "tato duḥśāsanaś caiva duḥsahaś cāpi bhārata",
    "GE07mbh_01_u:057.099d-0528_02": "durmarṣaṇo vikarṇaś ca citraseno viviṃśatiḥ",
    "GE07mbh_01_u:057.099d-0528_03": "jayaḥ satyavrataś caiva purumitraś ca bhārata",
    "GE07mbh_01_u:057.099d-0528_04": "vaiśyāputro yuyutsuś ca ekādaśa mahārathāḥ",
    "GE07mbh_01_u:057.100a": "abhimanyuḥ subhadrāyām arjunād abhyajāyata",
    "GE07mbh_01_u:057.100c": "svasrīyo vāsudevasya pautraḥ pāṇḍor mahātmanaḥ",
    "GE07mbh_01_u:057.101a": "pāṇḍavebhyo 'pi pañcabhyaḥ kṛṣṇāyāṃ pañca jajñire",
    "GE07mbh_01_u:057.101c": "kumārā rūpasaṃpannāḥ sarvaśastraviśāradāḥ",
    "GE07mbh_01_u:057.102a": "prativindhyo yudhiṣṭhirāt sutasomo vṛkodarāt",
    "GE07mbh_01_u:057.102c": "arjunāc chrutakīrtis tu śatānīkas tu nākuliḥ",
    "GE07mbh_01_u:057.103a": "tathaiva sahadevāc ca śrutasenaḥ pratāpavān",
    "GE07mbh_01_u:057.103c": "hiḍimbāyāṃ ca bhīmena vane jajñe ghaṭotkacaḥ",
    "GE07mbh_01_u:057.104a": "śikhaṇḍī drupadāj jajñe kanyā putratvam āgatā",
    "GE07mbh_01_u:057.104c": "yāṃ yakṣaḥ puruṣaṃ cakre sthūṇaḥ priyacikīrṣayā",
    "GE07mbh_01_u:057.105a": "kurūṇāṃ vigrahe tasmin samāgacchan bahūny atha",
    "GE07mbh_01_u:057.105c": "rājñāṃ śatasahasrāṇi yotsyamānāni saṃyuge",
    "GE07mbh_01_u:057.106a": "teṣām aparimeyāni nāmadheyāni sarvaśaḥ",
    "GE07mbh_01_u:057.106c": "na śakyaṃ parisaṃkhyātuṃ varṣāṇām ayutair api",
    "GE07mbh_01_u:057.106e": "ete tu kīrtitā mukhyā yair ākhyānam idaṃ tatam",
    "GE07mbh_01_u:058.001": "janamejaya uvāca",
    "GE07mbh_01_u:058.001a": "ya ete kīrtitā brahman ye cānye nānukīrtitāḥ",
    "GE07mbh_01_u:058.001c": "samyak tāñ śrotum icchāmi rājñaś cānyān suvarcasaḥ",
    "GE07mbh_01_u:058.002a": "yadartham iha saṃbhūtā devakalpā mahārathāḥ",
    "GE07mbh_01_u:058.002c": "bhuvi tan me mahābhāga samyag ākhyātum arhasi",
    "GE07mbh_01_u:058.003": "vaiśaṃpāyana uvāca",
    "GE07mbh_01_u:058.003a": "rahasyaṃ khalv idaṃ rājan devānām iti naḥ śrutam",
    "GE07mbh_01_u:058.003c": "tat tu te kathayiṣyāmi namaskṛtvā svayaṃbhuve",
    "GE07mbh_01_u:058.004a": "triḥsaptakṛtvaḥ pṛthivīṃ kṛtvā niḥkṣatriyāṃ purā",
    "GE07mbh_01_u:058.004c": "jāmadagnyas tapas tepe mahendre parvatottame",
    "GE07mbh_01_u:058.005a": "tadā niḥkṣatriye loke bhārgaveṇa kṛte sati",
    "GE07mbh_01_u:058.005c": "brāhmaṇān kṣatriyā rājan garbhārthinyo 'bhicakramuḥ",
    "GE07mbh_01_u:058.006a": "tābhiḥ saha samāpetur brāhmaṇāḥ saṃśitavratāḥ",
    "GE07mbh_01_u:058.006c": "ṛtāv ṛtau naravyāghra na kāmān nānṛtau tathā",
    "GE07mbh_01_u:058.007a": "tebhyas tu lebhire garbhān kṣatriyās tāḥ sahasraśaḥ",
    "GE07mbh_01_u:058.007c": "tataḥ suṣuvire rājan kṣatriyān vīryasaṃmatān",
    "GE07mbh_01_u:058.007e": "kumārāṃś ca kumārīś ca punaḥ kṣatrābhivṛddhaye",
    "GE07mbh_01_u:058.008a": "evaṃ tad brāhmaṇaiḥ kṣatraṃ kṣatriyāsu tapasvibhiḥ",
    "GE07mbh_01_u:058.008b-040_0001": "pranaṣṭam uddhṛtaṃ rājan yathā proktaṃ svayaṃbhuvā",
    "GE07mbh_01_u:058.008b-040_0002": "sarveṣām eva varṇānāṃ pranaṣṭānāṃ mahīpate brāhmaṇā eva kurvanti nityam eva yuge yuge",
    "GE07mbh_01_u:058.008c": "jātam ṛdhyata dharmeṇa sudīrgheṇāyuṣānvitam",
    "GE07mbh_01_u:058.008d-0529_01": "kṣatraṃ tadā mahīpāla svadharmaṃ paripāṭhanāt",
    "GE07mbh_01_u:058.008e": "catvāro 'pi tadā varṇā babhūvur brāhmaṇottarāḥ",
    "GE07mbh_01_u:058.009a": "abhyagacchann ṛtau nārīṃ na kāmān nānṛtau tathā",
    "GE07mbh_01_u:058.009c": "tathaivānyāni bhūtāni tiryagyonigatāny api",
    "GE07mbh_01_u:058.009e": "ṛtau dārāṃś ca gacchanti tadā sma bharatarṣabha",
    "GE07mbh_01_u:058.010a": "tato 'vardhanta dharmeṇa sahasraśatajīvinaḥ",
    "GE07mbh_01_u:058.010c": "tāḥ prajāḥ pṛthivīpāla",
    "GE07mbh_01_u:058.010e": "ādhibhir vyādhibhiś caiva vimuktāḥ sarvaśo narāḥ",
    "GE07mbh_01_u:058.011a": "athemāṃ sāgarāpāṅgāṃ gāṃ gajendragatākhilām",
    "GE07mbh_01_u:058.011c": "adhyatiṣṭhat punaḥ kṣatraṃ saśailavanakānanām",
    "GE07mbh_01_u:058.012a": "praśāsati punaḥ kṣatre dharmeṇemāṃ vasuṃdharām",
    "GE07mbh_01_u:058.012c": "brāhmaṇādyās tadā varṇā lebhire mudam uttamām",
    "GE07mbh_01_u:058.013a": "kāmakrodhodbhavān doṣān nirasya ca narādhipāḥ",
    "GE07mbh_01_u:058.013c": "daṇḍaṃ daṇḍyeṣu dharmeṇa praṇayanto 'nvapālayan",
    "GE07mbh_01_u:058.014a": "tathā dharmapare kṣatre sahasrākṣaḥ śatakratuḥ",
    "GE07mbh_01_u:058.014c": "svādu deśe ca kāle ca vavarṣāpyāyayan prajāḥ",
    "GE07mbh_01_u:058.015a": "na bāla eva mriyate tadā kaś cin narādhipa",
    "GE07mbh_01_u:058.015c": "na ca striyaṃ prajānāti kaś cid aprāptayauvanaḥ",
    "GE07mbh_01_u:058.016a": "evam āyuṣmatībhis tu prajābhir bharatarṣabha",
    "GE07mbh_01_u:058.016c": "iyaṃ sāgaraparyantā samāpūryata medinī",
    "GE07mbh_01_u:058.017a": "ījire ca mahāyajñaiḥ kṣatriyā bahudakṣiṇaiḥ",
    "GE07mbh_01_u:058.017c": "sāṅgopaniṣadān vedān viprāś cādhīyate tadā",
    "GE07mbh_01_u:058.018a": "na ca vikrīṇate brahma brāhmaṇāḥ sma tadā nṛpa",
    "GE07mbh_01_u:058.018c": "na ca śūdrasamābhyāśe vedān uccārayanty uta",
    "GE07mbh_01_u:058.019a": "kārayantaḥ kṛṣiṃ gobhis tathā vaiśyāḥ kṣitāv iha",
    "GE07mbh_01_u:058.019c": "na gām ayuñjanta dhuri kṛśāṅgāś cāpy ajīvayan",
    "GE07mbh_01_u:058.020a": "phenapāṃś ca tathā vatsān na duhanti sma mānavāḥ",
    "GE07mbh_01_u:058.020c": "na kūṭamānair vaṇijaḥ paṇyaṃ vikrīṇate tadā",
    "GE07mbh_01_u:058.021a": "karmāṇi ca naravyāghra dharmopetāni mānavāḥ",
    "GE07mbh_01_u:058.021c": "dharmam evānupaśyantaś cakrur dharmaparāyaṇāḥ",
    "GE07mbh_01_u:058.022a": "svakarmaniratāś cāsan sarve varṇā narādhipa",
    "GE07mbh_01_u:058.022b-0530_01": "dharmam evānuvartante na paśyanti sma kilbiṣam",
    "GE07mbh_01_u:058.022b-0530_02": "babhūvuḥ karmasu sveṣu samyak sarvāḥ prajāḥ sthitāḥ",
    "GE07mbh_01_u:058.022c": "evaṃ tadā naravyāghra dharmo na hrasate kva cit",
    "GE07mbh_01_u:058.023a": "kāle gāvaḥ prasūyante nāryaś ca bharatarṣabha",
    "GE07mbh_01_u:058.023c": "phalanty ṛtuṣu vṛkṣāś ca puṣpāṇi ca phalāni ca",
    "GE07mbh_01_u:058.024a": "evaṃ kṛtayuge samyag vartamāne tadā nṛpa",
    "GE07mbh_01_u:058.024c": "āpūryata mahī kṛtsnā prāṇibhir bahubhir bhṛśam",
    "GE07mbh_01_u:058.025a": "tataḥ samudite loke mānuṣe bharatarṣabha",
    "GE07mbh_01_u:058.025c": "asurā jajñire kṣetre rājñāṃ manujapuṃgava",
    "GE07mbh_01_u:058.026a": "ādityair hi tadā daityā bahuśo nirjitā yudhi",
    "GE07mbh_01_u:058.026c": "aiśvaryād bhraṃśitāś cāpi saṃbabhūvuḥ kṣitāv iha",
    "GE07mbh_01_u:058.027a": "iha devatvam icchanto mānuṣeṣu manasvinaḥ",
    "GE07mbh_01_u:058.027c": "jajñire bhuvi bhūteṣu teṣu teṣv asurā vibho",
    "GE07mbh_01_u:058.028a": "goṣv aśveṣu ca rājendra kharoṣṭramahiṣeṣu ca",
    "GE07mbh_01_u:058.028c": "kravyādeṣu ca bhūteṣu gajeṣu ca mṛgeṣu ca",
    "GE07mbh_01_u:058.029a": "jātair iha mahīpāla jāyamānaiś ca tair mahī",
    "GE07mbh_01_u:058.029c": "na śaśākātmanātmānam iyaṃ dhārayituṃ dharā",
    "GE07mbh_01_u:058.030a": "atha jātā mahīpālāḥ ke cid balasamanvitāḥ",
    "GE07mbh_01_u:058.030c": "diteḥ putrā danoś caiva tasmāl lokād iha cyutāḥ",
    "GE07mbh_01_u:058.031a": "vīryavanto 'valiptās te nānārūpadharā mahīm",
    "GE07mbh_01_u:058.031c": "imāṃ sāgaraparyantāṃ parīyur arimardanāḥ",
    "GE07mbh_01_u:058.032a": "brāhmaṇān kṣatriyān vaiśyāñ śūdrāṃś caivāpy apīḍayan",
    "GE07mbh_01_u:058.032c": "anyāni caiva bhūtāni pīḍayām āsur ojasā",
    "GE07mbh_01_u:058.033a": "trāsayanto vinighnantas tāṃs tān bhūtagaṇāṃś ca te",
    "GE07mbh_01_u:058.033c": "viceruḥ sarvato rājan mahīṃ śatasahasraśaḥ",
    "GE07mbh_01_u:058.034a": "āśramasthān maharṣīṃś ca dharṣayantas tatas tataḥ",
    "GE07mbh_01_u:058.034c": "abrahmaṇyā vīryamadā mattā madabalena ca",
    "GE07mbh_01_u:058.035a": "evaṃ vīryabalotsiktair bhūr iyaṃ tair mahāsuraiḥ",
    "GE07mbh_01_u:058.035c": "pīḍyamānā mahīpāla brahmāṇam upacakrame",
    "GE07mbh_01_u:058.036a": "na hīmāṃ pavano rājan na nāgā na nagā mahīm",
    "GE07mbh_01_u:058.036c": "tadā dhārayituṃ śekur ākrāntāṃ dānavair balāt",
    "GE07mbh_01_u:058.037a": "tato mahī mahīpāla bhārārtā bhayapīḍitā",
    "GE07mbh_01_u:058.037c": "jagāma śaraṇaṃ devaṃ sarvabhūtapitāmaham",
    "GE07mbh_01_u:058.038a": "sā saṃvṛtaṃ mahābhāgair devadvijamaharṣibhiḥ",
    "GE07mbh_01_u:058.038c": "dadarśa devaṃ brahmāṇaṃ lokakartāram avyayam",
    "GE07mbh_01_u:058.039a": "gandharvair apsarobhiś ca bandikarmasu niṣṭhitaiḥ",
    "GE07mbh_01_u:058.039c": "vandyamānaṃ mudopetair vavande cainam etya sā",
    "GE07mbh_01_u:058.040a": "atha vijñāpayām āsa bhūmis taṃ śaraṇārthinī",
    "GE07mbh_01_u:058.040c": "saṃnidhau lokapālānāṃ sarveṣām eva bhārata",
    "GE07mbh_01_u:058.041a": "tat pradhānātmanas tasya bhūmeḥ kṛtyaṃ svayaṃbhuvaḥ",
    "GE07mbh_01_u:058.041c": "pūrvam evābhavad rājan viditaṃ parameṣṭhinaḥ",
    "GE07mbh_01_u:058.042a": "sraṣṭā hi jagataḥ kasmān na saṃbudhyeta bhārata",
    "GE07mbh_01_u:058.042c": "surāsurāṇāṃ lokānām aśeṣeṇa manogatam",
    "GE07mbh_01_u:058.043a": "tam uvāca mahārāja bhūmiṃ bhūmipatir vibhuḥ",
    "GE07mbh_01_u:058.043c": "prabhavaḥ sarvabhūtānām īśaḥ śaṃbhuḥ prajāpatiḥ",
    "GE07mbh_01_u:058.044a": "yadartham asi saṃprāptā matsakāśaṃ vasuṃdhare",
    "GE07mbh_01_u:058.044c": "tadarthaṃ saṃniyokṣyāmi sarvān eva divaukasaḥ",
    "GE07mbh_01_u:058.044d-0531_01": "uttiṣṭha gaccha vasudhe svasthānam iti sāgamat",
    "GE07mbh_01_u:058.045a": "ity uktvā sa mahīṃ devo brahmā rājan visṛjya ca",
    "GE07mbh_01_u:058.045c": "ādideśa tadā sarvān vibudhān bhūtakṛt svayam",
    "GE07mbh_01_u:058.046a": "asyā bhūmer nirasituṃ bhāraṃ bhāgaiḥ pṛthak pṛthak",
    "GE07mbh_01_u:058.046c": "asyām eva prasūyadhvaṃ virodhāyeti cābravīt",
    "GE07mbh_01_u:058.047a": "tathaiva ca samānīya gandharvāpsarasāṃ gaṇān",
    "GE07mbh_01_u:058.047c": "uvāca bhagavān sarvān idaṃ vacanam uttamam",
    "GE07mbh_01_u:058.047e": "svair aṃśaiḥ saṃprasūyadhvaṃ yatheṣṭaṃ mānuṣeṣv iti",
    "GE07mbh_01_u:058.048a": "atha śakrādayaḥ sarve śrutvā suraguror vacaḥ",
    "GE07mbh_01_u:058.048c": "tathyam arthyaṃ ca pathyaṃ ca tasya te jagṛhus tadā",
    "GE07mbh_01_u:058.049a": "atha te sarvaśo 'ṃśaiḥ svair gantuṃ bhūmiṃ kṛtakṣaṇāḥ",
    "GE07mbh_01_u:058.049c": "nārāyaṇam amitraghnaṃ vaikuṇṭham upacakramuḥ",
    "GE07mbh_01_u:058.050a": "yaḥ sa cakragadāpāṇiḥ pītavāsāsitaprabhaḥ",
    "GE07mbh_01_u:058.050c": "padmanābhaḥ surārighnaḥ pṛthucārvañcitekṣaṇaḥ",
    "GE07mbh_01_u:058.050d-0532_01": "prajāpatipatir devaḥ suranātho mahābalaḥ",
    "GE07mbh_01_u:058.050d-0532_02": "śrīvatsāṅko hṛṣīkeśaḥ sarvadaivatapūjitaḥ",
    "GE07mbh_01_u:058.050d-0533_01": "so 'pi janma manuṣyeṣu lebhe suravaro hariḥ",
    "GE07mbh_01_u:058.051a": "taṃ bhuvaḥ śodhanāyendra uvāca puruṣottamam",
    "GE07mbh_01_u:058.051c": "aṃśenāvatarasveti tathety āha ca taṃ hariḥ",
    "GE07mbh_01_u:059.001": "vaiśaṃpāyana uvāca",
    "GE07mbh_01_u:059.001a": "atha nārāyaṇenendraś cakāra saha saṃvidam",
    "GE07mbh_01_u:059.001c": "avatartuṃ mahīṃ svargād aṃśataḥ sahitaḥ suraiḥ",
    "GE07mbh_01_u:059.002a": "ādiśya ca svayaṃ śakraḥ sarvān eva divaukasaḥ",
    "GE07mbh_01_u:059.002c": "nirjagāma punas tasmāt kṣayān nārāyaṇasya ha",
    "GE07mbh_01_u:059.003a": "te 'marārivināśāya sarvalokahitāya ca",
    "GE07mbh_01_u:059.003c": "avateruḥ krameṇemāṃ mahīṃ svargād divaukasaḥ",
    "GE07mbh_01_u:059.004a": "tato brahmarṣivaṃśeṣu pārthivarṣikuleṣu ca",
    "GE07mbh_01_u:059.004c": "jajñire rājaśārdūla yathākāmaṃ divaukasaḥ",
    "GE07mbh_01_u:059.005a": "dānavān rākṣasāṃś caiva gandharvān pannagāṃs tathā",
    "GE07mbh_01_u:059.005c": "puruṣādāni cānyāni jaghnuḥ sattvāny anekaśaḥ",
    "GE07mbh_01_u:059.006a": "dānavā rākṣasāś caiva gandharvāḥ pannagās tathā",
    "GE07mbh_01_u:059.006c": "na tān balasthān bālye 'pi jaghnur bharatasattama janamejaya uvāca",
    "GE07mbh_01_u:059.007-0534_01": "dānavānāṃ ca ye mukhyāḥ tathā bhujagarakṣasām",
    "GE07mbh_01_u:059.007a": "devadānavasaṃghānāṃ gandharvāpsarasāṃ tathā",
    "GE07mbh_01_u:059.007c": "mānavānāṃ ca sarveṣāṃ tathā vai yakṣarakṣasām",
    "GE07mbh_01_u:059.008a": "śrotum icchāmi tattvena saṃbhavaṃ kṛtsnam āditaḥ",
    "GE07mbh_01_u:059.008c": "prāṇināṃ caiva sarveṣāṃ sarvaśaḥ sarvavid dhyasi",
    "GE07mbh_01_u:059.009": "vaiśaṃpāyana uvāca",
    "GE07mbh_01_u:059.009a": "hanta te kathayiṣyāmi namaskṛtvā svayaṃbhuve",
    "GE07mbh_01_u:059.009c": "surādīnām ahaṃ samyag lokānāṃ prabhavāpyayam",
    "GE07mbh_01_u:059.009d-0535_01": "prāṇināṃ caiva sarveṣāṃ sarvaśaḥ prabhavāpyayam",
    "GE07mbh_01_u:059.010a": "brahmaṇo mānasāḥ putrā viditāḥ ṣaṇ maharṣayaḥ",
    "GE07mbh_01_u:059.010c": "marīcir atryaṅgirasau pulastyaḥ pulahaḥ kratuḥ",
    "GE07mbh_01_u:059.011a": "marīceḥ kaśyapaḥ putraḥ kaśyapāt tu imāḥ prajāḥ",
    "GE07mbh_01_u:059.011c": "prajajñire mahābhāgā dakṣakanyās trayodaśa",
    "GE07mbh_01_u:059.012a": "aditir ditir danuḥ kālā anāyuḥ siṃhikā muniḥ",
    "GE07mbh_01_u:059.012c": "krodhā prāvā ariṣṭā ca vinatā kapilā tathā",
    "GE07mbh_01_u:059.013a": "kadrūś ca manujavyāghra dakṣakanyaiva bhārata",
    "GE07mbh_01_u:059.013c": "etāsāṃ vīryasaṃpannaṃ putrapautram anantakam",
    "GE07mbh_01_u:059.014a": "adityāṃ dvādaśādityāḥ saṃbhūtā bhuvaneśvarāḥ",
    "GE07mbh_01_u:059.014c": "ye rājan nāmatas tāṃs te kīrtayiṣyāmi bhārata",
    "GE07mbh_01_u:059.015a": "dhātā mitro 'ryamā śakro varuṇaś cāṃśa eva ca",
    "GE07mbh_01_u:059.015c": "bhago vivasvān pūṣā ca savitā daśamas tathā",
    "GE07mbh_01_u:059.016a": "ekādaśas tathā tvaṣṭā viṣṇur dvādaśa ucyate",
    "GE07mbh_01_u:059.016c": "jaghanyajaḥ sa sarveṣām ādityānāṃ guṇādhikaḥ",
    "GE07mbh_01_u:059.017a": "eka eva diteḥ putro hiraṇyakaśipuḥ smṛtaḥ",
    "GE07mbh_01_u:059.017c": "nāmnā khyātās tu tasyeme putrāḥ pañca mahātmanaḥ",
    "GE07mbh_01_u:059.018a": "prahrādaḥ pūrvajas teṣāṃ saṃhrādas tadanantaram",
    "GE07mbh_01_u:059.018c": "anuhrādas tṛtīyo 'bhūt tasmāc ca śibibāṣkalau",
    "GE07mbh_01_u:059.019a": "prahrādasya trayaḥ putrāḥ khyātāḥ sarvatra bhārata",
    "GE07mbh_01_u:059.019c": "virocanaś ca kumbhaś ca nikumbhaś ceti viśrutāḥ",
    "GE07mbh_01_u:059.020a": "virocanasya putro 'bhūd balir ekaḥ pratāpavān",
    "GE07mbh_01_u:059.020c": "baleś ca prathitaḥ putro bāṇo nāma mahāsuraḥ",
    "GE07mbh_01_u:059.020d-0536_01": "rudrasyānucaraḥ śrīmān mahākāleti yaṃ viduḥ",
    "GE07mbh_01_u:059.021a": "catvāriṃśad danoḥ putrāḥ khyātāḥ sarvatra bhārata",
    "GE07mbh_01_u:059.021c": "teṣāṃ prathamajo rājā vipracittir mahāyaśāḥ",
    "GE07mbh_01_u:059.022a": "śambaro namuciś caiva pulomā ceti viśrutaḥ",
    "GE07mbh_01_u:059.022c": "asilomā ca keśī ca durjayaś caiva dānavaḥ",
    "GE07mbh_01_u:059.023a": "ayaḥśirā aśvaśirā ayaḥśaṅkuś ca vīryavān",
    "GE07mbh_01_u:059.023c": "tathā gaganamūrdhā ca vegavān ketumāṃś ca yaḥ",
    "GE07mbh_01_u:059.024a": "svarbhānur aśvo 'śvapatir vṛṣaparvājakas tathā",
    "GE07mbh_01_u:059.024c": "aśvagrīvaś ca sūkṣmaś ca tuhuṇḍaś ca mahāsuraḥ",
    "GE07mbh_01_u:059.025a": "isṛpā ekacakraś ca virūpākṣo harāharau",
    "GE07mbh_01_u:059.025c": "nicandraś ca nikumbhaś ca kupathaḥ kāpathas tathā",
    "GE07mbh_01_u:059.026a": "śarabhaḥ śalabhaś caiva sūryācandramasau tathā",
    "GE07mbh_01_u:059.026c": "iti khyātā danor vaṃśe dānavāḥ parikīrtitāḥ",
    "GE07mbh_01_u:059.026e": "anyau tu khalu devānāṃ sūryācandramasau smṛtau",
    "GE07mbh_01_u:059.026f-0537_01": "anyau dānavamukhyānāṃ sūryācandramasau tathā",
    "GE07mbh_01_u:059.027a": "ime ca vaṃśe prathitāḥ sattvavanto mahābalāḥ",
    "GE07mbh_01_u:059.027c": "danuputrā mahārāja daśa dānavapuṅgavāḥ",
    "GE07mbh_01_u:059.028a": "ekākṣo mṛtapā vīraḥ pralambanarakāv api",
    "GE07mbh_01_u:059.028c": "vātāpiḥ śatrutapanaḥ śaṭhaś caiva mahāsuraḥ",
    "GE07mbh_01_u:059.029a": "gaviṣṭhaś ca danāyuś ca dīrghajihvaś ca dānavaḥ",
    "GE07mbh_01_u:059.029c": "asaṃkhyeyāḥ smṛtās teṣāṃ putrāḥ pautrāś ca bhārata",
    "GE07mbh_01_u:059.030a": "siṃhikā suṣuve putraṃ rāhuṃ candrārkamardanam",
    "GE07mbh_01_u:059.030c": "sucandraṃ candrahantāraṃ tathā candravimardanam",
    "GE07mbh_01_u:059.031a": "krūrasvabhāvaṃ krūrāyāḥ putrapautram anantakam",
    "GE07mbh_01_u:059.031c": "gaṇaḥ krodhavaśo nāma krūrakarmārimardanaḥ",
    "GE07mbh_01_u:059.032a": "anāyuṣaḥ punaḥ putrāś catvāro 'surapuṃgavāḥ",
    "GE07mbh_01_u:059.032c": "vikṣaro balavīrau ca vṛtraś caiva mahāsuraḥ",
    "GE07mbh_01_u:059.033a": "kālāyāḥ prathitāḥ putrāḥ kālakalpāḥ prahāriṇaḥ",
    "GE07mbh_01_u:059.033c": "bhuvi khyātā mahāvīryā dānaveṣu paraṃtapāḥ",
    "GE07mbh_01_u:059.034a": "vināśanaś ca krodhaś ca hantā krodhasya cāparaḥ",
    "GE07mbh_01_u:059.034c": "krodhaśatrus tathaivānyaḥ kāleyā iti viśrutāḥ",
    "GE07mbh_01_u:059.035a": "asurāṇām upādhyāyaḥ śukras tv ṛṣisuto 'bhavat",
    "GE07mbh_01_u:059.035c": "khyātāś cośanasaḥ putrāś catvāro 'surayājakāḥ",
    "GE07mbh_01_u:059.036a": "tvaṣṭāvaras tathātriś ca dvāv anyau mantrakarmiṇau",
    "GE07mbh_01_u:059.036c": "tejasā sūryasaṃkāśā brahmalokaprabhāvanāḥ",
    "GE07mbh_01_u:059.037a": "ity eṣa vaṃśaprabhavaḥ kathitas te tarasvinām",
    "GE07mbh_01_u:059.037c": "asurāṇāṃ surāṇāṃ ca purāṇe saṃśruto mayā",
    "GE07mbh_01_u:059.038a": "eteṣāṃ yad apatyaṃ tu na śakyaṃ tad aśeṣataḥ",
    "GE07mbh_01_u:059.038c": "prasaṃkhyātuṃ mahīpāla guṇabhūtam anantakam",
    "GE07mbh_01_u:059.039a": "tārkṣyaś cāriṣṭanemiś ca tathaiva garuḍāruṇau",
    "GE07mbh_01_u:059.039c": "āruṇir vāruṇiś caiva vainateyā iti smṛtāḥ",
    "GE07mbh_01_u:059.040a": "śeṣo 'nanto vāsukiś ca takṣakaś ca bhujaṃgamaḥ",
    "GE07mbh_01_u:059.040c": "kūrmaś ca kulikaś caiva kādraveyā mahābalāḥ",
    "GE07mbh_01_u:059.041a": "bhīmasenograsenau ca suparṇo varuṇas tathā",
    "GE07mbh_01_u:059.041c": "gopatir dhṛtarāṣṭraś ca sūryavarcāś ca saptamaḥ",
    "GE07mbh_01_u:059.041d-0538_01": "anetro varhaparṇaś ca tathā kāśīpatiś ca saḥ",
    "GE07mbh_01_u:059.042a": "patravān arkaparṇaś ca prayutaś caiva viśrutaḥ",
    "GE07mbh_01_u:059.042c": "bhīmaś citrarathaś caiva vikhyātaḥ sarvavid vaśī",
    "GE07mbh_01_u:059.043a": "tathā śāliśirā rājan pradyumnaś ca caturdaśaḥ",
    "GE07mbh_01_u:059.043c": "kaliḥ pañcadaśaś caiva nāradaś caiva ṣoḍaśaḥ",
    "GE07mbh_01_u:059.043e": "ity ete devagandharvā mauneyāḥ parikīrtitāḥ",
    "GE07mbh_01_u:059.044a": "atas tu bhūtāny anyāni kīrtayiṣyāmi bhārata",
    "GE07mbh_01_u:059.044c": "anavadyām anuvaśām anūnām aruṇāṃ priyām",
    "GE07mbh_01_u:059.044e": "anūpāṃ subhagāṃ bhāsīm iti prāvā vyajāyata",
    "GE07mbh_01_u:059.045a": "siddhaḥ pūrṇaś ca barhī ca pūrṇāśaś ca mahāyaśāḥ",
    "GE07mbh_01_u:059.045c": "brahmacārī ratiguṇaḥ suparṇaś caiva saptamaḥ",
    "GE07mbh_01_u:059.046a": "viśvāvasuś ca bhānuś ca sucandro daśamas tathā",
    "GE07mbh_01_u:059.046c": "ity ete devagandharvāḥ prāveyāḥ parikīrtitāḥ",
    "GE07mbh_01_u:059.047a": "imaṃ tv apsarasāṃ vaṃśaṃ viditaṃ puṇyalakṣaṇam",
    "GE07mbh_01_u:059.047c": "prāvāsūta mahābhāgā devī devarṣitaḥ purā",
    "GE07mbh_01_u:059.047d-0539_01": "menakā sahajanyā ca pārṣṇinā puñjakas tathā",
    "GE07mbh_01_u:059.047d-0539_02": "ghṛtasthalā ghṛtācī ca viśvāsī corvaśī tathā",
    "GE07mbh_01_u:059.048a": "alambusā miśrakeṣī vidyutparṇā tulānaghā",
    "GE07mbh_01_u:059.048c": "aruṇā rakṣitā caiva rambhā tadvan manoramā",
    "GE07mbh_01_u:059.049a": "asitā ca subāhuś ca suvratā subhujā tathā",
    "GE07mbh_01_u:059.049c": "supriyā cātibāhuś ca vikhyātau ca hahāhuhū",
    "GE07mbh_01_u:059.049e": "tumburuś ceti catvāraḥ smṛtā gandharvasattamāḥ",
    "GE07mbh_01_u:059.049f-0540_01": "jānībāhuś ca vikhyātā hāhāhūhūḥ punas tathā",
    "GE07mbh_01_u:059.050a": "amṛtaṃ brāhmaṇā gāvo gandharvāpsarasas tathā",
    "GE07mbh_01_u:059.050c": "apatyaṃ kapilāyās tu purāṇe parikīrtitam",
    "GE07mbh_01_u:059.051a": "iti te sarvabhūtānāṃ saṃbhavaḥ kathito mayā",
    "GE07mbh_01_u:059.051c": "yathāvat parisaṃkhyāto gandharvāpsarasāṃ tathā",
    "GE07mbh_01_u:059.052a": "bhujagānāṃ suparṇānāṃ rudrāṇāṃ marutāṃ tathā",
    "GE07mbh_01_u:059.052c": "gavāṃ ca brāhmaṇānāṃ ca śrīmatāṃ puṇyakarmaṇām",
    "GE07mbh_01_u:059.053a": "āyuṣyaś caiva puṇyaś ca dhanyaḥ śrutisukhāvahaḥ",
    "GE07mbh_01_u:059.053c": "śrotavyaś caiva satataṃ śrāvyaś caivānasūyatā",
    "GE07mbh_01_u:059.054a": "imaṃ tu vaṃśaṃ niyamena yaḥ paṭhen; mahātmanāṃ brāhmaṇadevasaṃnidhau",
    "GE07mbh_01_u:059.054c": "apatyalābhaṃ labhate sa puṣkalaṃ; śriyaṃ yaśaḥ pretya ca śobhanāṃ gatim",
    "GE07mbh_01_u:060.001": "vaiśaṃpāyana uvāca",
    "GE07mbh_01_u:060.001a": "brahmaṇo mānasāḥ putrā viditāḥ ṣaṇ maharṣayaḥ",
    "GE07mbh_01_u:060.001c": "ekādaśa sutāḥ sthāṇoḥ khyātāḥ paramamānasāḥ",
    "GE07mbh_01_u:060.002a": "mṛgavyādhaś ca śarvaś ca nirṛtiś ca mahāyaśāḥ",
    "GE07mbh_01_u:060.002c": "ajaikapād ahirbudhnyaḥ pinākī ca paraṃtapaḥ",
    "GE07mbh_01_u:060.003a": "dahano 'theśvaraś caiva kapālī ca mahādyutiḥ",
    "GE07mbh_01_u:060.003c": "sthāṇur bhavaś ca bhagavān rudrā ekādaśa smṛtāḥ",
    "GE07mbh_01_u:060.004a": "marīcir aṅgirā atriḥ pulastyaḥ pulahaḥ kratuḥ",
    "GE07mbh_01_u:060.004c": "ṣaḍ ete brahmaṇaḥ putrā vīryavanto maharṣayaḥ",
    "GE07mbh_01_u:060.005a": "trayas tv aṅgirasaḥ putrā loke sarvatra viśrutāḥ",
    "GE07mbh_01_u:060.005c": "bṛhaspatir utathyaś ca saṃvartaś ca dhṛtavratāḥ",
    "GE07mbh_01_u:060.006a": "atres tu bahavaḥ putrāḥ śrūyante manujādhipa",
    "GE07mbh_01_u:060.006c": "sarve vedavidaḥ siddhāḥ śāntātmāno maharṣayaḥ",
    "GE07mbh_01_u:060.007a": "rākṣasās tu pulastyasya vānarāḥ kiṃnarās tathā",
    "GE07mbh_01_u:060.007b-0541_01": "yakṣāś ca manujavyāghra putrās tasya ca dhīmataḥ",
    "GE07mbh_01_u:060.007c": "pulahasya mṛgāḥ siṃhā vyāghrāḥ kiṃpuruṣās tathā",
    "GE07mbh_01_u:060.007d-0542_01": "pulahasya sutā rājañ śarabhāś ca prakīrtitāḥ",
    "GE07mbh_01_u:060.007d-0542_02": "siṃhāḥ kiṃpuruṣā vyāghrā ṛkṣā īhāmṛgās tathā",
    "GE07mbh_01_u:060.008a": "kratoḥ kratusamāḥ putrāḥ pataṃgasahacāriṇaḥ",
    "GE07mbh_01_u:060.008c": "viśrutās triṣu lokeṣu satyavrataparāyaṇāḥ",
    "GE07mbh_01_u:060.009a": "dakṣas tv ajāyatāṅguṣṭhād dakṣiṇād bhagavān ṛṣiḥ",
    "GE07mbh_01_u:060.009c": "brahmaṇaḥ pṛthivīpāla putraḥ putravatāṃ varaḥ",
    "GE07mbh_01_u:060.010a": "vāmād ajāyatāṅguṣṭhād bhāryā tasya mahātmanaḥ",
    "GE07mbh_01_u:060.010c": "tasyāṃ pañcāśataṃ kanyāḥ sa evājanayan muniḥ",
    "GE07mbh_01_u:060.011a": "tāḥ sarvās tv anavadyāṅgyaḥ kanyāḥ kamalalocanāḥ",
    "GE07mbh_01_u:060.011c": "putrikāḥ sthāpayām āsa naṣṭaputraḥ prajāpatiḥ",
    "GE07mbh_01_u:060.012a": "dadau sa daśa dharmāya saptaviṃśatim indave",
    "GE07mbh_01_u:060.012c": "divyena vidhinā rājan kaśyapāya trayodaśa",
    "GE07mbh_01_u:060.013a": "nāmato dharmapatnyas tāḥ kīrtyamānā nibodha me",
    "GE07mbh_01_u:060.013c": "kīrtir lakṣmīr dhṛtir medhā puṣṭiḥ śraddhā kriyā tathā",
    "GE07mbh_01_u:060.014a": "buddhir lajjā matiś caiva patnyo dharmasya tā daśa",
    "GE07mbh_01_u:060.014c": "dvārāṇy etāni dharmasya vihitāni svayaṃbhuvā",
    "GE07mbh_01_u:060.015a": "saptaviṃśati somasya patnyo loke pariśrutāḥ",
    "GE07mbh_01_u:060.015c": "kālasya nayane yuktāḥ somapatnyaḥ śubhavratāḥ",
    "GE07mbh_01_u:060.015e": "sarvā nakṣatrayoginyo lokayātrāvidhau sthitāḥ",
    "GE07mbh_01_u:060.016a": "pitāmaho munir devas tasya putraḥ prajāpatiḥ",
    "GE07mbh_01_u:060.016c": "tasyāṣṭau vasavaḥ putrās teṣāṃ vakṣyāmi vistaram",
    "GE07mbh_01_u:060.017a": "dharo dhruvaś ca somaś ca ahaś caivānilo 'nalaḥ",
    "GE07mbh_01_u:060.017c": "pratyūṣaś ca prabhāsaś ca vasavo 'ṣṭāv iti smṛtāḥ",
    "GE07mbh_01_u:060.018a": "dhūmrāyāś ca dharaḥ putro brahmavidyo dhruvas tathā",
    "GE07mbh_01_u:060.018c": "candramās tu manasvinyāḥ śvasāyāḥ śvasanas tathā",
    "GE07mbh_01_u:060.019a": "ratāyāś cāpy ahaḥ putraḥ śāṇḍilyāś ca hutāśanaḥ",
    "GE07mbh_01_u:060.019c": "pratyūṣaś ca prabhāsaś ca prabhātāyāḥ sutau smṛtau",
    "GE07mbh_01_u:060.020a": "dharasya putro draviṇo hutahavyavahas tathā",
    "GE07mbh_01_u:060.020b-0543_01": "āpasya putro vaitaṇḍyaḥ śramaśrānto munis tathā",
    "GE07mbh_01_u:060.020c": "dhruvasya putro bhagavān kālo lokaprakālanaḥ",
    "GE07mbh_01_u:060.021a": "somasya tu suto varcā varcasvī yena jāyate",
    "GE07mbh_01_u:060.021c": "manoharāyāḥ śiśiraḥ prāṇo 'tha ramaṇas tathā",
    "GE07mbh_01_u:060.022a": "ahnaḥ sutaḥ smṛto jyotiḥ śramaḥ śāntas tathā muniḥ",
    "GE07mbh_01_u:060.022c": "agneḥ putraḥ kumāras tu śrīmāñ śaravaṇālayaḥ",
    "GE07mbh_01_u:060.023a": "tasya śākho viśākhaś ca naigameśaś ca pṛṣṭhajaḥ",
    "GE07mbh_01_u:060.023c": "kṛttikābhyupapatteś ca kārttikeya iti smṛtaḥ",
    "GE07mbh_01_u:060.024a": "anilasya śivā bhāryā tasyāḥ putraḥ purojavaḥ",
    "GE07mbh_01_u:060.024b-0544_01": "viśvakarmā mahābhāgo tasya putro manojavaḥ",
    "GE07mbh_01_u:060.024c": "avijñātagatiś caiva dvau putrāv anilasya tu",
    "GE07mbh_01_u:060.025a": "pratyūṣasya viduḥ putram ṛṣiṃ nāmnātha devalam",
    "GE07mbh_01_u:060.025c": "dvau putrau devalasyāpi kṣamāvantau manīṣiṇau",
    "GE07mbh_01_u:060.025d-0545_01": "śaṅkhaś ca likhitaś caiva sarvaśāstraviśāradau",
    "GE07mbh_01_u:060.026a": "bṛhaspates tu bhaginī varastrī brahmacāriṇī",
    "GE07mbh_01_u:060.026c": "yogasiddhā jagat sarvam asaktaṃ vicaraty uta",
    "GE07mbh_01_u:060.026e": "prabhāsasya tu bhāryā sā vasūnām aṣṭamasya ha",
    "GE07mbh_01_u:060.026f-0546_01": "prāsūta viśvakarmāṇaṃ sarvaśilpavatāṃ varam",
    "GE07mbh_01_u:060.027a": "viśvakarmā mahābhāgo jajñe śilpaprajāpatiḥ",
    "GE07mbh_01_u:060.027c": "kartā śilpasahasrāṇāṃ tridaśānāṃ ca vardhakiḥ",
    "GE07mbh_01_u:060.028a": "bhūṣaṇānāṃ ca sarveṣāṃ kartā śilpavatāṃ varaḥ",
    "GE07mbh_01_u:060.028c": "yo divyāni vimānāni devatānāṃ cakāra ha",
    "GE07mbh_01_u:060.029a": "manuṣyāś copajīvanti yasya śilpaṃ mahātmanaḥ",
    "GE07mbh_01_u:060.029c": "pūjayanti ca yaṃ nityaṃ viśvakarmāṇam avyayam",
    "GE07mbh_01_u:060.030a": "stanaṃ tu dakṣiṇaṃ bhittvā brahmaṇo naravigrahaḥ",
    "GE07mbh_01_u:060.030c": "niḥsṛto bhagavān dharmaḥ sarvalokasukhāvahaḥ",
    "GE07mbh_01_u:060.031a": "trayas tasya varāḥ putrāḥ sarvabhūtamanoharāḥ",
    "GE07mbh_01_u:060.031c": "śamaḥ kāmaś ca harṣaś ca tejasā lokadhāriṇaḥ",
    "GE07mbh_01_u:060.032a": "kāmasya tu ratir bhāryā śamasya prāptir aṅganā",
    "GE07mbh_01_u:060.032c": "nandī tu bhāryā harṣasya yatra lokāḥ pratiṣṭhitāḥ",
    "GE07mbh_01_u:060.033a": "marīceḥ kaśyapaḥ putraḥ kaśyapasya surāsurāḥ",
    "GE07mbh_01_u:060.033c": "jajñire nṛpaśārdūla lokānāṃ prabhavas tu saḥ",
    "GE07mbh_01_u:060.034a": "tvāṣṭrī tu savitur bhāryā vaḍavārūpadhāriṇī",
    "GE07mbh_01_u:060.034c": "asūyata mahābhāgā sāntarikṣe 'śvināv ubhau",
    "GE07mbh_01_u:060.035a": "dvādaśaivāditeḥ putrāḥ śakramukhyā narādhipa",
    "GE07mbh_01_u:060.035c": "teṣām avarajo viṣṇur yatra lokāḥ pratiṣṭhitāḥ",
    "GE07mbh_01_u:060.036a": "trayas triṃśata ity ete devās teṣām ahaṃ tava",
    "GE07mbh_01_u:060.036c": "anvayaṃ saṃpravakṣyāmi pakṣaiś ca kulato gaṇān",
    "GE07mbh_01_u:060.037a": "rudrāṇām aparaḥ pakṣaḥ sādhyānāṃ marutāṃ tathā",
    "GE07mbh_01_u:060.037c": "vasūnāṃ bhārgavaṃ vidyād viśvedevāṃs tathaiva ca",
    "GE07mbh_01_u:060.038a": "vainateyas tu garuḍo balavān aruṇas tathā",
    "GE07mbh_01_u:060.038c": "bṛhaspatiś ca bhagavān ādityeṣv eva gaṇyate",
    "GE07mbh_01_u:060.039a": "aśvibhyāṃ guhyakān viddhi sarvauṣadhyas tathā paśūn",
    "GE07mbh_01_u:060.039c": "eṣa devagaṇo rājan kīrtitas te 'nupūrvaśaḥ",
    "GE07mbh_01_u:060.039e": "yaṃ kīrtayitvā manujaḥ sarvapāpaiḥ pramucyate",
    "GE07mbh_01_u:060.040a": "brahmaṇo hṛdayaṃ bhittvā niḥsṛto bhagavān bhṛguḥ",
    "GE07mbh_01_u:060.040c": "bhṛgoḥ putraḥ kavir vidvāñ śukraḥ kavisuto grahaḥ",
    "GE07mbh_01_u:060.041a": "trailokyaprāṇayātrārthe varṣāvarṣe bhayābhaye",
    "GE07mbh_01_u:060.041c": "svayaṃbhuvā niyuktaḥ san bhuvanaṃ paridhāvati",
    "GE07mbh_01_u:060.042a": "yogācāryo mahābuddhir daityānām abhavad guruḥ",
    "GE07mbh_01_u:060.042c": "surāṇāṃ cāpi medhāvī brahmacārī yatavrataḥ",
    "GE07mbh_01_u:060.042d-0547_01": "ṣaṇḍāmārkau prathamataḥ prathitāv ugratejasau",
    "GE07mbh_01_u:060.043a": "tasmin niyukte vibhunā yogakṣemāya bhārgave",
    "GE07mbh_01_u:060.043c": "anyam utpādayām āsa putraṃ bhṛgur aninditam",
    "GE07mbh_01_u:060.044a": "cyavanaṃ dīptatapasaṃ dharmātmānaṃ manīṣiṇam",
    "GE07mbh_01_u:060.044c": "yaḥ sa roṣāc cyuto garbhān mātur mokṣāya bhārata",
    "GE07mbh_01_u:060.044d-0548_01": "āsīt tasya sukanyā vai bhāryā cāpi mahātmanaḥ",
    "GE07mbh_01_u:060.045a": "āruṣī tu manoḥ kanyā tasya patnī manīṣiṇaḥ",
    "GE07mbh_01_u:060.045c": "aurvas tasyāṃ samabhavad ūruṃ bhittvā mahāyaśāḥ",
    "GE07mbh_01_u:060.045e": "mahātapā mahātejā bāla eva guṇair yutaḥ",
    "GE07mbh_01_u:060.046a": "ṛcīkas tasya putras tu jamadagnis tato 'bhavat",
    "GE07mbh_01_u:060.046c": "jamadagnes tu catvāra āsan putrā mahātmanaḥ",
    "GE07mbh_01_u:060.047a": "rāmas teṣāṃ jaghanyo 'bhūd ajaghanyair guṇair yutaḥ",
    "GE07mbh_01_u:060.047c": "sarvaśastrāstrakuśalaḥ kṣatriyāntakaro vaśī",
    "GE07mbh_01_u:060.048a": "aurvasyāsīt putraśataṃ jamadagnipurogamam",
    "GE07mbh_01_u:060.048c": "teṣāṃ putrasahasrāṇi babhūvur bhṛguvistaraḥ",
    "GE07mbh_01_u:060.049a": "dvau putrau brahmaṇas tv anyau yayos tiṣṭhati lakṣaṇam",
    "GE07mbh_01_u:060.049c": "loke dhātā vidhātā ca yau sthitau manunā saha",
    "GE07mbh_01_u:060.050a": "tayor eva svasā devī lakṣmīḥ padmagṛhā śubhā",
    "GE07mbh_01_u:060.050c": "tasyās tu mānasāḥ putrās turagā vyomacāriṇaḥ",
    "GE07mbh_01_u:060.051a": "varuṇasya bhāryā jyeṣṭhā tu śukrād devī vyajāyata",
    "GE07mbh_01_u:060.051c": "tasyāḥ putraṃ balaṃ viddhi surāṃ ca suranandinīm",
    "GE07mbh_01_u:060.052a": "prajānām annakāmānām anyonyaparibhakṣaṇāt",
    "GE07mbh_01_u:060.052c": "adharmas tatra saṃjātaḥ sarvabhūtavināśanaḥ",
    "GE07mbh_01_u:060.053a": "tasyāpi nirṛtir bhāryā nairṛtā yena rākṣasāḥ",
    "GE07mbh_01_u:060.053c": "ghorās tasyās trayaḥ putrāḥ pāpakarmaratāḥ sadā",
    "GE07mbh_01_u:060.053e": "bhayo mahābhayaś caiva mṛtyur bhūtāntakas tathā",
    "GE07mbh_01_u:060.053f-0549_01": "na tasya bhāryā putro vā kaś cid asty antako hi saḥ",
    "GE07mbh_01_u:060.054a": "kākīṃ śyenīṃ ca bhāsīṃ ca dhṛtarāṣṭrīṃ tathā śukīm",
    "GE07mbh_01_u:060.054c": "tāmrā tu suṣuve devī pañcaitā lokaviśrutāḥ",
    "GE07mbh_01_u:060.054d-0550_01": "bhāryā garutmataś caiva bhāsī krauñcī śukī tathā",
    "GE07mbh_01_u:060.054d-0550_02": "caturthī dhṛtarāṣṭrī ca tāsv apatyān nibodha me",
    "GE07mbh_01_u:060.055a": "ulūkān suṣuve kākī śyenī śyenān vyajāyata",
    "GE07mbh_01_u:060.055c": "bhāsī bhāsān ajanayad gṛdhrāṃś caiva janādhipa",
    "GE07mbh_01_u:060.056a": "dhṛtarāṣṭrī tu haṃsāṃś ca kalahaṃsāṃś ca sarvaśaḥ",
    "GE07mbh_01_u:060.056c": "cakravākāṃś ca bhadraṃ te prajajñe sā tu bhāminī",
    "GE07mbh_01_u:060.057a": "śukī vijajñe dharmajña śukān eva manasvinī",
    "GE07mbh_01_u:060.057c": "kalyāṇaguṇasaṃpannā sarvalakṣaṇapūjitā",
    "GE07mbh_01_u:060.058a": "nava krodhavaśā nārīḥ prajajñe 'py ātmasaṃbhavāḥ",
    "GE07mbh_01_u:060.058c": "mṛgīṃ ca mṛgamandāṃ ca hariṃ bhadramanām api",
    "GE07mbh_01_u:060.059a": "mātaṅgīm atha śārdūlīṃ śvetāṃ surabhim eva ca",
    "GE07mbh_01_u:060.059c": "sarvalakṣaṇasaṃpannāṃ surasāṃ ca yaśasvinīm",
    "GE07mbh_01_u:060.060a": "apatyaṃ tu mṛgāḥ sarve mṛgyā naravarātmaja",
    "GE07mbh_01_u:060.060c": "ṛkṣāś ca mṛgamandāyāḥ sṛmarāś camarā api",
    "GE07mbh_01_u:060.061a": "tatas tv airāvataṃ nāgaṃ jajñe bhadramanā sutam",
    "GE07mbh_01_u:060.061c": "airāvataḥ sutas tasyā devanāgo mahāgajaḥ",
    "GE07mbh_01_u:060.062a": "haryāś ca harayo 'patyaṃ vānarāś ca tarasvinaḥ",
    "GE07mbh_01_u:060.062c": "golāṅgūlāṃś ca bhadraṃ te haryāḥ putrān pracakṣate",
    "GE07mbh_01_u:060.063a": "prajajñe tv atha śārdūlī siṃhān vyāghrāṃś ca bhārata",
    "GE07mbh_01_u:060.063c": "dvīpinaś ca mahābhāga sarvān eva na saṃśayaḥ",
    "GE07mbh_01_u:060.064a": "mātaṅgyās tv atha mātaṅgā apatyāni narādhipa",
    "GE07mbh_01_u:060.064c": "diśāgajaṃ tu śvetākhyaṃ śvetājanayad āśugam",
    "GE07mbh_01_u:060.065a": "tathā duhitarau rājan surabhir vai vyajāyata",
    "GE07mbh_01_u:060.065c": "rohiṇīṃ caiva bhadraṃ te gandharvīṃ ca yaśasvinīm",
    "GE07mbh_01_u:060.065d-0551_01": "vimalām api bhadraṃ te amalām api bhārata",
    "GE07mbh_01_u:060.065e": "rohiṇyāṃ jajñire gāvo gandharvyāṃ vājinaḥ sutāḥ",
    "GE07mbh_01_u:060.066a": "surasājanayan nāgān rājan kadrūś ca pannagān",
    "GE07mbh_01_u:060.066b-0552_01": "irāyāṃ kanyakā jātās tisraḥ kamalalocanāḥ",
    "GE07mbh_01_u:060.066b-0552_02": "vanaspatīnāṃ vṛkṣāṇāṃ vīrudhāṃ caiva mātaraḥ",
    "GE07mbh_01_u:060.066b-0552_03": "latāruhe ca dve prokte vīrudhā eva tāḥ smṛtāḥ",
    "GE07mbh_01_u:060.066b-0552_04": "gṛhṇanti ye 'pi tāḥ puṣpaṃ phalāni tarasā pṛthak",
    "GE07mbh_01_u:060.066b-0552_05": "tato sutās te vijñeyās tān evāhur vanaspatīn",
    "GE07mbh_01_u:060.066b-0552_06": "puṣpaiḥ phalagrahān vṛkṣān ruhāyāḥ prasavaṃ viduḥ",
    "GE07mbh_01_u:060.066b-0552_07": "latāgulmāni vallyaś ca tvaksāratṛṇajātayaḥ",
    "GE07mbh_01_u:060.066b-0552_08": "vīrudho yāḥ prajās tasyās tatra vaṃśaḥ samāpyate",
    "GE07mbh_01_u:060.066c": "sapta piṇḍaphalān vṛkṣān analāpi vyajāyata",
    "GE07mbh_01_u:060.066e": "analāyāḥ śukī putrī kadrvās tu surasā sutā",
    "GE07mbh_01_u:060.067a": "aruṇasya bhāryā śyenī tu vīryavantau mahābalau",
    "GE07mbh_01_u:060.067c": "saṃpātiṃ janayām āsa tathaiva ca jaṭāyuṣam",
    "GE07mbh_01_u:060.067d-0553_01": "kadrūr nāgam anantaṃ ca prajajñe dharaṇīdharam",
    "GE07mbh_01_u:060.067e": "dvau putrau vinatāyās tu vikhyātau garuḍāruṇau",
    "GE07mbh_01_u:060.068a": "ity eṣa sarvabhūtānāṃ mahatāṃ manujādhipa",
    "GE07mbh_01_u:060.068c": "prabhavaḥ kīrtitaḥ samyaṅ mayā matimatāṃ vara",
    "GE07mbh_01_u:060.069a": "yaṃ śrutvā puruṣaḥ samyak pūto bhavati pāpmanaḥ",
    "GE07mbh_01_u:060.069c": "sarvajñatāṃ ca labhate gatim agryāṃ ca vindati",
    "GE07mbh_01_u:061.001": "janamejaya uvāca",
    "GE07mbh_01_u:061.001a": "devānāṃ dānavānāṃ ca yakṣāṇām atha rakṣasām",
    "GE07mbh_01_u:061.001b-0554_01": "siṃhavyāghramṛgāṇāṃ ca pannagānāṃ patatriṇām",
    "GE07mbh_01_u:061.001c": "anyeṣāṃ caiva bhūtānāṃ sarveṣāṃ bhagavann aham",
    "GE07mbh_01_u:061.002a": "śrotum icchāmi tattvena mānuṣeṣu mahātmanām",
    "GE07mbh_01_u:061.002c": "janma karma ca bhūtānām eteṣām anupūrvaśaḥ",
    "GE07mbh_01_u:061.003": "vaiśaṃpāyana uvāca",
    "GE07mbh_01_u:061.003a": "mānuṣeṣu manuṣyendra saṃbhūtā ye divaukasaḥ",
    "GE07mbh_01_u:061.003c": "prathamaṃ dānavāṃś caiva tāṃs te vakṣyāmi sarvaśaḥ",
    "GE07mbh_01_u:061.004a": "vipracittir iti khyāto ya āsīd dānavarṣabhaḥ",
    "GE07mbh_01_u:061.004c": "jarāsaṃdha iti khyātaḥ sa āsīn manujarṣabhaḥ",
    "GE07mbh_01_u:061.005a": "diteḥ putras tu yo rājan hiraṇyakaśipuḥ smṛtaḥ",
    "GE07mbh_01_u:061.005c": "sa jajñe mānuṣe loke śiśupālo nararṣabhaḥ",
    "GE07mbh_01_u:061.006a": "saṃhrāda iti vikhyātaḥ prahrādasyānujas tu yaḥ",
    "GE07mbh_01_u:061.006c": "sa śalya iti vikhyāto jajñe bāhlīkapuṃgavaḥ",
    "GE07mbh_01_u:061.007a": "anuhrādas tu tejasvī yo 'bhūt khyāto jaghanyajaḥ",
    "GE07mbh_01_u:061.007c": "dhṛṣṭaketur iti khyātaḥ sa āsīn manujeśvaraḥ",
    "GE07mbh_01_u:061.008a": "yas tu rājañ śibir nāma daiteyaḥ parikīrtitaḥ",
    "GE07mbh_01_u:061.008c": "druma ity abhivikhyātaḥ sa āsīd bhuvi pārthivaḥ",
    "GE07mbh_01_u:061.009a": "bāṣkalo nāma yas teṣām āsīd asurasattamaḥ",
    "GE07mbh_01_u:061.009c": "bhagadatta iti khyātaḥ sa āsīn manujeśvaraḥ",
    "GE07mbh_01_u:061.010a": "ayaḥśirā aśvaśirā ayaḥśaṅkuś ca vīryavān",
    "GE07mbh_01_u:061.010c": "tathā gaganamūrdhā ca vegavāṃś cātra pañcamaḥ",
    "GE07mbh_01_u:061.011a": "pañcaite jajñire rājan vīryavanto mahāsurāḥ",
    "GE07mbh_01_u:061.011c": "kekayeṣu mahātmānaḥ",
    "GE07mbh_01_u:061.012a": "ketumān iti vikhyāto yas tato 'nyaḥ pratāpavān",
    "GE07mbh_01_u:061.012c": "amitaujā iti khyātaḥ pṛthivyāṃ so 'bhavann nṛpaḥ",
    "GE07mbh_01_u:061.013a": "svarbhānur iti vikhyātaḥ śrīmān yas tu mahāsuraḥ",
    "GE07mbh_01_u:061.013c": "ugrasena iti khyāta ugrakarmā narādhipaḥ",
    "GE07mbh_01_u:061.014a": "yas tv aśva iti vikhyātaḥ śrīmān āsīn mahāsuraḥ",
    "GE07mbh_01_u:061.014c": "aśoko nāma rājāsīn mahāvīryaparākramaḥ",
    "GE07mbh_01_u:061.015a": "tasmād avarajo yas tu rājann aśvapatiḥ smṛtaḥ",
    "GE07mbh_01_u:061.015c": "daiteyaḥ so 'bhavad rājā hārdikyo manujarṣabhaḥ",
    "GE07mbh_01_u:061.016a": "vṛṣaparveti vikhyātaḥ śrīmān yas tu mahāsuraḥ",
    "GE07mbh_01_u:061.016c": "dīrghaprajña iti khyātaḥ pṛthivyāṃ so 'bhavan nṛpaḥ",
    "GE07mbh_01_u:061.017a": "ajakas tv anujo rājan ya āsīd vṛṣaparvaṇaḥ",
    "GE07mbh_01_u:061.017c": "sa malla iti vikhyātaḥ pṛthivyām abhavan nṛpaḥ",
    "GE07mbh_01_u:061.018a": "aśvagrīva iti khyātaḥ sattvavān yo mahāsuraḥ",
    "GE07mbh_01_u:061.018c": "rocamāna iti khyātaḥ pṛthivyāṃ so 'bhavan nṛpaḥ",
    "GE07mbh_01_u:061.019a": "sūkṣmas tu matimān rājan kīrtimān yaḥ prakīrtitaḥ",
    "GE07mbh_01_u:061.019c": "bṛhanta iti vikhyātaḥ kṣitāv āsīt sa pārthivaḥ",
    "GE07mbh_01_u:061.020a": "tuhuṇḍa iti vikhyāto ya āsīd asurottamaḥ",
    "GE07mbh_01_u:061.020c": "senābindur iti khyātaḥ sa babhūva narādhipaḥ",
    "GE07mbh_01_u:061.021a": "isṛpā nāma yas teṣām asurāṇāṃ balādhikaḥ",
    "GE07mbh_01_u:061.021c": "pāpajin nāma rājāsīd bhuvi vikhyātavikramaḥ",
    "GE07mbh_01_u:061.022a": "ekacakra iti khyāta āsīd yas tu mahāsuraḥ",
    "GE07mbh_01_u:061.022c": "prativindhya iti khyāto babhūva prathitaḥ kṣitau",
    "GE07mbh_01_u:061.023a": "virūpākṣas tu daiteyaś citrayodhī mahāsuraḥ",
    "GE07mbh_01_u:061.023c": "citravarmeti vikhyātaḥ kṣitāv āsīt sa pārthivaḥ",
    "GE07mbh_01_u:061.024a": "haras tv ariharo vīra āsīd yo dānavottamaḥ",
    "GE07mbh_01_u:061.024c": "suvāstur iti vikhyātaḥ sa jajñe manujarṣabhaḥ",
    "GE07mbh_01_u:061.025a": "aharas tu mahātejāḥ śatrupakṣakṣayaṃkaraḥ",
    "GE07mbh_01_u:061.025c": "bāhlīko nāma rājā sa babhūva prathitaḥ kṣitau",
    "GE07mbh_01_u:061.026a": "nicandraś candravaktraś ca ya āsīd asurottamaḥ",
    "GE07mbh_01_u:061.026c": "muñjakeśa iti khyātaḥ śrīmān āsīt sa pārthivaḥ",
    "GE07mbh_01_u:061.027a": "nikumbhas tv ajitaḥ saṃkhye mahāmatir ajāyata",
    "GE07mbh_01_u:061.027c": "bhūmau bhūmipatiḥ śreṣṭho devādhipa iti smṛtaḥ",
    "GE07mbh_01_u:061.028a": "śarabho nāma yas teṣāṃ daiteyānāṃ mahāsuraḥ",
    "GE07mbh_01_u:061.028c": "pauravo nāma rājarṣiḥ sa babhūva nareṣv iha",
    "GE07mbh_01_u:061.028d-0555_01": "kāpathas tu mahāvīryaḥ śrīmān rājan mahāsuraḥ",
    "GE07mbh_01_u:061.028d-0555_02": "supārśva iti vikhyātaḥ kṣitau jajñe mahīpatiḥ",
    "GE07mbh_01_u:061.028d-0555_03": "krathas tu rājan rājarṣiḥ kṣitau jajñe mahāsuraḥ",
    "GE07mbh_01_u:061.028d-0555_04": "pārvateya iti khyātaḥ kāñcanācalasaṃnibhaḥ",
    "GE07mbh_01_u:061.029a": "dvitīyaḥ śalabhas teṣām asurāṇāṃ babhūva yaḥ",
    "GE07mbh_01_u:061.029c": "prahrādo nāma bāhlīkaḥ sa babhūva narādhipaḥ",
    "GE07mbh_01_u:061.030a": "candras tu ditijaśreṣṭho loke tārādhipopamaḥ",
    "GE07mbh_01_u:061.030b-0556_01": "candravarmeti vikhyātaḥ kāmbojānāṃ narādhipaḥ",
    "GE07mbh_01_u:061.030b-0556_02": "arka ity abhivikhyāto yas tu dānavapuṃgavaḥ",
    "GE07mbh_01_u:061.030c": "ṛṣiko nāma rājarṣir babhūva nṛpasattamaḥ",
    "GE07mbh_01_u:061.031a": "mṛtapā iti vikhyāto ya āsīd asurottamaḥ",
    "GE07mbh_01_u:061.031c": "paścimānūpakaṃ viddhi taṃ nṛpaṃ nṛpasattama",
    "GE07mbh_01_u:061.032a": "gaviṣṭhas tu mahātejā yaḥ prakhyāto mahāsuraḥ",
    "GE07mbh_01_u:061.032c": "drumasena iti khyātaḥ pṛthivyāṃ so 'bhavan nṛpaḥ",
    "GE07mbh_01_u:061.033a": "mayūra iti vikhyātaḥ śrīmān yas tu mahāsuraḥ",
    "GE07mbh_01_u:061.033c": "sa viśva iti vikhyāto babhūva pṛthivīpatiḥ",
    "GE07mbh_01_u:061.034a": "suparṇa iti vikhyātas tasmād avarajas tu yaḥ",
    "GE07mbh_01_u:061.034c": "kālakīrtir iti khyātaḥ pṛthivyāṃ so 'bhavan nṛpaḥ",
    "GE07mbh_01_u:061.035a": "candrahanteti yas teṣāṃ kīrtitaḥ pravaro 'suraḥ",
    "GE07mbh_01_u:061.035c": "śunako nāma rājarṣiḥ sa babhūva narādhipaḥ",
    "GE07mbh_01_u:061.036a": "vināśanas tu candrasya ya ākhyāto mahāsuraḥ",
    "GE07mbh_01_u:061.036c": "jānakir nāma rājarṣiḥ sa babhūva narādhipaḥ",
    "GE07mbh_01_u:061.037a": "dīrghajihvas tu kauravya ya ukto dānavarṣabhaḥ",
    "GE07mbh_01_u:061.037c": "kāśirāja iti khyātaḥ pṛthivyāṃ pṛthivīpatiḥ",
    "GE07mbh_01_u:061.038a": "grahaṃ tu suṣuve yaṃ taṃ siṃhī candrārkamardanam",
    "GE07mbh_01_u:061.038c": "krātha ity abhivikhyātaḥ so 'bhavan manujādhipaḥ",
    "GE07mbh_01_u:061.039a": "anāyuṣas tu putrāṇāṃ caturṇāṃ pravaro 'suraḥ",
    "GE07mbh_01_u:061.039c": "vikṣaro nāma tejasvī vasumitro 'bhavan nṛpaḥ",
    "GE07mbh_01_u:061.040a": "dvitīyo vikṣarādyas tu narādhipa mahāsuraḥ",
    "GE07mbh_01_u:061.040c": "pāṃsurāṣṭrādhipa iti viśrutaḥ so 'bhavan nṛpaḥ",
    "GE07mbh_01_u:061.041a": "balavīra iti khyāto yas tv āsīd asurottamaḥ",
    "GE07mbh_01_u:061.041c": "pauṇḍramatsyaka ity eva sa babhūva narādhipaḥ",
    "GE07mbh_01_u:061.042a": "vṛtra ity abhivikhyāto yas tu rājan mahāsuraḥ",
    "GE07mbh_01_u:061.042c": "maṇimān nāma rājarṣiḥ sa babhūva narādhipaḥ",
    "GE07mbh_01_u:061.043a": "krodhahanteti yas tasya babhūvāvarajo 'suraḥ",
    "GE07mbh_01_u:061.043c": "daṇḍa ity abhivikhyātaḥ sa āsīn nṛpatiḥ kṣitau",
    "GE07mbh_01_u:061.044a": "krodhavardhana ity eva yas tv anyaḥ parikīrtitaḥ",
    "GE07mbh_01_u:061.044c": "daṇḍadhāra iti khyātaḥ so 'bhavan manujeśvaraḥ",
    "GE07mbh_01_u:061.045a": "kālakāyās tu ye putrās teṣām aṣṭau narādhipāḥ",
    "GE07mbh_01_u:061.045c": "jajñire rājaśārdūla śārdūlasamavikramāḥ",
    "GE07mbh_01_u:061.046a": "magadheṣu jayatsenaḥ śrīmān āsīt sa pārthivaḥ",
    "GE07mbh_01_u:061.046c": "aṣṭānāṃ pravaras teṣāṃ kāleyānāṃ mahāsuraḥ",
    "GE07mbh_01_u:061.047a": "dvitīyas tu tatas teṣāṃ śrīmān harihayopamaḥ",
    "GE07mbh_01_u:061.047c": "aparājita ity eva sa babhūva narādhipaḥ",
    "GE07mbh_01_u:061.048a": "tṛtīyas tu mahārāja mahābāhur mahāsuraḥ",
    "GE07mbh_01_u:061.048c": "niṣādādhipatir jajñe bhuvi",
    "GE07mbh_01_u:061.049a": "teṣām anyatamo yas tu caturthaḥ parikīrtitaḥ",
    "GE07mbh_01_u:061.049c": "śreṇimān iti vikhyātaḥ kṣitau rājarṣisattamaḥ",
    "GE07mbh_01_u:061.050a": "pañcamas tu babhūvaiṣāṃ pravaro yo mahāsuraḥ",
    "GE07mbh_01_u:061.050c": "mahaujā iti vikhyāto babhūveha paraṃtapaḥ",
    "GE07mbh_01_u:061.051a": "ṣaṣṭhas tu matimān yo vai teṣām āsīn mahāsuraḥ",
    "GE07mbh_01_u:061.051c": "abhīrur iti vikhyātaḥ kṣitau rājarṣisattamaḥ",
    "GE07mbh_01_u:061.051d-0557_01": "saptamas tu babhūvaiṣāṃ pravaro yo mahāsuraḥ",
    "GE07mbh_01_u:061.052a": "samudrasenaś ca nṛpas teṣām evābhavad gaṇāt",
    "GE07mbh_01_u:061.052c": "viśrutaḥ sāgarāntāyāṃ kṣitau dharmārthatattvavit",
    "GE07mbh_01_u:061.053a": "bṛhan nāmāṣṭamas teṣāṃ kāleyānāṃ paraṃtapaḥ",
    "GE07mbh_01_u:061.053c": "babhūva rājan dharmātmā sarvabhūtahite rataḥ",
    "GE07mbh_01_u:061.053d-0558_01": "kupathas tv atha vikhyāto dānavānāṃ mahābalaḥ",
    "GE07mbh_01_u:061.053d-0558_02": "pārvatīya iti khyātaḥ kāñcanācalasaṃnibhaḥ",
    "GE07mbh_01_u:061.053d-0558_03": "krathanas tu mahāvīryaḥ śrīmān rājan mahāsuraḥ",
    "GE07mbh_01_u:061.053d-0558_04": "supārśva iti vikhyātaḥ kṣitau jajñe mahīpatiḥ",
    "GE07mbh_01_u:061.053d-0558_05": "asurāṇāṃ tu yaḥ sūryaḥ śrīmān rājan mahāsuraḥ",
    "GE07mbh_01_u:061.053d-0558_06": "darado nāma bāhlīko varaḥ sarvamahīkṣitām",
    "GE07mbh_01_u:061.054a": "gaṇaḥ krodhavaśo nāma yas te rājan prakīrtitaḥ",
    "GE07mbh_01_u:061.054c": "tataḥ saṃjajñire vīrāḥ kṣitāv iha narādhipāḥ",
    "GE07mbh_01_u:061.055a": "nandikaḥ karṇaveṣṭaś ca siddhārthaḥ kīṭakas tathā",
    "GE07mbh_01_u:061.055c": "suvīraś ca subāhuś ca mahāvīro 'tha bāhlikaḥ",
    "GE07mbh_01_u:061.056a": "krodho vicityaḥ surasaḥ śrīmān nīlaś ca bhūmipaḥ",
    "GE07mbh_01_u:061.056c": "vīradhāmā ca kauravya bhūmipālaś ca nāmataḥ",
    "GE07mbh_01_u:061.057a": "dantavaktraś ca nāmāsīd durjayaś caiva nāmataḥ",
    "GE07mbh_01_u:061.057c": "rukmī ca nṛpaśārdūlo rājā ca janamejayaḥ",
    "GE07mbh_01_u:061.058a": "āṣāḍho vāyuvegaś ca bhūritejās tathaiva ca",
    "GE07mbh_01_u:061.058c": "ekalavyaḥ sumitraś ca vāṭadhāno 'tha gomukhaḥ",
    "GE07mbh_01_u:061.059a": "kārūṣakāś ca rājānaḥ kṣemadhūrtis tathaiva ca",
    "GE07mbh_01_u:061.059c": "śrutāyur uddhavaś caiva bṛhatsenas tathaiva ca",
    "GE07mbh_01_u:061.060a": "kṣemogratīrthaḥ kuharaḥ kaliṅgeṣu narādhipaḥ",
    "GE07mbh_01_u:061.060c": "matimāṃś ca manuṣyendra īśvaraś ceti viśrutaḥ",
    "GE07mbh_01_u:061.061a": "gaṇāt krodhavaśād evaṃ rājapūgo 'bhavat kṣitau",
    "GE07mbh_01_u:061.061c": "jātaḥ purā mahārāja mahākīrtir mahābalaḥ",
    "GE07mbh_01_u:061.061d-0559_01": "kālanemir iti khyāto dānavānāṃ mahābalaḥ",
    "GE07mbh_01_u:061.061d-0559_02": "sa kaṃsa iti vikhyāta ugrasenasuto balī",
    "GE07mbh_01_u:061.062a": "yas tv āsīd devako nāma devarājasamadyutiḥ",
    "GE07mbh_01_u:061.062c": "sa gandharvapatir mukhyaḥ kṣitau jajñe narādhipaḥ",
    "GE07mbh_01_u:061.063a": "bṛhaspater bṛhatkīrter devarṣer viddhi bhārata",
    "GE07mbh_01_u:061.063c": "aṃśād droṇaṃ samutpannaṃ bhāradvājam ayonijam",
    "GE07mbh_01_u:061.064a": "dhanvināṃ nṛpaśārdūla yaḥ sa sarvāstravittamaḥ",
    "GE07mbh_01_u:061.064c": "bṛhatkīrtir mahātejāḥ saṃjajñe manujeṣv iha",
    "GE07mbh_01_u:061.065a": "dhanurvede ca vede ca yaṃ taṃ vedavido viduḥ",
    "GE07mbh_01_u:061.065c": "variṣṭham indrakarmāṇaṃ droṇaṃ svakulavardhanam",
    "GE07mbh_01_u:061.066a": "mahādevāntakābhyāṃ ca kāmāt krodhāc ca bhārata",
    "GE07mbh_01_u:061.066c": "ekatvam upapannānāṃ jajñe śūraḥ paraṃtapaḥ",
    "GE07mbh_01_u:061.067a": "aśvatthāmā mahāvīryaḥ",
    "GE07mbh_01_u:061.067c": "vīraḥ kamalapatrākṣaḥ kṣitāv āsīn narādhipa",
    "GE07mbh_01_u:061.068a": "jajñire vasavas tv aṣṭau gaṅgāyāṃ śaṃtanoḥ sutāḥ",
    "GE07mbh_01_u:061.068c": "vasiṣṭhasya ca śāpena niyogād vāsavasya ca",
    "GE07mbh_01_u:061.069a": "teṣām avarajo bhīṣmaḥ kurūṇām abhayaṃkaraḥ",
    "GE07mbh_01_u:061.069c": "matimān vedavid vāgmī",
    "GE07mbh_01_u:061.070a": "jāmadagnyena rāmeṇa yaḥ sa sarvavidāṃ varaḥ",
    "GE07mbh_01_u:061.070c": "ayudhyata mahātejā bhārgaveṇa mahātmanā",
    "GE07mbh_01_u:061.071a": "yas tu rājan kṛpo nāma brahmarṣir abhavat kṣitau",
    "GE07mbh_01_u:061.071c": "rudrāṇāṃ taṃ gaṇād viddhi saṃbhūtam atipauruṣam",
    "GE07mbh_01_u:061.072a": "śakunir nāma yas tv āsīd rājā loke mahārathaḥ",
    "GE07mbh_01_u:061.072c": "dvāparaṃ viddhi taṃ rājan saṃbhūtam arimardanam",
    "GE07mbh_01_u:061.073a": "sātyakiḥ satyasaṃdhas tu yo 'sau vṛṣṇikulodvahaḥ",
    "GE07mbh_01_u:061.073c": "pakṣāt sa jajñe marutāṃ devānām arimardanaḥ",
    "GE07mbh_01_u:061.074a": "drupadaś cāpi rājarṣis tata evābhavad gaṇāt",
    "GE07mbh_01_u:061.074c": "mānuṣe nṛpa loke 'smin sarvaśastrabhṛtāṃ varaḥ",
    "GE07mbh_01_u:061.075a": "tataś ca kṛtavarmāṇaṃ viddhi rājañ janādhipam",
    "GE07mbh_01_u:061.075c": "jātam apratikarmāṇaṃ kṣatriyarṣabhasattamam",
    "GE07mbh_01_u:061.076a": "marutāṃ tu gaṇād viddhi saṃjātam arimardanam",
    "GE07mbh_01_u:061.076c": "virāṭaṃ nāma rājarṣiṃ pararāṣṭrapratāpanam",
    "GE07mbh_01_u:061.077a": "ariṣṭāyās tu yaḥ putro haṃsa ity abhiviśrutaḥ",
    "GE07mbh_01_u:061.077c": "sa gandharvapatir jajñe kuruvaṃśavivardhanaḥ",
    "GE07mbh_01_u:061.078a": "dhṛtarāṣṭra iti khyātaḥ kṛṣṇadvaipāyanād api",
    "GE07mbh_01_u:061.078c": "dīrghabāhur mahātejāḥ prajñācakṣur narādhipaḥ",
    "GE07mbh_01_u:061.078e": "mātur doṣād ṛṣeḥ kopād andha eva vyajāyata",
    "GE07mbh_01_u:061.078f-0560_01": "tasyaivāvarajo bhrātā mahāsattvo mahābalaḥ",
    "GE07mbh_01_u:061.078f-0560_02": "sa pāṇḍur iti vikhyātaḥ satyadharmarataḥ śuciḥ",
    "GE07mbh_01_u:061.078f-0561_01": "marutāṃ tu gaṇād vīraḥ sarvaśastrabhṛtāṃ varaḥ",
    "GE07mbh_01_u:061.078f-0561_02": "pāṇḍur jajñe mahābhāga tava pūrvapitāmahaḥ",
    "GE07mbh_01_u:061.079a": "atres tu sumahābhāgaṃ putraṃ putravatāṃ varam",
    "GE07mbh_01_u:061.079c": "viduraṃ viddhi loke 'smiñ jātaṃ buddhimatāṃ varam",
    "GE07mbh_01_u:061.080a": "kaler aṃśāt tu saṃjajñe bhuvi duryodhano nṛpaḥ",
    "GE07mbh_01_u:061.080c": "durbuddhir durmatiś caiva kurūṇām ayaśaskaraḥ",
    "GE07mbh_01_u:061.081a": "jagato yaḥ sa sarvasya vidviṣṭaḥ kalipūruṣaḥ",
    "GE07mbh_01_u:061.081c": "yaḥ sarvāṃ ghātayām āsa pṛthivīṃ puruṣādhamaḥ",
    "GE07mbh_01_u:061.081e": "yena vairaṃ samuddīptaṃ bhūtāntakaraṇaṃ mahat",
    "GE07mbh_01_u:061.082a": "paulastyā bhrātaraḥ sarve jajñire manujeṣv iha",
    "GE07mbh_01_u:061.082c": "śataṃ duḥśāsanādīnāṃ sarveṣāṃ krūrakarmaṇām",
    "GE07mbh_01_u:061.083a": "durmukho duḥsahaś caiva ye cānye nānuśabditāḥ",
    "GE07mbh_01_u:061.083c": "duryodhanasahāyās te paulastyā bharatarṣabha",
    "GE07mbh_01_u:061.083d-041_0001": "janamejaya uvāca vaiśyāputro yuyutsuś ca dhārtarāṣṭraḥ śatādhikaḥ",
    "GE07mbh_01_u:061.083d-041_0002": "jyeṣṭhānujyeṣṭhatāṃ caiva nāmadheyāni vā vibho",
    "GE07mbh_01_u:061.083d-041_0003": "vaiśaṃpāyana uvāca dhṛtarāṣṭrasya putrāṇām ānupūrvyeṇa kīrtaya",
    "GE07mbh_01_u:061.083d-041_0004": "duryodhano yuyutsuś ca rājan duḥśāsanas tathā",
    "GE07mbh_01_u:061.083d-041_0005": "duḥsaho duḥśalaś caiva durmukhaś ca tathāparaḥ",
    "GE07mbh_01_u:061.083d-041_0006": "viviṃśatir vikarṇaś ca jalasaṃdhaḥ sulocanaḥ vindānuvindau durdharṣaḥ subāhur duṣpradharṣaṇaḥ",
    "GE07mbh_01_u:061.083d-041_0008": "durmarṣaṇo durmukhaś ca duṣkarṇaḥ karṇa eva ca",
    "GE07mbh_01_u:061.083d-041_0009": "citropacitrau citrākṣaś cārucitrāṅgadaś ca ha durmado duṣpraharṣaś ca vivitsur vikaṭaḥ samaḥ",
    "GE07mbh_01_u:061.083d-041_0011": "ūrṇanābhaḥ sunābhaś ca tathā nandopanandakau senāpatiḥ suṣeṇaś ca kuṇḍodaramahodarau",
    "GE07mbh_01_u:061.083d-041_0013": "citrabāhuś citravarmā suvarmā durvimocanaḥ",
    "GE07mbh_01_u:061.083d-041_0014": "ayobāhur mahābāhuś citracāpasukuṇḍalau",
    "GE07mbh_01_u:061.083d-041_0015": "bhīmavego bhīmabalo balākī balavardhanaḥ",
    "GE07mbh_01_u:061.083d-041_0016": "ugrāyudho bhīmaśaraḥ kanakāyur dṛḍhāyudhaḥ",
    "GE07mbh_01_u:061.083d-041_0017": "dṛḍhavarmā dṛḍhakṣatraḥ somakīrtir anūdaraḥ",
    "GE07mbh_01_u:061.083d-041_0018": "jarāsaṃdho dṛḍhasaṃdhaḥ satyasaṃdhaḥ sahasravāk",
    "GE07mbh_01_u:061.083d-041_0019": "ugraśravā ugrasenaḥ senānīr duṣparājayaḥ",
    "GE07mbh_01_u:061.083d-041_0020": "aparājitaḥ paṇḍitako viśālākṣo durādharaḥ",
    "GE07mbh_01_u:061.083d-041_0021": "dṛḍhahastaḥ suhastaś ca vātavegasuvarcasau",
    "GE07mbh_01_u:061.083d-041_0022": "ādityaketur bahvāśī nāgadantograyāyinau",
    "GE07mbh_01_u:061.083d-041_0023": "kavacī niṣaṅgī pāśī daṇḍadhāro dhanurgrahaḥ ugro bhīmaratho vīro vīrabāhur alolupaḥ",
    "GE07mbh_01_u:061.083d-041_0025": "abhayo raudrakarmā ca tathā dṛḍharathaś ca yaḥ",
    "GE07mbh_01_u:061.083d-041_0026": "anādhṛṣyaḥ kuṇḍabhedī virāvī dīrghalocanaḥ",
    "GE07mbh_01_u:061.083d-041_0027": "dīrghabāhur mahābāhur vyūḍhoruḥ kanakadhvajaḥ",
    "GE07mbh_01_u:061.083d-041_0028": "kuṇḍāśī virajāś caiva duḥśalā ca śatādhikā",
    "GE07mbh_01_u:061.083d-041_0029": "vaiśyāputro yuyutsuś ca dhārtarāṣṭraḥ śatādhikaḥ etad ekaśataṃ rājan kanyā caikā prakīrtitā",
    "GE07mbh_01_u:061.083d-041_0031": "nāmadheyānupūrvyā ca jyeṣṭhānujyeṣṭhatāṃ viduḥ",
    "GE07mbh_01_u:061.083d-041_0032": "sarve tv atirathāḥ śūrāḥ sarve yuddhaviśāradāḥ",
    "GE07mbh_01_u:061.083d-041_0033": "sarve vedavidaś caiva rājaśāstre ca pāragāḥ",
    "GE07mbh_01_u:061.083d-041_0034": "sarve saṃsargavidyāsu vidyābhijanaśobhinaḥ",
    "GE07mbh_01_u:061.083d-041_0035": "sarveṣām anurūpāś ca kṛtā dārā mahīpate",
    "GE07mbh_01_u:061.083d-041_0036": "duḥśalāṃ caiva samaye sindhurājāya kauravaḥ jayadrathāya pradadau saubalānumate tadā",
    "GE07mbh_01_u:061.084a": "dharmasyāṃśaṃ tu rājānaṃ viddhi rājan yudhiṣṭhiram",
    "GE07mbh_01_u:061.084c": "bhīmasenaṃ tu vātasya devarājasya cārjunam",
    "GE07mbh_01_u:061.085a": "aśvinos tu tathaivāṃśau rūpeṇāpratimau bhuvi",
    "GE07mbh_01_u:061.085c": "nakulaḥ sahadevaś ca sarvalokamanoharau",
    "GE07mbh_01_u:061.086a": "yaḥ suvarcā iti khyātaḥ somaputraḥ pratāpavān",
    "GE07mbh_01_u:061.086c": "abhimanyur bṛhatkīrtir arjunasya suto 'bhavat",
    "GE07mbh_01_u:061.086d-042_0001": "yasyāvataraṇe rājan surān somo 'bravīd vacaḥ",
    "GE07mbh_01_u:061.086d-042_0002": "nāhaṃ dadyāṃ priyaṃ putraṃ preyāṃsam api jīvitāt",
    "GE07mbh_01_u:061.086d-042_0003": "samayaḥ kriyatām eṣa na śakyam ativartitum",
    "GE07mbh_01_u:061.086d-042_0004": "surakāryaṃ hi naḥ kāryam asurāṇāṃ kṣitau vadhaḥ",
    "GE07mbh_01_u:061.086d-042_0005": "tatra yāsyatyayaṃ varcā na ca sthāsyati me ciram aindrir naras tu bhavitā yasya nārāyaṇaḥ sakhā",
    "GE07mbh_01_u:061.086d-042_0007": "so 'rjunety abhivikhyātaḥ pāṇḍoḥ putraḥ pratāpavān",
    "GE07mbh_01_u:061.086d-042_0008": "tasyāyaṃ bhavitā putro bālo bhuvi mahārathaḥ",
    "GE07mbh_01_u:061.086d-042_0009": "tatra ṣoḍaśa varṣāṇi sthāsyaty amarasattamāḥ asya ṣoḍaśavarṣasya sa saṃgrāmo bhaviṣyati",
    "GE07mbh_01_u:061.086d-042_0011": "yatrāṃśā vaḥ kariṣyanti karma dānavasūdanam",
    "GE07mbh_01_u:061.086d-042_0012": "naranārāyaṇābhyāṃ tu sa saṃgrāmo vinākṛtaḥ",
    "GE07mbh_01_u:061.086d-042_0013": "cakravyūhaṃ samāsthāya yodhayiṣyanti cāsurāḥ",
    "GE07mbh_01_u:061.086d-042_0014": "vimukhāñ śātravān sarvān kārayiṣyati me sutaḥ",
    "GE07mbh_01_u:061.086d-042_0015": "bālaḥ praviśya taṃ vyūham abhedyaṃ vicariṣyati",
    "GE07mbh_01_u:061.086d-042_0016": "mahārathānāṃ vīrāṇāṃ kadanaṃ ca kariṣyati sarveṣāṃ caiva śatrūṇāṃ caturthāṃśaṃ nayiṣyati",
    "GE07mbh_01_u:061.086d-042_0018": "dinārdhena mahābāhuḥ pretarājapuraṃ prati",
    "GE07mbh_01_u:061.086d-042_0019": "tato mahārathair vīraiḥ sametya bahubhī raṇe",
    "GE07mbh_01_u:061.086d-042_0020": "dinakṣaye mahābāhur mayā bhūyaḥ sameṣyati ekaṃ vaṃśakaraṃ vīraṃ putraṃ vai janayiṣyati",
    "GE07mbh_01_u:061.086d-042_0022": "pranaṣṭaṃ bhārataṃ vaṃśaṃ sa bhūyo dhārayiṣyati",
    "GE07mbh_01_u:061.086d-042_0023": "etat somavacaḥ śrutvā tathāstv iti divaukasaḥ",
    "GE07mbh_01_u:061.086d-042_0024": "pratyūcuḥ sahitāḥ sarve tārādhipam apūjayan evaṃ te kathitaṃ rājaṃs tava janma pituḥ pituḥ",
    "GE07mbh_01_u:061.087a": "agner aṃśaṃ tu viddhi tvaṃ dhṛṣṭadyumnaṃ mahāratham",
    "GE07mbh_01_u:061.087c": "śikhaṇḍinam atho rājan strīpuṃsaṃ viddhi rākṣasam",
    "GE07mbh_01_u:061.088a": "draupadeyāś ca ye pañca babhūvur bharatarṣabha",
    "GE07mbh_01_u:061.088c": "viśvedevagaṇān rājaṃs tān viddhi bharatarṣabha",
    "GE07mbh_01_u:061.088d-0562_01": "bhīmasenād rākṣasendro guhyakebhyas tv ajāyata",
    "GE07mbh_01_u:061.088d-0562_02": "jayasya parirakṣārthaṃ sa hi sṛṣṭo mahātmanā",
    "GE07mbh_01_u:061.088d-0563_01": "sarveṣāṃ devatābhāgaṃ dattvā viddhi mahīpate prativindhyaḥ sutasomaḥ śrutakīrtis tathāparaḥ",
    "GE07mbh_01_u:061.088d-043_0002": "nākuliś ca śatānīkaḥ śrutasenaś ca vīryavān",
    "GE07mbh_01_u:061.088d-043_0003": "śūro nāma yaduśreṣṭho vasudevapitābhavat",
    "GE07mbh_01_u:061.088d-043_0004": "tasya kanyā pṛthā nāma rūpeṇāsadṛśī bhuvi",
    "GE07mbh_01_u:061.088d-043_0005": "pituḥ svasrīyaputrāya so 'napatyāya vīryavān",
    "GE07mbh_01_u:061.088d-043_0006": "agram agre pratijñāya svasyāpatyasya vai tadā",
    "GE07mbh_01_u:061.088d-043_0007": "agrajāteti tāṃ kanyāṃ śūro 'nugrahakāṅkṣayā",
    "GE07mbh_01_u:061.088d-043_0008": "adadat kuntibhojāya sa tāṃ duhitaraṃ tadā",
    "GE07mbh_01_u:061.088d-043_0009": "sā niyuktā pitur gehe brāhmaṇātithipūjane ugraṃ paryacarad ghoraṃ brāhmaṇaṃ saṃśitavratam",
    "GE07mbh_01_u:061.088d-043_0011": "nigūḍhaniścayaṃ dharme yaṃ taṃ durvāsasaṃ viduḥ",
    "GE07mbh_01_u:061.088d-043_0012": "tam ugraṃ śaṃsitātmānaṃ sarvayatnair atoṣayat tuṣṭo 'bhicārasaṃyuktam ācacakṣe yathāvidhi",
    "GE07mbh_01_u:061.088d-043_0014": "uvāca caināṃ bhagavān prīto 'smi subhage tava",
    "GE07mbh_01_u:061.088d-043_0015": "yaṃ yaṃ devaṃ tvam etena mantreṇāvāhayiṣyasi",
    "GE07mbh_01_u:061.088d-043_0016": "tasya tasya prasādāt tvaṃ devi putrāñ janiṣyasi",
    "GE07mbh_01_u:061.088d-043_0017": "evam uktā ca sā bālā tadā kautūhalānvitā",
    "GE07mbh_01_u:061.088d-043_0018": "kanyā satī devam arkam ājuhāva yaśasvinī",
    "GE07mbh_01_u:061.088d-043_0019": "prakāśakarmā tapanas tasyāṃ garbhaṃ dadhau tadā",
    "GE07mbh_01_u:061.088d-043_0020": "ajījanat sutaṃ cāsyāṃ sarvaśastrabhṛtāṃ varam sakuṇḍalaṃ sakavacaṃ devagarbhaṃ śriyānvitam",
    "GE07mbh_01_u:061.088d-043_0022": "divākarasamaṃ dīptyā cārusarvāṅgabhūṣaṇam",
    "GE07mbh_01_u:061.088d-043_0023": "nigūhayantī jātaṃ vai bandhupakṣabhayāt tadā utsasarja jale kuntī taṃ kumāraṃ yaśasvinam",
    "GE07mbh_01_u:061.088d-043_0025": "tam utsṛṣṭaṃ jale garbhaṃ rādhābhartā mahāyaśāḥ",
    "GE07mbh_01_u:061.088d-043_0026": "rādhāyāḥ kalpayām āsa putraṃ so 'dhirathas tadā",
    "GE07mbh_01_u:061.088d-043_0027": "cakratur nāmadheyaṃ ca tasya bālasya tāv ubhau",
    "GE07mbh_01_u:061.088d-043_0028": "dampatī vasuṣeṇeti dikṣu sarvāsu viśrutam sa vardhamāno balavān sarvāstreṣūttamo 'bhavat",
    "GE07mbh_01_u:061.088d-043_0030": "ā pṛṣṭhatāpāc ca tadā jajāpa japatāṃ varaḥ",
    "GE07mbh_01_u:061.088d-043_0031": "yasmin kāle japann āste dhīmān satyaparākramaḥ",
    "GE07mbh_01_u:061.088d-043_0032": "nādeyaṃ brāhmaṇeṣv āsīt tasmin kāle mahātmanaḥ",
    "GE07mbh_01_u:061.088d-043_0033": "tam indro brāhmaṇo bhūtvā putrārthe bhūtabhāvanaḥ",
    "GE07mbh_01_u:061.088d-043_0034": "yayāce kuṇḍale vīraṃ kavacaṃ ca sahāṅgajam",
    "GE07mbh_01_u:061.088d-043_0035": "utkṛtya karṇo hy adadat kuṇḍale kavacaṃ ca tat śaktiṃ śakro 'dadat tasmai vismitaś cedam abravīt",
    "GE07mbh_01_u:061.088d-043_0037": "devāsuramanuṣyāṇāṃ gandharvoragarakṣasām yasmin kṣepsyasi durdharṣa sa eko na bhaviṣyati",
    "GE07mbh_01_u:061.088d-043_0039": "purā nāma tu tasyāsīd vasuṣeṇeti viśrutam",
    "GE07mbh_01_u:061.088d-043_0040": "tato vaikartanaḥ karṇaḥ karmaṇā tena so 'bhavat",
    "GE07mbh_01_u:061.089a": "āmuktakavacaḥ karṇo yas tu jajñe mahārathaḥ",
    "GE07mbh_01_u:061.089b-0564_01": "karṇa ity abhivikhyātaḥ pṛthāyāḥ prathamaḥ sutaḥ",
    "GE07mbh_01_u:061.089b-0564_02": "sa tu sūtakule vīro vavṛdhe rājasattama",
    "GE07mbh_01_u:061.089b-0564_03": "karṇaṃ naravaraśreṣṭhaṃ śreṣṭhaṃ sarvadhanuṣmatām",
    "GE07mbh_01_u:061.089b-0564_04": "duryodhanasya sacivaṃ mantriṇaṃ śakuneḥ samam",
    "GE07mbh_01_u:061.089c": "divākarasya taṃ viddhi devasyāṃśam anuttamam",
    "GE07mbh_01_u:061.090a": "yas tu nārāyaṇo nāma devadevaḥ sanātanaḥ",
    "GE07mbh_01_u:061.090b-0565_01": "vaśitā sarvabhūtānāṃ saṃhartā cāparājitaḥ",
    "GE07mbh_01_u:061.090c": "tasyāṃśo mānuṣeṣv āsīd vāsudevaḥ pratāpavān",
    "GE07mbh_01_u:061.091a": "śeṣasyāṃśas tu nāgasya baladevo mahābalaḥ",
    "GE07mbh_01_u:061.091c": "sanatkumāraṃ pradyumnaṃ viddhi rājan mahaujasam",
    "GE07mbh_01_u:061.092a": "evam anye manuṣyendra bahavo 'ṃśā divaukasām",
    "GE07mbh_01_u:061.092c": "jajñire vasudevasya kule kulavivardhanāḥ",
    "GE07mbh_01_u:061.093a": "gaṇas tv apsarasāṃ yo vai mayā rājan prakīrtitaḥ",
    "GE07mbh_01_u:061.093c": "tasya bhāgaḥ kṣitau jajñe niyogād vāsavasya ca",
    "GE07mbh_01_u:061.094a": "tāni ṣoḍaśa devīnāṃ sahasrāṇi narādhipa",
    "GE07mbh_01_u:061.094c": "babhūvur mānuṣe loke nārāyaṇaparigrahaḥ",
    "GE07mbh_01_u:061.095a": "śriyas tu bhāgaḥ saṃjajñe ratyarthaṃ pṛthivītale",
    "GE07mbh_01_u:061.095b-0566_01": "bhīṣmakasya kule sādhvī rukmiṇī nāma nāmataḥ",
    "GE07mbh_01_u:061.095b-0566_02": "draupadī tv atha saṃjajñe śacībhāgād aninditā",
    "GE07mbh_01_u:061.095c": "drupadasya kule kanyā vedimadhyād aninditā",
    "GE07mbh_01_u:061.096a": "nātihrasvā na mahatī",
    "GE07mbh_01_u:061.096c": "padmāyatākṣī suśroṇī asitāyatamūrdhajā",
    "GE07mbh_01_u:061.097a": "sarvalakṣaṇasaṃpannā vaiḍūryamaṇisaṃnibhā",
    "GE07mbh_01_u:061.097c": "pañcānāṃ puruṣendrāṇāṃ cittapramathinī rahaḥ",
    "GE07mbh_01_u:061.098a": "siddhir dhṛtiś ca ye devyau pañcānāṃ mātarau tu te",
    "GE07mbh_01_u:061.098c": "kuntī mādrī ca jajñāte matis tu subalātmajā",
    "GE07mbh_01_u:061.099a": "iti devāsurāṇāṃ te gandharvāpsarasāṃ tathā",
    "GE07mbh_01_u:061.099c": "aṃśāvataraṇaṃ rājan rākṣasānāṃ ca kīrtitam",
    "GE07mbh_01_u:061.100a": "ye pṛthivyāṃ samudbhūtā rājāno yuddhadurmadāḥ",
    "GE07mbh_01_u:061.100c": "mahātmāno yadūnāṃ ca ye jātā vipule kule",
    "GE07mbh_01_u:061.100d-0567_01": "ye ca yasmin kule jātā rājāno bhūritejasaḥ",
    "GE07mbh_01_u:061.100d-0568_01": "brāhmaṇāḥ kṣatriyā vaiśyā mayā te parikīrtitāḥ",
    "GE07mbh_01_u:061.100d-0569_01": "ete tu mukhyāḥ kathitā mayā te rājasattama",
    "GE07mbh_01_u:061.101a": "dhanyaṃ yaśasyaṃ putrīyam āyuṣyaṃ vijayāvaham",
    "GE07mbh_01_u:061.101c": "idam aṃśāvataraṇaṃ śrotavyam anasūyatā",
    "GE07mbh_01_u:061.102a": "aṃśāvataraṇaṃ śrutvā devagandharvarakṣasām",
    "GE07mbh_01_u:061.102c": "prabhavāpyayavit prājño na kṛcchreṣv avasīdati",
    "GE07mbh_01_u:062.001": "janamejaya uvāca",
    "GE07mbh_01_u:062.001a": "tvattaḥ śrutam idaṃ brahman devadānavarakṣasām",
    "GE07mbh_01_u:062.001c": "aṃśāvataraṇaṃ samyag gandharvāpsarasāṃ tathā",
    "GE07mbh_01_u:062.002-0570_01": "dharmārthakāmasahitaṃ rājarṣīṇāṃ prakīrtitam",
    "GE07mbh_01_u:062.002-0570_02": "pavitraṃ kīrtyamānaṃ me nibodhedaṃ manīṣiṇām janamejayaḥ",
    "GE07mbh_01_u:062.002-0571_01": "bhagavan vistareṇeha bharatasya mahātmanaḥ",
    "GE07mbh_01_u:062.002-0571_02": "janma karma ca śuśrūṣus tan me śaṃsitum arhasi",
    "GE07mbh_01_u:062.002a": "imaṃ tu bhūya icchāmi kurūṇāṃ vaṃśam āditaḥ",
    "GE07mbh_01_u:062.002c": "kathyamānaṃ tvayā vipra viprarṣigaṇasaṃnidhau",
    "GE07mbh_01_u:062.003": "vaiśaṃpāyana uvāca",
    "GE07mbh_01_u:062.003a": "pauravāṇāṃ vaṃśakaro duḥṣanto nāma vīryavān",
    "GE07mbh_01_u:062.003c": "pṛthivyāś caturantāyā goptā bharatasattama",
    "GE07mbh_01_u:062.004a": "caturbhāgaṃ bhuvaḥ kṛtsnaṃ sa bhuṅkte manujeśvaraḥ",
    "GE07mbh_01_u:062.004c": "samudrāvaraṇāṃś cāpi deśān sa samitiṃjayaḥ",
    "GE07mbh_01_u:062.005a": "āmlecchāṭavikān sarvān sa bhuṅkte ripumardanaḥ",
    "GE07mbh_01_u:062.005c": "ratnākarasamudrāntāṃś cāturvarṇyajanāvṛtān",
    "GE07mbh_01_u:062.006a": "na varṇasaṃkarakaro nākṛṣyakarakṛjjanaḥ",
    "GE07mbh_01_u:062.006c": "na pāpakṛt kaś cid āsīt tasmin rājani śāsati",
    "GE07mbh_01_u:062.007a": "dharmyāṃ ratiṃ sevamānā dharmārthāv abhipedire",
    "GE07mbh_01_u:062.007c": "tadā narā naravyāghra tasmiñ janapadeśvare",
    "GE07mbh_01_u:062.008a": "nāsīc corabhayaṃ tāta na kṣudhābhayam aṇv api",
    "GE07mbh_01_u:062.008c": "nāsīd vyādhibhayaṃ cāpi tasmiñ janapadeśvare",
    "GE07mbh_01_u:062.009a": "svair dharmai remire varṇā daive karmaṇi niḥspṛhāḥ",
    "GE07mbh_01_u:062.009c": "tam āśritya mahīpālam āsaṃś caivākutobhayāḥ",
    "GE07mbh_01_u:062.010a": "kālavarṣī ca parjanyaḥ sasyāni phalavanti ca",
    "GE07mbh_01_u:062.010c": "sarvaratnasamṛddhā ca mahī vasumatī tadā",
    "GE07mbh_01_u:062.010d-0572_01": "svakarmaniratā viprā nānṛtaṃ teṣu vidyate",
    "GE07mbh_01_u:062.011a": "sa cādbhutamahāvīryo vajrasaṃhanano yuvā",
    "GE07mbh_01_u:062.011c": "udyamya mandaraṃ dorbhyāṃ haret savanakānanam",
    "GE07mbh_01_u:062.012a": "dhanuṣy atha gadāyuddhe tsarupraharaṇeṣu ca",
    "GE07mbh_01_u:062.012c": "nāgapṛṣṭhe 'śvapṛṣṭhe ca babhūva pariniṣṭhitaḥ",
    "GE07mbh_01_u:062.013a": "bale viṣṇusamaś cāsīt tejasā bhāskaropamaḥ",
    "GE07mbh_01_u:062.013c": "akṣubdhatve 'rṇavasamaḥ sahiṣṇutve dharāsamaḥ",
    "GE07mbh_01_u:062.014a": "saṃmataḥ sa mahīpālaḥ prasannapurarāṣṭravān",
    "GE07mbh_01_u:062.014c": "bhūyo dharmaparair bhāvair viditaṃ janam āvasat janamejaya uvāca",
    "GE07mbh_01_u:063.000-0573_01": "saṃbhavaṃ bharatasyāhaṃ caritaṃ ca mahāmateḥ",
    "GE07mbh_01_u:063.000-0573_02": "śakuntalāyāś cotpattiṃ śrotum icchāmi tattvataḥ",
    "GE07mbh_01_u:063.000-0573_03": "duṣyantena ca vīreṇa yathā prāptā śakuntalā",
    "GE07mbh_01_u:063.000-0573_04": "taṃ vai puruṣasiṃhasya bhagavan vistaraṃ tv aham",
    "GE07mbh_01_u:063.000-0573_05": "śrotum icchāmi tattvajña sarvaṃ matimatāṃ vara",
    "GE07mbh_01_u:063.001": "vaiśaṃpāyana uvāca",
    "GE07mbh_01_u:063.001a": "sa kadā cin mahābāhuḥ prabhūtabalavāhanaḥ",
    "GE07mbh_01_u:063.001c": "vanaṃ jagāma gahanaṃ hayanāgaśatair vṛtaḥ",
    "GE07mbh_01_u:063.002a": "khaḍgaśaktidharair vīrair gadāmusalapāṇibhiḥ",
    "GE07mbh_01_u:063.002c": "prāsatomarahastaiś ca yayau yodhaśatair vṛtaḥ",
    "GE07mbh_01_u:063.003a": "siṃhanādaiś ca yodhānāṃ",
    "GE07mbh_01_u:063.003c": "rathanemisvanaiś cāpi sanāgavarabṛṃhitaiḥ",
    "GE07mbh_01_u:063.003d-0574_01": "nānāyudhadharaiś cāpi nānāveṣadharais tathā",
    "GE07mbh_01_u:063.004a": "heṣitasvanamiśraiś ca kṣveḍitāsphoṭitasvanaiḥ",
    "GE07mbh_01_u:063.004c": "āsīt kilakilāśabdas tasmin gacchati pārthive",
    "GE07mbh_01_u:063.005a": "prāsādavaraśṛṅgasthāḥ parayā nṛpaśobhayā",
    "GE07mbh_01_u:063.005c": "dadṛśus taṃ striyas tatra śūram ātmayaśaskaram",
    "GE07mbh_01_u:063.006a": "śakropamam amitraghnaṃ paravāraṇavāraṇam",
    "GE07mbh_01_u:063.006b-0575_01": "balena caturaṅgeṇa vṛtaḥ paramavalgunā",
    "GE07mbh_01_u:063.006c": "paśyantaḥ strīgaṇās tatra śastrapāṇiṃ sma menire",
    "GE07mbh_01_u:063.007a": "ayaṃ sa puruṣavyāghro raṇe 'dbhutaparākramaḥ",
    "GE07mbh_01_u:063.007c": "yasya bāhubalaṃ prāpya na bhavanty asuhṛdgaṇāḥ",
    "GE07mbh_01_u:063.008a": "iti vāco bruvantyas tāḥ striyaḥ premṇā narādhipam",
    "GE07mbh_01_u:063.008c": "tuṣṭuvuḥ puṣpavṛṣṭīś ca sasṛjus tasya mūrdhani",
    "GE07mbh_01_u:063.009a": "tatra tatra ca viprendraiḥ stūyamānaḥ samantataḥ",
    "GE07mbh_01_u:063.009c": "niryayau parayā prītyā vanaṃ mṛgajighāṃsayā",
    "GE07mbh_01_u:063.009d-0576_01": "taṃ devarājapratimaṃ",
    "GE07mbh_01_u:063.009d-0576_02": "dvijakṣatriyaviṭśūdrā niryāntam anujagmire",
    "GE07mbh_01_u:063.009d-0576_03": "dadṛśur vardhamānās te āśīrbhiś ca jayena ca",
    "GE07mbh_01_u:063.010a": "sudūram anujagmus taṃ paurajānapadās tadā",
    "GE07mbh_01_u:063.010c": "nyavartanta tataḥ paścād anujñātā nṛpeṇa ha",
    "GE07mbh_01_u:063.011a": "suparṇapratimenātha rathena vasudhādhipaḥ",
    "GE07mbh_01_u:063.011c": "mahīm āpūrayām āsa ghoṣeṇa tridivaṃ tathā",
    "GE07mbh_01_u:063.012a": "sa gacchan dadṛśe dhīmān nandanapratimaṃ vanam",
    "GE07mbh_01_u:063.012c": "bilvārkakhadirākīrṇaṃ kapitthadhavasaṃkulam",
    "GE07mbh_01_u:063.013a": "viṣamaṃ parvataprasthair aśmabhiś ca samāvṛtam",
    "GE07mbh_01_u:063.013c": "nirjalaṃ nirmanuṣyaṃ ca bahuyojanam āyatam",
    "GE07mbh_01_u:063.013e": "mṛgasaṃghair vṛtaṃ ghorair anyaiś cāpi vanecaraiḥ",
    "GE07mbh_01_u:063.014a": "tad vanaṃ manujavyāghraḥ sabhṛtyabalavāhanaḥ",
    "GE07mbh_01_u:063.014c": "loḍayām āsa duḥṣantaḥ sūdayan vividhān mṛgān",
    "GE07mbh_01_u:063.015a": "bāṇagocarasaṃprāptāṃs tatra vyāghragaṇān bahūn",
    "GE07mbh_01_u:063.015c": "pātayām āsa duḥṣanto nirbibheda ca sāyakaiḥ",
    "GE07mbh_01_u:063.016a": "dūrasthān sāyakaiḥ kāṃś cid abhinat sa nararṣabhaḥ",
    "GE07mbh_01_u:063.016c": "abhyāśam āgatāṃś cānyān khaḍgena nirakṛntata",
    "GE07mbh_01_u:063.017a": "kāṃś cid eṇān sa nirjaghne śaktyā śaktimatāṃ varaḥ",
    "GE07mbh_01_u:063.017c": "gadāmaṇḍalatattvajñaś cacārāmitavikramaḥ",
    "GE07mbh_01_u:063.018a": "tomarair asibhiś cāpi gadāmusalakarpaṇaiḥ",
    "GE07mbh_01_u:063.018c": "cacāra sa vinighnan vai vanyāṃs tatra mṛgadvijān",
    "GE07mbh_01_u:063.019a": "rājñā cādbhutavīryeṇa yodhaiś ca samarapriyaiḥ",
    "GE07mbh_01_u:063.019c": "loḍyamānaṃ mahāraṇyaṃ tatyajuś ca mahāmṛgāḥ",
    "GE07mbh_01_u:063.020a": "tatra vidrutasaṃghāni hatayūthapatīni ca",
    "GE07mbh_01_u:063.020c": "mṛgayūthāny athautsukyāc chabdaṃ cakrus tatas tataḥ",
    "GE07mbh_01_u:063.021a": "śuṣkāṃ cāpi nadīṃ gatvā jalanairāśyakarśitāḥ",
    "GE07mbh_01_u:063.021c": "vyāyāmaklāntahṛdayāḥ patanti sma vicetasaḥ",
    "GE07mbh_01_u:063.022a": "kṣutpipāsāparītāś ca śrāntāś ca patitā bhuvi",
    "GE07mbh_01_u:063.022c": "ke cit tatra naravyāghrair abhakṣyanta bubhukṣitaiḥ",
    "GE07mbh_01_u:063.023a": "ke cid agnim athotpādya samidhya ca vanecarāḥ",
    "GE07mbh_01_u:063.023c": "bhakṣayanti sma māṃsāni prakuṭya vidhivat tadā",
    "GE07mbh_01_u:063.024a": "tatra ke cid gajā mattā balinaḥ śastravikṣatāḥ",
    "GE07mbh_01_u:063.024c": "saṃkocyāgrakarān bhītāḥ pradravanti sma vegitāḥ",
    "GE07mbh_01_u:063.025a": "śakṛnmūtraṃ sṛjantaś ca kṣarantaḥ śoṇitaṃ bahu",
    "GE07mbh_01_u:063.025c": "vanyā gajavarās tatra mamṛdur manujān bahūn",
    "GE07mbh_01_u:063.026a": "tad vanaṃ balameghena śaradhāreṇa saṃvṛtam",
    "GE07mbh_01_u:063.026c": "vyarocan mahiṣākīrṇaṃ rājñā hatamahāmṛgam",
    "GE07mbh_01_u:064.001": "vaiśaṃpāyana uvāca",
    "GE07mbh_01_u:064.001a": "tato mṛgasahasrāṇi hatvā vipulavāhanaḥ",
    "GE07mbh_01_u:064.001b-0577_01": "tato meghaghanaprakhyaṃ siddhacāraṇasevitam",
    "GE07mbh_01_u:064.001b-0577_02": "vanam ālokayām āsa nagarād yojanadvaye",
    "GE07mbh_01_u:064.001b-0577_03": "mṛgān anucaran vanyāñ śrameṇa paripīḍitaḥ",
    "GE07mbh_01_u:064.001b-0577_04": "mṛgān anucaraṃś caiva vegenāśvān acodayat",
    "GE07mbh_01_u:064.001c": "rājā mṛgaprasaṅgena vanam anyad viveśa ha",
    "GE07mbh_01_u:064.002a": "eka evottamabalaḥ kṣutpipāsāsamanvitaḥ",
    "GE07mbh_01_u:064.002c": "sa vanasyāntam āsādya mahad īriṇam āsadat",
    "GE07mbh_01_u:064.003a": "tac cāpy atītya nṛpatir uttamāśramasaṃyutam",
    "GE07mbh_01_u:064.003c": "manaḥprahlādajananaṃ dṛṣṭikāntam atīva ca",
    "GE07mbh_01_u:064.003e": "śītamārutasaṃyuktaṃ jagāmānyan mahad vanam",
    "GE07mbh_01_u:064.004a": "puṣpitaiḥ pādapaiḥ kīrṇam atīva sukhaśādvalam",
    "GE07mbh_01_u:064.004c": "vipulaṃ madhurārāvair nāditaṃ vihagais tathā",
    "GE07mbh_01_u:064.004d-0578_01": "puṃskokilaninādaiś ca jhillīkagaṇanāditam",
    "GE07mbh_01_u:064.005a": "pravṛddhaviṭapair vṛkṣaiḥ sukhacchāyaiḥ samāvṛtam",
    "GE07mbh_01_u:064.005c": "ṣaṭpadāghūrṇitalataṃ lakṣmyā paramayā yutam",
    "GE07mbh_01_u:064.006a": "nāpuṣpaḥ pādapaḥ kaś cin nāphalo nāpi kaṇṭakī",
    "GE07mbh_01_u:064.006c": "ṣaṭpadair vāpy anākīrṇas tasmin vai kānane 'bhavat",
    "GE07mbh_01_u:064.007a": "vihagair nāditaṃ puṣpair alaṃkṛtam atīva ca",
    "GE07mbh_01_u:064.007c": "sarvartukusumair vṛkṣair atīva sukhaśādvalam",
    "GE07mbh_01_u:064.007e": "manoramaṃ maheṣvāso viveśa vanam uttamam",
    "GE07mbh_01_u:064.008a": "mārutāgalitās tatra drumāḥ",
    "GE07mbh_01_u:064.008c": "puṣpavṛṣṭiṃ vicitrāṃ sma vyasṛjaṃs te punaḥ punaḥ",
    "GE07mbh_01_u:064.009a": "divaspṛśo 'tha saṃghuṣṭāḥ pakṣibhir madhurasvaraiḥ",
    "GE07mbh_01_u:064.009c": "virejuḥ pādapās tatra vicitrakusumāmbarāḥ",
    "GE07mbh_01_u:064.010a": "teṣāṃ tatra pravāleṣu puṣpabhārāvanāmiṣu",
    "GE07mbh_01_u:064.010c": "ruvanti rāvaṃ vihagāḥ ṣaṭpadaiḥ sahitā mṛdu",
    "GE07mbh_01_u:064.011a": "tatra pradeśāṃś ca bahūn kusumotkaramaṇḍitān",
    "GE07mbh_01_u:064.011c": "latāgṛhaparikṣiptān manasaḥ prītivardhanān",
    "GE07mbh_01_u:064.011e": "saṃpaśyan sa mahātejā babhūva muditas tadā",
    "GE07mbh_01_u:064.012a": "parasparāśliṣṭaśākhaiḥ pādapaiḥ kusumācitaiḥ",
    "GE07mbh_01_u:064.012c": "aśobhata vanaṃ tat tair mahendradhvajasaṃnibhaiḥ",
    "GE07mbh_01_u:064.012d-0579_01": "siddhacāraṇasaṃghaiś ca gandharvāpsarasāṃ gaṇaiḥ",
    "GE07mbh_01_u:064.012d-0579_02": "sevitaṃ vanam atyarthaṃ mattavāraṇakiṃnaraiḥ",
    "GE07mbh_01_u:064.013a": "sukhaśītaḥ sugandhī ca puṣpareṇuvaho 'nilaḥ",
    "GE07mbh_01_u:064.013c": "parikrāman vane vṛkṣān upaitīva riraṃsayā",
    "GE07mbh_01_u:064.014a": "evaṃguṇasamāyuktaṃ dadarśa sa vanaṃ nṛpaḥ",
    "GE07mbh_01_u:064.014c": "nadīkacchodbhavaṃ kāntam ucchritadhvajasaṃnibham",
    "GE07mbh_01_u:064.015a": "prekṣamāṇo vanaṃ tat tu suprahṛṣṭavihaṃgamam",
    "GE07mbh_01_u:064.015c": "āśramapravaraṃ ramyaṃ dadarśa ca manoramam",
    "GE07mbh_01_u:064.016a": "nānāvṛkṣasamākīrṇaṃ saṃprajvalitapāvakam",
    "GE07mbh_01_u:064.016b-0580_01": "taṃ tadāpratimaṃ śrīmān āśramaṃ pratyapūjayat",
    "GE07mbh_01_u:064.016c": "yatibhir vālakhilyaiś ca vṛtaṃ munigaṇānvitam",
    "GE07mbh_01_u:064.017a": "agnyāgāraiś ca bahubhiḥ puṣpasaṃstarasaṃstṛtam",
    "GE07mbh_01_u:064.017c": "mahākacchair bṛhadbhiś ca vibhrājitam atīva ca",
    "GE07mbh_01_u:064.018a": "mālinīm abhito rājan nadīṃ puṇyāṃ sukhodakām",
    "GE07mbh_01_u:064.018c": "naikapakṣigaṇākīrṇāṃ tapovanamanoramām",
    "GE07mbh_01_u:064.018e": "tatra vyālamṛgān saumyān paśyan prītim avāpa saḥ",
    "GE07mbh_01_u:064.019a": "taṃ cāpy atirathaḥ śrīmān āśramaṃ pratyapadyata",
    "GE07mbh_01_u:064.019c": "devalokapratīkāśaṃ sarvataḥ sumanoharam",
    "GE07mbh_01_u:064.020a": "nadīm āśramasaṃśliṣṭāṃ puṇyatoyāṃ dadarśa saḥ",
    "GE07mbh_01_u:064.020c": "sarvaprāṇabhṛtāṃ tatra jananīm iva viṣṭhitām",
    "GE07mbh_01_u:064.021a": "sacakravākapulināṃ puṣpaphenapravāhinīm",
    "GE07mbh_01_u:064.021c": "sakiṃnaragaṇāvāsāṃ vānararkṣaniṣevitām",
    "GE07mbh_01_u:064.022a": "puṇyasvādhyāyasaṃghuṣṭāṃ pulinair upaśobhitām mattavāraṇaśārdūlabhujagendraniṣevitām",
    "GE07mbh_01_u:064.022d-0581_01": "tasyās tīre bhagavataḥ kāśyapasya mahātmanaḥ",
    "GE07mbh_01_u:064.022d-0581_02": "āśramapravaraṃ puṇyaṃ maharṣigaṇasevitam",
    "GE07mbh_01_u:064.023a": "nadīm āśramasaṃbaddhāṃ dṛṣṭvāśramapadaṃ tathā",
    "GE07mbh_01_u:064.023c": "cakārābhipraveśāya matiṃ sa nṛpatis tadā",
    "GE07mbh_01_u:064.024a": "alaṃkṛtaṃ dvīpavatyā mālinyā",
    "GE07mbh_01_u:064.024c": "naranārāyaṇasthānaṃ gaṅgayevopaśobhitam",
    "GE07mbh_01_u:064.024e": "mattabarhiṇasaṃghuṣṭaṃ praviveśa mahad vanam",
    "GE07mbh_01_u:064.025a": "tat sa caitrarathaprakhyaṃ samupetya nareśvaraḥ",
    "GE07mbh_01_u:064.025c": "atīva guṇasaṃpannam anirdeśyaṃ ca varcasā",
    "GE07mbh_01_u:064.025e": "maharṣiṃ kāśyapaṃ draṣṭum atha kaṇvaṃ tapodhanam",
    "GE07mbh_01_u:064.026a": "rathinīm aśvasaṃbādhāṃ padātigaṇasaṃkulām",
    "GE07mbh_01_u:064.026c": "avasthāpya vanadvāri senām idam uvāca saḥ",
    "GE07mbh_01_u:064.027a": "muniṃ virajasaṃ draṣṭuṃ gamiṣyāmi tapodhanam",
    "GE07mbh_01_u:064.027c": "kāśyapaṃ sthīyatām atra yāvadāgamanaṃ mama",
    "GE07mbh_01_u:064.028a": "tad vanaṃ nandanaprakhyam āsādya manujeśvaraḥ",
    "GE07mbh_01_u:064.028c": "kṣutpipāse jahau rājā harṣaṃ cāvāpa puṣkalam",
    "GE07mbh_01_u:064.029a": "sāmātyo rājaliṅgāni so 'panīya narādhipaḥ",
    "GE07mbh_01_u:064.029c": "purohitasahāyaś ca jagāmāśramam uttamam",
    "GE07mbh_01_u:064.029e": "didṛkṣus tatra tam ṛṣiṃ taporāśim athāvyayam",
    "GE07mbh_01_u:064.030a": "brahmalokapratīkāśam āśramaṃ so 'bhivīkṣya ca",
    "GE07mbh_01_u:064.030c": "ṣaṭpadodgītasaṃghuṣṭaṃ nānādvija gaṇāyutam",
    "GE07mbh_01_u:064.030d-0582_01": "tathaiva sāmagītaiś ca sāmavidbhir udāhṛtaiḥ",
    "GE07mbh_01_u:064.030d-0582_02": "tābhir ṛksāmagītābhir atharvaśirasānvitam",
    "GE07mbh_01_u:064.030d-0582_03": "amitābhir uktābhi(sic) suśruve sa nṛpas tadā",
    "GE07mbh_01_u:064.030d-0583_01": "vismayotphullanayano rājā tatra babhūva ha",
    "GE07mbh_01_u:064.031a": "ṛco bahvṛcamukhyaiś ca preryamāṇāḥ padakramaiḥ",
    "GE07mbh_01_u:064.031b-0584_01": "kratvarthāṃś ca prakāśadbhir yajurbhir nirmalasvaraiḥ",
    "GE07mbh_01_u:064.031b-0584_02": "jaṭāvarṇavibhāgajñair ucyamānāny anekaśaḥ",
    "GE07mbh_01_u:064.031c": "śuśrāva manujavyāghro vitateṣv iha karmasu",
    "GE07mbh_01_u:064.032a": "yajñavidyāṅgavidbhiś ca kramadbhiś ca kramān api",
    "GE07mbh_01_u:064.032b-0585_01": "madhuraiḥ sāmagītaiś ca ṛṣibhir niyatavrataiḥ",
    "GE07mbh_01_u:064.032b-0585_02": "bhāruṇḍasāmagītābhir atharvaśirasodgataiḥ",
    "GE07mbh_01_u:064.032c": "amitātmabhiḥ suniyataiḥ śuśubhe sa tadāśramaḥ",
    "GE07mbh_01_u:064.033a": "atharvavedapravarāḥ pūgayājñika saṃmatāḥ",
    "GE07mbh_01_u:064.033c": "saṃhitām īrayanti sma padakramayutāṃ tu te",
    "GE07mbh_01_u:064.034a": "śabdasaṃskārasaṃyuktaṃ bruvadbhiś cāparair dvijaiḥ",
    "GE07mbh_01_u:064.034c": "nāditaḥ sa babhau śrīmān brahmaloka ivāśramaḥ",
    "GE07mbh_01_u:064.035a": "yajñasaṃskāravidbhiś ca kramaśikṣā viśāradaiḥ",
    "GE07mbh_01_u:064.035c": "nyāyatattvārthavijñānasaṃpannair vedapāragaiḥ nānāvākyasamāhārasamavāyaviśāradaiḥ",
    "GE07mbh_01_u:064.036c": "viśeṣakāryavidbhiś ca mokṣadharmaparāyaṇaiḥ",
    "GE07mbh_01_u:064.037a": "sthāpanākṣepasiddhāntaparamārthajñatāṃ gataiḥ",
    "GE07mbh_01_u:064.037b-0586_01": "śabdacchandoniruktajñaiḥ kālajñānaviśāradaiḥ",
    "GE07mbh_01_u:064.037b-0586_02": "dravyakarmaguṇajñaiś ca kāryakāraṇavedibhiḥ",
    "GE07mbh_01_u:064.037b-0586_03": "jalpavādavitaṇḍajñair vyāsagranthasamāśritaiḥ",
    "GE07mbh_01_u:064.037b-0586_04": "nānāśāstreṣu mukhyaiś ca śuśrāva svanam īritam",
    "GE07mbh_01_u:064.037c": "lokāyatikamukhyaiś ca samantād anunāditam",
    "GE07mbh_01_u:064.038a": "tatra tatra ca viprendrān niyatān saṃśitavratān",
    "GE07mbh_01_u:064.038c": "japahomaparān siddhān dadarśa paravīrahā",
    "GE07mbh_01_u:064.039a": "āsanāni vicitrāṇi puṣpavanti mahīpatiḥ",
    "GE07mbh_01_u:064.039c": "prayatnopahitāni sma dṛṣṭvā vismayam āgamat",
    "GE07mbh_01_u:064.040a": "devatāyatanānāṃ ca pūjāṃ prekṣya kṛtāṃ dvijaiḥ",
    "GE07mbh_01_u:064.040c": "brahmalokastham ātmānaṃ mene sa nṛpasattamaḥ",
    "GE07mbh_01_u:064.041a": "sa kāśyapatapoguptam āśramapravaraṃ śubham",
    "GE07mbh_01_u:064.041c": "nātṛpyat prekṣamāṇo vai tapodhanagaṇair yutam",
    "GE07mbh_01_u:064.042a": "sa kāśyapasyāyatanaṃ mahāvratair; vṛtaṃ samantād ṛṣibhis tapodhanaiḥ",
    "GE07mbh_01_u:064.042c": "viveśa sāmātyapurohito 'rihā; viviktam atyarthamanoharaṃ śivam",
    "GE07mbh_01_u:065.001": "vaiśaṃpāyana uvāca",
    "GE07mbh_01_u:065.001a": "tato gacchan mahābāhur eko 'mātyān visṛjya tān",
    "GE07mbh_01_u:065.001c": "nāpaśyad āśrame tasmiṃs tam ṛṣiṃ saṃśitavratam",
    "GE07mbh_01_u:065.002a": "so 'paśyamānas tam ṛṣiṃ śūnyaṃ dṛṣṭvā tam āśramam",
    "GE07mbh_01_u:065.002c": "uvāca ka ihety uccair vanaṃ saṃnādayann iva",
    "GE07mbh_01_u:065.003a": "śrutvātha tasya taṃ śabdaṃ kanyā śrīr iva rūpiṇī",
    "GE07mbh_01_u:065.003c": "niścakrāmāśramāt tasmāt tāpasīveṣadhāriṇī",
    "GE07mbh_01_u:065.003d-0587_01": "suvratābhyāgataṃ taṃ tu pūjyaṃ prāptam atheśvaram",
    "GE07mbh_01_u:065.003d-0587_02": "rūpayauvanasaṃpannā śīlācāravatī śubhā",
    "GE07mbh_01_u:065.003d-0587_03": "sā tam āyatapadmākṣaṃ vyūḍhoraskaṃ susaṃhitam",
    "GE07mbh_01_u:065.003d-0587_04": "siṃhaskandhaṃ dīrghabhujaṃ sarvalakṣaṇapūjitam",
    "GE07mbh_01_u:065.003d-0587_05": "spaṣṭaṃ madhurayā vācā sābravīj janamejaya",
    "GE07mbh_01_u:065.004a": "sā taṃ dṛṣṭvaiva rājānaṃ duḥṣantam asitekṣaṇā",
    "GE07mbh_01_u:065.004c": "svāgataṃ ta iti kṣipram uvāca pratipūjya ca",
    "GE07mbh_01_u:065.005a": "āsanenārcayitvā ca pādyenārghyeṇa caiva hi",
    "GE07mbh_01_u:065.005c": "papracchānāmayaṃ rājan kuśalaṃ ca narādhipam",
    "GE07mbh_01_u:065.006a": "yathāvad arcayitvā sā pṛṣṭvā cānāmayaṃ tadā",
    "GE07mbh_01_u:065.006c": "uvāca smayamāneva kiṃ kāryaṃ kriyatām iti",
    "GE07mbh_01_u:065.006d-0588_01": "āśramasyābhigamane kiṃ tvaṃ kāryaṃ cikīrṣasi",
    "GE07mbh_01_u:065.006d-0588_02": "kas tvam adyeha saṃprāpto maharṣer āśramaṃ śubham",
    "GE07mbh_01_u:065.007a": "tām abravīt tato rājā kanyāṃ madhurabhāṣiṇīm",
    "GE07mbh_01_u:065.007c": "dṛṣṭvā sarvānavadyāṅgīṃ yathāvat pratipūjitaḥ duḥṣantaḥ",
    "GE07mbh_01_u:065.007d-0589_01": "rājarṣer asmi putro 'ham ililasya mahīpateḥ",
    "GE07mbh_01_u:065.007d-0589_02": "duḥṣanta iti me nāma satyaṃ puṣkaralocane",
    "GE07mbh_01_u:065.007d-0590_01": "svāgataṃ te mahārāja phalamūlodakaṃ ca naḥ",
    "GE07mbh_01_u:065.007d-0590_02": "parigṛhyopabhuṅkṣva tvaṃ kiṃ ca te karavāṇy aham",
    "GE07mbh_01_u:065.008a": "āgato 'haṃ mahābhāgam ṛṣiṃ kaṇvam upāsitum",
    "GE07mbh_01_u:065.008c": "kva gato bhagavān bhadre tan mamācakṣva śobhane",
    "GE07mbh_01_u:065.008d-0591_01": "dvijaśreṣṭha namo bhadre muniḥ kaṇvaḥ pratāpavān śakuntalovāca",
    "GE07mbh_01_u:065.009a": "gataḥ pitā me bhagavān phalāny āhartum āśramāt",
    "GE07mbh_01_u:065.009c": "muhūrtaṃ saṃpratīkṣasva drakṣyasy enam ihāgatam",
    "GE07mbh_01_u:065.010": "vaiśaṃpāyana uvāca",
    "GE07mbh_01_u:065.010a": "apaśyamānas tam ṛṣiṃ tayā coktas tathā nṛpaḥ",
    "GE07mbh_01_u:065.010c": "tāṃ ca dṛṣṭvā varārohāṃ śrīmatīṃ cāruhāsinīm",
    "GE07mbh_01_u:065.011a": "vibhrājamānāṃ vapuṣā tapasā ca damena ca",
    "GE07mbh_01_u:065.011c": "rūpayauvanasaṃpannām ity uvāca mahīpatiḥ",
    "GE07mbh_01_u:065.012a": "kāsi kasyāsi suśroṇi kimarthaṃ cāgatā vanam",
    "GE07mbh_01_u:065.012c": "evaṃrūpaguṇopetā kutas tvam asi śobhane",
    "GE07mbh_01_u:065.013a": "darśanād eva hi śubhe tvayā me 'pahṛtaṃ manaḥ",
    "GE07mbh_01_u:065.013c": "icchāmi tvām ahaṃ jñātuṃ tan mamācakṣva śobhane",
    "GE07mbh_01_u:065.013d-0592_01": "sthito 'smy amitasaubhāgye vivakṣuś cāsmi kiṃ cana",
    "GE07mbh_01_u:065.013d-0592_02": "śṛṇu me nāganāsoru vacanaṃ mattakāśini",
    "GE07mbh_01_u:065.013d-0592_03": "rājarṣer anvaye jātaḥ pūror asmi viśeṣataḥ",
    "GE07mbh_01_u:065.013d-0592_04": "vṛṇe tvām adya suśroṇi duḥṣanto varavarṇini",
    "GE07mbh_01_u:065.013d-0592_05": "na me 'nyatra kṣatriyāyā mano jātu pravartate",
    "GE07mbh_01_u:065.013d-0592_06": "ṛṣiputrīṣu cānyāsu nāvarṇāsv aparāsu ca",
    "GE07mbh_01_u:065.013d-0592_07": "evaṃ praṇihitātmānaṃ viddhi māṃ kalabhāṣiṇi",
    "GE07mbh_01_u:065.013d-0592_08": "tasya me tvayi bhāvo 'sti kṣatriyā hy asi kā vada",
    "GE07mbh_01_u:065.013d-0592_09": "na hi me bhīru viprāyāṃ manaḥ prasahate gatim",
    "GE07mbh_01_u:065.013d-0592_10": "bhaje tvām āyatāpāṅge bhaktaṃ bhajitum arhasi",
    "GE07mbh_01_u:065.013d-0592_11": "bhuṅkṣa rājyaṃ viśālākṣi buddhiṃ mā tv anyathā kṛthāḥ",
    "GE07mbh_01_u:065.014a": "evam uktā tadā kanyā tena rājñā tadāśrame",
    "GE07mbh_01_u:065.014c": "uvāca hasatī vākyam idaṃ sumadhurākṣaram",
    "GE07mbh_01_u:065.015a": "kaṇvaṣyāhaṃ bhagavato duḥṣanta duhitā matā",
    "GE07mbh_01_u:065.015b-0593_01": "tām uvāca tato rājā kanyāṃ rājīvalocanām",
    "GE07mbh_01_u:065.015c": "tapasvino dhṛtimato dharmajñasya yaśasvinaḥ",
    "GE07mbh_01_u:065.015d-0594_01": "asvatantrāsmi rājendra kāśyapo me guruḥ pitā",
    "GE07mbh_01_u:065.015d-0594_02": "tam eva prārthaya svārthaṃ nāyuktaṃ kartum arhasi",
    "GE07mbh_01_u:065.016": "duḥṣanta uvāca",
    "GE07mbh_01_u:065.016a": "ūrdhvaretā mahābhāgo bhagavāṃl lokapūjitaḥ",
    "GE07mbh_01_u:065.016c": "caled dhi vṛttād dharmo 'pi na calet saṃśitavrataḥ",
    "GE07mbh_01_u:065.017a": "kathaṃ tvaṃ tasya duhitā saṃbhūtā varavarṇinī",
    "GE07mbh_01_u:065.017c": "saṃśayo me mahān atra taṃ me chettum ihārhasi śakuntalovāca",
    "GE07mbh_01_u:065.018a": "yathāyam āgamo mahyaṃ yathā cedam abhūt purā",
    "GE07mbh_01_u:065.018b-0595_01": "anyathā santam ātmānam anyathā satsu bhāṣate",
    "GE07mbh_01_u:065.018b-0595_02": "sa pāpenāvṛto mūrkhas tena ātmāpahārakaḥ",
    "GE07mbh_01_u:065.018c": "śṛṇu rājan yathātattvaṃ yathāsmi duhitā muneḥ",
    "GE07mbh_01_u:065.019a": "ṛṣiḥ kaś cid ihāgamya mama janmābhyacodayat",
    "GE07mbh_01_u:065.019b-0596_01": "ūrdhvaretā yathāsi tvaṃ kutas teyaṃ śakuntalā",
    "GE07mbh_01_u:065.019b-0596_02": "putrī tvattaḥ kathaṃ jātā tat tvaṃ me brūhi kāśyapa",
    "GE07mbh_01_u:065.019c": "tasmai provāca bhagavān yathā tac chṛṇu pārthiva",
    "GE07mbh_01_u:065.020a": "tapyamānaḥ kila purā viśvāmitro mahat tapaḥ",
    "GE07mbh_01_u:065.020c": "subhṛśaṃ tāpayām āsa śakraṃ suragaṇeśvaram",
    "GE07mbh_01_u:065.021a": "tapasā dīptavīryo 'yaṃ sthānān māṃ cyāvayed iti",
    "GE07mbh_01_u:065.021c": "bhītaḥ puraṃdaras tasmān menakām idam abravīt",
    "GE07mbh_01_u:065.022a": "guṇair divyair apsarasāṃ menake tvaṃ viśiṣyase",
    "GE07mbh_01_u:065.022c": "śreyo me kuru kalyāṇi yat tvāṃ vakṣyāmi tac chṛṇu",
    "GE07mbh_01_u:065.023a": "asāv ādityasaṃkāśo viśvāmitro mahātapāḥ",
    "GE07mbh_01_u:065.023c": "tapyamānas tapo ghoraṃ mama kampayate manaḥ",
    "GE07mbh_01_u:065.023d-0597_01": "tapas tasya mahāghoraṃ brahmacaryaṃ ca saṃśritam",
    "GE07mbh_01_u:065.024a": "menake tava bhāro 'yaṃ viśvāmitraḥ sumadhyame",
    "GE07mbh_01_u:065.024c": "saṃśitātmā sudurdharṣa ugre tapasi vartate",
    "GE07mbh_01_u:065.025a": "sa māṃ na cyāvayet sthānāt taṃ vai gatvā pralobhaya",
    "GE07mbh_01_u:065.025c": "cara tasya tapovighnaṃ kuru me priyam uttamam rūpayauvanamādhuryaceṣṭitasmitabhāṣitaiḥ",
    "GE07mbh_01_u:065.026c": "lobhayitvā varārohe tapasaḥ saṃnivartaya menakovāca",
    "GE07mbh_01_u:065.027a": "mahātejāḥ sa bhagavān sadaiva ca mahātapāḥ",
    "GE07mbh_01_u:065.027c": "kopanaś ca tathā hy enaṃ jānāti bhagavān api",
    "GE07mbh_01_u:065.028a": "tejasas tapasaś caiva kopasya ca mahātmanaḥ",
    "GE07mbh_01_u:065.028c": "tvam apy udvijase yasya nodvijeyam ahaṃ katham",
    "GE07mbh_01_u:065.029a": "mahābhāgaṃ vasiṣṭhaṃ yaḥ putrair iṣṭair vyayojayat",
    "GE07mbh_01_u:065.029c": "kṣatre jātaś ca yaḥ pūrvam abhavad brāhmaṇo balāt",
    "GE07mbh_01_u:065.030a": "śaucārthaṃ yo nadīṃ cakre durgamāṃ bahubhir jalaiḥ",
    "GE07mbh_01_u:065.030c": "yāṃ tāṃ puṇyatamāṃ loke kauśikīti vidur janāḥ",
    "GE07mbh_01_u:065.031a": "babhāra yatrāsya purā kāle durge mahātmanaḥ",
    "GE07mbh_01_u:065.031c": "dārān mataṅgo dharmātmā rājarṣir vyādhatāṃ gataḥ",
    "GE07mbh_01_u:065.032a": "atītakāle durbhikṣe yatraitya punar āśramam",
    "GE07mbh_01_u:065.032c": "muniḥ pāreti nadyā vai nāma cakre tadā prabhuḥ",
    "GE07mbh_01_u:065.033a": "mataṅgaṃ yājayāṃ cakre yatra prītamanāḥ svayam",
    "GE07mbh_01_u:065.033c": "tvaṃ ca somaṃ bhayād yasya gataḥ pātuṃ śureśvara",
    "GE07mbh_01_u:065.034a": "ati nakṣatravaṃśāṃś ca kruddho nakṣatrasaṃpadā",
    "GE07mbh_01_u:065.034c": "prati śravaṇapūrvāṇi nakṣatrāṇi sasarja yaḥ",
    "GE07mbh_01_u:065.034d-0598_01": "guruśāpahatasyāpi triśaṅkoḥ śaraṇaṃ dadau",
    "GE07mbh_01_u:065.034d-0599_01": "brahmarṣiśāpaṃ rājarṣiḥ kathaṃ mokṣyati kauśikaḥ",
    "GE07mbh_01_u:065.034d-0599_02": "avamatya tadā devair yajñāṅgaṃ tadvināśitam",
    "GE07mbh_01_u:065.034d-0599_03": "anyāni ca mahātejā yajñāṅgāny asṛjat prabhuḥ",
    "GE07mbh_01_u:065.034d-0599_04": "nināya ca tadā svargaṃ triśaṅkuṃ sa mahātapāḥ",
    "GE07mbh_01_u:065.035a": "etāni yasya karmāṇi tasyāhaṃ bhṛśam udvije",
    "GE07mbh_01_u:065.035c": "yathā māṃ na dahet kruddhas tathājñāpaya māṃ vibho",
    "GE07mbh_01_u:065.036a": "tejasā nirdahel lokān kampayed dharaṇīṃ padā",
    "GE07mbh_01_u:065.036c": "saṃkṣipec ca mahāmeruṃ tūrṇam āvartayet tathā",
    "GE07mbh_01_u:065.036c-0600_01": "saṃśoṣec ca mahodadhim | saṃkṣipec ca mahānadriṃ",
    "GE07mbh_01_u:065.037a": "tādṛśaṃ tapasā yuktaṃ pradīptam iva pāvakam",
    "GE07mbh_01_u:065.037c": "katham asmadvidhā bālā jitendriyam abhispṛśet",
    "GE07mbh_01_u:065.038a": "hutāśanamukhaṃ dīptaṃ",
    "GE07mbh_01_u:065.038c": "kālajihvaṃ suraśreṣṭha katham asmadvidhā spṛśet",
    "GE07mbh_01_u:065.039a": "yamaś ca somaś ca maharṣayaś ca; sādhyā viśve vālakhilyāś ca sarve",
    "GE07mbh_01_u:065.039c": "ete 'pi yasyodvijante prabhāvāt; kasmāt tasmān mādṛśī nodvijeta",
    "GE07mbh_01_u:065.040a": "tvayaivam uktā ca kathaṃ samīpam; ṛṣer na gaccheyam ahaṃ surendra",
    "GE07mbh_01_u:065.040c": "rakṣāṃ tu me cintaya devarāja; yathā tvadarthaṃ rakṣitāhaṃ careyam",
    "GE07mbh_01_u:065.041a": "kāmaṃ tu me mārutas tatra vāsaḥ; prakrīḍitāyā vivṛṇotu deva",
    "GE07mbh_01_u:065.041c": "bhavec ca me manmathas tatra kārye; sahāyabhūtas tava devaprasādāt",
    "GE07mbh_01_u:065.042a": "vanāc ca vāyuḥ surabhiḥ pravāyet; tasmin kāle tam ṛṣiṃ lobhayantyāḥ",
    "GE07mbh_01_u:065.042c": "tathety uktvā vihite caiva tasmiṃs; tato yayau sāśramaṃ kauśikasya śakuntalovāca",
    "GE07mbh_01_u:066.001a": "evam uktas tayā śakraḥ saṃdideśa sadāgatim",
    "GE07mbh_01_u:066.001c": "prātiṣṭhata tadā kāle menakā vāyunā saha",
    "GE07mbh_01_u:066.002a": "athāpaśyad varārohā tapasā dagdhakilbiṣam",
    "GE07mbh_01_u:066.002c": "viśvāmitraṃ tapasyantaṃ menakā bhīrur āśrame",
    "GE07mbh_01_u:066.003a": "abhivādya tataḥ sā taṃ prākrīḍad ṛṣisaṃnidhau",
    "GE07mbh_01_u:066.003c": "apovāha ca vāso 'syā mārutaḥ śaśisaṃnibham",
    "GE07mbh_01_u:066.004a": "sāgacchat tvaritā bhūmiṃ vāsas tad abhiliṅgatī",
    "GE07mbh_01_u:066.004c": "utsmayantīva savrīḍaṃ mārutaṃ varavarṇinī",
    "GE07mbh_01_u:066.004d-0601_01": "paśyatas tatra tasyarṣer apy agnisamatejasaḥ",
    "GE07mbh_01_u:066.004d-0601_02": "viśvāmitras tatas tāṃ tu viṣamasthām aninditām",
    "GE07mbh_01_u:066.005a": "gṛddhāṃ vāsasi saṃbhrāntāṃ menakāṃ munisattamaḥ",
    "GE07mbh_01_u:066.005c": "anirdeśyavayorūpām apaśyad vivṛtāṃ tadā",
    "GE07mbh_01_u:066.006a": "tasyā rūpaguṇaṃ dṛṣṭvā sa tu viprarṣabhas tadā",
    "GE07mbh_01_u:066.006c": "cakāra bhāvaṃ saṃsarge tayā kāmavaśaṃ gataḥ",
    "GE07mbh_01_u:066.007a": "nyamantrayata cāpy enāṃ sā cāpy aicchad aninditā",
    "GE07mbh_01_u:066.007c": "tau tatra suciraṃ kālaṃ vane vyaharatām ubhau",
    "GE07mbh_01_u:066.007e": "ramamāṇau yathākāmaṃ yathaikadivasaṃ tathā",
    "GE07mbh_01_u:066.007f-0602_01": "evaṃ varṣasahasrāṇām atītaṃ nābhyacintayat",
    "GE07mbh_01_u:066.007f-0602_02": "kāmakrodhāv ajitavān munir nityaṃ kṣamānvitaḥ",
    "GE07mbh_01_u:066.007f-0602_03": "cirārjitasya tapasaḥ kṣayaṃ sa kṛtavān ṛṣiḥ",
    "GE07mbh_01_u:066.007f-0602_04": "tapasaḥ saṃkṣayād eva munir mohaṃ viveśa saḥ",
    "GE07mbh_01_u:066.007f-0602_05": "mohābhibhūtaḥ krodhātmā grasan mūlaphalaṃ muniḥ",
    "GE07mbh_01_u:066.007f-0602_06": "pādair jalaravaṃ kṛtvā antardvīpe kuṭīṃ gataḥ",
    "GE07mbh_01_u:066.007f-0602_07": "menakā gantukāmā vai śuśrāva jalanisvanam",
    "GE07mbh_01_u:066.007f-0602_08": "tapasā dīptavīryo 'sāv ākāśād eti yāti ca",
    "GE07mbh_01_u:066.007f-0602_09": "adya saṃjñāṃ vijānāmi yena kena tapaḥkṣayam",
    "GE07mbh_01_u:066.007f-0602_10": "hanta niryāmi cety uktvā ṛtusnātā tu menakā",
    "GE07mbh_01_u:066.007f-0602_11": "kāmarāgābhibhūtasya muneḥ pārśvaṃ jagāma sā",
    "GE07mbh_01_u:066.008a": "janayām āsa sa munir menakāyāṃ śakuntalām",
    "GE07mbh_01_u:066.008c": "prasthe himavato ramye mālinīm abhito nadīm",
    "GE07mbh_01_u:066.008d-0603_01": "devagarbhopamāṃ balāṃ sarvābharaṇabhūṣitām",
    "GE07mbh_01_u:066.008d-0603_02": "śayānāṃ śayane ramye menakā vākyam abravīt",
    "GE07mbh_01_u:066.008d-0603_03": "maharṣer ugratapasas tejas tvam avināśinī",
    "GE07mbh_01_u:066.008d-0603_04": "tasmāt svargaṃ gamiṣyāmi devakāryārtham āgatā",
    "GE07mbh_01_u:066.009a": "jātam utsṛjya taṃ garbhaṃ menakā mālinīm anu",
    "GE07mbh_01_u:066.009c": "kṛtakāryā tatas tūrṇam agacchac chakrasaṃsadam",
    "GE07mbh_01_u:066.010a": "taṃ vane vijane garbhaṃ siṃhavyāghrasamākule",
    "GE07mbh_01_u:066.010c": "dṛṣṭvā śayānaṃ śakunāḥ samantāt paryavārayan",
    "GE07mbh_01_u:066.011a": "nemāṃ hiṃsyur vane bālāṃ kravyādā māṃsagṛddhinaḥ",
    "GE07mbh_01_u:066.011c": "paryarakṣanta tāṃ tatra śakuntā menakātmajām",
    "GE07mbh_01_u:066.012a": "upaspraṣṭuṃ gataś cāham apaśyaṃ śayitām imām",
    "GE07mbh_01_u:066.012b-0604_01": "māṃ dṛṣṭvaivābhyapadyanta pādayoḥ patitā dvijāḥ",
    "GE07mbh_01_u:066.012b-0604_02": "abruvañ śakunāḥ sarve kalaṃ madhurabhāṣiṇaḥ",
    "GE07mbh_01_u:066.012b-0604_03": "viśvāmitrasutāṃ brahman nyāsabhūtāṃ bharasva vai",
    "GE07mbh_01_u:066.012b-0604_04": "kāmakrodhāv ajitavān sakhā te kauśikīṃ gataḥ",
    "GE07mbh_01_u:066.012b-0604_05": "tasmāt poṣaya putrīṃ te dayāvann iti te 'bruvan",
    "GE07mbh_01_u:066.012b-0604_06": "sarvabhūtarutajño 'haṃ dayāvān sarvajantuṣu",
    "GE07mbh_01_u:066.012c": "nirjane vipine 'raṇye śakuntaiḥ parivāritām",
    "GE07mbh_01_u:066.012e": "ānayitvā tataś caināṃ duhitṛtve nyayojayam",
    "GE07mbh_01_u:066.013a": "śarīrakṛt prāṇadātā yasya cānnāni bhuñjate",
    "GE07mbh_01_u:066.013c": "krameṇa te trayo 'py uktāḥ pitaro dharmaniścaye",
    "GE07mbh_01_u:066.014a": "nirjane ca vane yasmāc chakuntaiḥ parirakṣitā",
    "GE07mbh_01_u:066.014c": "śakuntaleti nāmāsyāḥ kṛtaṃ cāpi tato mayā",
    "GE07mbh_01_u:066.015a": "evaṃ duhitaraṃ viddhi mama saumya śakuntalām",
    "GE07mbh_01_u:066.015c": "śakuntalā ca pitaraṃ manyate mām aninditā",
    "GE07mbh_01_u:066.016a": "etad ācaṣṭa pṛṣṭaḥ san mama janma maharṣaye",
    "GE07mbh_01_u:066.016c": "sutāṃ kaṇvasya mām evaṃ viddhi tvaṃ manujādhipa",
    "GE07mbh_01_u:066.017a": "kaṇvaṃ hi pitaraṃ manye pitaraṃ svam ajānatī",
    "GE07mbh_01_u:066.017c": "iti te kathitaṃ rājan yathāvṛttaṃ śrutaṃ mayā",
    "GE07mbh_01_u:067.001": "duḥṣanta uvāca",
    "GE07mbh_01_u:067.001a": "suvyaktaṃ rājaputrī tvaṃ yathā kalyāṇi bhāṣase",
    "GE07mbh_01_u:067.001c": "bhāryā me bhava suśroṇi brūhi kiṃ karavāṇi te",
    "GE07mbh_01_u:067.002a": "suvarṇamālā vāsāṃsi kuṇḍale parihāṭake",
    "GE07mbh_01_u:067.002c": "nānāpattanaje śubhre maṇiratne ca śobhane",
    "GE07mbh_01_u:067.003a": "āharāmi tavādyāhaṃ niṣkādīny ajināni ca",
    "GE07mbh_01_u:067.003c": "sarvaṃ rājyaṃ tavādyāstu bhāryā me bhava śobhane",
    "GE07mbh_01_u:067.004a": "gāndharveṇa ca māṃ bhīru vivāhenaihi sundari",
    "GE07mbh_01_u:067.004c": "vivāhānāṃ hi rambhoru gāndharvaḥ śreṣṭha ucyate śakuntalovāca",
    "GE07mbh_01_u:067.005a": "phalāhāro gato rājan pitā me ita āśramāt",
    "GE07mbh_01_u:067.005c": "taṃ muhūrtaṃ pratīkṣasva sa māṃ tubhyaṃ pradāsyati duḥṣantaḥ",
    "GE07mbh_01_u:067.005d-0605_01": "pitā hi me prabhur nityaṃ daivataṃ paramaṃ mama",
    "GE07mbh_01_u:067.005d-0605_02": "yasya māṃ dāsyati pitā sa me bhartā bhaviṣyati",
    "GE07mbh_01_u:067.005d-0605_03": "pitā rakṣati kaumāre bhartā rakṣati yauvane",
    "GE07mbh_01_u:067.005d-0605_04": "putras tu sthavire bhāve na strī svātantryam arhati",
    "GE07mbh_01_u:067.005d-0605_05": "amanyamānā rājendra pitaraṃ me tapasvinam",
    "GE07mbh_01_u:067.005d-0605_06": "adharmeṇa hi dharmiṣṭha kathaṃ varam upāsmahe",
    "GE07mbh_01_u:067.005d-0605_07": "mā maivaṃ vada suśroṇi taporāśiṃ dayātmakam",
    "GE07mbh_01_u:067.005d-0605_08": "manyupraharaṇā viprā na viprāḥ śastrapāṇayaḥ",
    "GE07mbh_01_u:067.005d-0605_09": "agnir dahati tejobhiḥ sūryo dahati raśmibhiḥ",
    "GE07mbh_01_u:067.005d-0605_10": "rājā dahati daṇḍena brāhmaṇo manyunā dahet",
    "GE07mbh_01_u:067.005d-0605_11": "krodhito manyunā hanti vajrapāṇir ivāsurān",
    "GE07mbh_01_u:067.005d-0605_12": "jānāmi bhadre tam ṛṣiṃ tasya manyur na vidyate",
    "GE07mbh_01_u:067.005d-0606_01": "manyunā ghnanti te śatrūn vajreṇendra ivāsurān",
    "GE07mbh_01_u:067.006": "duḥṣanta uvāca",
    "GE07mbh_01_u:067.006a": "icchāmi tvāṃ varārohe bhajamānām anindite",
    "GE07mbh_01_u:067.006c": "tvadarthaṃ māṃ sthitaṃ viddhi tvadgataṃ hi mano mama",
    "GE07mbh_01_u:067.007a": "ātmano bandhur ātmaiva gatir ātmaiva cātmanaḥ",
    "GE07mbh_01_u:067.007b-0607_01": "ātmano mitram ātmaiva tathā cātmātmanaḥ pitā",
    "GE07mbh_01_u:067.007c": "ātmanaivātmano dānaṃ kartum arhasi dharmataḥ",
    "GE07mbh_01_u:067.008a": "aṣṭāv eva samāsena vivāhā dharmataḥ smṛtāḥ",
    "GE07mbh_01_u:067.008c": "brāhmo daivas tathaivārṣaḥ prājāpatyas tathāsuraḥ",
    "GE07mbh_01_u:067.009a": "gāndharvo rākṣasaś caiva paiśācaś cāṣṭamaḥ smṛtaḥ",
    "GE07mbh_01_u:067.009c": "teṣāṃ dharmān yathāpūrvaṃ manuḥ svāyaṃbhuvo 'bravīt",
    "GE07mbh_01_u:067.010a": "praśastāṃś caturaḥ pūrvān brāhmaṇasyopadhāraya",
    "GE07mbh_01_u:067.010c": "ṣaḍ ānupūrvyā kṣatrasya viddhi dharmyān anindite",
    "GE07mbh_01_u:067.011a": "rājñāṃ tu rākṣaso 'py ukto viṭśūdreṣv āsuraḥ smṛtaḥ",
    "GE07mbh_01_u:067.011c": "pañcānāṃ tu trayo dharmyā dvāv adharmyau smṛtāv iha",
    "GE07mbh_01_u:067.012a": "paiśācaś cāsuraś caiva na kartavyau kathaṃ cana",
    "GE07mbh_01_u:067.012c": "anena vidhinā kāryo dharmasyaiṣā gatiḥ smṛtā",
    "GE07mbh_01_u:067.013a": "gāndharvarākṣasau kṣatre dharmyau tau mā viśaṅkithāḥ",
    "GE07mbh_01_u:067.013c": "pṛthag vā yadi vā miśrau kartavyau nātra saṃśayaḥ",
    "GE07mbh_01_u:067.014a": "sā tvaṃ mama sakāmasya sakāmā varavarṇini",
    "GE07mbh_01_u:067.014b-044_0001": "tvayaivaṃ kā samā nārī na gandharvī tathāpsarāḥ",
    "GE07mbh_01_u:067.014b-044_0002": "na miśrakeśī rambhā vā na ghṛtācī na menakā cārvaṅgī vasukeśī ca yathā tvaṃ mattakāśini",
    "GE07mbh_01_u:067.014b-044_0004": "kambugrīvā ca suśroṇī mṛgākṣī sustanīti ca",
    "GE07mbh_01_u:067.014b-044_0005": "nigūḍhagulphā raktauṣṭhī suraktanakhapaddhatiḥ",
    "GE07mbh_01_u:067.014b-044_0006": "īṣac ca gadgadāṃ vācaṃ rambhoru tvaṃ śucismite",
    "GE07mbh_01_u:067.014b-044_0007": "yau tau jātau susaṃśliṣṭau madhye hāravilakṣitau",
    "GE07mbh_01_u:067.014b-044_0008": "anarhaṃ dhārayan nityam amalaṃ vā cīravalkalam",
    "GE07mbh_01_u:067.014b-044_0009": "idaṃ śailakuśākīrṇaṃ pallavair upasevitam",
    "GE07mbh_01_u:067.014b-044_0010": "siṃhaśārdūlasaṃyuktaṃ mṛgapakṣisamākulam vanaṃ kaṇṭakitaṃ ghoraṃ nirmanuṣyam abhūtavat",
    "GE07mbh_01_u:067.014b-044_0012": "arhase harmyaprāsādān sauvarṇān maṇikuṭṭimān",
    "GE07mbh_01_u:067.014b-044_0013": "svāstīrṇatalpamuditān kārtasvaravibhūṣitān idaṃ nārhasi kalyāṇi kṛpaṇatvaṃ varānane",
    "GE07mbh_01_u:067.014b-044_0015": "mumūrṣuṃ madanāśliṣṭaṃ trāhi māṃ śubhacāriṇam",
    "GE07mbh_01_u:067.014b-044_0016": "na smṛtiṃ vābhijānāmi na diśaṃ gatacāpalaḥ ardhanālīkanārācaśaktitomaramudgarāḥ",
    "GE07mbh_01_u:067.014b-044_0018": "patanti sma śarīraṃ me pādam ūruśirāṃsi ca",
    "GE07mbh_01_u:067.014b-044_0019": "punaḥ prarohate devi vanaṃ paraśunā hatam",
    "GE07mbh_01_u:067.014b-044_0020": "kāmāgninā susaṃdīptaṃ tapaty eva mamāṅgakam hṛdi prauḍhe sutīkṣṇāgre manye bhaiṣajyam īdṛśam",
    "GE07mbh_01_u:067.014b-044_0022": "premṇā saṃbhāṣaṇaṃ sparśaṃ smṛtir dṛṣṭiḥ kathām api",
    "GE07mbh_01_u:067.014b-044_0023": "vinānyauṣadhakāminyaḥ prajāpatir athābravīt",
    "GE07mbh_01_u:067.014b-044_0024": "evam etan mahābhāge supriye smitabhāṣiṇi",
    "GE07mbh_01_u:067.014c": "gāndharveṇa vivāhena bhāryā bhavitum arhasi śakuntalovāca",
    "GE07mbh_01_u:067.015a": "yadi dharmapathas tv eṣa yadi cātmā prabhur mama",
    "GE07mbh_01_u:067.015c": "pradāne pauravaśreṣṭha śṛṇu me samayaṃ prabho",
    "GE07mbh_01_u:067.016a": "satyaṃ me pratijānīhi yat tvāṃ vakṣyāmy ahaṃ rahaḥ",
    "GE07mbh_01_u:067.016b-0608_01": "brāhmīṃ me pratijānīhi pratijñāṃ rājasattama",
    "GE07mbh_01_u:067.016c": "mama jāyeta yaḥ putraḥ sa bhavet tvadanantaram",
    "GE07mbh_01_u:067.017a": "yuvarājo mahārāja satyam etad bravīhi me",
    "GE07mbh_01_u:067.017c": "yady etad evaṃ duḥṣanta astu me saṃgamas tvayā",
    "GE07mbh_01_u:067.017d-0609_00": "vaiśaṃpāyanaḥ śakuntalā",
    "GE07mbh_01_u:067.017d-0609_01": "tasyās tu sarvaṃ saṃśrutya yathoktaṃ sa viśāṃ patiḥ",
    "GE07mbh_01_u:067.017d-0609_02": "duḥṣantaḥ punar evāha yad yad icchasi tad vada",
    "GE07mbh_01_u:067.017d-0609_03": "khyāto lokapravādo 'yaṃ vivāha iti śāstrataḥ",
    "GE07mbh_01_u:067.017d-0609_04": "vaivāhikīṃ kriyāṃ santaḥ praśaṃsanti prajāhitām",
    "GE07mbh_01_u:067.017d-0609_05": "lokapravādaśāntyarthaṃ vivāhaṃ vidhinā kuru",
    "GE07mbh_01_u:067.017d-0609_06": "santy atra yajñapātrāṇi darbhāḥ sumanaso 'kṣatāḥ",
    "GE07mbh_01_u:067.017d-0609_07": "yathā yukto vivāhaḥ syāt tathā yuktā prajā bhavet",
    "GE07mbh_01_u:067.017d-0609_08": "tasmād ājyaṃ havir lājāḥ sikatā brāhmaṇās tava",
    "GE07mbh_01_u:067.017d-0609_09": "vaivāhikāni cānyāni samastānīha pārthiva",
    "GE07mbh_01_u:067.017d-0609_10": "duruktam api rājendra kṣantavyaṃ dharmakāraṇāt",
    "GE07mbh_01_u:067.018": "vaiśaṃpāyana uvāca",
    "GE07mbh_01_u:067.018a": "evam astv iti tāṃ rājā pratyuvācāvicārayan",
    "GE07mbh_01_u:067.018b-0610_01": "purohitaṃ samāhūya vacanaṃ cedam abravīt",
    "GE07mbh_01_u:067.018b-0610_02": "rājaputryā yad uktaṃ vai na vṛthā kartum utsahe",
    "GE07mbh_01_u:067.018b-0610_03": "kriyāhīno hi na bhaven mama putro mahādyutiḥ",
    "GE07mbh_01_u:067.018b-0610_04": "tathā kuruṣva śāstroktaṃ vivāhaṃ mā ciraṃ kuru",
    "GE07mbh_01_u:067.018b-0610_05": "evam ukto nṛpatinā dvijaḥ paramayantritaḥ",
    "GE07mbh_01_u:067.018b-0610_06": "śobhanaṃ rājarājeti vidhinā kṛtavān dvijaḥ",
    "GE07mbh_01_u:067.018b-0610_07": "śāsanād vipramukhyasya kṛtakautukamaṅgalaḥ",
    "GE07mbh_01_u:067.018c": "api ca tvāṃ nayiṣyāmi nagaraṃ svaṃ śucismite",
    "GE07mbh_01_u:067.018e": "yathā tvam arhā suśroṇi satyam etad bravīmi te",
    "GE07mbh_01_u:067.019a": "evam uktvā sa rājarṣis tām aninditagāminīm",
    "GE07mbh_01_u:067.019c": "jagrāha vidhivat pāṇāv uvāsa ca tayā saha",
    "GE07mbh_01_u:067.020a": "viśvāsya caināṃ sa prāyād abravīc ca punaḥ punaḥ",
    "GE07mbh_01_u:067.020c": "preṣayiṣye tavārthāya vāhinīṃ caturaṅgiṇīm",
    "GE07mbh_01_u:067.020d-0611_01": "traividyavṛddhaiḥ sahitāṃ nānārājajanaiḥ saha",
    "GE07mbh_01_u:067.020d-0611_02": "śibikāsahasraiḥ sahitā vanam āyānti bāndhavāḥ",
    "GE07mbh_01_u:067.020d-0611_03": "mūkāś caiva kirātāś ca kubjā vāmanakaiḥ saha",
    "GE07mbh_01_u:067.020d-0611_04": "sahitā kañcukivarair vāhinī sūtamāgadhaiḥ",
    "GE07mbh_01_u:067.020d-0611_05": "śaṅkhadundubhinirghoṣair vanaṃ ca samupaiṣyati",
    "GE07mbh_01_u:067.020e": "tayā tvām ānayiṣyāmi nivāsaṃ svaṃ śucismite vaiśaṃpāyanaḥ",
    "GE07mbh_01_u:067.020f-0612_01": "anyathā tvāṃ na neṣyāmi svaniveśam asatkṛtām",
    "GE07mbh_01_u:067.020f-0612_02": "sarvamaṅgalasatkārair ahaṃ satyaṃ bravīmi te",
    "GE07mbh_01_u:067.020f-0612_03": "evam uktvā sa rājarṣis tām aninditagāminīm",
    "GE07mbh_01_u:067.020f-0612_04": "pariṣvajya ca bāhubhyāṃ smitapūrvam udaikṣata",
    "GE07mbh_01_u:067.020f-0612_05": "pradakṣiṇīkṛtāṃ devīṃ punas tāṃ pariṣasvaje",
    "GE07mbh_01_u:067.020f-0612_06": "śakuntalā sāśrumukhī papāta nṛpapādayoḥ",
    "GE07mbh_01_u:067.020f-0612_07": "tāṃ devīṃ punar utthāpya mā śuceti punaḥ punaḥ",
    "GE07mbh_01_u:067.020f-0612_08": "śapeyaṃ sukṛtenaiva prāpayiṣye nṛpātmaje",
    "GE07mbh_01_u:067.021a": "iti tasyāḥ pratiśrutya sa nṛpo janamejaya",
    "GE07mbh_01_u:067.021c": "manasā cintayan prāyāt kāśyapaṃ prati pārthivaḥ",
    "GE07mbh_01_u:067.022a": "bhagavāṃs tapasā yuktaḥ śrutvā kiṃ nu kariṣyati",
    "GE07mbh_01_u:067.022b-0613_01": "taṃ na prasādyāgato 'haṃ prasīdeti dvijottamam",
    "GE07mbh_01_u:067.022c": "evaṃ saṃcintayann eva praviveśa svakaṃ puram",
    "GE07mbh_01_u:067.023a": "muhūrtayāte tasmiṃs tu kaṇvo 'py āśramam āgamat",
    "GE07mbh_01_u:067.023c": "śakuntalā ca pitaraṃ hriyā nopajagāma tam",
    "GE07mbh_01_u:067.023d-045_0001": "śaṅkiteva ca viprarṣim upacakrāma sā śanaiḥ",
    "GE07mbh_01_u:067.023d-045_0002": "tato 'sya bhāraṃ jagrāha āsanaṃ cāpy akalpayat prākṣālayac ca sā pādau kāśyapasya mahātmanaḥ",
    "GE07mbh_01_u:067.023d-045_0004": "na cainaṃ lajjayāśaknod akṣibhyām abhivīkṣitum śakuntalā ca savrīḍā tam ṛṣiṃ nābhyabhāṣata",
    "GE07mbh_01_u:067.023d-045_0006": "tasmāt svadharmāt skhalitā bhītā sā bharatarṣabha",
    "GE07mbh_01_u:067.023d-045_0007": "abhavad doṣadarśitvād brahmacāriṇy ayantritā",
    "GE07mbh_01_u:067.023d-045_0008": "sa tadā vrīḍitāṃ dṛṣṭvā ṛṣis tāṃ pratyabhāṣata kaṇvaḥ",
    "GE07mbh_01_u:067.023d-045_0009": "savrīḍaiva ca dīrghāyuḥ pureva bhavitā na ca vaiśaṃpāyanaḥ",
    "GE07mbh_01_u:067.023d-045_0010": "vṛttaṃ kathaya rambhoru mā trāsaṃ ca prakalpaya",
    "GE07mbh_01_u:067.023d-045_0011": "tataḥ prakṣālya pādau sā viśrāntaṃ punar abravīt",
    "GE07mbh_01_u:067.023d-045_0012": "nidhāya kāmaṃ tasyarṣeḥ kandāni ca phalāni ca",
    "GE07mbh_01_u:067.023d-045_0013": "tataḥ saṃvāhya pādau sā viśrāntaṃ vedimadhyamā",
    "GE07mbh_01_u:067.023d-045_0014": "śakuntalā pauravāṇāṃ duḥṣantaṃ jagmuṣī patim tataḥ kṛcchrād atiśubhā savrīḍā śrīmatī tadā",
    "GE07mbh_01_u:067.023d-045_0016": "sagadgadam uvācedaṃ kāśyapaṃ sā śucismitā śakuntalā",
    "GE07mbh_01_u:067.023d-045_0017": "rājā tātājagāmeha duḥṣanta ililātmajaḥ",
    "GE07mbh_01_u:067.023d-045_0018": "mayā patir vṛto yo 'sau daivayogād ihāgataḥ tasya tāta prasīda tvaṃ bhartā me sumahāyaśāḥ",
    "GE07mbh_01_u:067.023d-045_0020": "ataḥ sarvaṃ tu yad vṛttaṃ divyajñānena paśyasi",
    "GE07mbh_01_u:067.023d-045_0021": "abhayaṃ kṣatriyakule prasādaṃ kartum arhasi",
    "GE07mbh_01_u:067.024a": "vijñāyātha ca tāṃ kaṇvo divyajñāno mahātapāḥ",
    "GE07mbh_01_u:067.024b-0614_01": "tato dharmiṣṭhatāṃ matvā dharme cāskhalitaṃ manaḥ",
    "GE07mbh_01_u:067.024c": "uvāca bhagavān prītaḥ paśyan divyena cakṣuṣā",
    "GE07mbh_01_u:067.024c-0615_01": ". . . . . . . . sadvṛttaḥ sa mahāyaśāḥ",
    "GE07mbh_01_u:067.024c-0615_02": "evam etan mayā jñātaṃ",
    "GE07mbh_01_u:067.025a": "tvayādya rājānvayayā mām anādṛtya yatkṛtaḥ",
    "GE07mbh_01_u:067.025c": "puṃsā saha samāyogo na sa dharmopaghātakaḥ",
    "GE07mbh_01_u:067.025d-0616_01": "na bhayaṃ vidyate bhadre mā śucaḥ sukṛtaṃ kṛtam",
    "GE07mbh_01_u:067.026a": "kṣatriyasya hi gāndharvo vivāhaḥ śreṣṭha ucyate",
    "GE07mbh_01_u:067.026c": "sakāmāyāḥ sakāmena nirmantro rahasi smṛtaḥ",
    "GE07mbh_01_u:067.026d-0617_01": "kiṃ punar vidhivat kṛtvā suprajās tvaṃ bhaviṣyasi",
    "GE07mbh_01_u:067.027a": "dharmātmā ca mahātmā ca duḥṣantaḥ puruṣottamaḥ",
    "GE07mbh_01_u:067.027c": "abhyagacchaḥ patiṃ yaṃ tvaṃ bhajamānaṃ śakuntale",
    "GE07mbh_01_u:067.028a": "mahātmā janitā loke putras tava mahābalaḥ",
    "GE07mbh_01_u:067.028c": "ya imāṃ sāgarāpāṅgāṃ kṛtsnāṃ bhokṣyati medinīm",
    "GE07mbh_01_u:067.029a": "paraṃ cābhiprayātasya cakraṃ tasya mahātmanaḥ",
    "GE07mbh_01_u:067.029c": "bhaviṣyaty apratihataṃ satataṃ cakravartinaḥ",
    "GE07mbh_01_u:067.030a": "tataḥ prakṣālya pādau sā viśrāntaṃ munim abravīt",
    "GE07mbh_01_u:067.030c": "vinidhāya tato bhāraṃ saṃnidhāya phalāni ca",
    "GE07mbh_01_u:067.031a": "mayā patir vṛto yo 'sau duḥṣantaḥ puruṣottamaḥ",
    "GE07mbh_01_u:067.031b-0618_01": "mama caiva patir dṛṣṭo devatānāṃ samakṣataḥ",
    "GE07mbh_01_u:067.031c": "tasmai sasacivāya tvaṃ prasādaṃ kartum arhasi",
    "GE07mbh_01_u:067.032": "kaṇva uvāca",
    "GE07mbh_01_u:067.032a": "prasanna eva tasyāhaṃ tvatkṛte varavarṇini",
    "GE07mbh_01_u:067.032b-0619_01": "ṛtavo bahavas te vai gatā vyarthāḥ śucismite",
    "GE07mbh_01_u:067.032b-0619_02": "sārthakaṃ sāṃprataṃ hy etan na ca pāpo 'sti te 'naghe",
    "GE07mbh_01_u:067.032c": "gṛhāṇa ca varaṃ mattas tatkṛte yad abhīpsitam vaiśaṃpāyana uvāca",
    "GE07mbh_01_u:067.033-0620_01": "ity evam uktvā sahasā praṇidhāya manasvinī",
    "GE07mbh_01_u:067.033a": "tato dharmiṣṭhatāṃ vavre rājyāc cāskhalanaṃ tathā",
    "GE07mbh_01_u:067.033c": "śakuntalā pauravāṇāṃ duḥṣantahitakāmyayā kaṇvaḥ",
    "GE07mbh_01_u:067.033d-0621x05": "vaiśaṃpāyanaḥ",
    "GE07mbh_01_u:067.033d-0621_01": "evam astv iti tāṃ prāha kaṇvo dharmabhṛtāṃ varaḥ",
    "GE07mbh_01_u:067.033d-0621_02": "pasparśa cāpi pāṇibhyāṃ sutāṃ śrīm iva rūpiṇīm",
    "GE07mbh_01_u:067.033d-0621_03": "adya prabhṛti devi tvaṃ duḥṣantasya mahātmanaḥ",
    "GE07mbh_01_u:067.033d-0621_04": "pativratānāṃ yad vṛttis tāṃ vṛttim anupālaya",
    "GE07mbh_01_u:067.033d-0621_05": "ity evam uktvā dharmātmā tāṃ viśudhyartham aspṛśat",
    "GE07mbh_01_u:067.033d-0621_06": "spṛṣṭamātre śarīre tu paraṃ harṣam avāpa sā",
    "GE07mbh_01_u:068.001": "vaiśaṃpāyana uvāca",
    "GE07mbh_01_u:068.001a": "pratijñāya tu duḥṣante pratiyāte śakuntalā",
    "GE07mbh_01_u:068.001b-0622_01": "āśrame nyavasat tatra kāśyapasya mahātmanaḥ",
    "GE07mbh_01_u:068.001b-0623_01": "garbhaś ca vavṛdhe tasyāṃ rājaputryāṃ mahātmanaḥ",
    "GE07mbh_01_u:068.001b-0623_02": "śakuntalā cintayantī rājānaṃ kāryagauravāt",
    "GE07mbh_01_u:068.001b-0623_03": "divārātram anidraiva snānabhojanavarjitā",
    "GE07mbh_01_u:068.001b-0623_04": "rājapreṣaṇikā viprāś caturaṅgabalānvitāḥ",
    "GE07mbh_01_u:068.001b-0623_05": "adya śvo vā paraśvo vā samāyāntīti niścitā",
    "GE07mbh_01_u:068.001b-0623_06": "dinān pakṣān ṛtūn māsān ayanāni ca sarvaśaḥ",
    "GE07mbh_01_u:068.001b-0623_07": "gaṇyamānāni varṣāṇi vyatīyus trīṇi bhārata",
    "GE07mbh_01_u:068.001b-0623_08": "triṣu varṣeṣu pūrṇeṣu ṛṣer vacanagauravāt",
    "GE07mbh_01_u:068.001b-0623_09": "ṛṣipatnyaḥ subahuśo hetumad vākyam abruvan",
    "GE07mbh_01_u:068.001b-0623_10": "śṛṇu bhadre lokavṛttaṃ śrutvā yad rocate tava",
    "GE07mbh_01_u:068.001b-0623_11": "tat kuruṣva hitaṃ devi nāvamānyaṃ guror vacaḥ",
    "GE07mbh_01_u:068.001b-0623_12": "devānāṃ daivataṃ viṣṇur viprāṇām agnir eva ca",
    "GE07mbh_01_u:068.001b-0623_13": "nārīṇāṃ daivataṃ bhartā lokānāṃ brāhmaṇo guruḥ",
    "GE07mbh_01_u:068.001b-0623_14": "sūtikāle prasūyeti bhagavāṃs te pitābravīt",
    "GE07mbh_01_u:068.001b-0623_15": "kariṣyāmīti kartavyaṃ tadā te sukṛtaṃ bhavet",
    "GE07mbh_01_u:068.001b-0623_16": "patnīnāṃ vacanaṃ śrutvā sādhu sādhv ity acintayat",
    "GE07mbh_01_u:068.001c": "garbhaṃ suṣāva vāmoruḥ kumāram amitaujasam",
    "GE07mbh_01_u:068.002a": "triṣu varṣeṣu pūrṇeṣu",
    "GE07mbh_01_u:068.002c": "rūpaudāryaguṇopetaṃ dauḥṣantiṃ janamejaya",
    "GE07mbh_01_u:068.002d-0624_01": "jāte tasminn antarikṣāt puṣpavṛṣṭiḥ papāta ha",
    "GE07mbh_01_u:068.002d-0624_02": "devadundubhayo nedur nanṛtuś cāpsarogaṇāḥ",
    "GE07mbh_01_u:068.002d-0624_03": "gāyadbhir madhuraṃ tatra devaiḥ śakro 'bhyuvāca ha",
    "GE07mbh_01_u:068.002d-0624_04": "śakuntale tava sutaś cakravartī bhaviṣyati",
    "GE07mbh_01_u:068.002d-0624_05": "balaṃ tejaś ca rūpaṃ ca na samaṃ bhuvi kena cit",
    "GE07mbh_01_u:068.002d-0624_06": "āhartā vājimedhasya śatasaṃkhyasya pauravaḥ",
    "GE07mbh_01_u:068.002d-0624_07": "anekair api sāhasrai rājasūyādibhir makhaiḥ",
    "GE07mbh_01_u:068.002d-0624_08": "svārthaṃ brāhmaṇasāt kṛtvā dakṣiṇām amitāṃ dadat",
    "GE07mbh_01_u:068.002d-0624_09": "devatānāṃ vacaḥ śrutvā kaṇvāśramanivāsinaḥ",
    "GE07mbh_01_u:068.002d-0624_10": "sabhājayantaḥ kaṇvasya sutāṃ sarve maharṣayaḥ",
    "GE07mbh_01_u:068.002d-0624_11": "śakuntalā ca tac chrutvā paraṃ harṣam avāpa sā",
    "GE07mbh_01_u:068.002d-0624_12": "dvijān āhūya munibhiḥ satkṛtya ca mahāyaśāḥ",
    "GE07mbh_01_u:068.003a": "jātakarmādisaṃskāraṃ kaṇvaḥ puṇyakṛtāṃ varaḥ",
    "GE07mbh_01_u:068.003c": "tasyātha kārayām āsa vardhamānasya dhīmataḥ",
    "GE07mbh_01_u:068.003d-0625_01": "yathāvidhi yathānyāyaṃ kriyāḥ sarvās tv akārayat",
    "GE07mbh_01_u:068.004a": "dantaiḥ śuklaiḥ śikharibhiḥ siṃhasaṃhanano yuvā",
    "GE07mbh_01_u:068.004c": "cakrāṅkitakaraḥ śrīmān mahāmūrdhā mahābalaḥ",
    "GE07mbh_01_u:068.004c-0626_01": ". . . . . . . . svayaṃ viṣṇur ivāparaḥ",
    "GE07mbh_01_u:068.004c-0626_02": "catuṣkiṣkur mahātejāḥ",
    "GE07mbh_01_u:068.004e": "kumāro devagarbhābhaḥ sa tatrāśu vyavardhata",
    "GE07mbh_01_u:068.004f-0627_01": "ṛṣer bhayāt tu duḥṣantaḥ smaran naivāhvayat tadā",
    "GE07mbh_01_u:068.004f-0627_02": "gate kāle tu mahati na sasmāra tapovanam",
    "GE07mbh_01_u:068.005a": "ṣaḍvarṣa eva bālaḥ sa kaṇvāśramapadaṃ prati",
    "GE07mbh_01_u:068.005c": "vyāghrān siṃhān varāhāṃś ca gajāṃś ca mahiṣāṃs tathā",
    "GE07mbh_01_u:068.005d-0628_01": "ṛkṣāṃś cāpi dvipān anyān vyālān āśramapīḍakān",
    "GE07mbh_01_u:068.005d-0628_02": "balād bhujābhyāṃ saṃgṛhya balavān saṃniyamya ca",
    "GE07mbh_01_u:068.006a": "baddhvā vṛkṣeṣu balavān āśramasya samantataḥ",
    "GE07mbh_01_u:068.006c": "ārohan damayaṃś caiva krīḍaṃś ca paridhāvati",
    "GE07mbh_01_u:068.006d-0629_01": "vanaṃ ca loḍayām āsa siṃhavyāghragaṇair vṛtam",
    "GE07mbh_01_u:068.006d-0629_02": "tataś ca rākṣasān sarvān piśācāṃś ca ripūn raṇe",
    "GE07mbh_01_u:068.006d-0629_03": "muṣṭiyuddhena tān hatvā ṛṣīn ārādhayat tadā",
    "GE07mbh_01_u:068.006d-0629_04": "kaś cid ditisutas taṃ tu hantukāmo mahābalaḥ",
    "GE07mbh_01_u:068.006d-0629_05": "vadhyamānāṃs tu daiteyān amarṣī taṃ samabhyayāt",
    "GE07mbh_01_u:068.006d-0629_06": "tam āgataṃ prahasyaiva bāhubhyāṃ parigṛhya ca",
    "GE07mbh_01_u:068.006d-0629_07": "dṛḍhaṃ cābadhya bāhubhyāṃ pīḍayām āsa taṃ tadā",
    "GE07mbh_01_u:068.006d-0629_08": "mardito na śaśākāsmān mocituṃ balavattayā",
    "GE07mbh_01_u:068.006d-0629_09": "prākrośad bhairavaṃ tatra dvārebhyo niḥsṛtaṃ tv asṛk",
    "GE07mbh_01_u:068.006d-0629_10": "tena śabdena vitrastā mṛgāḥ siṃhādayo gaṇāḥ",
    "GE07mbh_01_u:068.006d-0629_11": "susruvuś ca śakṛnmūtram āśramasthāś ca susruvuḥ",
    "GE07mbh_01_u:068.006d-0629_12": "nirasuṃ jānubhiḥ kṛtvā visasarja ca so 'patat",
    "GE07mbh_01_u:068.006d-0629_13": "tad dṛṣṭvā vismayaṃ jagmuḥ kumārasya viceṣṭitam",
    "GE07mbh_01_u:068.006d-0629_14": "nityakālaṃ vadhyamānā daiteyā rākṣasaiḥ saha",
    "GE07mbh_01_u:068.006d-0629_15": "kumārasya bhayād eva naiva jagmus tadāśramam",
    "GE07mbh_01_u:068.007a": "tato 'sya nāma cakrus te kaṇvāśramanivāsinaḥ",
    "GE07mbh_01_u:068.007b-0630_01": "kaṇvena sahitā dṛṣṭvā karma sarve 'timānuṣam",
    "GE07mbh_01_u:068.007c": "astv ayaṃ sarvadamanaḥ sarvaṃ hi damayaty ayam",
    "GE07mbh_01_u:068.008a": "sa sarvadamano nāma kumāraḥ samapadyata",
    "GE07mbh_01_u:068.008c": "vikrameṇaujasā caiva balena ca samanvitaḥ",
    "GE07mbh_01_u:068.008d-0631_01": "apreṣayati duḥṣante mahiṣyās tanayasya ca",
    "GE07mbh_01_u:068.008d-0631_02": "pāṇḍubhāvaparītāṅgīṃ cintayā samabhiplutām",
    "GE07mbh_01_u:068.008d-0631_03": "lambālakāṃ kṛśāṃ dīnāṃ tathā malinavāsasam",
    "GE07mbh_01_u:068.008d-0631_04": "śakuntalāṃ ca saṃprekṣya pradadhyau sa munis tadā",
    "GE07mbh_01_u:068.008d-0631_05": "śāstrāṇi sarvavedāś ca dvādaśābdasya cābhavan",
    "GE07mbh_01_u:068.009a": "taṃ kumāram ṛṣir dṛṣṭvā karma cāsyātimānuṣam",
    "GE07mbh_01_u:068.009c": "samayo yauvarājyāyety abravīc ca śakuntalām kaṇvaḥ",
    "GE07mbh_01_u:068.009d-046x0016": "vaiśaṃpāyanaḥ vaiśaṃpāyanaḥ",
    "GE07mbh_01_u:068.009d-046x0033": "vaiśaṃpāyanaḥ śakuntalā",
    "GE07mbh_01_u:068.009d-046x0048": "vaiśaṃpāyanaḥ kaṇvaḥ",
    "GE07mbh_01_u:068.009d-046x0057": "vaiśaṃpāyanaḥ",
    "GE07mbh_01_u:068.009d-046_0001": "śakuntalāṃ samāhūya kaṇvo vacanam abravīt śṛṇu bhadre mama sute mama vākyaṃ śucismite",
    "GE07mbh_01_u:068.009d-046_0003": "pativratānāṃ nārīṇāṃ viśiṣṭam iti cocyate patiśuśrūṣaṇaṃ pūrvaṃ manovākkāyaceṣṭitaiḥ",
    "GE07mbh_01_u:068.009d-046_0005": "anujñātā mayā pūrvaṃ pūjayaitad vrataṃ tava",
    "GE07mbh_01_u:068.009d-046_0006": "etenaiva ca vṛttena puṇyāṃl lokān avāpya ca",
    "GE07mbh_01_u:068.009d-046_0007": "tasyānte mānuṣe loke viśiṣṭāṃ lapsyase śriyam",
    "GE07mbh_01_u:068.009d-046_0008": "tasmād bhadre 'dya yātavyaṃ samīpaṃ pauravasya ha",
    "GE07mbh_01_u:068.009d-046_0009": "svayaṃ nāyāti matvā te gataṃ kālaṃ śucismite",
    "GE07mbh_01_u:068.009d-046_0010": "gatvārādhaya rājānaṃ duḥṣantaṃ hitakāmyayā",
    "GE07mbh_01_u:068.009d-046_0011": "dauḥṣantiṃ yauvarājyasthaṃ dṛṣṭvā prītim avāpsyasi devatānāṃ gurūṇāṃ ca kṣatriyāṇāṃ ca bhāmini",
    "GE07mbh_01_u:068.009d-046_0013": "bhartṝṇāṃ ca viśeṣeṇa hitaṃ saṃgamanaṃ satām",
    "GE07mbh_01_u:068.009d-046_0014": "tasmāt putri kumāreṇa gantavyaṃ matpriyepsayā prativākyaṃ na dadyās tvaṃ śāpitā mama pādayoḥ",
    "GE07mbh_01_u:068.009d-046_0016": "evam uktvā sutāṃ tatra pautraṃ kaṇvo 'bhyabhāṣata",
    "GE07mbh_01_u:068.009d-046_0017": "pariṣvajya ca bāhubhyāṃ mūrdhny upāghrāya pauravam",
    "GE07mbh_01_u:068.009d-046_0018": "somavaṃśodbhavo rājā duḥṣanta iti viśrutaḥ tasyāgramahiṣī caiṣā tava mātā śucivratā",
    "GE07mbh_01_u:068.009d-046_0020": "gantukāmā bhartṛpārśvaṃ tvayā saha sumadhyamā",
    "GE07mbh_01_u:068.009d-046_0021": "gatvābhivādya rājānaṃ yauvarājyam avāpsyasi",
    "GE07mbh_01_u:068.009d-046_0022": "sa pitā tava rājendras tasya tvaṃ vaśago bhava pitṛpaitāmahaṃ rājyam ātiṣṭhasva svabhāvataḥ",
    "GE07mbh_01_u:068.009d-046_0024": "tasmin kāle svarājyastho mām anusmara paurava",
    "GE07mbh_01_u:068.009d-046_0025": "abhivādya muneḥ pādau pauravo vākyam abravīt",
    "GE07mbh_01_u:068.009d-046_0026": "tvaṃ pitā mama viprarṣe tvaṃ mātā tvaṃ gatiś ca me",
    "GE07mbh_01_u:068.009d-046_0027": "na cānyaṃ pitaraṃ manye tvām ṛte tu mahātapaḥ tava śuśrūṣaṇaṃ puṇyam iha loke paratra ca",
    "GE07mbh_01_u:068.009d-046_0029": "śakuntalā bhartṛkāmā svayaṃ yātu yatheṣṭataḥ ahaṃ śuśrūṣaṇaparaḥ pādamūle vasāmi vaḥ",
    "GE07mbh_01_u:068.009d-046_0031": "krīḍāṃ vyālamṛgaiḥ sārdhaṃ kariṣye na purā yathā",
    "GE07mbh_01_u:068.009d-046_0032": "tvac chāsanaparo nityaṃ svādhyāyaṃ ca karomy aham",
    "GE07mbh_01_u:068.009d-046_0033": "evam uktvā tu saṃśliṣya pādau kaṇvasya tiṣṭhati",
    "GE07mbh_01_u:068.009d-046_0034": "tasya tad vacanaṃ śrutvā praruroda śakuntalā",
    "GE07mbh_01_u:068.009d-046_0035": "snehāt pituś ca putrasya harṣaśokasamanvitā niśāmya rudatīm ārtāṃ dauḥṣantir vākyam abravīt",
    "GE07mbh_01_u:068.009d-046_0037": "śrutvā bhagavato vākyaṃ kiṃ rodiṣi śakuntale",
    "GE07mbh_01_u:068.009d-046_0038": "gantavyaṃ kālya utthāya bhartṛprītis tavāsti cet",
    "GE07mbh_01_u:068.009d-046_0039": "ekas tu kurute pāpaṃ phalaṃ bhuṅkte mahājanaḥ",
    "GE07mbh_01_u:068.009d-046_0040": "bhoktāras tatra mucyante kartā doṣeṇa lipyate",
    "GE07mbh_01_u:068.009d-046_0041": "mayā nivārito nityaṃ na karoṣi vaco mama",
    "GE07mbh_01_u:068.009d-046_0042": "niḥsṛtān kuñjarān nityaṃ bāhubhyāṃ saṃpramathya vai",
    "GE07mbh_01_u:068.009d-046_0043": "vanaṃ ca loḍayan nityaṃ siṃhavyāghragaṇair yutam",
    "GE07mbh_01_u:068.009d-046_0044": "evaṃvidhāni cānyāni kṛtvā vai purunandana ruṣito bhagavāṃs tāta tasmād āvāṃ vivāsitau",
    "GE07mbh_01_u:068.009d-046_0046": "ahaṃ na gacche duḥṣantaṃ nāsmi putrahitaiṣiṇī",
    "GE07mbh_01_u:068.009d-046_0047": "pādamūle vasiṣyāmi maharṣer bhāvitātmanaḥ",
    "GE07mbh_01_u:068.009d-046_0048": "evam uktvā tu rudatī papāta munipādayoḥ",
    "GE07mbh_01_u:068.009d-046_0049": "evaṃ vilapatīṃ kaṇvaś cānunīya ca hetubhiḥ",
    "GE07mbh_01_u:068.009d-046_0050": "punaḥ provāca bhagavān ānṛśaṃsyād dhitaṃ vacaḥ",
    "GE07mbh_01_u:068.009d-046_0051": "śakuntale śṛṇuṣvedaṃ hitaṃ pathyaṃ ca bhāmini",
    "GE07mbh_01_u:068.009d-046_0052": "pativratābhāvaguṇān hitvā sādhyaṃ na kiṃcana pativratānāṃ devā vai tuṣṭāḥ sarvavarapradāḥ",
    "GE07mbh_01_u:068.009d-046_0054": "prasādaṃ ca kariṣyanti āpadarthe ca bhāmini",
    "GE07mbh_01_u:068.009d-046_0055": "patiprasādāt puṇyagatiṃ prāpnuvanti na cāśubham tasmād gatvā tu rājānam ārādhaya śucismite",
    "GE07mbh_01_u:068.009d-046_0057": "śakuntalāṃ tathoktvā vai śākuntalam athābravīt dauhitro mama pautras tvam ililasya mahātmanaḥ",
    "GE07mbh_01_u:068.009d-046_0059": "śṛṇuṣva vacanaṃ satyaṃ prabravīmi tavānagha manasā bhartṛkāmā vai vāgbhir uktvā pṛthagvidham",
    "GE07mbh_01_u:068.009d-046_0061": "gantuṃ necchati kalyāṇī tasmāt tāta vahasva vai",
    "GE07mbh_01_u:068.009d-046_0062": "śaktas tvaṃ pratigantuṃ ca munibhiḥ saha paurava",
    "GE07mbh_01_u:068.010a": "tasya tad balam ājñāya kaṇvaḥ śiṣyān uvāca ha",
    "GE07mbh_01_u:068.010c": "śakuntalām imāṃ śīghraṃ sahaputrām ito ''śramāt",
    "GE07mbh_01_u:068.010e": "bhartre prāpayatādyaiva sarvalakṣaṇapūjitām",
    "GE07mbh_01_u:068.011a": "nārīṇāṃ ciravāso hi bāndhaveṣu na rocate",
    "GE07mbh_01_u:068.011c": "kīrticāritradharmaghnas tasmān nayata māciram vaiśaṃpāyanaḥ",
    "GE07mbh_01_u:068.011d-047_0001": "dharmābhipūjitaṃ putraṃ kāśyapena niśāmya tu kāśyapāt prāpya cānujñāṃ mumude ca śakuntalā",
    "GE07mbh_01_u:068.011d-047_0003": "kaṇvasya vacanaṃ śrutvā pratigaccheti cāsakṛt tathety uktvā tu kaṇvaṃ ca mātaraṃ pauravo 'bravīt",
    "GE07mbh_01_u:068.011d-047_0005": "kiṃ cirāyasi mātas tvaṃ gamiṣyāmo nṛpālayam",
    "GE07mbh_01_u:068.011d-047_0006": "evam uktvā tu tāṃ devīṃ duḥṣantasya mahātmanaḥ",
    "GE07mbh_01_u:068.011d-047_0007": "abhivādya muneḥ pādau gantum aicchat sa pauravaḥ",
    "GE07mbh_01_u:068.011d-047_0008": "śakuntalā ca pitaram abhivādya kṛtāñjaliḥ pradakṣiṇīkṛtya tadā pitaraṃ vākyam abravīt",
    "GE07mbh_01_u:068.011d-047_0010": "ajñānān me pitā ceti duruktaṃ vāpi cānṛtam",
    "GE07mbh_01_u:068.011d-047_0011": "akāryaṃ vāpy aniṣṭaṃ vā kṣantum arhati tad bhavān evam ukto nataśirā munir novāca kiṃ cana",
    "GE07mbh_01_u:068.011d-047_0013": "manuṣyabhāvāt kaṇvo 'pi munir aśrūṇy avartayat",
    "GE07mbh_01_u:068.011d-047_0014": "abbhakṣān vāyubhakṣāṃś ca śīrṇaparṇāśanān munīn phalamūlāśino dāntān kṛśān dhamanisaṃtatān",
    "GE07mbh_01_u:068.011d-047_0016": "vratino jaṭilān muṇḍān valkalājinasaṃvṛtān",
    "GE07mbh_01_u:068.011d-047_0017": "samāhūya muniḥ kaṇvaḥ kāruṇyād idam abravīt",
    "GE07mbh_01_u:068.011d-047_0018": "mayā tu lālitā nityaṃ mama putrī yaśasvinī",
    "GE07mbh_01_u:068.011d-047_0019": "vane jātā vivṛddhā ca na ca jānāti kiṃ cana",
    "GE07mbh_01_u:068.011d-047_0020": "āśrameṇa pathā sarvair nīyatāṃ kṣatriyālayam dvitīyayojane viprāḥ pratiṣṭhānaṃ pratiṣṭhitam",
    "GE07mbh_01_u:068.011d-047_0022": "pratiṣṭhāne pure rājā śākuntalapitāmahaḥ",
    "GE07mbh_01_u:068.011d-047_0023": "adhyuvāsa ciraṃ kālam urvaśyā sahitaḥ purā",
    "GE07mbh_01_u:068.011d-047_0024": "anūpajāṅgalayutaṃ dhanadhānyasamākulam pratiṣṭhitaṃ puravaraṃ gaṅgāyāmunasaṅgame",
    "GE07mbh_01_u:068.011d-047_0026": "tatra saṃgamam āsādya snātvā hutahutāśanāḥ śākamūlaphalāhārā nivartadhvaṃ mahātapāḥ",
    "GE07mbh_01_u:068.011d-047_0028": "anyathā tu bhaved viprā adhvano gamane śramaḥ",
    "GE07mbh_01_u:068.012a": "tathety uktvā tu te sarve prātiṣṭhantāmitaujasaḥ",
    "GE07mbh_01_u:068.012c": "śakuntalāṃ puraskṛtya saputrāṃ gajasāhvayam",
    "GE07mbh_01_u:068.013a": "gṛhītvāmaragarbhābhaṃ putraṃ kamalalocanam",
    "GE07mbh_01_u:068.013c": "ājagāma tataḥ śubhrā duḥṣantaviditād vanāt ṛṣayaḥ",
    "GE07mbh_01_u:068.013d-048x0034": "vaiśaṃpāyanaḥ nāgarāḥ",
    "GE07mbh_01_u:068.013d-048x0043": "vaiśaṃpāyanaḥ vaiśaṃpāyanaḥ",
    "GE07mbh_01_u:068.013d-048_0001": "śakuntalāṃ samādāya munayo dharmavatsalāḥ",
    "GE07mbh_01_u:068.013d-048_0002": "te vanāni nadīḥ śailān giriprasravaṇāni ca",
    "GE07mbh_01_u:068.013d-048_0003": "kandarāṇi nitambāṃś ca rāṣṭrāṇi nagarāṇi ca",
    "GE07mbh_01_u:068.013d-048_0004": "āśramāṇi ca puṇyāni gatvā caiva gataśramāḥ",
    "GE07mbh_01_u:068.013d-048_0005": "śanair madhyāhnavelāyāṃ pratiṣṭhānaṃ samāyayuḥ",
    "GE07mbh_01_u:068.013d-048_0006": "tāṃ purīṃ puruhūtena ailasyārthe vinirmitām parighāṭṭālakair mukhyair upatalpaśatair api",
    "GE07mbh_01_u:068.013d-048_0008": "śataghnīśatayantraiś ca guptām anyair durāsadām harmyaprāsādasaṃbādhāṃ nānāpaṇyavibhūṣitām",
    "GE07mbh_01_u:068.013d-048_0010": "maṇṭapaiḥ sasabhai ramyaiḥ prapābhiś ca samāvṛtām",
    "GE07mbh_01_u:068.013d-048_0011": "rājamārgeṇa mahatā suvibhaktena śobhitām",
    "GE07mbh_01_u:068.013d-048_0012": "kailāsaśikharākārair gopuraiḥ samalaṅkṛtām",
    "GE07mbh_01_u:068.013d-048_0013": "dvāratoraṇaniryūhair maṅgalair upaśobhitām",
    "GE07mbh_01_u:068.013d-048_0014": "udyānāmravaṇopetāṃ mahatīṃ sālamekhalām",
    "GE07mbh_01_u:068.013d-048_0015": "sarvapuṣkariṇībhiś ca udyānaiś ca samāvṛtām varṇāśramaiḥ svadharmasthair nityotsavasamāhitaiḥ",
    "GE07mbh_01_u:068.013d-048_0017": "dhanadhānyasamṛddhaiś ca saṃtuṣṭai ratnapūjitaiḥ",
    "GE07mbh_01_u:068.013d-048_0018": "kratuyuktaiś ca vidvadbhir agnihotraparaiḥ sadā varjitākāryakaraṇair dānaśīlair dayāparaiḥ",
    "GE07mbh_01_u:068.013d-048_0020": "adharmabhīrubhiḥ sarvaiḥ svargalokajigīṣubhiḥ",
    "GE07mbh_01_u:068.013d-048_0021": "evaṃvidhajanopetam indralokam ivāparam",
    "GE07mbh_01_u:068.013d-048_0022": "tasmin nagaramadhye tu rājaveśmapratiṣṭhitam",
    "GE07mbh_01_u:068.013d-048_0023": "indrasadmapratīkāśaṃ saṃpūrṇaṃ vittasaṃcayaiḥ",
    "GE07mbh_01_u:068.013d-048_0024": "tasya madhye sabhā divyā nānāratnavicitritā tasyāṃ sabhāyāṃ rājarṣiḥ sarvālaṃkārabhūṣitaḥ",
    "GE07mbh_01_u:068.013d-048_0026": "brāhmaṇaiḥ kṣatriyaiś cāpi mantribhiś cāpi saṃvṛtaḥ",
    "GE07mbh_01_u:068.013d-048_0027": "saṃstūyamāno rājendraḥ sūtamāgadhabandibhiḥ",
    "GE07mbh_01_u:068.013d-048_0028": "kāryārthibhiḥ samabhyetya kṛtvā kāryaṃ gateṣu saḥ",
    "GE07mbh_01_u:068.013d-048_0029": "sukhāsīno 'bhavad rājā tasmin kāle maharṣayaḥ",
    "GE07mbh_01_u:068.013d-048_0030": "śakuntānāṃ svanaṃ śrutvā nimittajñās tv alakṣayan",
    "GE07mbh_01_u:068.013d-048_0031": "śakuntale nimittāni śobhanāni bhavanti naḥ kāryasiddhiṃ vadanty ete dhruvaṃ rājñī bhaviṣyasi",
    "GE07mbh_01_u:068.013d-048_0033": "asmiṃs tu divase putro yuvarājo bhaviṣyati",
    "GE07mbh_01_u:068.013d-048_0034": "vardhamānapuradvāraṃ tūryaghoṣanināditam śakuntalāṃ puraskṛtya viviśus te maharṣayaḥ",
    "GE07mbh_01_u:068.013d-048_0036": "praviśantaṃ nṛpasutaṃ praśaśaṃsuś ca prekṣakāḥ",
    "GE07mbh_01_u:068.013d-048_0037": "vardhamānapuradvāraṃ praviśann eva pauravaḥ",
    "GE07mbh_01_u:068.013d-048_0038": "indralokastham ātmānaṃ mene harṣasamanvitaḥ",
    "GE07mbh_01_u:068.013d-048_0039": "tato vai nāgarāḥ sarve samāhūya parasparam",
    "GE07mbh_01_u:068.013d-048_0040": "draṣṭukāmā nṛpasutaṃ samapadyanta bhārata",
    "GE07mbh_01_u:068.013d-048_0041": "devateva janasyāgre bhrājate śrīr ivāgatā jayanteneva paulomī indralokād ihāgatā",
    "GE07mbh_01_u:068.013d-048_0043": "iti bruvantas te sarve maharṣīn idam abruvan",
    "GE07mbh_01_u:068.013d-048_0044": "abhivādayantaḥ sahitā maharṣīn devavarcasaḥ",
    "GE07mbh_01_u:068.013d-048_0045": "adya naḥ saphalaṃ janma kṛtārthāś ca tato vayam evaṃ ye sma prapaśyāmo maharṣīn sūryavarcasaḥ",
    "GE07mbh_01_u:068.013d-048_0047": "ity uktvā sahitāḥ ke cid anvagacchanta pauravam",
    "GE07mbh_01_u:068.013d-048_0048": "haimavatyāḥ sutam iva kumāraṃ puṣkarekṣaṇam ye ke cid abruvan mūḍhāḥ śākuntaladidṛkṣavaḥ",
    "GE07mbh_01_u:068.013d-048_0050": "kṛṣṇājinena saṃchannān draṣṭuṃ necchanti tāpasān piśācā iva dṛśyante nāgarāṇāṃ virūpiṇaḥ",
    "GE07mbh_01_u:068.013d-048_0052": "vinā saṃdhyāṃ piśācās te praviśanti purottamam",
    "GE07mbh_01_u:068.013d-048_0053": "kṣutpipāsārditān dīnān valkalājinavāsasaḥ",
    "GE07mbh_01_u:068.013d-048_0054": "tvagasthibhūtān nirmāṃsān dhamanīsaṃtatān api",
    "GE07mbh_01_u:068.013d-048_0055": "piṅgalākṣān piṅgajaṭān dīrghadantān nirūdarān",
    "GE07mbh_01_u:068.013d-048_0056": "viśīrṣakān ūrdhvahastān dṛṣṭvā hāsyanti nāgarāḥ evam uktavatāṃ teṣāṃ giraṃ śrutvā maharṣayaḥ",
    "GE07mbh_01_u:068.013d-048_0058": "anyonyaṃ te samāhūya idaṃ vacanam abruvan",
    "GE07mbh_01_u:068.013d-048_0059": "uktaṃ bhagavatā vākyaṃ na kṛtaṃ satyavādinā",
    "GE07mbh_01_u:068.013d-048_0060": "purapraveśanaṃ nātra kartavyam iti śāsanam kiṃ kāraṇaṃ pravekṣyāmo nagaraṃ durjanair vṛtam",
    "GE07mbh_01_u:068.013d-048_0062": "tyaktasaṃgasya ca muner nagare kiṃ prayojanam",
    "GE07mbh_01_u:068.013d-048_0063": "tasmād gamiṣyāma vayaṃ gaṅgāyāmunasaṃgamam",
    "GE07mbh_01_u:068.013d-048_0064": "evam uktvā munigaṇāḥ pratijagmur yathāgatam gatān munigaṇān dṛṣṭvā putraṃ saṃgṛhya pāṇinā",
    "GE07mbh_01_u:068.013d-048_0066": "mātāpitṛbhyāṃ virahād yathā śocanti dārakāḥ tathā śokaparītāṅgī dhṛtim ālambya duḥkhitā",
    "GE07mbh_01_u:068.013d-048_0068": "gateṣu teṣu vipreṣu rājamārgeṇa bhāminī",
    "GE07mbh_01_u:068.013d-048_0069": "putreṇaiva sahāyena sā jagāma śanaiḥ śanaiḥ",
    "GE07mbh_01_u:068.013d-048_0070": "adṛṣṭapūrvān paśyan vai rājamārgeṇa pauravaḥ harmyaprāsādacaityāṃś ca sabhā divyā vicitritāḥ",
    "GE07mbh_01_u:068.013d-048_0072": "kautūhalasamāviṣṭo dṛṣṭvā vismayam āgataḥ",
    "GE07mbh_01_u:068.013d-048_0073": "sarve bruvanti tāṃ dṛṣṭvā padmahīnām iva śriyam",
    "GE07mbh_01_u:068.013d-048_0074": "gatena haṃsīsadṛśīṃ kokilena svare samām mukhena candrasadṛśīṃ śriyā padmālayāsamām",
    "GE07mbh_01_u:068.013d-048_0076": "smitena kundasadṛśīṃ padmagarbhasamatvacam",
    "GE07mbh_01_u:068.013d-048_0077": "padmapatraviśālākṣīṃ taptajāmbūnadaprabhām karāntamitamadhyāṃ tāṃ sukeśīṃ saṃhatastanīm",
    "GE07mbh_01_u:068.013d-048_0079": "jaghanaṃ suviśālaṃ vai ūrū karikaropamau raktatuṅganakhau pādau dharaṇyāṃ supratiṣṭhitau",
    "GE07mbh_01_u:068.013d-048_0081": "evaṃrūpasamāyuktā svargalokād ihāgatā",
    "GE07mbh_01_u:068.013d-048_0082": "iti sma sarve 'manyanta duḥṣantanagare janāḥ punaḥ punar avocaṃs te śākuntalaguṇān api",
    "GE07mbh_01_u:068.013d-048_0084": "siṃhekṣaṇaḥ siṃhadaṃṣṭraḥ siṃhaskandho mahābhujaḥ",
    "GE07mbh_01_u:068.013d-048_0085": "siṃhoraskaḥ siṃhabalaḥ siṃhavikrāntagāmy ayam",
    "GE07mbh_01_u:068.013d-048_0086": "pṛthvaṃsaḥ pṛthuvakṣāś ca chatrākāraśirā mahān pāṇipādatale rakto raktāsyo dundubhisvanaḥ",
    "GE07mbh_01_u:068.013d-048_0088": "rājalakṣaṇayuktaś ca rājaśrīś cāsya dṛśyate ākāreṇa ca rūpeṇa śarīreṇāpi tejasā",
    "GE07mbh_01_u:068.013d-048_0090": "duḥṣantena samo hy eṣa kasya putro bhaviṣyati",
    "GE07mbh_01_u:068.013d-048_0091": "evaṃ bruvantas te sarve praśaśaṃsuḥ sahasraśaḥ",
    "GE07mbh_01_u:068.013d-048_0092": "yuktivādān avocanta sarvāḥ prāṇabhṛtaḥ striyaḥ bāndhavā iva sasnehā anujagmuḥ śakuntalām",
    "GE07mbh_01_u:068.013d-048_0094": "paurāṇāṃ tad vacaḥ śrutvā tūṣṇīṃbhūtā śakuntalā",
    "GE07mbh_01_u:068.013d-048_0095": "veśmadvāraṃ samāsādya vihvalantī nṛpātmajā",
    "GE07mbh_01_u:068.013d-048_0096": "cintayām āsa sahasā kāryagauravakāraṇāt",
    "GE07mbh_01_u:068.013d-048_0097": "lajjayā ca parītāṅgī rājan rājasamakṣataḥ aghṛṇā kiṃ nu vakṣyāmi duḥṣantaṃ mama kāraṇāt",
    "GE07mbh_01_u:068.013d-048_0099": "evam uktvā tu kṛpaṇā cintayantī śakuntalā",
    "GE07mbh_01_u:068.014a": "abhisṛtya ca rājānaṃ viditā sā praveśitā",
    "GE07mbh_01_u:068.014c": "saha tenaiva putreṇa taruṇādityavarcasā",
    "GE07mbh_01_u:068.014d-0632_01": "nivedayitvā te sarve āśramaṃ punar āgatāḥ",
    "GE07mbh_01_u:068.014d-0633_01": "siṃhāsanasthaṃ rājānaṃ mahendrasadṛśadyutim",
    "GE07mbh_01_u:068.014d-0633_02": "śakuntalā nataśirāḥ paraṃ harṣam avāpya ca",
    "GE07mbh_01_u:068.015a": "pūjayitvā yathānyāyam abravīt taṃ śakuntalā śakuntalā",
    "GE07mbh_01_u:068.015b-0634_01": "abhivādaya rājānaṃ pitaraṃ te dṛḍhavratam",
    "GE07mbh_01_u:068.015b-0634_02": "evam uktvā sutaṃ tatra lajjānatamukhī sthitā",
    "GE07mbh_01_u:068.015b-0634_03": "stambham āliṅgya rājānaṃ prasīdasvety uvāca sā",
    "GE07mbh_01_u:068.015b-0634_04": "śākuntalo 'pi rājānam abhivādya kṛtāñjaliḥ",
    "GE07mbh_01_u:068.015b-0634_05": "harṣeṇotphullanayano rājānaṃ cānvavaikṣata",
    "GE07mbh_01_u:068.015b-0634_06": "duḥṣanto dharmabuddhyā tu cintayann eva so 'bravīt",
    "GE07mbh_01_u:068.015b-0634_07": "kim āgamanakāryaṃ te brūhi tvaṃ varavarṇini",
    "GE07mbh_01_u:068.015b-0634_08": "kariṣyāmi na saṃdehaḥ saputrāyā viśeṣataḥ",
    "GE07mbh_01_u:068.015b-0634_09": "prasīdasva mahārāja vakṣyāmi puruṣottama",
    "GE07mbh_01_u:068.015c": "ayaṃ putras tvayā rājan yauvarājye 'bhiṣicyatām",
    "GE07mbh_01_u:068.016a": "tvayā hy ayaṃ suto rājan mayy utpannaḥ suropamaḥ",
    "GE07mbh_01_u:068.016c": "yathāsamayam etasmin vartasva puruṣottama",
    "GE07mbh_01_u:068.017a": "yathā samāgame pūrvaṃ kṛtaḥ sa samayas tvayā",
    "GE07mbh_01_u:068.017c": "taṃ smarasva mahābhāga kaṇvāśramapadaṃ prati vaiśaṃpāyanaḥ",
    "GE07mbh_01_u:068.017d-0635_01": "tasyopabhogasaktasya strīṣu cānyāsu bhārata",
    "GE07mbh_01_u:068.017d-0635_02": "śakuntalā saputrā ca manasy antaradhīyata",
    "GE07mbh_01_u:068.017d-0636_01": "sa dhārayan manasy enāṃ saputrāṃ sasmitāṃ tadā",
    "GE07mbh_01_u:068.017d-0636_02": "tadopagṛhya manasā ciraṃ sukham avāpa saḥ",
    "GE07mbh_01_u:068.018a": "so 'tha śrutvaiva tad vākyaṃ tasyā rājā smarann api",
    "GE07mbh_01_u:068.018c": "abravīn na smarāmīti kasya tvaṃ duṣṭatāpasi",
    "GE07mbh_01_u:068.018d-0637_01": "maithunaṃ ca vṛthā nāhaṃ gaccheyam iti me matiḥ",
    "GE07mbh_01_u:068.018d-0637_02": "nābhijānāmi kalyāṇi tvayā saha samāgamam",
    "GE07mbh_01_u:068.019a": "dharmakāmārthasaṃbandhaṃ na smarāmi tvayā saha",
    "GE07mbh_01_u:068.019c": "gaccha vā tiṣṭha vā kāmaṃ yad vāpīcchasi tat kuru",
    "GE07mbh_01_u:068.020a": "saivam uktā varārohā vrīḍiteva manasvinī",
    "GE07mbh_01_u:068.020c": "visaṃjñeva ca duḥkhena tasthau sthāṇur ivācalā",
    "GE07mbh_01_u:068.021a": "saṃrambhāmarṣatāmrākṣī sphuramāṇoṣṭhasaṃpuṭā",
    "GE07mbh_01_u:068.021c": "kaṭākṣair nirdahantīva tiryag rājānam aikṣata",
    "GE07mbh_01_u:068.022a": "ākāraṃ gūhamānā ca manyunābhisamīritā",
    "GE07mbh_01_u:068.022c": "tapasā saṃbhṛtaṃ tejo dhārayām āsa vai tadā",
    "GE07mbh_01_u:068.023a": "sā muhūrtam iva dhyātvā duḥkhāmarṣasamanvitā",
    "GE07mbh_01_u:068.023c": "bhartāram abhisaṃprekṣya kruddhā vacanam abravīt",
    "GE07mbh_01_u:068.024a": "jānann api mahārāja kasmād evaṃ prabhāṣase",
    "GE07mbh_01_u:068.024c": "na jānāmīti niḥsaṅgaṃ yathānyaḥ prākṛtas tathā",
    "GE07mbh_01_u:068.025a": "atra te hṛdayaṃ veda satyasyaivānṛtasya ca",
    "GE07mbh_01_u:068.025c": "kalyāṇa bata sākṣī tvaṃ mātmānam avamanyathāḥ",
    "GE07mbh_01_u:068.026a": "yo 'nyathā santam ātmānam anyathā pratipadyate",
    "GE07mbh_01_u:068.026c": "kiṃ tena na kṛtaṃ pāpaṃ coreṇātmāpahāriṇā",
    "GE07mbh_01_u:068.027a": "eko 'ham asmīti ca manyase tvaṃ; na hṛcchayaṃ vetsi muniṃ purāṇam",
    "GE07mbh_01_u:068.027c": "yo veditā karmaṇaḥ pāpakasya; tasyāntike tvaṃ vṛjinaṃ karoṣi",
    "GE07mbh_01_u:068.027d-0638_01": "dharma eva hi sādhūnāṃ sarveṣāṃ hitakāraṇam",
    "GE07mbh_01_u:068.027d-0638_02": "nityaṃ mithyāvihīnānāṃ na ca duḥkhāvaho bhavet",
    "GE07mbh_01_u:068.028a": "manyate pāpakaṃ kṛtvā na kaś cid vetti mām iti",
    "GE07mbh_01_u:068.028c": "vidanti cainaṃ devāś ca svaś caivāntarapūruṣaḥ",
    "GE07mbh_01_u:068.029a": "ādityacandrāv anilānalau ca; dyaur bhūmir āpo hṛdayaṃ yamaś ca",
    "GE07mbh_01_u:068.029c": "ahaś ca rātriś ca ubhe ca saṃdhye; dharmaś ca jānāti narasya vṛttam",
    "GE07mbh_01_u:068.030a": "yamo vaivasvatas tasya niryātayati duṣkṛtam",
    "GE07mbh_01_u:068.030c": "hṛdi sthitaḥ karmasākṣī kṣetrajño yasya tuṣyati",
    "GE07mbh_01_u:068.031a": "na tu tuṣyati yasyaiṣa puruṣasya durātmanaḥ",
    "GE07mbh_01_u:068.031c": "taṃ yamaḥ pāpakarmāṇaṃ niryātayati duṣkṛtam",
    "GE07mbh_01_u:068.032a": "avamanyātmanātmānam anyathā pratipadyate",
    "GE07mbh_01_u:068.032c": "devā na tasya śreyāṃso yasyātmāpi na kāraṇam",
    "GE07mbh_01_u:068.033a": "svayaṃ prāpteti mām evaṃ māvamaṃsthāḥ pativratām",
    "GE07mbh_01_u:068.033c": "arghyārhāṃ nārcayasi māṃ svayaṃ bhāryām upasthitām",
    "GE07mbh_01_u:068.034a": "kimarthaṃ māṃ prākṛtavad upaprekṣasi saṃsadi",
    "GE07mbh_01_u:068.034c": "na khalv aham idaṃ śūnye raumi kiṃ na śṛṇoṣi me",
    "GE07mbh_01_u:068.035a": "yadi me yācamānāyā vacanaṃ na kariṣyasi",
    "GE07mbh_01_u:068.035c": "duḥṣanta śatadhā mūrdhā tatas te 'dya phaliṣyati",
    "GE07mbh_01_u:068.036a": "bhāryāṃ patiḥ saṃpraviśya sa yasmāj jāyate punaḥ",
    "GE07mbh_01_u:068.036c": "jāyāyā iti jāyātvaṃ purāṇāḥ kavayo viduḥ",
    "GE07mbh_01_u:068.037a": "yad āgamavataḥ puṃsas tad apatyaṃ prajāyate",
    "GE07mbh_01_u:068.037c": "tat tārayati saṃtatyā pūrvapretān pitāmahān",
    "GE07mbh_01_u:068.038a": "pun nāmno narakād yasmāt pitaraṃ trāyate sutaḥ",
    "GE07mbh_01_u:068.038c": "tasmāt putra iti proktaḥ svayam eva svayambhuvā",
    "GE07mbh_01_u:068.038d-0639_01": "putreṇa lokāñ jayati putreṇānantyam aśnute",
    "GE07mbh_01_u:068.038d-0639_02": "atha putrasya putreṇa modante prapitāmahāḥ",
    "GE07mbh_01_u:068.039a": "sā bhāryā yā gṛhe dakṣā sā bhāryā yā prajāvatī",
    "GE07mbh_01_u:068.039c": "sā bhāryā yā patiprāṇā sā bhāryā yā pativratā",
    "GE07mbh_01_u:068.040a": "ardhaṃ bhāryā manuṣyasya bhāryā śreṣṭhatamaḥ sakhā",
    "GE07mbh_01_u:068.040a-0640_01": ". . . . . . . . . śarīraṃ procyate budhaiḥ",
    "GE07mbh_01_u:068.040a-0640_02": "bhāryā śreṣṭhatamā loke . . . . . . . .",
    "GE07mbh_01_u:068.040c": "bhāryā mūlaṃ trivargasya bhāryā mitraṃ mariṣyataḥ",
    "GE07mbh_01_u:068.041a": "bhāryāvantaḥ kriyāvantaḥ sabhāryā gṛhamedhinaḥ",
    "GE07mbh_01_u:068.041c": "bhāryāvantaḥ pramodante bhāryāvantaḥ śriyānvitāḥ",
    "GE07mbh_01_u:068.041d-049_0001": "brahmā surāsuraguruḥ so 'pi śaktiṃ purākarot prakṛtiṃ svāṃ praviśyāśu brahmāṇḍam abhavat tataḥ",
    "GE07mbh_01_u:068.041d-049_0003": "bhartavyā rakṣaṇīyā ca bhāryā hi patinā sadā",
    "GE07mbh_01_u:068.041d-049_0004": "dharmārthakāmasaṃsiddhau bhāryā bhartuḥ sahāyinī",
    "GE07mbh_01_u:068.041d-049_0005": "yadā bhartā ca bhāryā ca parasparavaśānugau",
    "GE07mbh_01_u:068.041d-049_0006": "tadā dharmārthakāmānāṃ trayāṇām api saṃgamaḥ kathaṃ bhāryām ṛte dharmaḥ kathaṃ vā puruṣaḥ prabho",
    "GE07mbh_01_u:068.041d-049_0008": "prāpnoti kāmam arthaṃ vāpy asyāṃ tritayam āhitam",
    "GE07mbh_01_u:068.041d-049_0009": "tathaiva bhartāram ṛte bhāryā dharmādisādhane na samarthā trivargo 'yaṃ daṃpatyoḥ samupāśritaḥ",
    "GE07mbh_01_u:068.041d-049_0011": "devatātithibhṛtyānām atithīnāṃ ca pūjanam",
    "GE07mbh_01_u:068.041d-049_0012": "na pumbhiḥ śakyate kartum ṛte bhāryāṃ kathaṃ cana prāpto 'pi cārtho manujair ānīto 'pi nijaṃ gṛham",
    "GE07mbh_01_u:068.041d-049_0014": "nāśam eti vinā bhāryāṃ kubhāryāsaṃgraheṇa vā",
    "GE07mbh_01_u:068.041d-049_0015": "kāmas tu naiva tasyāsti pratyakṣeṇopadṛśyate",
    "GE07mbh_01_u:068.042a": "sakhāyaḥ pravivikteṣu bhavanty etāḥ priyaṃvadāḥ",
    "GE07mbh_01_u:068.042c": "pitaro dharmakāryeṣu bhavanty ārtasya mātaraḥ",
    "GE07mbh_01_u:068.043a": "kāntāreṣv api viśrāmo narasyādhvanikasya vai",
    "GE07mbh_01_u:068.043c": "yaḥ sadāraḥ sa viśvāsyas tasmād dārāḥ parā gatiḥ",
    "GE07mbh_01_u:068.044a": "saṃsarantam api pretaṃ viṣameṣv ekapātinam",
    "GE07mbh_01_u:068.044c": "bhāryaivānveti bhartāraṃ satataṃ yā pativratā",
    "GE07mbh_01_u:068.045a": "prathamaṃ saṃsthitā bhāryā patiṃ pretya pratīkṣate",
    "GE07mbh_01_u:068.045c": "pūrvaṃ mṛtaṃ ca bhartāraṃ paścāt sādhvy anugacchati",
    "GE07mbh_01_u:068.046a": "etasmāt kāraṇād rājan pāṇigrahaṇam iṣyate",
    "GE07mbh_01_u:068.046c": "yad āpnoti patir bhāryām iha loke paratra ca",
    "GE07mbh_01_u:068.046d-0641_01": "poṣaṇārthaṃ śarīrasya pātheyaṃ svargatasya vai",
    "GE07mbh_01_u:068.047a": "ātmātmanaiva janitaḥ putra ity ucyate budhaiḥ",
    "GE07mbh_01_u:068.047c": "tasmād bhāryāṃ naraḥ paśyen mātṛvat putramātaram",
    "GE07mbh_01_u:068.047d-0642_01": "antarātmaiva sarvasya putro nāmocyate sadā",
    "GE07mbh_01_u:068.047d-0642_02": "gatī rūpaṃ ca ceṣṭā ca āvartā lakṣaṇāni ca",
    "GE07mbh_01_u:068.047d-0642_03": "pitṝṇāṃ yāni dṛśyante putrāṇāṃ santi tāni ca",
    "GE07mbh_01_u:068.047d-0642_04": "teṣāṃ śīlaguṇācārāḥ saṃparkāc ca śubhāśubhāt",
    "GE07mbh_01_u:068.048a": "bhāryāyāṃ janitaṃ putram ādarśe svam ivānanam",
    "GE07mbh_01_u:068.048c": "hlādate janitā preṣkya svargaṃ prāpyeva puṇyakṛt",
    "GE07mbh_01_u:068.048d-0643_01": "pativratārūpadharāḥ parabījasya saṃgrahāt",
    "GE07mbh_01_u:068.048d-0643_02": "kulaṃ vināśya bhartṝṇāṃ narakaṃ yānti dāruṇam",
    "GE07mbh_01_u:068.048d-0643_03": "pareṇa janitāḥ putrāḥ svabhāryāyāṃ yatheṣṭataḥ",
    "GE07mbh_01_u:068.048d-0643_04": "mama putrā iti matās te putrā api śatravaḥ",
    "GE07mbh_01_u:068.048d-0643_05": "dviṣanti pratikurvanti na te vacanakāriṇaḥ",
    "GE07mbh_01_u:068.048d-0643_06": "dveṣṭi tāṃś ca pitā cāpi svabīje na tathā nṛpa",
    "GE07mbh_01_u:068.048d-0643_07": "na dveṣṭi pitaraṃ putro janitāram athāpi vā",
    "GE07mbh_01_u:068.048d-0643_08": "na dveṣṭi janitā putraṃ tasmād ātmā suto bhavet",
    "GE07mbh_01_u:068.049a": "dahyamānā manoduḥkhair vyādhibhiś cāturā narāḥ",
    "GE07mbh_01_u:068.049c": "hlādante sveṣu dāreṣu gharmārtāḥ salileṣv iva",
    "GE07mbh_01_u:068.049d-0644_01": "vipravāsakṛśā dīnā narā malinavāsasaḥ",
    "GE07mbh_01_u:068.049d-0644_02": "te 'pi svadārāṃs tuṣyanti daridrā dhanalābhavat",
    "GE07mbh_01_u:068.050a": "susaṃrabdho 'pi rāmāṇāṃ na brūyād apriyaṃ budhaḥ",
    "GE07mbh_01_u:068.050c": "ratiṃ prītiṃ ca dharmaṃ ca tāsv āyattam avekṣya ca",
    "GE07mbh_01_u:068.050d-0645_01": "ātmano 'rdham iti śrautaṃ sā rakṣati dhanaṃ prajā",
    "GE07mbh_01_u:068.050d-0645_02": "śarīraṃ lokayātrāṃ vai dharmaṃ svargam ṛṣīn pitṝn",
    "GE07mbh_01_u:068.051a": "ātmano janmanaḥ kṣetraṃ puṇyaṃ rāmāḥ sanātanam",
    "GE07mbh_01_u:068.051c": "ṛṣīṇām api kā śaktiḥ sraṣṭuṃ rāmām ṛte prajāḥ",
    "GE07mbh_01_u:068.051d-0646_01": "devānām api kā śaktiḥ kartuṃ saṃbhavam ātmanaḥ",
    "GE07mbh_01_u:068.051d-0646_02": "paṇḍitasyāpi lokeṣu strīṣu sṛṣṭiḥ pratiṣṭhitā",
    "GE07mbh_01_u:068.051d-0646_03": "ṛṣibhyo ṛṣayaḥ ke cic caṇḍālīṣv api jajñire",
    "GE07mbh_01_u:068.052a": "paripatya yadā sūnur dharaṇīreṇuguṇṭhitaḥ",
    "GE07mbh_01_u:068.052c": "pitur āśliṣyate 'ṅgāni kim ivāsty adhikaṃ tataḥ",
    "GE07mbh_01_u:068.053a": "sa tvaṃ svayam anuprāptaṃ sābhilāṣam imaṃ sutam",
    "GE07mbh_01_u:068.053c": "prekṣamāṇaṃ ca kākṣeṇa kimartham avamanyase",
    "GE07mbh_01_u:068.054a": "aṇḍāni bibhrati svāni na bhindanti pipīlikāḥ",
    "GE07mbh_01_u:068.054c": "na bharethāḥ kathaṃ nu tvaṃ dharmajñaḥ san svam ātmajam",
    "GE07mbh_01_u:068.054d-0647_01": "mamāṇḍānīti vardhante kokilāṇḍāni vāyasāḥ",
    "GE07mbh_01_u:068.054d-0647_02": "kiṃ punas tvaṃ na manyethāḥ sarvajñaḥ putram īdṛśam",
    "GE07mbh_01_u:068.054d-0647_03": "malayāc candanaṃ jātam atiśītaṃ vadanti vai",
    "GE07mbh_01_u:068.054d-0647_04": "śiśor āliṅganaṃ tasmāc candanād adhikaṃ bhavet",
    "GE07mbh_01_u:068.055a": "na vāsasāṃ na rāmāṇāṃ nāpāṃ sparśas tathā sukhaḥ",
    "GE07mbh_01_u:068.055c": "śiśor āliṅgyamānasya sparśaḥ sūnor yathā sukhaḥ",
    "GE07mbh_01_u:068.056a": "brāhmaṇo dvipadāṃ śreṣṭho gaur variṣṭhā catuṣpadām",
    "GE07mbh_01_u:068.056c": "gurur garīyasāṃ śreṣṭhaḥ putraḥ sparśavatāṃ varaḥ",
    "GE07mbh_01_u:068.057a": "spṛśatu tvāṃ samāśliṣya putro 'yaṃ priyadarśanaḥ",
    "GE07mbh_01_u:068.057b-050_0001": "aputrasya jagac chūnyam aputrasya gṛheṇa kim",
    "GE07mbh_01_u:068.057b-050_0002": "putreṇa lokāñ jayati śrutir eṣā sanātanī",
    "GE07mbh_01_u:068.057b-050_0003": "nāsti putrasamaḥ sneho nāsti putrasamaṃ sukham",
    "GE07mbh_01_u:068.057b-050_0004": "nāsti putrasamā prītiḥ nāsti putrasamā gatiḥ",
    "GE07mbh_01_u:068.057b-050_0005": "anṛtaṃ vakti loko 'yaṃ candanaṃ kila śītalam",
    "GE07mbh_01_u:068.057b-050_0006": "putragātrapariṣvaṅgaś candanād api śītalaḥ",
    "GE07mbh_01_u:068.057c": "putrasparśāt sukhataraḥ sparśo loke na vidyate",
    "GE07mbh_01_u:068.058a": "triṣu varṣeṣu pūrṇeṣu prajātāham ariṃdama",
    "GE07mbh_01_u:068.058b-0648_01": "adyāyaṃ manniyogāt tu tavāhvānaṃ pratīkṣate",
    "GE07mbh_01_u:068.058c": "imaṃ kumāraṃ rājendra tava śokapraṇāśanam",
    "GE07mbh_01_u:068.059a": "āhartā vājimedhasya śatasaṃkhyasya paurava",
    "GE07mbh_01_u:068.059b-0649_01": "rājasūyādikān anyān kratūn amitadakṣiṇān",
    "GE07mbh_01_u:068.059c": "iti vāg antarikṣe māṃ sūtake 'bhyavadat purā",
    "GE07mbh_01_u:068.060a": "nanu nāmāṅkam āropya snehād grāmāntaraṃ gatāḥ",
    "GE07mbh_01_u:068.060a-0650_01": ". . . . . . . . mūrdhny upāghrāya putrakam",
    "GE07mbh_01_u:068.060a-0650_02": "evaṃ hi putreṇānye 'pi . . . . . . . .",
    "GE07mbh_01_u:068.060c": "mūrdhni putrān upāghrāya pratinandanti mānavāḥ",
    "GE07mbh_01_u:068.061a": "vedeṣv api vadantīmaṃ mantravādaṃ dvijātayaḥ",
    "GE07mbh_01_u:068.061c": "jātakarmaṇi putrāṇāṃ tavāpi viditaṃ tathā",
    "GE07mbh_01_u:068.062a": "aṅgād aṅgāt saṃbhavasi hṛdayād abhijāyase",
    "GE07mbh_01_u:068.062c": "ātmā vai putranāmāsi sa jīva śaradaḥ śatam",
    "GE07mbh_01_u:068.062d-0651_01": "upajighranti pitaro mantreṇānena mūrdhani",
    "GE07mbh_01_u:068.063a": "poṣo hi tvadadhīno me saṃtānam api cākṣayam",
    "GE07mbh_01_u:068.063c": "tasmāt tvaṃ jīva me vatsa susukhī śaradāṃ śatam",
    "GE07mbh_01_u:068.063d-0652_01": "eko bhūtvā dvidhā bhūta iti vādaḥ pradṛśyate",
    "GE07mbh_01_u:068.064a": "tvadaṅgebhyaḥ prasūto 'yaṃ puruṣāt puruṣo 'paraḥ",
    "GE07mbh_01_u:068.064c": "sarasīvāmale ''tmānaṃ dvitīyaṃ paśya me sutam",
    "GE07mbh_01_u:068.064d-0653_01": "sarasīvāmale somaṃ prekṣātmānaṃ tvam ātmani",
    "GE07mbh_01_u:068.065a": "yathā hy āhavanīyo 'gnir gārhapatyāt praṇīyate",
    "GE07mbh_01_u:068.065c": "tathā tvattaḥ prasūto 'yaṃ tvam ekaḥ san dvidhā kṛtaḥ",
    "GE07mbh_01_u:068.066a": "mṛgāpakṛṣṭena hi te mṛgayāṃ paridhāvatā",
    "GE07mbh_01_u:068.066c": "aham āsāditā rājan kumārī pitur āśrame",
    "GE07mbh_01_u:068.067a": "urvaśī pūrvacittiś ca sahajanyā ca menakā",
    "GE07mbh_01_u:068.067c": "viśvācī ca ghṛtācī ca ṣaḍ evāpsarasāṃ varāḥ",
    "GE07mbh_01_u:068.068a": "tāsāṃ māṃ menakā nāma brahmayonir varāpsarāḥ",
    "GE07mbh_01_u:068.068c": "divaḥ saṃprāpya jagatīṃ viśvāmitrād ajījanat",
    "GE07mbh_01_u:068.068d-0654_01": "śrīmān ṛṣir dharmaparo vaiśvānara ivāparaḥ",
    "GE07mbh_01_u:068.068d-0654_02": "brahmayoniḥ kuśo nāma viśvāmitrapitāmahaḥ",
    "GE07mbh_01_u:068.068d-0654_03": "kuśasya putro balavān kuśanābhaś ca dhārmikaḥ",
    "GE07mbh_01_u:068.068d-0654_04": "gādhis tasya suto rājā viśvāmitras tu gādhijaḥ",
    "GE07mbh_01_u:068.068d-0654_05": "evaṃvidhaḥ pitā rājan mātā me menakāpsarāḥ",
    "GE07mbh_01_u:068.069a": "sā māṃ himavataḥ pṛṣṭhe suṣuve menakāpsarāḥ",
    "GE07mbh_01_u:068.069c": "avakīrya ca māṃ yātā parātmajam ivāsatī",
    "GE07mbh_01_u:068.069d-051_0001": "pakṣiṇaḥ puṇyavantas te sahitā dharmatas tadā",
    "GE07mbh_01_u:068.069d-051_0002": "pakṣais tair abhiguptā ca tasmād asmi śakuntalā",
    "GE07mbh_01_u:068.069d-051_0003": "tato 'ham ṛṣiṇā dṛṣṭā kāśyapena mahātmanā",
    "GE07mbh_01_u:068.069d-051_0004": "jalārtham agnihotrasya gataṃ dṛṣṭvā tu pakṣiṇaḥ",
    "GE07mbh_01_u:068.069d-051_0005": "nyāsabhūtām iva muneḥ pradadur māṃ dayāvataḥ",
    "GE07mbh_01_u:068.069d-051_0006": "kaṇvas tv ālokya māṃ prīto hasantīti havirbhujaḥ",
    "GE07mbh_01_u:068.069d-051_0007": "sa māraṇim ivādāya svam āśramam upāgamat",
    "GE07mbh_01_u:068.069d-051_0008": "sā vai saṃbhāvitā rājann anukrośān maharṣiṇā",
    "GE07mbh_01_u:068.069d-051_0009": "tenaiva svasutevāhaṃ rājan vai varavarṇinī viśvāmitrasutā cāhaṃ vardhitā muninā nṛpa",
    "GE07mbh_01_u:068.069d-051_0011": "yauvane vartamānāṃ ca dṛṣṭavān asi māṃ nṛpa",
    "GE07mbh_01_u:068.069d-051_0012": "āśrame parṇaśālāyāṃ kumārīṃ vijane vane dhātrā pracoditāṃ śūnye pitrā virahitāṃ mithaḥ",
    "GE07mbh_01_u:068.069d-051_0014": "vāgbhis tvaṃ sūnṛtābhir mām apatyārtham acūcudaḥ",
    "GE07mbh_01_u:068.069d-051_0015": "akārṣīs tv āśrame vāsaṃ dharmakāmārthaniścitam gāndharveṇa vivāhena vidhinā pāṇim agrahīḥ",
    "GE07mbh_01_u:068.069d-051_0017": "sāhaṃ kulaṃ ca śīlaṃ ca satyavāditvam ātmanaḥ",
    "GE07mbh_01_u:068.069d-051_0018": "svadharmaṃ ca puraskṛtya tvām adya śaraṇaṃ gatā",
    "GE07mbh_01_u:068.069d-051_0019": "tasmān nārhasi saṃśrutya tatheti vitathaṃ vacaḥ",
    "GE07mbh_01_u:068.069d-051_0020": "svadharmaṃ pṛṣṭhataḥ kṛtvā parityaktum upasthitām tvannāthāṃ lokanāthas tvaṃ nārhasi tvam anāgasam",
    "GE07mbh_01_u:068.070a": "kiṃ nu karmāśubhaṃ pūrvaṃ kṛtavaty asmi janmani",
    "GE07mbh_01_u:068.070c": "yad ahaṃ bāndhavais tyaktā bālye saṃprati ca tvayā",
    "GE07mbh_01_u:068.070d-0655_01": "saṃgatā rājaśārdūla pūrvakarmāvasādinī",
    "GE07mbh_01_u:068.071a": "kāmaṃ tvayā parityaktā gamiṣyāmy aham āśramam",
    "GE07mbh_01_u:068.071c": "imaṃ tu bālaṃ saṃtyaktuṃ nārhasy ātmajam ātmanā",
    "GE07mbh_01_u:068.072": "duḥṣanta uvāca",
    "GE07mbh_01_u:068.072a": "na putram abhijānāmi tvayi jātaṃ śakuntale",
    "GE07mbh_01_u:068.072c": "asatyavacanā nāryaḥ kas te śraddhāsyate vacaḥ",
    "GE07mbh_01_u:068.073a": "menakā niranukrośā bandhakī jananī tava",
    "GE07mbh_01_u:068.073c": "yayā himavataḥ pṛṣṭhe nirmālyeva praveritā",
    "GE07mbh_01_u:068.074a": "sa cāpi niranukrośaḥ kṣatrayoniḥ pitā tava",
    "GE07mbh_01_u:068.074c": "viśvāmitro brāhmaṇatve lubdhaḥ kāmaparāyaṇaḥ",
    "GE07mbh_01_u:068.074d-0656_01": "suṣāva suranārī māṃ viśvāmitrād yatheṣṭataḥ",
    "GE07mbh_01_u:068.074d-0656_02": "aho jānāmi te janma kutsitaṃ kulaṭe janaiḥ",
    "GE07mbh_01_u:068.075a": "menakāpsarasāṃ śreṣṭhā maharṣīṇāṃ ca te pitā",
    "GE07mbh_01_u:068.075c": "tayor apatyaṃ kasmāt tvaṃ puṃścalīvābhidhāsyasi",
    "GE07mbh_01_u:068.075d-0657_01": "jātiś cāpi nikṛṣṭā te kulīneti vijalpase",
    "GE07mbh_01_u:068.075d-0657_02": "janayitvā tvam utsṛṣṭā kokileva parair bhṛtā",
    "GE07mbh_01_u:068.075d-0657_03": "ariṣṭair iva durbuddhiḥ kaṇvo vardhayitā pitā",
    "GE07mbh_01_u:068.075d-0657_04": "aśraddheyam idaṃ vākyaṃ yat tvaṃ jalpasi tāpasi",
    "GE07mbh_01_u:068.075d-0657_05": "bruvantī rājasāṃnidhye gamyatāṃ yatra cecchasi",
    "GE07mbh_01_u:068.075d-0657_06": "suvarṇamaṇimuktāni vastrāṇy ābharaṇāni ca",
    "GE07mbh_01_u:068.075d-0657_07": "yad ihecchasi bhogārthaṃ tāpasi pratigṛhyatām",
    "GE07mbh_01_u:068.076a": "aśraddheyam idaṃ vākyaṃ kathayantī na lajjase",
    "GE07mbh_01_u:068.076c": "viśeṣato matsakāśe duṣṭatāpasi gamyatām",
    "GE07mbh_01_u:068.077a": "kva maharṣiḥ sadaivograḥ sāpsarā kva ca menakā",
    "GE07mbh_01_u:068.077c": "kva ca tvam evaṃ kṛpaṇā tāpasīveṣadhāriṇī",
    "GE07mbh_01_u:068.078a": "atikāyaś ca putras te bālo 'pi balavān ayam",
    "GE07mbh_01_u:068.078c": "katham alpena kālena śālaskandha ivodgataḥ",
    "GE07mbh_01_u:068.079a": "sunikṛṣṭā ca yonis te puṃścalī pratibhāsi me",
    "GE07mbh_01_u:068.079c": "yadṛcchayā kāmarāgāj jātā menakayā hy asi",
    "GE07mbh_01_u:068.080a": "sarvam etat parokṣaṃ me yat tvaṃ vadasi tāpasi",
    "GE07mbh_01_u:068.080b-0658_01": "sarvā vāmāḥ striyo loke sarvāḥ kāmaparāyaṇāḥ",
    "GE07mbh_01_u:068.080b-0658_02": "sarvāḥ striyaḥ paravaśāḥ sarvāḥ krodhasamākulāḥ",
    "GE07mbh_01_u:068.080b-0658_03": "asatyoktāḥ striyaḥ sarvā na kaṇvaṃ vaktum arhasi",
    "GE07mbh_01_u:068.080c": "nāhaṃ tvām abhijānāmi yatheṣṭaṃ gamyatāṃ tvayā śakuntalovāca",
    "GE07mbh_01_u:069.001a": "rājan sarṣapamātrāṇi paracchidrāṇi paśyasi",
    "GE07mbh_01_u:069.001c": "ātmano bilvamātrāṇi paśyann api na paśyasi",
    "GE07mbh_01_u:069.002a": "menakā tridaśeṣv eva tridaśāś cānu menakām",
    "GE07mbh_01_u:069.002c": "mamaivodricyate janma duḥṣanta tava janmataḥ",
    "GE07mbh_01_u:069.003a": "kṣitāv aṭasi rājaṃs tvam antarikṣe carāmy aham",
    "GE07mbh_01_u:069.003c": "āvayor antaraṃ paśya merusarṣapayor iva",
    "GE07mbh_01_u:069.004a": "mahendrasya kuberasya yamasya varuṇasya ca",
    "GE07mbh_01_u:069.004c": "bhavanāny anusaṃyāmi prabhāvaṃ paśya me nṛpa",
    "GE07mbh_01_u:069.004d-0659_01": "purā naravaraḥ putra urvaśyāṃ janitas tadā",
    "GE07mbh_01_u:069.004d-0659_02": "āyur nāma mahārāja tava pūrvapitāmahaḥ",
    "GE07mbh_01_u:069.004d-0659_03": "maharṣayaś ca bahavaḥ kṣatriyāś ca paraṃtapa",
    "GE07mbh_01_u:069.004d-0659_04": "apsarassu mṛgīṇāṃ ca mātṛdoṣo na vidyate",
    "GE07mbh_01_u:069.005a": "satyaś cāpi pravādo 'yaṃ yaṃ pravakṣyāmi te 'nagha",
    "GE07mbh_01_u:069.005c": "nidarśanārthaṃ na dveṣāt tac chrutvā kṣantum arhasi",
    "GE07mbh_01_u:069.005d-0660_01": "pāṃsupātena hṛṣyanti kuñjarā madaśālinaḥ",
    "GE07mbh_01_u:069.006a": "virūpo yāvad ādarśe nātmanaḥ paśyate mukham",
    "GE07mbh_01_u:069.006c": "manyate tāvad ātmānam anyebhyo rūpavattaram",
    "GE07mbh_01_u:069.007a": "yadā tu mukham ādarśe vikṛtaṃ so 'bhivīkṣate",
    "GE07mbh_01_u:069.007c": "tadetaraṃ vijānāti ātmānaṃ netaraṃ janam",
    "GE07mbh_01_u:069.008a": "atīva rūpasaṃpanno na kiṃ cid avamanyate",
    "GE07mbh_01_u:069.008c": "atīva jalpan durvāco bhavatīha viheṭhakaḥ",
    "GE07mbh_01_u:069.009a": "mūrkho hi jalpatāṃ puṃsāṃ śrutvā vācaḥ śubhāśubhāḥ",
    "GE07mbh_01_u:069.009c": "aśubhaṃ vākyam ādatte purīṣam iva sūkaraḥ",
    "GE07mbh_01_u:069.010a": "prājñas tu jalpatāṃ puṃsāṃ śrutvā vācaḥ śubhāśubhāḥ",
    "GE07mbh_01_u:069.010c": "guṇavad vākyam ādatte haṃsaḥ kṣīram ivāmbhasaḥ",
    "GE07mbh_01_u:069.010d-0661_01": "ātmano duṣṭabhāvatvāj jānan nīco 'prasannadhīḥ",
    "GE07mbh_01_u:069.010d-0661_02": "pareṣām api jānāti svakarmasadṛśān guṇān",
    "GE07mbh_01_u:069.010d-0661_03": "dahyamānās tu tīvreṇa nīcāḥ parayaśo 'gninā",
    "GE07mbh_01_u:069.010d-0661_04": "aśaktās tāṃ gatiṃ gantuṃ tato nindāṃ prakurvate",
    "GE07mbh_01_u:069.011a": "anyān parivadan sādhur yathā hi paritapyate",
    "GE07mbh_01_u:069.011c": "tathā parivadann anyāṃs tuṣṭo bhavati durjanaḥ",
    "GE07mbh_01_u:069.011d-0662_01": "apavādaratā mūrkhā bhavantīha viśeṣataḥ",
    "GE07mbh_01_u:069.011d-0662_02": "nāpavādaratāḥ santo bhavanti sma viśeṣataḥ",
    "GE07mbh_01_u:069.012a": "abhivādya yathā vṛddhān santo gacchanti nirvṛtim",
    "GE07mbh_01_u:069.012c": "evaṃ sajjanam ākruśya mūrkho bhavati nirvṛtaḥ",
    "GE07mbh_01_u:069.013a": "sukhaṃ jīvanty adoṣajñā mūrkhā doṣānudarśinaḥ",
    "GE07mbh_01_u:069.013c": "yatra vācyāḥ paraiḥ santaḥ parān āhus tathāvidhān",
    "GE07mbh_01_u:069.014a": "ato hāsyataraṃ loke kiṃ cid anyan na vidyate",
    "GE07mbh_01_u:069.014c": "yatra durjana ity āha durjanaḥ sajjanaṃ svayam",
    "GE07mbh_01_u:069.014d-0663_01": "dāruṇāl lokasaṃkleśād duḥkham āpnoty asaṃśayam",
    "GE07mbh_01_u:069.015a": "satyadharmacyutāt puṃsaḥ kruddhād āśīviṣād iva",
    "GE07mbh_01_u:069.015c": "anāstiko 'py udvijate janaḥ kiṃ punar āstikaḥ",
    "GE07mbh_01_u:069.016a": "svayam utpādya vai putraṃ sadṛśaṃ yo 'vamanyate",
    "GE07mbh_01_u:069.016c": "tasya devāḥ śriyaṃ ghnanti na ca lokān upāśnute",
    "GE07mbh_01_u:069.016d-0664_01": "abhavye 'py anṛte 'śuddhe nāstike pāpakarmaṇi",
    "GE07mbh_01_u:069.016d-0664_02": "durācāre kalir bhūyān na kalir dharmacāriṣu",
    "GE07mbh_01_u:069.017a": "kulavaṃśapratiṣṭhāṃ hi pitaraḥ putram abruvan",
    "GE07mbh_01_u:069.017c": "uttamaṃ sarvadharmāṇāṃ tasmāt putraṃ na saṃtyajet",
    "GE07mbh_01_u:069.018a": "svapatnīprabhavān pañca labdhān krītān vivardhitān",
    "GE07mbh_01_u:069.018c": "kṛtān anyāsu cotpannān putrān vai manur abravīt",
    "GE07mbh_01_u:069.018d-0665_01": "tatra ṣaḍ bandhudāyādāḥ ṣaḍ adāyādabāndhavāḥ",
    "GE07mbh_01_u:069.019a": "dharmakīrtyāvahā nṝṇāṃ manasaḥ prītivardhanāḥ",
    "GE07mbh_01_u:069.019c": "trāyante narakāj jātāḥ putrā dharmaplavāḥ pitṝn",
    "GE07mbh_01_u:069.020a": "sa tvaṃ nṛpatiśārdūla na putraṃ tyaktum arhasi",
    "GE07mbh_01_u:069.020b-0666_01": "tasmāt putraṃ ca satyaṃ ca pālayasva mahīpate",
    "GE07mbh_01_u:069.020b-0666_02": "ubhayaṃ pālayan hy etan nānṛtaṃ vaktum arhasi",
    "GE07mbh_01_u:069.020c": "ātmānaṃ satyadharmau ca pālayāno mahīpate",
    "GE07mbh_01_u:069.020e": "narendrasiṃha kapaṭaṃ na voḍhuṃ tvam ihārhasi",
    "GE07mbh_01_u:069.021a": "varaṃ kūpaśatād vāpī varaṃ vāpīśatāt kratuḥ",
    "GE07mbh_01_u:069.021b-0667_01": "varaṃ saraśatād yajñaḥ varaṃ yajñāt suputrakaḥ",
    "GE07mbh_01_u:069.021c": "varaṃ kratuśatāt putraḥ satyaṃ putraśatād varam",
    "GE07mbh_01_u:069.022a": "aśvamedhasahasraṃ ca satyaṃ ca tulayā dhṛtam",
    "GE07mbh_01_u:069.022c": "aśvamedhasahasrād dhi satyam eva viśiṣyate",
    "GE07mbh_01_u:069.023a": "sarvavedādhigamanaṃ sarvatīrthāvagāhanam",
    "GE07mbh_01_u:069.023c": "satyaṃ ca vadato rājan samaṃ vā syān na vā samam",
    "GE07mbh_01_u:069.024a": "nāsti satyāt paro dharmo na satyād vidyate param",
    "GE07mbh_01_u:069.024c": "na hi tīvrataraṃ kiṃ cid anṛtād iha vidyate",
    "GE07mbh_01_u:069.025a": "rājan satyaṃ paraṃ brahma satyaṃ ca samayaḥ paraḥ",
    "GE07mbh_01_u:069.025c": "mā tyākṣīḥ samayaṃ rājan satyaṃ saṃgatam astu te",
    "GE07mbh_01_u:069.025d-0668_01": "yaḥ pāpaṃ na vijānāti karma kṛtvā narādhipa",
    "GE07mbh_01_u:069.025d-0668_02": "na hi tādṛk paraṃ pāpam anṛtād iha vidyate",
    "GE07mbh_01_u:069.025d-0668_03": "yasya te hṛdayaṃ veda satyasyaivānṛtasya ca",
    "GE07mbh_01_u:069.025d-0668_04": "kalyāṇaṃ sākṣiṇaṃ tasmāt kartum arhasi dharmataḥ",
    "GE07mbh_01_u:069.025d-0668_05": "yo na kāmān na ca krodhān na mohād abhivartate",
    "GE07mbh_01_u:069.025d-0668_06": "amitraṃ vāpi mitraṃ vā sa vai uttamapūruṣaḥ",
    "GE07mbh_01_u:069.026a": "anṛte cet prasaṅgas te śraddadhāsi na cet svayam",
    "GE07mbh_01_u:069.026c": "ātmano hanta gacchāmi tvādṛśe nāsti saṃgatam",
    "GE07mbh_01_u:069.026d-0669_01": "putratve śaṅkamānasya buddhir jñāpakadīpinī",
    "GE07mbh_01_u:069.026d-0669_02": "gatiḥ svaraḥ smṛtiḥ sattvaṃ śīlaṃ vidyā ca vikramaḥ",
    "GE07mbh_01_u:069.026d-0669_03": "dhṛṣṇuprakṛtibhāvau ca āvartā romarājayaḥ",
    "GE07mbh_01_u:069.026d-0669_04": "samā yasya yadi syus te tasya putro na saṃśayaḥ",
    "GE07mbh_01_u:069.026d-0669_05": "sādṛśyenoddhṛtaṃ bimbaṃ tava dehād viśāṃpate",
    "GE07mbh_01_u:069.026d-0669_06": "tāteti bhāṣamāṇaṃ vai mā sma rājan vṛthā kṛthāḥ",
    "GE07mbh_01_u:069.026d-0669_07": "ṛte 'pi gardabhakṣīrāt payaḥ pāsyati me sutaḥ",
    "GE07mbh_01_u:069.027a": "ṛte 'pi tvayi duḥṣanta śailarājāvataṃsakām",
    "GE07mbh_01_u:069.027c": "caturantām imām urvīṃ putro me pālayiṣyati",
    "GE07mbh_01_u:069.027d-0670_01": "evam ukto mahendreṇa bhaviṣyati ca nānyathā",
    "GE07mbh_01_u:069.027d-0670_02": "sākṣitve bahavo 'py uktā devadūtādayo matāḥ",
    "GE07mbh_01_u:069.027d-0670_03": "na bruvanti tathā satyam utāho vānṛtaṃ kila",
    "GE07mbh_01_u:069.027d-0670_04": "asākṣiṇī mandabhāgyā gamiṣyāmi yathāgatam",
    "GE07mbh_01_u:069.028": "vaiśaṃpāyana uvāca",
    "GE07mbh_01_u:069.028a": "etāvad uktvā vacanaṃ prātiṣṭhata śakuntalā",
    "GE07mbh_01_u:069.028b-0671_01": "tasyāḥ krodhasamuttho 'gniḥ sadhūmo mūrdhny adṛśyata",
    "GE07mbh_01_u:069.028b-0671_02": "saṃniyamyātmano 'ṅgeṣu tataḥ krodhāgnim ātmajam",
    "GE07mbh_01_u:069.028b-0671_03": "prasthitaivānavadyāṅgī saha putreṇa vai vanam",
    "GE07mbh_01_u:069.028c": "athāntarikṣe duḥṣantaṃ vāg uvācāśarīriṇī",
    "GE07mbh_01_u:069.028e": "ṛtvikpurohitācāryair mantribhiś cāvṛtaṃ tadā",
    "GE07mbh_01_u:069.029a": "bhastrā mātā pituḥ putro yena jātaḥ sa eva saḥ",
    "GE07mbh_01_u:069.029c": "bharasva putraṃ duḥṣanta māvamaṃsthāḥ śakuntalām",
    "GE07mbh_01_u:069.029c-0672_01": ". . . . . . . . satyam āha śakuntalā",
    "GE07mbh_01_u:069.029c-0672_02": "sarvebhyo hy aṅgam aṅgebhyaḥ sākṣād utpadyate sutaḥ",
    "GE07mbh_01_u:069.029c-0672_03": "ātmā caiva suto nāma tenaiva tava paurava",
    "GE07mbh_01_u:069.029c-0672_04": "āhitaṃ hy ātmanātmānaṃ parirakṣa imaṃ sutam",
    "GE07mbh_01_u:069.029c-0672_05": "ananyāṃ tvaṃ pratīkṣasva",
    "GE07mbh_01_u:069.029d-0673_01": "striyaḥ pavitram atulam etad duḥṣanta dharmataḥ",
    "GE07mbh_01_u:069.029d-0673_02": "māsi māsi rajo hy āsāṃ duritāny apakarṣati",
    "GE07mbh_01_u:069.029d-0673_03": "tataḥ sarvāṇi bhūtāni vyājahrus taṃ samantataḥ",
    "GE07mbh_01_u:069.029d-0673_04": "āhitas tvattanor eṣa",
    "GE07mbh_01_u:069.030a": "retodhāḥ putra unnayati naradeva yamakṣayāt",
    "GE07mbh_01_u:069.030c": "tvaṃ cāsya dhātā garbhasya satyam āha śakuntalā",
    "GE07mbh_01_u:069.030d-0674_01": "patir jāyāṃ praviśati sa tasyāṃ jāyate punaḥ",
    "GE07mbh_01_u:069.030d-0674_02": "anyonyaprakṛtir hy eṣā",
    "GE07mbh_01_u:069.031a": "jāyā janayate putram ātmano 'ṅgaṃ dvidhā kṛtam",
    "GE07mbh_01_u:069.031c": "tasmād bharasva duḥṣanta putraṃ śākuntalaṃ nṛpa",
    "GE07mbh_01_u:069.032a": "abhūtir eṣā kas tyajyāj jīvañ jīvantam ātmajam",
    "GE07mbh_01_u:069.032c": "śākuntalaṃ mahātmānaṃ dauḥṣantiṃ bhara paurava",
    "GE07mbh_01_u:069.033a": "bhartavyo 'yaṃ tvayā yasmād asmākaṃ vacanād api",
    "GE07mbh_01_u:069.033c": "tasmād bhavatv ayaṃ nāmnā bharato nāma te sutaḥ vaiśaṃpāyanaḥ",
    "GE07mbh_01_u:069.033d-0675_01": "evam uktvā tato devā ṛṣayaś ca tapodhanāḥ",
    "GE07mbh_01_u:069.033d-0675_02": "pativrateti saṃhṛṣṭāḥ puṣpavṛṣṭiṃ vavarṣire",
    "GE07mbh_01_u:069.034a": "tac chrutvā pauravo rājā vyāhṛtaṃ vai divaukasām",
    "GE07mbh_01_u:069.034b-0676_01": "siṃhāsanāt samutthāya praṇamya ca divaukasaḥ",
    "GE07mbh_01_u:069.034c": "purohitam amātyāṃś ca saṃprahṛṣṭo 'bravīd idam",
    "GE07mbh_01_u:069.035a": "śṛṇvantv etad bhavanto 'sya devadūtasya bhāṣitam",
    "GE07mbh_01_u:069.035b-0677_01": "śṛṇvantu devatānāṃ ca maharṣīṇāṃ ca bhāṣitam",
    "GE07mbh_01_u:069.035c": "aham apy evam evainaṃ jānāmi svayam ātmajam",
    "GE07mbh_01_u:069.036a": "yady ahaṃ vacanād eva gṛhṇīyām imam ātmajam",
    "GE07mbh_01_u:069.036c": "bhaved dhi śaṅkā lokasya naivaṃ śuddho bhaved ayam",
    "GE07mbh_01_u:069.037a": "taṃ viśodhya tadā rājā devadūtena bhārata",
    "GE07mbh_01_u:069.037c": "hṛṣṭaḥ pramuditaś cāpi pratijagrāha taṃ sutam",
    "GE07mbh_01_u:069.037d-0678_01": "tatas tasya tadā rājā pitṛkāryāṇi sarvaśaḥ",
    "GE07mbh_01_u:069.037d-0678_02": "kārayām āsa muditaḥ prītimān ātmajasya ha",
    "GE07mbh_01_u:069.038a": "mūrdhni cainam upāghrāya sasnehaṃ pariṣasvaje",
    "GE07mbh_01_u:069.038c": "sabhājyamāno vipraiś ca stūyamānaś ca bandibhiḥ",
    "GE07mbh_01_u:069.038e": "sa mudaṃ paramāṃ lebhe putrasaṃsparśajāṃ nṛpaḥ",
    "GE07mbh_01_u:069.039a": "tāṃ caiva bhāryāṃ dharmajñaḥ pūjayām āsa dharmataḥ",
    "GE07mbh_01_u:069.039c": "abravīc caiva tāṃ rājā sāntvapūrvam idaṃ vacaḥ",
    "GE07mbh_01_u:069.040a": "kṛto lokaparokṣo 'yaṃ saṃbandho vai tvayā saha",
    "GE07mbh_01_u:069.040b-0679_01": "lokasyāyaṃ parokṣas tu saṃbandho nau purābhavat",
    "GE07mbh_01_u:069.040b-0679_02": "kṛto lokasamakṣo 'dya saṃbandho vai punaḥ kṛtaḥ",
    "GE07mbh_01_u:069.040b-0680_01": "tasmād etan mayā tv adya tannimittaṃ prabhāṣitam",
    "GE07mbh_01_u:069.040c": "tasmād etan mayā devi tvacchuddhyarthaṃ vicāritam",
    "GE07mbh_01_u:069.040d-0681_01": "brāhmaṇāḥ kṣatriyā vaiśyāḥ śūdrāś caiva pṛthagvidhāḥ",
    "GE07mbh_01_u:069.040d-0681_02": "tvāṃ devi pūjayiṣyanti nirviśaṅkaṃ pativratām",
    "GE07mbh_01_u:069.041a": "manyate caiva lokas te strībhāvān mayi saṃgatam",
    "GE07mbh_01_u:069.041c": "putraś cāyaṃ vṛto rājye mayā tasmād vicāritam",
    "GE07mbh_01_u:069.042a": "yac ca kopitayātyarthaṃ tvayokto 'smy apriyaṃ priye",
    "GE07mbh_01_u:069.042c": "praṇayinyā viśālākṣi tat kṣāntaṃ te mayā śubhe",
    "GE07mbh_01_u:069.042d-0682_01": "anṛtaṃ vāpy aniṣṭaṃ vā duruktaṃ vāpi duṣkṛtam",
    "GE07mbh_01_u:069.042d-0682_02": "tvayāpy evaṃ viśālākṣi kṣantavyaṃ mama durvacaḥ",
    "GE07mbh_01_u:069.042d-0682_03": "kṣamyāḥ patikṛtaṃ nāryaḥ pātivratyaṃ vrajanti yāḥ",
    "GE07mbh_01_u:069.043a": "tām evam uktvā rājarṣir duḥṣanto mahiṣīṃ priyām",
    "GE07mbh_01_u:069.043a-0683_01": ". . . . . . . . tām aninditagāminīm",
    "GE07mbh_01_u:069.043a-0683_02": "antaḥpuraṃ praveśyaiva . . . . . . . .",
    "GE07mbh_01_u:069.043c": "vāsobhir annapānaiś ca pūjayām āsa bhārata",
    "GE07mbh_01_u:069.043d-0684_01": "sa mātaram upasthāya rathantaryām abhāṣata",
    "GE07mbh_01_u:069.043d-0684_02": "mama putro vane jātas tava śokapraṇāśanaḥ",
    "GE07mbh_01_u:069.043d-0684_03": "ṛṇād adya vimukto 'haṃ tava pautreṇa śobhane",
    "GE07mbh_01_u:069.043d-0684_04": "viśvāmitrasutā ceyaṃ kaṇvena ca vivardhitā",
    "GE07mbh_01_u:069.043d-0684_05": "snuṣā tava mahābhāge prasīdasva śakuntalām",
    "GE07mbh_01_u:069.043d-0684_06": "putrasya vacanaṃ śrutvā pautraṃ sā pariṣasvaje",
    "GE07mbh_01_u:069.043d-0684_07": "pādayoḥ patitāṃ tatra rathantaryā śakuntalām",
    "GE07mbh_01_u:069.043d-0684_08": "pariṣvajya ca bāhubhyāṃ harṣād aśrūṇy avartayat",
    "GE07mbh_01_u:069.043d-0684_09": "uvāca vacanaṃ satyaṃ lakṣaye lakṣaṇāni ca",
    "GE07mbh_01_u:069.043d-0684_10": "tava putro viśālākṣi cakravartī bhaviṣyati",
    "GE07mbh_01_u:069.043d-0684_11": "tava bhartā viśālākṣi trailokyavijayī bhavet",
    "GE07mbh_01_u:069.043d-0684_12": "divyān bhogān anuprāptā bhava tvaṃ varavarṇini",
    "GE07mbh_01_u:069.043d-0684_13": "evam uktā rathantaryā paraṃ harṣam avāpa sā",
    "GE07mbh_01_u:069.043d-0684_14": "śakuntalāṃ tato rājā śāstroktenaiva karmaṇā",
    "GE07mbh_01_u:069.043d-0684_15": "tato 'gramahiṣīṃ kṛtvā sarvābharaṇabhūṣitām",
    "GE07mbh_01_u:069.043d-0684_16": "brāhmaṇebhyo dhanaṃ dattvā sainikānāṃ ca bhūpatiḥ",
    "GE07mbh_01_u:069.044a": "duḥṣantaś ca tato rājā putraṃ śākuntalaṃ tadā",
    "GE07mbh_01_u:069.044c": "bharataṃ nāmataḥ kṛtvā yauvarājye 'bhyaṣecayat",
    "GE07mbh_01_u:069.044d-0685_01": "tataś cirāya rājyaṃ tat kṛtvā rājany upeyuṣi",
    "GE07mbh_01_u:069.044d-0685_02": "kāladharmaṃ sa bharatas tato rājyam avāptavān",
    "GE07mbh_01_u:069.044d-0686_01": "bharate bhāram āveśya kṛtakṛtyo 'bhavan nṛpaḥ",
    "GE07mbh_01_u:069.044d-0686_02": "tato varṣaśataṃ pūrṇaṃ rājyaṃ kṛtvā tv asau nṛpaḥ",
    "GE07mbh_01_u:069.044d-0686_03": "kṛtvā dānāni duḥṣantaḥ svargalokam upeyivān",
    "GE07mbh_01_u:069.044d-0686_04": "dauḥṣantir bharato rājyaṃ yathānyāyam avāpa saḥ",
    "GE07mbh_01_u:069.045a": "tasya tat prathitaṃ cakraṃ prāvartata mahātmanaḥ",
    "GE07mbh_01_u:069.045c": "bhāsvaraṃ divyam ajitaṃ lokasaṃnādanaṃ mahat",
    "GE07mbh_01_u:069.046a": "sa vijitya mahīpālāṃś cakāra vaśavartinaḥ",
    "GE07mbh_01_u:069.046c": "cacāra ca satāṃ dharmaṃ prāpa cānuttamaṃ yaśaḥ",
    "GE07mbh_01_u:069.047a": "sa rājā cakravarty āsīt sārvabhaumaḥ pratāpavān",
    "GE07mbh_01_u:069.047c": "īje ca bahubhir yajñair yathā śakro marutpatiḥ",
    "GE07mbh_01_u:069.048a": "yājayām āsa taṃ kaṇvo dakṣavad bhūridakṣiṇam",
    "GE07mbh_01_u:069.048c": "śrīmān govitataṃ nāma vājimedham avāpa saḥ",
    "GE07mbh_01_u:069.048e": "yasmin sahasraṃ padmānāṃ kaṇvāya bharato dadau",
    "GE07mbh_01_u:069.049a": "bharatād bhāratī kīrtir yenedaṃ bhārataṃ kulam",
    "GE07mbh_01_u:069.049c": "apare ye ca pūrve ca bhāratā iti viśrutāḥ",
    "GE07mbh_01_u:069.050a": "bharatasyānvavāye hi devakalpā mahaujasaḥ",
    "GE07mbh_01_u:069.050c": "babhūvur brahmakalpāś ca bahavo rājasattamāḥ",
    "GE07mbh_01_u:069.051a": "yeṣām aparimeyāni nāmadheyāni sarvaśaḥ",
    "GE07mbh_01_u:069.051c": "teṣāṃ tu te yathāmukhyaṃ kīrtayiṣyāmi bhārata",
    "GE07mbh_01_u:069.051e": "mahābhāgān devakalpān satyārjavaparāyaṇān",
    "GE07mbh_01_u:069.051f-0687_01": "ya idaṃ śṛṇuyān nityaṃ śākuntalam anuttamam",
    "GE07mbh_01_u:069.051f-0687_02": "sa putravān bhaved rājan duḥṣantavad iti dhruvam",
    "GE07mbh_01_u:069.051f-0687_03": "tasmāc chrotavyam etad vai śrāvayec ca prayatnataḥ",
    "GE07mbh_01_u:069.051f-0687_04": "śrī[ḥ] kīrtir viśadā nṝṇāṃ dvaipāyanavaco yathā",
    "GE07mbh_01_u:070.001": "vaiśaṃpāyana uvāca",
    "GE07mbh_01_u:070.001a": "prajāpates tu dakṣasya manor vaivasvatasya ca",
    "GE07mbh_01_u:070.001c": "bharatasya kuroḥ pūror ajamīḍhasya cānvaye",
    "GE07mbh_01_u:070.002a": "yādavānām imaṃ vaṃśaṃ pauravāṇāṃ ca sarvaśaḥ",
    "GE07mbh_01_u:070.002c": "tathaiva bhāratānāṃ ca puṇyaṃ svastyayanaṃ mahat",
    "GE07mbh_01_u:070.002e": "dhanyaṃ yaśasyam āyuṣyaṃ kīrtayiṣyāmi te 'nagha",
    "GE07mbh_01_u:070.003a": "tejobhir uditāḥ sarve maharṣisamatejasaḥ",
    "GE07mbh_01_u:070.003c": "daśa pracetasaḥ putrāḥ santaḥ pūrvajanāḥ smṛtāḥ",
    "GE07mbh_01_u:070.003e": "meghajenāgninā ye te pūrvaṃ dagdhā mahaujasaḥ",
    "GE07mbh_01_u:070.004a": "tebhyaḥ prācetaso jajñe dakṣo dakṣād imāḥ prajāḥ",
    "GE07mbh_01_u:070.004c": "saṃbhūtāḥ puruṣavyāghra sa hi lokapitāmahaḥ",
    "GE07mbh_01_u:070.005a": "vīriṇyā saha saṃgamya dakṣaḥ prācetaso muniḥ",
    "GE07mbh_01_u:070.005c": "ātmatulyān ajanayat sahasraṃ saṃśitavratān",
    "GE07mbh_01_u:070.006a": "sahasrasaṃkhyān samitān sutān dakṣasya nāradaḥ",
    "GE07mbh_01_u:070.006c": "mokṣam adhyāpayām āsa sāṃkhyajñānam anuttamam",
    "GE07mbh_01_u:070.006d-0688_01": "nāśārthaṃ yojayām āsa digantajñānakarmasu",
    "GE07mbh_01_u:070.007a": "tataḥ pañcāśataṃ kanyāḥ putrikā abhisaṃdadhe",
    "GE07mbh_01_u:070.007c": "prajāpatiḥ prajā dakṣaḥ sisṛkṣur janamejaya",
    "GE07mbh_01_u:070.008a": "dadau sa daśa dharmāya kaśyapāya trayodaśa",
    "GE07mbh_01_u:070.008c": "kālasya nayane yuktāḥ saptaviṃśatim indave",
    "GE07mbh_01_u:070.009a": "trayodaśānāṃ patnīnāṃ yā tu dākṣāyaṇī varā",
    "GE07mbh_01_u:070.009c": "mārīcaḥ kaśyapas tasyām ādityān samajījanat",
    "GE07mbh_01_u:070.009e": "indrādīn vīryasaṃpannān vivasvantam athāpi ca",
    "GE07mbh_01_u:070.010a": "vivasvataḥ suto jajñe yamo vaivasvataḥ prabhuḥ",
    "GE07mbh_01_u:070.010c": "mārtaṇḍaś ca yamasyāpi putro rājann ajāyata",
    "GE07mbh_01_u:070.011a": "mārtaṇḍasya manur dhīmān ajāyata sutaḥ prabhuḥ",
    "GE07mbh_01_u:070.011b-0689_01": "yamaś cāpi suto jajñe khyātas tasyānujaḥ prabhuḥ",
    "GE07mbh_01_u:070.011b-0689_02": "dharmātmā sa manur dhīmān yatra vaṃśaḥ pratiṣṭhitaḥ",
    "GE07mbh_01_u:070.011c": "manor vaṃśo mānavānāṃ tato 'yaṃ prathito 'bhavat",
    "GE07mbh_01_u:070.011e": "brahmakṣatrādayas tasmān manor jātās tu mānavāḥ",
    "GE07mbh_01_u:070.012a": "tatrābhavat tadā rājan brahma kṣatreṇa saṃgatam",
    "GE07mbh_01_u:070.012c": "brāhmaṇā mānavās teṣāṃ sāṅgaṃ vedam adīdharan",
    "GE07mbh_01_u:070.013a": "venaṃ dhṛṣṇuṃ nariṣyantaṃ nābhāgekṣvākum eva ca",
    "GE07mbh_01_u:070.013c": "karūṣam atha śaryātiṃ tathaivātrāṣṭamīm ilām",
    "GE07mbh_01_u:070.014a": "pṛṣadhranavamān āhuḥ",
    "GE07mbh_01_u:070.014c": "nābhāgāriṣṭadaśamān manoḥ putrān mahābalān",
    "GE07mbh_01_u:070.015a": "pañcāśataṃ manoḥ putrās tathaivānye 'bhavan kṣitau",
    "GE07mbh_01_u:070.015c": "anyonyabhedāt te sarve vineśur iti naḥ śrutam",
    "GE07mbh_01_u:070.016a": "purūravās tato vidvān ilāyāṃ samapadyata",
    "GE07mbh_01_u:070.016c": "sā vai tasyābhavan mātā pitā ceti hi naḥ śrutam",
    "GE07mbh_01_u:070.017a": "trayodaśa samudrasya dvīpān aśnan purūravāḥ",
    "GE07mbh_01_u:070.017c": "amānuṣair vṛtaḥ sattvair mānuṣaḥ san mahāyaśāḥ",
    "GE07mbh_01_u:070.017d-0690_01": "tutoṣa naiva ratnānāṃ lobhād iti ca naḥ śrutam",
    "GE07mbh_01_u:070.018a": "vipraiḥ sa vigrahaṃ cakre vīryonmattaḥ purūravāḥ",
    "GE07mbh_01_u:070.018c": "jahāra ca sa viprāṇāṃ ratnāny utkrośatām api",
    "GE07mbh_01_u:070.019a": "sanatkumāras taṃ rājan brahmalokād upetya ha",
    "GE07mbh_01_u:070.019c": "anudarśayāṃ tataś cakre pratyagṛhṇān na cāpy asau",
    "GE07mbh_01_u:070.020a": "tato maharṣibhiḥ kruddhaiḥ śaptaḥ sadyo vyanaśyata",
    "GE07mbh_01_u:070.020c": "lobhānvito madabalān naṣṭasaṃjño narādhipaḥ",
    "GE07mbh_01_u:070.021a": "sa hi gandharvalokastha urvaśyā sahito virāṭ",
    "GE07mbh_01_u:070.021c": "ānināya kriyārthe 'gnīn yathāvad vihitāṃs tridhā",
    "GE07mbh_01_u:070.022a": "ṣaṭ putrā jajñire 'thailād āyur dhīmān amāvasuḥ",
    "GE07mbh_01_u:070.022c": "dṛḍhāyuś ca vanāyuś ca śrutāyuś corvaśīsutāḥ",
    "GE07mbh_01_u:070.023a": "nahuṣaṃ vṛddhaśarmāṇaṃ rajiṃ rambham anenasam",
    "GE07mbh_01_u:070.023c": "svarbhānavīsutān etān āyoḥ putrān pracakṣate",
    "GE07mbh_01_u:070.024a": "āyuṣo nahuṣaḥ putro dhīmān satyaparākramaḥ",
    "GE07mbh_01_u:070.024c": "rājyaṃ śaśāsa sumahad dharmeṇa pṛthivīpatiḥ",
    "GE07mbh_01_u:070.025a": "pitṝn devān ṛṣīn viprān gandharvoragarākṣasān",
    "GE07mbh_01_u:070.025c": "nahuṣaḥ pālayām āsa brahmakṣatram atho viśaḥ",
    "GE07mbh_01_u:070.026a": "sa hatvā dasyusaṃghātān ṛṣīn karam adāpayat",
    "GE07mbh_01_u:070.026c": "paśuvac caiva tān pṛṣṭhe vāhayām āsa vīryavān",
    "GE07mbh_01_u:070.027a": "kārayām āsa cendratvam abhibhūya divaukasaḥ",
    "GE07mbh_01_u:070.027c": "tejasā tapasā caiva vikrameṇaujasā tathā",
    "GE07mbh_01_u:070.027d-0691_01": "viśiṣṭo nahuṣaḥ śaptaḥ sadyo hy ajagaro 'bhavat",
    "GE07mbh_01_u:070.028a": "yatiṃ yayātiṃ saṃyātim āyātiṃ pāñcam uddhavam",
    "GE07mbh_01_u:070.028c": "nahuṣo janayām āsa ṣaṭ putrān priyavāsasi",
    "GE07mbh_01_u:070.028d-0692_01": "yatis tu yogam āsthāya brahmabhūto 'bhavan muniḥ",
    "GE07mbh_01_u:070.029a": "yayātir nāhuṣaḥ samrāḍ āsīt satyaparākramaḥ",
    "GE07mbh_01_u:070.029c": "sa pālayām āsa mahīm īje ca vividhaiḥ savaiḥ",
    "GE07mbh_01_u:070.030a": "atiśaktyā pitṝn arcan devāṃś ca prayataḥ sadā",
    "GE07mbh_01_u:070.030c": "anvagṛhṇāt prajāḥ sarvā yayātir aparājitaḥ",
    "GE07mbh_01_u:070.031a": "tasya putrā maheṣvāsāḥ sarvaiḥ samuditā guṇaiḥ",
    "GE07mbh_01_u:070.031c": "devayānyāṃ mahārāja śarmiṣṭhāyāṃ ca jajñire",
    "GE07mbh_01_u:070.032a": "devayānyām ajāyetāṃ yadus turvasur eva ca",
    "GE07mbh_01_u:070.032c": "druhyuś cānuś ca pūruś ca śarmiṣṭhāyāṃ prajajñire",
    "GE07mbh_01_u:070.033a": "sa śāśvatīḥ samā rājan prajā dharmeṇa pālayan",
    "GE07mbh_01_u:070.033c": "jarām ārchan mahāghorāṃ nāhuṣo rūpanāśinīm",
    "GE07mbh_01_u:070.034a": "jarābhibhūtaḥ putrān sa rājā vacanam abravīt",
    "GE07mbh_01_u:070.034c": "yaduṃ pūruṃ turvasuṃ ca druhyuṃ cānuṃ ca bhārata",
    "GE07mbh_01_u:070.035a": "yauvanena caran kāmān yuvā yuvatibhiḥ saha",
    "GE07mbh_01_u:070.035c": "vihartum aham icchāmi sāhyaṃ kuruta putrakāḥ",
    "GE07mbh_01_u:070.036a": "taṃ putro devayāneyaḥ pūrvajo yadur abravīt",
    "GE07mbh_01_u:070.036c": "kiṃ kāryaṃ bhavataḥ kāryam asmābhir yauvanena ca",
    "GE07mbh_01_u:070.037a": "yayātir abravīt taṃ vai jarā me pratigṛhyatām",
    "GE07mbh_01_u:070.037c": "yauvanena tvadīyena careyaṃ viṣayān aham",
    "GE07mbh_01_u:070.038a": "yajato dīrghasatrair me śāpāc cośanaso muneḥ",
    "GE07mbh_01_u:070.038c": "kāmārthaḥ parihīṇo me tapye 'haṃ tena putrakāḥ",
    "GE07mbh_01_u:070.039a": "māmakena śarīreṇa rājyam ekaḥ praśāstu vaḥ",
    "GE07mbh_01_u:070.039c": "ahaṃ tanvābhinavayā yuvā kāmān avāpnuyām",
    "GE07mbh_01_u:070.040a": "na te tasya pratyagṛhṇan yaduprabhṛtayo jarām",
    "GE07mbh_01_u:070.040c": "tam abravīt tataḥ pūruḥ kanīyān satyavikramaḥ",
    "GE07mbh_01_u:070.041a": "rājaṃś carābhinavayā tanvā yauvanagocaraḥ",
    "GE07mbh_01_u:070.041c": "ahaṃ jarāṃ samāsthāya rājye sthāsyāmi te ''jñayā",
    "GE07mbh_01_u:070.042a": "evam uktaḥ sa rājarṣis tapovīryasamāśrayāt",
    "GE07mbh_01_u:070.042c": "saṃcārayām āsa jarāṃ tadā putre mahātmani",
    "GE07mbh_01_u:070.043a": "pauraveṇātha vayasā rājā yauvanam āsthitaḥ",
    "GE07mbh_01_u:070.043c": "yāyātenāpi vayasā rājyaṃ pūrur akārayat",
    "GE07mbh_01_u:070.044a": "tato varṣasahasrānte yayātir aparājitaḥ",
    "GE07mbh_01_u:070.044b-0693_01": "sthitaḥ sa nṛpaśārdūlaḥ śārdūlasamavikramaḥ",
    "GE07mbh_01_u:070.044b-0693_02": "yayātir api patnībhyāṃ dīrghakālaṃ vihṛtya ca",
    "GE07mbh_01_u:070.044b-0693_03": "viśvācyā sahito reme punaś caitrarathe vane",
    "GE07mbh_01_u:070.044b-0693_04": "nādhyagacchat tadā tṛptiṃ kāmānāṃ sa mahāyaśāḥ",
    "GE07mbh_01_u:070.044b-0693_05": "avetya manasā rājann imāṃ gāthāṃ tadā jagau",
    "GE07mbh_01_u:070.044b-0693_06": "na jātu kāmaḥ kāmānām upabhogena śāmyati",
    "GE07mbh_01_u:070.044b-0693_07": "haviṣā kṛṣṇavartmeva bhūya evābhivardhate",
    "GE07mbh_01_u:070.044b-0693_08": "pṛthivī ratnasaṃpūrṇā hiraṇyaṃ paśavaḥ striyaḥ",
    "GE07mbh_01_u:070.044b-0693_09": "nālam ekasya tat sarvam iti matvā śamaṃ vrajet",
    "GE07mbh_01_u:070.044b-0693_10": "yadā na kurute pāpaṃ sarvabhūteṣu karhi cit",
    "GE07mbh_01_u:070.044b-0693_11": "karmaṇā manasā vācā brahma saṃpadyate tadā",
    "GE07mbh_01_u:070.044b-0693_12": "yadā cāyaṃ na bibheti yadā cāsmān na bibhyati",
    "GE07mbh_01_u:070.044b-0693_13": "yadā necchati na dveṣṭi brahma saṃpadyate tadā",
    "GE07mbh_01_u:070.044b-0693_14": "ity avekṣya mahāprājñaḥ kāmānāṃ phalgutāṃ nṛpa",
    "GE07mbh_01_u:070.044b-0693_15": "samādhāya mano buddhyā pratyagṛhṇāj jarāṃ sutāt",
    "GE07mbh_01_u:070.044b-0693_16": "dattvā ca yauvanaṃ rājā pūruṃ rājye 'bhiṣicya ca",
    "GE07mbh_01_u:070.044c": "atṛpta eva kāmānāṃ pūruṃ putram uvāca ha",
    "GE07mbh_01_u:070.045a": "tvayā dāyādavān asmi tvaṃ me vaṃśakaraḥ sutaḥ",
    "GE07mbh_01_u:070.045c": "pauravo vaṃśa iti te khyātiṃ loke gamiṣyati",
    "GE07mbh_01_u:070.046a": "tataḥ sa nṛpaśārdūlaḥ pūruṃ rājye 'bhiṣicya ca",
    "GE07mbh_01_u:070.046b-0694_01": "tapaḥ sucaritaṃ kṛtvā bhṛgutuṅge mahātapāḥ",
    "GE07mbh_01_u:070.046c": "kālena mahatā paścāt kāladharmam upeyivān",
    "GE07mbh_01_u:070.046d-0695_01": "pārayitvā tv anaśanaṃ sadāraḥ svargam āptavān",
    "GE07mbh_01_u:071.001": "janamejaya uvāca",
    "GE07mbh_01_u:071.001a": "yayātiḥ pūrvako 'smākaṃ daśamo yaḥ prajāpateḥ",
    "GE07mbh_01_u:071.001c": "kathaṃ sa śukratanayāṃ lebhe paramadurlabhām",
    "GE07mbh_01_u:071.002a": "etad icchāmy ahaṃ śrotuṃ vistareṇa dvijottama",
    "GE07mbh_01_u:071.002b-0696_01": "varṇasaṃkarajo dharmaḥ kathaṃ taṃ nāspṛśat tadā",
    "GE07mbh_01_u:071.002b-0696_02": "jarāsaṃcāraṇaṃ cāpi anyadeheṣu naḥ śrutam",
    "GE07mbh_01_u:071.002c": "ānupūrvyā ca me śaṃsa pūror vaṃśakarān pṛthak",
    "GE07mbh_01_u:071.003": "vaiśaṃpāyana uvāca",
    "GE07mbh_01_u:071.003a": "yayātir āsīd rājarṣir devarājasamadyutiḥ",
    "GE07mbh_01_u:071.003c": "taṃ śukravṛṣaparvāṇau vavrāte vai yathā purā",
    "GE07mbh_01_u:071.004a": "tat te 'haṃ saṃpravakṣyāmi pṛcchato janamejaya",
    "GE07mbh_01_u:071.004c": "devayānyāś ca saṃyogaṃ yayāter nāhuṣasya ca",
    "GE07mbh_01_u:071.005a": "surāṇām asurāṇāṃ ca samajāyata vai mithaḥ",
    "GE07mbh_01_u:071.005c": "aiśvaryaṃ prati saṃgharṣas trailokye sacarācare",
    "GE07mbh_01_u:071.006a": "jigīṣayā tato devā vavrire ''ṅgirasaṃ munim",
    "GE07mbh_01_u:071.006c": "paurohityena yājyārthe kāvyaṃ tūśanasaṃ pare",
    "GE07mbh_01_u:071.006e": "brāhmaṇau tāv ubhau nityam anyonyaspardhinau bhṛśam",
    "GE07mbh_01_u:071.007a": "tatra devā nijaghnur yān dānavān yudhi saṃgatān",
    "GE07mbh_01_u:071.007c": "tān punar jīvayām āsa kāvyo vidyābalāśrayāt",
    "GE07mbh_01_u:071.007e": "tatas te punar utthāya yodhayāṃ cakrire surān",
    "GE07mbh_01_u:071.008a": "asurās tu nijaghnur yān surān samaramūrdhani",
    "GE07mbh_01_u:071.008c": "na tān saṃjīvayām āsa bṛhaspatir udāradhīḥ",
    "GE07mbh_01_u:071.009a": "na hi veda sa tāṃ vidyāṃ yāṃ kāvyo veda vīryavān",
    "GE07mbh_01_u:071.009c": "saṃjīvanīṃ tato devā viṣādam agaman param",
    "GE07mbh_01_u:071.010a": "te tu devā bhayodvignāḥ kāvyād uśanasas tadā",
    "GE07mbh_01_u:071.010c": "ūcuḥ kacam upāgamya jyeṣṭhaṃ putraṃ bṛhaspateḥ",
    "GE07mbh_01_u:071.011a": "bhajamānān bhajasvāsmān kuru naḥ sāhyam uttamam",
    "GE07mbh_01_u:071.011c": "yāsau vidyā nivasati brāhmaṇe 'mitatejasi",
    "GE07mbh_01_u:071.011e": "śukre tām āhara kṣipraṃ bhāgabhāṅ no bhaviṣyasi",
    "GE07mbh_01_u:071.012a": "vṛṣaparvasamīpe sa śakyo draṣṭuṃ tvayā dvijaḥ",
    "GE07mbh_01_u:071.012c": "rakṣate dānavāṃs tatra na sa rakṣaty adānavān",
    "GE07mbh_01_u:071.013a": "tam ārādhayituṃ śakto bhavān pūrvavayāḥ kavim",
    "GE07mbh_01_u:071.013c": "devayānīṃ ca dayitāṃ sutāṃ tasya mahātmanaḥ",
    "GE07mbh_01_u:071.014a": "tvam ārādhayituṃ śakto nānyaḥ kaś cana vidyate",
    "GE07mbh_01_u:071.014c": "śīladākṣiṇyamādhuryair ācāreṇa damena ca",
    "GE07mbh_01_u:071.014e": "devayānyāṃ hi tuṣṭāyāṃ vidyāṃ tāṃ prāpsyasi dhruvam",
    "GE07mbh_01_u:071.015a": "tathety uktvā tataḥ prāyād bṛhaspatisutaḥ kacaḥ",
    "GE07mbh_01_u:071.015c": "tadābhipūjito devaiḥ samīpaṃ vṛṣaparvaṇaḥ",
    "GE07mbh_01_u:071.016a": "sa gatvā tvarito rājan devaiḥ saṃpreṣitaḥ kacaḥ",
    "GE07mbh_01_u:071.016c": "asurendrapure śukraṃ dṛṣṭvā vākyam uvāca ha",
    "GE07mbh_01_u:071.017a": "ṛṣer aṅgirasaḥ pautraṃ putraṃ sākṣād bṛhaspateḥ",
    "GE07mbh_01_u:071.017c": "nāmnā kaca iti khyātaṃ śiṣyaṃ gṛhṇātu māṃ bhavān",
    "GE07mbh_01_u:071.018a": "brahmacaryaṃ cariṣyāmi tvayy ahaṃ paramaṃ gurau",
    "GE07mbh_01_u:071.018c": "anumanyasva māṃ brahman sahasraṃ parivatsarān",
    "GE07mbh_01_u:071.019": "śukra uvāca",
    "GE07mbh_01_u:071.019a": "kaca susvāgataṃ te 'stu pratigṛhṇāmi te vacaḥ",
    "GE07mbh_01_u:071.019c": "arcayiṣye 'ham arcyaṃ tvām arcito 'stu bṛhaspatiḥ",
    "GE07mbh_01_u:071.020": "vaiśaṃpāyana uvāca",
    "GE07mbh_01_u:071.020a": "kacas tu taṃ tathety uktvā pratijagrāha tad vratam",
    "GE07mbh_01_u:071.020c": "ādiṣṭaṃ kaviputreṇa śukreṇośanasā svayam",
    "GE07mbh_01_u:071.021a": "vratasya vratakālaṃ sa yathoktaṃ pratyagṛhṇata",
    "GE07mbh_01_u:071.021c": "ārādhayann upādhyāyaṃ devayānīṃ ca bhārata",
    "GE07mbh_01_u:071.022a": "nityam ārādhayiṣyaṃs tāṃ yuvā yauvanago ''mukhe",
    "GE07mbh_01_u:071.022c": "gāyan nṛtyan vādayaṃś ca devayānīm atoṣayat",
    "GE07mbh_01_u:071.023a": "saṃśīlayan devayānīṃ kanyāṃ saṃprāptayauvanām",
    "GE07mbh_01_u:071.023c": "puṣpaiḥ phalaiḥ preṣaṇaiś ca toṣayām āsa bhārata",
    "GE07mbh_01_u:071.023d-0697_01": "tataḥ sahasraṃ gurugāḥ saṃrakṣan vanyam āharat",
    "GE07mbh_01_u:071.024a": "devayāny api taṃ vipraṃ niyamavratacāriṇam",
    "GE07mbh_01_u:071.024c": "anugāyamānā lalanā rahaḥ paryacarat tadā",
    "GE07mbh_01_u:071.024d-0698_01": "gāyantaṃ caiva śuklaṃ ca dātāraṃ priyavādinam",
    "GE07mbh_01_u:071.024d-0698_02": "nāryo naraṃ kāmayante rūpiṇaṃ sragviṇaṃ tathā",
    "GE07mbh_01_u:071.025a": "pañca varṣaśatāny evaṃ kacasya carato vratam",
    "GE07mbh_01_u:071.025c": "tatrātīyur atho buddhvā dānavās taṃ tataḥ kacam",
    "GE07mbh_01_u:071.026a": "gā rakṣantaṃ vane dṛṣṭvā rahasy ekam amarṣitāḥ",
    "GE07mbh_01_u:071.026c": "jaghnur bṛhaspater dveṣād vidyārakṣārtham eva ca",
    "GE07mbh_01_u:071.026e": "hatvā śālāvṛkebhyaś ca prāyacchaṃs tilaśaḥ kṛtam",
    "GE07mbh_01_u:071.027a": "tato gāvo nivṛttās tā agopāḥ svaṃ niveśanam",
    "GE07mbh_01_u:071.027c": "tā dṛṣṭvā rahitā gās tu kacenābhyāgatā vanāt",
    "GE07mbh_01_u:071.027e": "uvāca vacanaṃ kāle devayāny atha bhārata",
    "GE07mbh_01_u:071.028a": "ahutaṃ cāgnihotraṃ te sūryaś cāstaṃ gataḥ prabho",
    "GE07mbh_01_u:071.028c": "agopāś cāgatā gāvaḥ kacas tāta na dṛśyate",
    "GE07mbh_01_u:071.029a": "vyaktaṃ hato mṛto vāpi kacas tāta bhaviṣyati",
    "GE07mbh_01_u:071.029c": "taṃ vinā na ca jīveyaṃ kacaṃ satyaṃ bravīmi te",
    "GE07mbh_01_u:071.030": "śukra uvāca",
    "GE07mbh_01_u:071.030a": "ayam ehīti śabdena mṛtaṃ saṃjīvayāmy aham",
    "GE07mbh_01_u:071.031": "vaiśaṃpāyana uvāca",
    "GE07mbh_01_u:071.031a": "tataḥ saṃjīvanīṃ vidyāṃ prayujya kacam āhvayat",
    "GE07mbh_01_u:071.031c": "āhūtaḥ prādurabhavat kaco 'riṣṭo 'tha vidyayā",
    "GE07mbh_01_u:071.031d-0699a_01": "kasmāc cirāyito 'sīti pṛṣṭas tām āha bhārgavīm kacaḥ",
    "GE07mbh_01_u:071.031d-0700_01": "samidhaś ca kuśādīni kāṣṭhabhāraṃ ca bhāmini",
    "GE07mbh_01_u:071.031d-0700_02": "gṛhītvā śramabhārārto vaṭavṛkṣaṃ samāśritaḥ",
    "GE07mbh_01_u:071.031d-0700_03": "gāvaś ca sahitāḥ sarvā vṛkṣacchāyām upāśritāḥ",
    "GE07mbh_01_u:071.031d-0700_04": "asurās tatra māṃ dṛṣṭvā kas tvam ity abhyacodayan",
    "GE07mbh_01_u:071.031d-0700_05": "bṛhaspatisutaś cāhaṃ kaca ity abhiviśrutaḥ",
    "GE07mbh_01_u:071.031d-0700_06": "ity uktamātre māṃ hatvā peśīkṛtvā tu dānavāḥ",
    "GE07mbh_01_u:071.031d-0700_07": "dattvā śālāvṛkebhyas tu sukhaṃ jagmuḥ svam ālayam",
    "GE07mbh_01_u:071.031d-0700_08": "āhūto vidyayā bhadre bhārgaveṇa mahātmanā",
    "GE07mbh_01_u:071.031d-0700_09": "tvatsamīpam ihāyātaḥ kathaṃ cit samajīvitaḥ",
    "GE07mbh_01_u:071.031e": "hato 'ham iti cācakhyau pṛṣṭo brāhmaṇakanyayā",
    "GE07mbh_01_u:071.031f-0699_01": "bhittvā bhittvā śarīrāṇi vṛkāṇāṃ sa viniṣpatat",
    "GE07mbh_01_u:071.032a": "sa punar devayānyoktaḥ puṣpāhāro yadṛcchayā",
    "GE07mbh_01_u:071.032c": "vanaṃ yayau tato vipro dadṛśur dānavāś ca tam",
    "GE07mbh_01_u:071.032d-0701_01": "punas taṃ peṣayitvā tu samudrāmbhasy amiśrayan",
    "GE07mbh_01_u:071.032d-0701_02": "ciraṃ gataṃ punaḥ kanyā pitre taṃ saṃnyavedayat",
    "GE07mbh_01_u:071.032d-0701_03": "vipreṇa punar āhūto vidyayā gurudehajaḥ",
    "GE07mbh_01_u:071.032d-0701_04": "punar āvṛtya tad vṛttaṃ nyavedayata tat tathā",
    "GE07mbh_01_u:071.032d-0702_01": "bhedayitvā śarīrāṇi matsyādīnāṃ sa nirgataḥ",
    "GE07mbh_01_u:071.032d-0703_01": "devayānyā punas tatra kadā cid vanyam āhara",
    "GE07mbh_01_u:071.032d-0703_02": "ukto 'gacchad vanaṃ taṃ tu dadṛśur dānavāḥ punaḥ",
    "GE07mbh_01_u:071.033a": "tato dvitīyaṃ hatvā taṃ dagdhvā kṛtvā ca cūrṇaśaḥ",
    "GE07mbh_01_u:071.033b-0704_01": "saṃgṛhya pūrayitvā ca surayā samaloḍya ca",
    "GE07mbh_01_u:071.033c": "prāyacchan brāhmaṇāyaiva surāyām asurās tadā",
    "GE07mbh_01_u:071.033d-0705_01": "apibat surayā sārdhaṃ kacabhasma bhṛgūdvahaḥ",
    "GE07mbh_01_u:071.033d-0705_02": "sā sāyaṃtanavelāyām agopā gāḥ samāgatāḥ",
    "GE07mbh_01_u:071.034a": "devayāny atha bhūyo 'pi vākyaṃ pitaram abravīt vaiśaṃpāyanaḥ",
    "GE07mbh_01_u:071.034b-0706_01": "śrutvā putrīvacaḥ kāvyo mantreṇāhūtavān kacam",
    "GE07mbh_01_u:071.034b-0706_02": "jñātvā bahiṣṭham ajñātvā svakukṣisthaṃ kacaṃ nṛpa",
    "GE07mbh_01_u:071.034c": "puṣpāhāraḥ preṣaṇakṛt kacas tāta na dṛśyate śukra uvāca",
    "GE07mbh_01_u:071.035-0707_01": "vidyayotthāpyamāno 'pi nābhyeti karavāṇi kim",
    "GE07mbh_01_u:071.035a": "bṛhaspateḥ sutaḥ putri kacaḥ pretagatiṃ gataḥ",
    "GE07mbh_01_u:071.035c": "vidyayā jīvito 'py evaṃ hanyate karavāṇi kim",
    "GE07mbh_01_u:071.036a": "maivaṃ śuco mā ruda devayāni; na tvādṛśī martyam anupraśocet",
    "GE07mbh_01_u:071.036b-0708_01": "yasyās tava brahma ca brāhmaṇāś ca",
    "GE07mbh_01_u:071.036b-0708_02": "sendrā devā vasavo 'thāśvinau ca",
    "GE07mbh_01_u:071.036c": "surāś ca viśve ca jagac ca sarvam; upasthitāṃ vaikṛtim ānamanti",
    "GE07mbh_01_u:071.036d-0709_01": "aśakyo 'sau jīvayituṃ dvijātiḥ",
    "GE07mbh_01_u:071.036d-0709_02": "saṃjīvito vadhyate caiva bhūyaḥ",
    "GE07mbh_01_u:071.037": "devayāny uvāca",
    "GE07mbh_01_u:071.037a": "yasyāṅgirā vṛddhatamaḥ pitāmaho; bṛhaspatiś cāpi tapodhanaḥ",
    "GE07mbh_01_u:071.037c": "ṛṣeḥ putraṃ tam atho vāpi pautraṃ; kathaṃ na śoceyam ahaṃ na rudyām",
    "GE07mbh_01_u:071.038a": "sa brahmacārī ca tapodhanaś ca; sadotthitaḥ karmasu caiva dakṣaḥ",
    "GE07mbh_01_u:071.038c": "kacasya mārgaṃ pratipatsye na bhokṣye; priyo hi me tāta kaco 'bhirūpaḥ",
    "GE07mbh_01_u:071.039": "śukra uvāca",
    "GE07mbh_01_u:071.039a": "asaṃśayaṃ mām asurā dviṣanti; ye me śiṣyaṃ nāgasaṃ sūdayanti",
    "GE07mbh_01_u:071.039c": "abrāhmaṇaṃ kartum icchanti raudrās; te māṃ yathā prastutaṃ dānavair hi",
    "GE07mbh_01_u:071.039e": "apy asya pāpasya bhaved ihāntaḥ; kaṃ brahmahatyā na dahed apīndram",
    "GE07mbh_01_u:071.040": "vaiśaṃpāyana uvāca",
    "GE07mbh_01_u:071.040a": "saṃcodito devayānyā maharṣiḥ punar āhvayat",
    "GE07mbh_01_u:071.040c": "saṃrambheṇaiva kāvyo hi bṛhaspatisutaṃ kacam",
    "GE07mbh_01_u:071.040d-0710_01": "sa pīḍito devayānyā maharṣiḥ",
    "GE07mbh_01_u:071.040d-0710_02": "samārabhat saṃrambhāc caiva kāvyaḥ",
    "GE07mbh_01_u:071.040d-0711_01": "kaco 'pi rājan sumahānubhāvo",
    "GE07mbh_01_u:071.040d-0711_02": "vidyābalāl labdhamatir vaiśaṃpāyana uvāca",
    "GE07mbh_01_u:071.040d-0712_01": "akārayām āsa tadā devayānyāḥ kṛte vibhuḥ",
    "GE07mbh_01_u:071.041a": "guror bhīto vidyayā copahūtaḥ; śanair vācaṃ jaṭhare vyājahāra kacaḥ",
    "GE07mbh_01_u:071.041b-0713_01": "prasīda bhagavan mahyaṃ kaco 'ham abhivādaye",
    "GE07mbh_01_u:071.041b-0713_02": "yathā bahumataḥ putras tathā manyatu māṃ bhavān",
    "GE07mbh_01_u:071.041c": "tam abravīt kena pathopanīto; mamodare tiṣṭhasi brūhi vipra",
    "GE07mbh_01_u:071.041d-0714_01": "asmin muhūrte hy asurān vināśya",
    "GE07mbh_01_u:071.041d-0714_02": "gacchāmi devān aham adya vipra",
    "GE07mbh_01_u:071.042": "kaca uvāca",
    "GE07mbh_01_u:071.042a": "bhavatprasādān na jahāti māṃ smṛtiḥ; smare ca sarvaṃ yac ca yathā ca vṛttam",
    "GE07mbh_01_u:071.042c": "na tv evaṃ syāt tapaso vyayo me; tataḥ kleśaṃ ghoram imaṃ sahāmi",
    "GE07mbh_01_u:071.043a": "asuraiḥ surāyāṃ bhavato 'smi datto; hatvā dagdhvā cūrṇayitvā ca kāvya",
    "GE07mbh_01_u:071.043c": "brāhmīṃ māyām āsurī caiva māyā; tvayi sthite katham evātivartet",
    "GE07mbh_01_u:071.044": "śukra uvāca",
    "GE07mbh_01_u:071.044a": "kiṃ te priyaṃ karavāṇy adya vatse; vadhena me jīvitaṃ syāt kacasya",
    "GE07mbh_01_u:071.044c": "nānyatra kukṣer mama bhedanena; dṛśyet kaco madgato devayāni",
    "GE07mbh_01_u:071.045": "devayāny uvāca",
    "GE07mbh_01_u:071.045a": "dvau māṃ śokāv agnikalpau dahetāṃ; kacasya nāśas caivopaghātaḥ",
    "GE07mbh_01_u:071.045c": "kacasya nāśe mama nāsti śarma; tavopaghāte jīvituṃ nāsmi śaktā",
    "GE07mbh_01_u:071.046": "śukra uvāca",
    "GE07mbh_01_u:071.046a": "saṃsiddharūpo 'si bṛhaspateḥ suta; yat tvāṃ bhaktaṃ bhajate devayānī",
    "GE07mbh_01_u:071.046c": "vidyām imāṃ prāpnuhi jīvanīṃ tvaṃ; na ced indraḥ kacarūpī tvam adya",
    "GE07mbh_01_u:071.047a": "na nivartet punar jīvan kaś cid anyo mamodarāt",
    "GE07mbh_01_u:071.047c": "brāhmaṇaṃ varjayitvaikaṃ tasmād vidyām avāpnuhi",
    "GE07mbh_01_u:071.048a": "putro bhūtvā bhāvaya bhāvito mām; asmād dehād upaniṣkramya tāta",
    "GE07mbh_01_u:071.048c": "samīkṣethā dharmavatīm avekṣāṃ; guroḥ sakāśāt prāpya vidyāṃ savidyaḥ",
    "GE07mbh_01_u:071.049": "vaiśaṃpāyana uvāca",
    "GE07mbh_01_u:071.049a": "guroḥ sakāśāt samavāpya vidyāṃ; bhittvā kukṣiṃ nirvicakrāma vipraḥ",
    "GE07mbh_01_u:071.049c": "kaco 'bhirūpo dakṣiṇaṃ brāhmaṇasya; śuklātyaye paurṇamāsyām ivenduḥ",
    "GE07mbh_01_u:071.050a": "dṛṣṭvā ca taṃ patitaṃ brahmarāśim; utthāpayām āsa mṛtaṃ kaco 'pi",
    "GE07mbh_01_u:071.050c": "vidyāṃ siddhāṃ tām avāpyābhivādya; tataḥ kacas taṃ gurum ity uvāca",
    "GE07mbh_01_u:071.050d-0715_01": "yaḥ śrotrayor amṛtaṃ saṃniṣiñced",
    "GE07mbh_01_u:071.050d-0715_02": "vidyām avidyasya yathā mamāyam",
    "GE07mbh_01_u:071.050d-0715_03": "taṃ manye 'haṃ pitaraṃ mātaraṃ ca",
    "GE07mbh_01_u:071.050d-0715_04": "tasmai na druhyet kṛtam asya jānan",
    "GE07mbh_01_u:071.051a": "ṛtasya dātāram anuttamasya; nidhiṃ nidhīnāṃ caturanvayānām",
    "GE07mbh_01_u:071.051c": "ye nādriyante gurum arcanīyaṃ; pāpāṃl lokāṃs te vrajanty apratiṣṭhān vaiśaṃpāyana uvāca",
    "GE07mbh_01_u:071.052-0716_01": "śṛṇvatsu bhūteṣv idam āha kāvyaḥ",
    "GE07mbh_01_u:071.052-0716_02": "samutthito brahmarāśiḥ purāṇaḥ",
    "GE07mbh_01_u:071.052a": "surāpānād vañcanāṃ prāpayitvā; saṃjñānāśaṃ caiva tathātighoram",
    "GE07mbh_01_u:071.052c": "dṛṣṭvā kacaṃ cāpi tathābhirūpaṃ; pītaṃ tadā surayā mohitena",
    "GE07mbh_01_u:071.053a": "samanyur utthāya mahānubhāvas; tadośanā viprahitaṃ cikīrṣuḥ",
    "GE07mbh_01_u:071.053c": "kāvyaḥ svayaṃ vākyam idaṃ jagāda; surāpānaṃ prati vai jātaśaṅkaḥ",
    "GE07mbh_01_u:071.054a": "yo brāhmaṇo 'dya prabhṛtīha kaś cin; mohāt surāṃ pāsyati mandabuddhiḥ",
    "GE07mbh_01_u:071.054c": "apetadharmo brahmahā caiva sa syād; asmiṃl loke garhitaḥ syāt pare ca",
    "GE07mbh_01_u:071.055a": "mayā cemāṃ vipradharmoktisīmāṃ; maryādāṃ vai sthāpitāṃ sarvaloke",
    "GE07mbh_01_u:071.055c": "santo viprāḥ śuśruvāṃso gurūṇāṃ; devā lokāś copaśṛṇvantu sarve",
    "GE07mbh_01_u:071.055d-0717_01": "brahmahatyāsamaṃ tasya pāpaṃ syād brāhmaṇasya tu",
    "GE07mbh_01_u:071.055d-0717_02": "yaḥ pāsyati surāṃ mohān narakaṃ cāpi yāsyati",
    "GE07mbh_01_u:071.056a": "itīdam uktvā sa mahānubhāvas; taponidhīnāṃ nidhir aprameyaḥ",
    "GE07mbh_01_u:071.056c": "tān dānavān daivavimūḍhabuddhīn; idaṃ samāhūya vaco 'bhyuvāca",
    "GE07mbh_01_u:071.057a": "ācakṣe vo dānavā bāliśāḥ stha; siddhaḥ kaco vatsyati matsakāśe",
    "GE07mbh_01_u:071.057c": "saṃjīvanīṃ prāpya vidyāṃ mahārthāṃ; tulyaprabhāvo brahmaṇā brahmabhūtaḥ",
    "GE07mbh_01_u:071.057d-0718_01": "yo 'kārṣīd duṣkaraṃ karma devānāṃ kāraṇāt kacaḥ",
    "GE07mbh_01_u:071.057d-0718_02": "na tatkīrtir jarāṃ gacched yājñīyaś ca bhaviṣyati",
    "GE07mbh_01_u:071.057d-0719_01": "etāvad uktvā vacanaṃ virarāma sa bhārgavaḥ",
    "GE07mbh_01_u:071.057d-0719_02": "dānavā vismayāviṣṭāḥ prayayuḥ svaṃ niveśanam",
    "GE07mbh_01_u:071.058a": "guror uṣya sakāśe tu daśa varṣaśatāni saḥ",
    "GE07mbh_01_u:071.058c": "anujñātaḥ kaco gantum iyeṣa tridaśālayam",
    "GE07mbh_01_u:072.001": "vaiśaṃpāyana uvāca",
    "GE07mbh_01_u:072.001a": "samāvṛttavrataṃ taṃ tu visṛṣṭaṃ guruṇā tadā",
    "GE07mbh_01_u:072.001c": "prasthitaṃ tridaśāvāsaṃ devayāny abravīd idam",
    "GE07mbh_01_u:072.002a": "ṛṣer aṅgirasaḥ pautra vṛttenābhijanena ca",
    "GE07mbh_01_u:072.002c": "bhrājase vidyayā caiva tapasā ca damena ca",
    "GE07mbh_01_u:072.003a": "ṛṣir yathāṅgirā mānyaḥ pitur mama mahāyaśāḥ",
    "GE07mbh_01_u:072.003c": "tathā mānyaś ca pūjyaś ca bhūyo mama bṛhaspatiḥ",
    "GE07mbh_01_u:072.004a": "evaṃ jñātvā vijānīhi yad bravīmi tapodhana",
    "GE07mbh_01_u:072.004c": "vratasthe niyamopete yathā vartāmy ahaṃ tvayi",
    "GE07mbh_01_u:072.005a": "sa samāvṛttavidyo māṃ bhaktāṃ bhajitum arhasi",
    "GE07mbh_01_u:072.005c": "gṛhāṇa pāṇiṃ vidhivan mama mantrapuraskṛtam",
    "GE07mbh_01_u:072.006": "kaca uvāca",
    "GE07mbh_01_u:072.006a": "pūjyo mānyaś ca bhagavān yathā tava pitā mama",
    "GE07mbh_01_u:072.006c": "tathā tvam anavadyāṅgi pūjanīyatarā mama",
    "GE07mbh_01_u:072.007a": "ātmaprāṇaiḥ priyatamā bhārgavasya mahātmanaḥ",
    "GE07mbh_01_u:072.007c": "tvaṃ bhadre dharmataḥ pūjyā guruputrī sadā mama",
    "GE07mbh_01_u:072.007d-0720_01": "guror garīyasī vṛttyā tasmād gurutarā mama",
    "GE07mbh_01_u:072.007d-0720_02": "na mām arhasi kalyāṇi vaktum evaṃ śucismite",
    "GE07mbh_01_u:072.008a": "yathā mama gurur nityaṃ mānyaḥ śukraḥ pitā tava",
    "GE07mbh_01_u:072.008c": "devayāni tathaiva tvaṃ naivaṃ māṃ vaktum arhasi",
    "GE07mbh_01_u:072.009": "devayāny uvāca",
    "GE07mbh_01_u:072.009a": "guruputrasya putro vai na tu tvam asi me pituḥ",
    "GE07mbh_01_u:072.009c": "tasmān mānyaś ca pūjyaś ca mamāpi tvaṃ dvijottama",
    "GE07mbh_01_u:072.010a": "asurair hanyamāne ca kaca tvayi punaḥ punaḥ",
    "GE07mbh_01_u:072.010c": "tadā prabhṛti yā prītis tāṃ tvam eva smarasva me",
    "GE07mbh_01_u:072.011a": "sauhārde cānurāge ca vettha me bhaktim uttamām",
    "GE07mbh_01_u:072.011c": "na mām arhasi dharmajña tyaktuṃ bhaktām anāgasam",
    "GE07mbh_01_u:072.012": "kaca uvāca",
    "GE07mbh_01_u:072.012a": "aniyojye niyoge māṃ niyunakṣi śubhavrate",
    "GE07mbh_01_u:072.012c": "prasīda subhru tvaṃ mahyaṃ guror gurutarī śubhe",
    "GE07mbh_01_u:072.013a": "yatroṣitaṃ viśālākṣi tvayā candranibhānane",
    "GE07mbh_01_u:072.013c": "tatrāham uṣito bhadre kukṣau kāvyasya bhāmini",
    "GE07mbh_01_u:072.014a": "bhaginī dharmato me tvaṃ maivaṃ vocaḥ śubhānane",
    "GE07mbh_01_u:072.014c": "sukham asmy uṣito bhadre na manyur vidyate mama",
    "GE07mbh_01_u:072.015a": "āpṛcche tvāṃ gamiṣyāmi śivam āśaṃsa me pathi",
    "GE07mbh_01_u:072.015c": "avirodhena dharmasya smartavyo 'smi kathāntare",
    "GE07mbh_01_u:072.015e": "apramattotthitā nityam ārādhaya guruṃ mama devayāny uvāca",
    "GE07mbh_01_u:072.016-0721_01": "dharmakārye niyuñjānā kanyā saṃprāptayauvanā",
    "GE07mbh_01_u:072.016a": "yadi māṃ dharmakāmārthe pratyākhyāsyasi coditaḥ",
    "GE07mbh_01_u:072.016c": "tataḥ kaca na te vidyā siddhim eṣā gamiṣyati",
    "GE07mbh_01_u:072.017": "kaca uvāca",
    "GE07mbh_01_u:072.017a": "guruputrīti kṛtvāhaṃ pratyācakṣe na doṣataḥ",
    "GE07mbh_01_u:072.017c": "guruṇā cābhyanujñātaḥ kāmam evaṃ śapasva mām",
    "GE07mbh_01_u:072.018a": "ārṣaṃ dharmaṃ bruvāṇo 'haṃ devayāni yathā tvayā",
    "GE07mbh_01_u:072.018c": "śapto nārho 'smi śāpasya kāmato 'dya na dharmataḥ",
    "GE07mbh_01_u:072.019a": "tasmād bhavatyā yaḥ kāmo na tathā sa bhaviṣyati",
    "GE07mbh_01_u:072.019c": "ṛṣiputro na te kaś cij jātu pāṇiṃ grahīṣyati",
    "GE07mbh_01_u:072.020a": "phaliṣyati na te vidyā yat tvaṃ mām āttha tat tathā",
    "GE07mbh_01_u:072.020c": "adhyāpayiṣyāmi tu yaṃ tasya vidyā phaliṣyati",
    "GE07mbh_01_u:072.021": "vaiśaṃpāyana uvāca",
    "GE07mbh_01_u:072.021a": "evam uktvā dvijaśreṣṭho devayānīṃ kacas tadā",
    "GE07mbh_01_u:072.021c": "tridaśeśālayaṃ śīghraṃ jagāma dvijasattamaḥ",
    "GE07mbh_01_u:072.022a": "tam āgatam abhiprekṣya devā indrapurogamāḥ",
    "GE07mbh_01_u:072.022c": "bṛhaspatiṃ sabhājyedaṃ kacam āhur mudānvitāḥ",
    "GE07mbh_01_u:072.023a": "yat tvam asmaddhitaṃ karma cakartha paramādbhutam",
    "GE07mbh_01_u:072.023c": "na te yaśaḥ praṇaśitā bhāgabhāṅ no bhaviṣyasi",
    "GE07mbh_01_u:073.001": "vaiśaṃpāyana uvāca",
    "GE07mbh_01_u:073.001a": "kṛtavidye kace prāpte hṛṣṭarūpā divaukasaḥ",
    "GE07mbh_01_u:073.001c": "kacād adhītya tāṃ vidyāṃ kṛtārthā bharatarṣabha",
    "GE07mbh_01_u:073.002a": "sarva eva samāgamya śatakratum athābruvan",
    "GE07mbh_01_u:073.002c": "kālas te vikramasyādya jahi śatrūn puraṃdara",
    "GE07mbh_01_u:073.003a": "evam uktas tu sahitais tridaśair maghavāṃs tadā",
    "GE07mbh_01_u:073.003c": "tathety uktvopacakrāma so 'paśyata vane striyaḥ",
    "GE07mbh_01_u:073.004a": "krīḍantīnāṃ tu kanyānāṃ vane caitrarathopame",
    "GE07mbh_01_u:073.004c": "vāyubhūtaḥ sa vastrāṇi sarvāṇy eva vyamiśrayat",
    "GE07mbh_01_u:073.005a": "tato jalāt samuttīrya kanyās tāḥ sahitās tadā",
    "GE07mbh_01_u:073.005c": "vastrāṇi jagṛhus tāni yathāsannāny anekaśaḥ",
    "GE07mbh_01_u:073.006a": "tatra vāso devayānyāḥ śarmiṣṭhā jagṛhe tadā",
    "GE07mbh_01_u:073.006c": "vyatimiśram ajānantī duhitā vṛṣaparvaṇaḥ",
    "GE07mbh_01_u:073.007a": "tatas tayor mithas tatra virodhaḥ samajāyata",
    "GE07mbh_01_u:073.007c": "devayānyāś ca rājendra śarmiṣṭhāyāś ca tatkṛte",
    "GE07mbh_01_u:073.008": "devayāny uvāca",
    "GE07mbh_01_u:073.008a": "kasmād gṛhṇāsi me vastraṃ śiṣyā bhūtvā mamāsuri",
    "GE07mbh_01_u:073.008c": "samudācārahīnāyā na te śreyo bhaviṣyati śarmiṣṭhovāca",
    "GE07mbh_01_u:073.009a": "āsīnaṃ ca śayānaṃ ca pitā te pitaraṃ mama",
    "GE07mbh_01_u:073.009c": "stauti vandati cābhīkṣṇaṃ nīcaiḥ sthitvā vinītavat",
    "GE07mbh_01_u:073.010a": "yācatas tvaṃ hi duhitā stuvataḥ pratigṛhṇataḥ",
    "GE07mbh_01_u:073.010c": "sutāhaṃ stūyamānasya dadato 'pratigṛhṇataḥ",
    "GE07mbh_01_u:073.010d-0722_01": "ādhūnvasva vidhūnvasva druhya kupya ca yācaki",
    "GE07mbh_01_u:073.011a": "anāyudhā sāyudhāyā riktā kṣubhyasi bhikṣuki",
    "GE07mbh_01_u:073.011b-0723_01": "ādhūnvanyā vidhūnvanyā havyaṃ kavyaṃ ca yācake",
    "GE07mbh_01_u:073.011c": "lapsyase pratiyoddhāraṃ na hi tvāṃ gaṇayāmy aham",
    "GE07mbh_01_u:073.011d-0724_01": "pratikūlaṃ vadasi ced itaḥ prabhṛti yācaki",
    "GE07mbh_01_u:073.011d-0724_02": "ākṛṣya mama dāsībhiḥ prasthāsyāmi bahir bahiḥ",
    "GE07mbh_01_u:073.012": "vaiśaṃpāyana uvāca",
    "GE07mbh_01_u:073.012a": "samucchrayaṃ devayānīṃ gatāṃ saktāṃ ca vāsasi",
    "GE07mbh_01_u:073.012b-0725_01": "hṛtvā tadvyasane divye gṛhītvā jaṭhare ruṣā",
    "GE07mbh_01_u:073.012c": "śarmiṣṭhā prākṣipat kūpe tataḥ svapuram āvrajat",
    "GE07mbh_01_u:073.012d-0726_01": "tṛṇavīrutsamācchanne svapuraṃ prayayau tadā",
    "GE07mbh_01_u:073.013a": "hateyam iti vijñāya śarmiṣṭhā pāpaniścayā",
    "GE07mbh_01_u:073.013c": "anavekṣya yayau veśma",
    "GE07mbh_01_u:073.013d-0727_01": "praviśya svagṛhaṃ svasthā dharmam āsuram āsthitā",
    "GE07mbh_01_u:073.014a": "atha taṃ deśam abhyāgād yayātir nahuṣātmajaḥ",
    "GE07mbh_01_u:073.014c": "śrāntayugyaḥ śrāntahayo mṛgalipsuḥ pipāsitaḥ",
    "GE07mbh_01_u:073.015a": "sa nāhuṣaḥ prekṣamāṇa udapānaṃ gatodakam",
    "GE07mbh_01_u:073.015c": "dadarśa kanyāṃ tāṃ tatra dīptām agniśikhām iva",
    "GE07mbh_01_u:073.015d-0728_01": "tāṃ dṛṣṭvā rūpasaṃpannāṃ sarvābharaṇabhūṣitām",
    "GE07mbh_01_u:073.015d-0728_02": "sarvalakṣaṇasaṃpannām apṛcchat sa narādhipaḥ",
    "GE07mbh_01_u:073.016a": "tām apṛcchat sa dṛṣṭvaiva kanyām amaravarṇinīm",
    "GE07mbh_01_u:073.016c": "sāntvayitvā nṛpaśreṣṭhaḥ sāmnā paramavalgunā",
    "GE07mbh_01_u:073.017a": "kā tvaṃ tāmranakhī śyāmā sumṛṣṭamaṇikuṇḍalā",
    "GE07mbh_01_u:073.017c": "dīrghaṃ dhyāyasi cātyarthaṃ kasmāc chvasiṣi cāturā",
    "GE07mbh_01_u:073.018a": "kathaṃ ca patitāsy asmin kūpe vīruttṛṇāvṛte",
    "GE07mbh_01_u:073.018c": "duhitā caiva kasya tvaṃ vada sarvaṃ sumadhyame",
    "GE07mbh_01_u:073.019": "devayāny uvāca",
    "GE07mbh_01_u:073.019a": "yo 'sau devair hatān daityān utthāpayati vidyayā",
    "GE07mbh_01_u:073.019c": "tasya śukrasya kanyāhaṃ sa māṃ nūnaṃ na budhyate yayātiḥ",
    "GE07mbh_01_u:073.019d-0729_05": "devayānī",
    "GE07mbh_01_u:073.019d-0729_01": "pṛcchase māṃ kas tvam asi rūpavīryabalānvitaḥ",
    "GE07mbh_01_u:073.019d-0729_02": "brūhy atrāgamanaṃ kiṃ vā śrotum icchāmi tattvataḥ",
    "GE07mbh_01_u:073.019d-0729_03": "yayātir nāhuṣo 'haṃ tu śrānto 'dya mṛgakāṅkṣayā",
    "GE07mbh_01_u:073.019d-0729_04": "kva cid atrāgato bhadre dṛṣṭavān asmi tvām iha",
    "GE07mbh_01_u:073.020a": "eṣa me dakṣiṇo rājan pāṇis tāmranakhāṅguliḥ",
    "GE07mbh_01_u:073.020c": "samuddhara gṛhītvā māṃ kulīnas tvaṃ hi me mataḥ",
    "GE07mbh_01_u:073.021a": "jānāmi hi tvāṃ saṃśāntaṃ vīryavantaṃ yaśasvinam",
    "GE07mbh_01_u:073.021c": "tasmān māṃ patitām asmāt kūpād uddhartum arhasi",
    "GE07mbh_01_u:073.022": "vaiśaṃpāyana uvāca",
    "GE07mbh_01_u:073.022a": "tām atha brāhmaṇīṃ strīṃ ca vijñāya nahuṣātmajaḥ",
    "GE07mbh_01_u:073.022c": "gṛhītvā dakṣiṇe pāṇāv ujjahāra tato 'vaṭāt",
    "GE07mbh_01_u:073.023a": "uddhṛtya caināṃ tarasā tasmāt kūpān narādhipaḥ",
    "GE07mbh_01_u:073.023b-0730_00": "yayātiḥ devayānī",
    "GE07mbh_01_u:073.023b-0730_01": "gaccha bhadre yathākāmaṃ na bhayaṃ vidyate tava",
    "GE07mbh_01_u:073.023b-0730_02": "ity ucyamānā nṛpatiṃ devayānīdam uttaram",
    "GE07mbh_01_u:073.023b-0730_03": "uvāca mām upādāya gaccha śīghraṃ priyo 'si me",
    "GE07mbh_01_u:073.023b-0730_04": "gṛhītāhaṃ tvayā pāṇau tasmād bhartā bhaviṣyasi",
    "GE07mbh_01_u:073.023b-0730_05": "ity evam ukto nṛpatir āha kṣatrakulodbhavaḥ",
    "GE07mbh_01_u:073.023b-0730_06": "tvaṃ bhadre brāhmaṇī tasmān mayā nārhasi saṃgamam",
    "GE07mbh_01_u:073.023b-0730_07": "sarvalokaguruḥ kāvyas tvaṃ tasya duhitāsi vai",
    "GE07mbh_01_u:073.023b-0730_08": "tasmād api bhayaṃ me 'dya tasmāt kalyāṇi nārhasi",
    "GE07mbh_01_u:073.023b-0730_09": "yadi madvacanān nādya māṃ necchasi narādhipa",
    "GE07mbh_01_u:073.023b-0730_10": "tvām eva varaye pitrā paścāj jñāsyasi gaccha hi",
    "GE07mbh_01_u:073.023c": "āmantrayitvā suśroṇīṃ yayātiḥ svapuraṃ yayau",
    "GE07mbh_01_u:073.023d-0731_01": "gate tu nāhuṣe tasmin devayāny apy aninditā dhātrī",
    "GE07mbh_01_u:073.023d-0732_01": "kva cid ārtā ca rudatī vṛkṣam āśritya tiṣṭhatī",
    "GE07mbh_01_u:073.023d-0732_02": "tataś cirāyamāṇāyāṃ duhitary āha bhārgavaḥ",
    "GE07mbh_01_u:073.023d-0732_03": "dhātri tvam ānaya kṣipraṃ devayānīṃ śucismitām",
    "GE07mbh_01_u:073.023d-0732_04": "ity uktamātre sā dhātrī tvaritānayituṃ gatā",
    "GE07mbh_01_u:073.023d-0732_05": "yatra yatra sakhībhiḥ sā gatā padam amārgata",
    "GE07mbh_01_u:073.023d-0732_06": "sā dadarśa tathā dīnāṃ śramārtāṃ rudatīṃ sthitām",
    "GE07mbh_01_u:073.023d-0732_07": "vṛttaṃ te kim idaṃ bhadre śīghraṃ vada pitāhvayat",
    "GE07mbh_01_u:073.023d-0732_08": "evam uktāha dhātrīṃ tāṃ śarmiṣṭhāvṛjinaṃ kṛtam",
    "GE07mbh_01_u:073.023d-0733_01": "saṃsmṛtyovāca dhātrīṃ tāṃ duhituḥ snehaviklavaḥ",
    "GE07mbh_01_u:073.023d-0734_01": "aśrubhiḥ snāpayantīṃ tāṃ pīnonnatakucāv ubhau",
    "GE07mbh_01_u:073.023d-0734_02": "vṛkṣamūlam upāśritya devatām iva tadvane",
    "GE07mbh_01_u:073.023d-0735_01": "uvāca śokasaṃtaptā ghūrṇikām āgatāṃ puraḥ",
    "GE07mbh_01_u:073.024": "devayāny uvāca",
    "GE07mbh_01_u:073.024a": "tvaritaṃ ghūrṇike gaccha sarvam ācakṣva me pituḥ",
    "GE07mbh_01_u:073.024c": "nedānīṃ hi pravekyāmi nagaraṃ vṛṣaparvaṇaḥ",
    "GE07mbh_01_u:073.025": "vaiśaṃpāyana uvāca",
    "GE07mbh_01_u:073.025a": "sā tu vai tvaritaṃ gatvā ghūrṇikāsuramandiram",
    "GE07mbh_01_u:073.025c": "dṛṣṭvā kāvyam uvācedaṃ saṃbhramāviṣṭacetanā",
    "GE07mbh_01_u:073.025d-0736_01": "tvaritaṃ ghūrṇikā gatvā praviveśa purottamam",
    "GE07mbh_01_u:073.025d-0736_02": "dvijapravaram āsādya vacanaṃ cedam abravīt",
    "GE07mbh_01_u:073.026a": "ācakṣe te mahāprājña devayānī vane hatā",
    "GE07mbh_01_u:073.026c": "śarmiṣṭhayā mahābhāga duhitrā vṛṣaparvaṇaḥ",
    "GE07mbh_01_u:073.027a": "śrutvā duhitaraṃ kāvyas tatra śarmiṣṭhayā hatām",
    "GE07mbh_01_u:073.027b-0737_01": "tvaramāṇo 'numārgaṃ sa niścakrāma purottamāt",
    "GE07mbh_01_u:073.027c": "tvarayā niryayau duḥkhān mārgamāṇaḥ sutāṃ vane",
    "GE07mbh_01_u:073.028a": "dṛṣṭvā duhitaraṃ kāvyo devayānīṃ tato vane",
    "GE07mbh_01_u:073.028c": "bāhubhyāṃ saṃpariṣvajya duḥkhito vākyam abravīt",
    "GE07mbh_01_u:073.029a": "ātmadoṣair niyacchanti sarve duḥkhasukhe janāḥ",
    "GE07mbh_01_u:073.029c": "manye duścaritaṃ te 'sti yasyeyaṃ niṣkṛtiḥ kṛtā",
    "GE07mbh_01_u:073.030": "devayāny uvāca",
    "GE07mbh_01_u:073.030a": "niṣkṛtir me 'stu vā māstu śṛṇuṣvāvahito mama",
    "GE07mbh_01_u:073.030c": "śarmiṣṭhayā yad uktāsmi duhitrā vṛṣaparvaṇaḥ",
    "GE07mbh_01_u:073.030e": "satyaṃ kilaitat sā prāha daityānām asi gāyanaḥ",
    "GE07mbh_01_u:073.031a": "evaṃ hi me kathayati śarmiṣṭhā vārṣaparvaṇī",
    "GE07mbh_01_u:073.031b-0738_01": "evaṃ mām āha śarmiṣṭhā śiṣyā tava mahāmune",
    "GE07mbh_01_u:073.031c": "vacanaṃ tīkṣṇaparuṣaṃ krodharaktekṣaṇā bhṛśam",
    "GE07mbh_01_u:073.032a": "stuvato duhitā hi tvaṃ yācataḥ pratigṛhṇataḥ",
    "GE07mbh_01_u:073.032c": "sutāhaṃ stūyamānasya dadato 'pratigṛhṇataḥ",
    "GE07mbh_01_u:073.033a": "iti mām āha śarmiṣṭhā duhitā vṛṣaparvaṇaḥ",
    "GE07mbh_01_u:073.033c": "krodhasaṃraktanayanā darpapūrṇā punaḥ punaḥ",
    "GE07mbh_01_u:073.034a": "yady ahaṃ stuvatas tāta duhitā pratigṛhṇataḥ",
    "GE07mbh_01_u:073.034c": "prasādayiṣye śarmiṣṭhām ity uktā hi sakhī mayā",
    "GE07mbh_01_u:073.034d-0739_01": "uktāpy evaṃ bhṛśaṃ kruddhā māṃ gṛhya vijane vane",
    "GE07mbh_01_u:073.034d-0739_02": "kūpe prakṣepayām āsa prakṣipyaiva gṛhaṃ yayau",
    "GE07mbh_01_u:073.034d-0740_01": "amṛtāṃ māṃ mṛtāṃ matvā kūpe 'tīva nirūdake",
    "GE07mbh_01_u:073.034d-0740_02": "anāvṛttāṃ nirīkṣyaiva hṛṣṭā svabhavanaṃ yayau",
    "GE07mbh_01_u:073.035": "śukra uvāca",
    "GE07mbh_01_u:073.035a": "stuvato duhitā na tvaṃ bhadre na pratigṛhṇataḥ",
    "GE07mbh_01_u:073.035c": "astotuḥ stūyamānasya duhitā devayāny asi",
    "GE07mbh_01_u:073.036a": "vṛṣaparvaiva tad veda śakro rājā ca nāhuṣaḥ",
    "GE07mbh_01_u:073.036c": "acintyaṃ brahma nirdvandvam aiśvaraṃ hi balaṃ mama",
    "GE07mbh_01_u:073.036c-0741_01": ". . . . . . . . ahaṃ na vedmi na cāpare",
    "GE07mbh_01_u:073.036c-0741_02": "gāyan nāhaṃ tad eveha",
    "GE07mbh_01_u:073.036c-0742_01": ". . . . . . . . na stotā na ca vanditā",
    "GE07mbh_01_u:073.036c-0742_02": "mama vidyā hi nirdvandvā",
    "GE07mbh_01_u:073.036d-0743_01": "dainyaṃ śāṭhyaṃ ca jaihmyaṃ ca nāsti me tattvataḥ śubhe vaiśaṃpāyana uvāca",
    "GE07mbh_01_u:073.036d-0744_01": "yac ca kiṃ cit sarvagataṃ bhūmau vā yadi vā divi",
    "GE07mbh_01_u:073.036d-0744_02": "tasyāham īśvaro nityaṃ tuṣṭenoktaḥ svayaṃbhuvā",
    "GE07mbh_01_u:073.036d-0744_03": "ahaṃ jalaṃ vimuñcāmi prajānāṃ hitakāmyayā",
    "GE07mbh_01_u:073.036d-0744_04": "puṣṇāmy auṣadhayaḥ sarvā iti satyaṃ bravīmi te",
    "GE07mbh_01_u:073.036d-0744_05": "evaṃ viṣādam āpannāṃ manyunā saṃprapīḍitām",
    "GE07mbh_01_u:073.036d-0744_06": "vacanair madhuraiḥ ślakṣṇaiḥ sāntvayām āsa tāṃ pitā",
    "GE07mbh_01_u:074.001": "śukra uvāca",
    "GE07mbh_01_u:074.001a": "yaḥ pareṣāṃ naro nityam ativādāṃs titikṣati",
    "GE07mbh_01_u:074.001c": "devayāni vijānīhi tena sarvam idaṃ jitam",
    "GE07mbh_01_u:074.002a": "yaḥ samutpatitaṃ krodhaṃ nigṛhṇāti hayaṃ yathā",
    "GE07mbh_01_u:074.002c": "sa yantety ucyate sadbhir na yo raśmiṣu lambate",
    "GE07mbh_01_u:074.003a": "yaḥ samutpatitaṃ krodham akrodhena nirasyati",
    "GE07mbh_01_u:074.003c": "devayāni vijānīhi tena sarvam idaṃ jitam",
    "GE07mbh_01_u:074.004a": "yaḥ samutpatitaṃ krodhaṃ kṣamayeha nirasyati",
    "GE07mbh_01_u:074.004c": "yathoragas tvacaṃ jīrṇāṃ sa vai puruṣa ucyate",
    "GE07mbh_01_u:074.005a": "yaḥ saṃdhārayate manyuṃ yo 'tivādāṃs titikṣati",
    "GE07mbh_01_u:074.005c": "yaś ca tapto na tapati dṛḍhaṃ so 'rthasya bhājanam",
    "GE07mbh_01_u:074.006a": "yo yajed apariśrānto māsi māsi śataṃ samāḥ",
    "GE07mbh_01_u:074.006c": "na krudhyed yaś ca sarvasya tayor akrodhano 'dhikaḥ",
    "GE07mbh_01_u:074.006d-0745_01": "tasmād akrodhanaḥ śreṣṭhaḥ kāmakrodhau na pūjitau",
    "GE07mbh_01_u:074.006d-0745_02": "kruddhasya niṣphalāny eva dānayajñatapāṃsi ca",
    "GE07mbh_01_u:074.006d-0745_03": "tasmād akrodhane yajñas tapo dānaṃ mahat phalam",
    "GE07mbh_01_u:074.006d-0745_04": "na pūto na tapasvī ca na yajvā na ca dharmakṛt",
    "GE07mbh_01_u:074.006d-0745_05": "krodhasya yo vaśaṃ gacchet tasya lokadvayaṃ na ca",
    "GE07mbh_01_u:074.006d-0745_06": "putrabhṛtyasuhṛnmitrabhāryā dharmaś ca satyataḥ",
    "GE07mbh_01_u:074.006d-0745_07": "tasyaitāny apayāsyanti krodhaśīlasya niścitam",
    "GE07mbh_01_u:074.007a": "yat kumārāḥ kumāryaś ca vairaṃ kuryur acetasaḥ",
    "GE07mbh_01_u:074.007c": "na tat prājño 'nukurvīta vidus te na balābalam",
    "GE07mbh_01_u:074.008": "devayāny uvāca",
    "GE07mbh_01_u:074.008a": "vedāhaṃ tāta bālāpi dharmāṇāṃ yad ihāntaram",
    "GE07mbh_01_u:074.008c": "akrodhe cātivāde ca veda cāpi balābalam",
    "GE07mbh_01_u:074.008d-0746_01": "svavṛttim ananuṣṭhāya dharmam utsṛjya tattvataḥ",
    "GE07mbh_01_u:074.009a": "śiṣyasyāśiṣyavṛtter hi na kṣantavyaṃ bubhūṣatā",
    "GE07mbh_01_u:074.009b-0747_01": "śiṣye cācāryavṛttiṃ hi visṛjya vipathaṃ gate",
    "GE07mbh_01_u:074.009c": "tasmāt saṃkīrṇavṛtteṣu vāso mama na rocate",
    "GE07mbh_01_u:074.009d-0748_01": "dahyamānās tu tīvreṇa nīcāḥ parayaśo 'gninā",
    "GE07mbh_01_u:074.009d-0748_02": "aśaktās tāṃ gatiṃ gantuṃ tato nindāṃ prakurvate",
    "GE07mbh_01_u:074.010a": "pumāṃso ye hi nindanti vṛttenābhijanena ca",
    "GE07mbh_01_u:074.010c": "na teṣu nivaset prājñaḥ śreyorthī pāpabuddhiṣu",
    "GE07mbh_01_u:074.011a": "ye tv enam abhijānanti vṛttenābhijanena ca",
    "GE07mbh_01_u:074.011c": "teṣu sādhuṣu vastavyaṃ sa vāsaḥ śreṣṭha ucyate",
    "GE07mbh_01_u:074.011d-0749_01": "suyantritā narā nityaṃ vihīnā vā dhanair narāḥ",
    "GE07mbh_01_u:074.011d-0749_02": "durvṛttāḥ pāpakarmāṇaś caṇḍālā dhanino 'pi vā",
    "GE07mbh_01_u:074.011d-0749_03": "na hi jātyā ca caṇḍālāḥ svakarmavihitair vinā",
    "GE07mbh_01_u:074.011d-0749_04": "dhanābhijanavidyāsu saktāś caṇḍāladharmiṇaḥ",
    "GE07mbh_01_u:074.011d-0749_05": "akāraṇād vidviṣanti parivādaṃ vadanti ca",
    "GE07mbh_01_u:074.011d-0749_06": "na tatrāsya nivāso 'sti pāpibhiḥ pāpatāṃ vrajet",
    "GE07mbh_01_u:074.011d-0749_07": "sukṛte duṣkṛte vāpi yatra sajjati yo naraḥ",
    "GE07mbh_01_u:074.011d-0749_08": "dhruvaṃ ratir bhavet tatra tasmāt teṣāṃ na rocaye",
    "GE07mbh_01_u:074.012a": "vāg duruktaṃ mahāghoraṃ duhitur vṛṣaparvaṇaḥ",
    "GE07mbh_01_u:074.012c": "na hy ato duṣkarataraṃ manye lokeṣv api triṣu",
    "GE07mbh_01_u:074.012d-0751_01": "niḥsaṃśayo viśeṣeṇa puruṣaṃ marmakṛntanam",
    "GE07mbh_01_u:074.012d-0751_02": "suhṛnmitrajanās teṣu sauhṛdaṃ na ca kurvate",
    "GE07mbh_01_u:074.012e": "yaḥ sapatnaśriyaṃ dīptāṃ hīnaśrīḥ paryupāsate",
    "GE07mbh_01_u:074.012f-0750_10": "mama mathnāti hṛdayam agnikāma ivāraṇim",
    "GE07mbh_01_u:074.012f-0752_01": "maraṇaṃ śobhanaṃ tasya iti vidvajjanā viduḥ",
    "GE07mbh_01_u:074.012f-0753_01": "avamānam avāpnoti śanair nīceṣu saṃgataḥ",
    "GE07mbh_01_u:074.012f-0753_02": "ativādā vaktrato niḥsaranti",
    "GE07mbh_01_u:074.012f-0753_03": "yair āhataḥ śocati rātryahāni",
    "GE07mbh_01_u:074.012f-0753_04": "parasya vai marmasu ye patanti",
    "GE07mbh_01_u:074.012f-0753_05": "tān paṇḍito nāvasṛjet",
    "GE07mbh_01_u:074.012f-0753_06": "śanair duḥkhaṃ śastraviṣāgnijātaṃ",
    "GE07mbh_01_u:074.012f-0753_07": "rohen na saṃrohati vāgvraṇaṃ tu",
    "GE07mbh_01_u:074.012f-0753_08": "saṃrohati śanair viddhaṃ vanaṃ paraśunā hatam",
    "GE07mbh_01_u:074.012f-0753_09": "vācā duruktaṃ bībhatsaṃ na saṃrohati vākkṣatam",
    "GE07mbh_01_u:075.001": "vaiśaṃpāyana uvāca",
    "GE07mbh_01_u:075.001a": "tataḥ kāvyo bhṛguśreṣṭhaḥ samanyur upagamya ha",
    "GE07mbh_01_u:075.001b-0754_01": "praviśyāntaḥpuraṃ śukro vandito vṛṣaparvaṇā",
    "GE07mbh_01_u:075.001b-0755_01": "sa praviśyāsane śukraḥ saṃdaṣṭoṣṭhapuṭo ruṣā",
    "GE07mbh_01_u:075.001c": "vṛṣaparvāṇam āsīnam ity uvācāvicārayan",
    "GE07mbh_01_u:075.002a": "nādharmaś carito rājan sadyaḥ phalati gaur iva",
    "GE07mbh_01_u:075.002b-0756_01": "śanair āvartyamāno hi kartur mūlāni kṛntati",
    "GE07mbh_01_u:075.002c": "putreṣu vā naptṛṣu vā na ced ātmani paśyati",
    "GE07mbh_01_u:075.002e": "phalaty eva dhruvaṃ pāpaṃ gurubhuktam ivodare",
    "GE07mbh_01_u:075.002f-0757_01": "adhīyānaṃ hi taṃ rājan kṣamāvantaṃ jitendriyam",
    "GE07mbh_01_u:075.003a": "yad aghātayathā vipraṃ kacam āṅgirasaṃ tadā",
    "GE07mbh_01_u:075.003c": "apāpaśīlaṃ dharmajñaṃ śuśrūṣuṃ madgṛhe ratam",
    "GE07mbh_01_u:075.003d-0758_01": "śarmiṣṭhayā devayānī krūram uktā bahu prabho",
    "GE07mbh_01_u:075.003d-0758_02": "viprakṛtya ca saṃrambhāt kūpe kṣiptā manasvinī",
    "GE07mbh_01_u:075.003d-0758_03": "sā na kalpeta vāsāya tayā hi rahitaḥ katham",
    "GE07mbh_01_u:075.003d-0758_04": "vaseyam iha tasmāt te tyajāmi viṣayaṃ nṛpa",
    "GE07mbh_01_u:075.004a": "vadhād anarhatas tasya vadhāc ca duhitur mama",
    "GE07mbh_01_u:075.004c": "vṛṣaparvan nibodhedaṃ tyakṣyāmi tvāṃ sabāndhavam",
    "GE07mbh_01_u:075.004d-0759_01": "mā śocīr vṛṣaparvas tvaṃ mā krudhyasva viśāṃ pate",
    "GE07mbh_01_u:075.004e": "sthātuṃ tvadviṣaye rājan na śakṣyāmi tvayā saha vṛṣaparvā",
    "GE07mbh_01_u:075.004f-0760_01": "asyā gatir gatir mahyaṃ priyam asyāḥ priyaṃ mama",
    "GE07mbh_01_u:075.004f-0760_02": "yadi brahman ghātayāmi yadi copadiśāmy aham",
    "GE07mbh_01_u:075.004f-0760_03": "śarmiṣṭhayā devayānīṃ tena gacchāmy asadgatim",
    "GE07mbh_01_u:075.005a": "aho mām abhijānāsi daitya mithyāpralāpinam",
    "GE07mbh_01_u:075.005c": "yathemam ātmano doṣaṃ na niyacchasy upekṣase vṛṣaparvovāca",
    "GE07mbh_01_u:075.006a": "nādharmaṃ na mṛṣāvādaṃ tvayi jānāmi bhārgava",
    "GE07mbh_01_u:075.006c": "tvayi dharmaś ca satyaṃ ca tat prasīdatu no bhavān",
    "GE07mbh_01_u:075.007a": "yady asmān apahāya tvam ito gacchasi bhārgava",
    "GE07mbh_01_u:075.007c": "samudraṃ saṃpravekṣyāmo nānyad asti parāyaṇam",
    "GE07mbh_01_u:075.007c-0761_01": ". . . . . . . . pūrvaṃ madbāndhavaiḥ saha",
    "GE07mbh_01_u:075.007c-0761_02": "pātālam atha vā cāgniṃ",
    "GE07mbh_01_u:075.007d-0762_01": "yady eva devān gacches tvaṃ māṃ ca tyaktvā gṛhādhipa",
    "GE07mbh_01_u:075.007d-0762_02": "sarvatyāgaṃ tataḥ kṛtvā praviśāmi hutāśanam",
    "GE07mbh_01_u:075.008": "śukra uvāca",
    "GE07mbh_01_u:075.008a": "samudraṃ praviśadhvaṃ vā diśo vā dravatāsurāḥ",
    "GE07mbh_01_u:075.008c": "duhitur nāpriyaṃ soḍhuṃ śakto 'haṃ dayitā hi me",
    "GE07mbh_01_u:075.009a": "prasādyatāṃ devayānī jīvitaṃ hy atra me sthitam",
    "GE07mbh_01_u:075.009b-0763_01": "prasannā devayānī cet priyaṃ nānyataraṃ mama",
    "GE07mbh_01_u:075.009c": "yogakṣemakaras te 'ham indrasyeva bṛhaspatiḥ vṛṣaparvovāca",
    "GE07mbh_01_u:075.010a": "yat kiṃ cid asurendrāṇāṃ vidyate vasu bhārgava",
    "GE07mbh_01_u:075.010c": "bhuvi hastigavāśvaṃ vā tasya tvaṃ mama ceśvaraḥ",
    "GE07mbh_01_u:075.011": "śukra uvāca",
    "GE07mbh_01_u:075.011a": "yat kiṃ cid asti draviṇaṃ daityendrāṇāṃ mahāsura",
    "GE07mbh_01_u:075.011c": "tasyeśvaro 'smi yadi te devayānī prasādyatām vaiśaṃpāyana uvāca",
    "GE07mbh_01_u:075.011d-0764_01": "tatas tu tvaritaṃ śukras tena rājñā samaṃ yayau",
    "GE07mbh_01_u:075.011d-0764_02": "uvāca caināṃ subhage pratipannaṃ vacas tava vaiśaṃpāyana uvāca",
    "GE07mbh_01_u:075.011d-0765_01": "evam uktas tathety āha vṛṣaparvā",
    "GE07mbh_01_u:075.011d-0765_02": "devayānyantikaṃ gatvā tam arthaṃ prāha bhārgavaḥ vaiśaṃpāyanaḥ",
    "GE07mbh_01_u:075.011d-0766_01": "śukrasya vacanaṃ śrutvā vṛṣaparvā sabāndhavaḥ",
    "GE07mbh_01_u:075.011d-0766_02": "devayānīṃ prasīdeti papāta bhuvi pādayoḥ",
    "GE07mbh_01_u:075.012": "devayāny uvāca",
    "GE07mbh_01_u:075.012a": "yadi tvam īśvaras tāta rājño vittasya bhārgava",
    "GE07mbh_01_u:075.012c": "nābhijānāmi tat te 'haṃ rājā tu vadatu svayam vṛṣaparvovāca",
    "GE07mbh_01_u:075.013-0767_01": "stutyo vandyaś ca satataṃ mayā tātaś ca te śubhe",
    "GE07mbh_01_u:075.013a": "yaṃ kāmam abhikāmāsi devayāni śucismite",
    "GE07mbh_01_u:075.013c": "tat te 'haṃ saṃpradāsyāmi yadi ced api durlabham",
    "GE07mbh_01_u:075.014": "devayāny uvāca",
    "GE07mbh_01_u:075.014a": "dāsīṃ kanyāsahasreṇa śarmiṣṭhām abhikāmaye",
    "GE07mbh_01_u:075.014c": "anu māṃ tatra gacchet sā yatra dāsyati me pitā vṛṣaparvovāca",
    "GE07mbh_01_u:075.015a": "uttiṣṭha he saṃgrahītri śarmiṣṭhāṃ śīghram ānaya",
    "GE07mbh_01_u:075.015c": "yaṃ ca kāmayate kāmaṃ devayānī karotu tam",
    "GE07mbh_01_u:075.015d-0768_01": "tyajed ekaṃ kulasyārthe grāmasyārthe kulaṃ tyajet",
    "GE07mbh_01_u:075.015d-0768_02": "grāmaṃ janapadasyārthe ātmārthe pṛthivīṃ tyajet",
    "GE07mbh_01_u:075.016": "vaiśaṃpāyana uvāca",
    "GE07mbh_01_u:075.016a": "tato dhātrī tatra gatvā śarmiṣṭhāṃ vākyam abravīt",
    "GE07mbh_01_u:075.016c": "uttiṣṭha bhadre śarmiṣṭhe jñātīnāṃ sukham āvaha",
    "GE07mbh_01_u:075.017a": "tyajati brāhmaṇaḥ śiṣyān devayānyā pracoditaḥ",
    "GE07mbh_01_u:075.017c": "sā yaṃ kāmayate kāmaṃ sa kāryo 'dya tvayānaghe śarmiṣṭhovāca",
    "GE07mbh_01_u:075.018a": "sā yaṃ kāmayate kāmaṃ karavāṇy aham adya tam",
    "GE07mbh_01_u:075.018b-0769_01": "yady evam āhvayec chukro devayānīkṛte hi mām",
    "GE07mbh_01_u:075.018c": "mā tv evāpagamac chukro devayānī ca matkṛte",
    "GE07mbh_01_u:075.019": "vaiśaṃpāyana uvāca",
    "GE07mbh_01_u:075.019a": "tataḥ kanyāsahasreṇa vṛtā śibikayā tadā",
    "GE07mbh_01_u:075.019c": "pitur niyogāt tvaritā niścakrāma purottamāt śarmiṣṭhovāca",
    "GE07mbh_01_u:075.020a": "ahaṃ kanyāsahasreṇa dāsī te paricārikā",
    "GE07mbh_01_u:075.020b-0770_01": "caṇḍāle 'pi niyuṅkṣvādya śirasā dhārayāmi tam",
    "GE07mbh_01_u:075.020b-0770_02": "guruṃ vā sparśayāmy adya dāsīnāṃ dharmam uttamam",
    "GE07mbh_01_u:075.020c": "anu tvāṃ tatra yāsyāmi yatra dāsyati te pitā",
    "GE07mbh_01_u:075.021": "devayāny uvāca",
    "GE07mbh_01_u:075.021a": "stuvato duhitā te 'haṃ bandinaḥ pratigṛhṇataḥ",
    "GE07mbh_01_u:075.021c": "stūyamānasya duhitā kathaṃ dāsī bhaviṣyasi śarmiṣṭhovāca",
    "GE07mbh_01_u:075.022a": "yena kena cid ārtānāṃ jñātīnāṃ sukham āvahet",
    "GE07mbh_01_u:075.022b-0771_01": "sarvam āhṛtya kartavyam eṣa dharmaḥ sanātanaḥ",
    "GE07mbh_01_u:075.022b-0771_02": "evaṃ kṛtvā kariṣyāmi yan māṃ vakṣyasi śobhane",
    "GE07mbh_01_u:075.022c": "atas tvām anuyāsyāmi yatra dāsyati te pitā",
    "GE07mbh_01_u:075.023": "vaiśaṃpāyana uvāca",
    "GE07mbh_01_u:075.023a": "pratiśrute dāsabhāve duhitrā vṛṣaparvaṇaḥ",
    "GE07mbh_01_u:075.023c": "devayānī nṛpaśreṣṭha pitaraṃ vākyam abravīt",
    "GE07mbh_01_u:075.024a": "praviśāmi puraṃ tāta tuṣṭāsmi dvijasattama",
    "GE07mbh_01_u:075.024c": "amoghaṃ tava vijñānam asti vidyābalaṃ ca te",
    "GE07mbh_01_u:075.025a": "evam ukto duhitrā sa dvijaśreṣṭho mahāyaśāḥ",
    "GE07mbh_01_u:075.025c": "praviveśa puraṃ hṛṣṭaḥ pūjitaḥ sarvadānavaiḥ",
    "GE07mbh_01_u:076.001": "vaiśaṃpāyana uvāca",
    "GE07mbh_01_u:076.001a": "atha dīrghasya kālasya devayānī nṛpottama",
    "GE07mbh_01_u:076.001c": "vanaṃ tad eva niryātā krīḍārthaṃ varavarṇinī",
    "GE07mbh_01_u:076.002a": "tena dāsīsahasreṇa sārdhaṃ śarmiṣṭhayā tadā",
    "GE07mbh_01_u:076.002c": "tam eva deśaṃ saṃprāptā yathākāmaṃ cacāra sā",
    "GE07mbh_01_u:076.002e": "tābhiḥ sakhībhiḥ sahitā sarvābhir muditā bhṛśam",
    "GE07mbh_01_u:076.003a": "krīḍantyo 'bhiratāḥ sarvāḥ pibantyo madhumādhavīm",
    "GE07mbh_01_u:076.003c": "khādantyo vividhān bhakṣyān vidaśantyaḥ phalāni ca",
    "GE07mbh_01_u:076.004a": "punaś ca nāhuṣo rājā mṛgalipsur yadṛcchayā",
    "GE07mbh_01_u:076.004c": "tam eva deśaṃ saṃprāpto jalārthī śramakarśitaḥ",
    "GE07mbh_01_u:076.005a": "dadṛśe devayānīṃ ca śarmiṣṭhāṃ tāś ca yoṣitaḥ",
    "GE07mbh_01_u:076.005c": "pibantīr lalamānāś ca divyābharaṇabhūṣitāḥ",
    "GE07mbh_01_u:076.005d-0772_01": "āsanapravare divye sarvaratnavibhūṣite",
    "GE07mbh_01_u:076.006a": "upaviṣṭāṃ ca dadṛśe devayānīṃ śucismitām",
    "GE07mbh_01_u:076.006c": "rūpeṇāpratimāṃ tāsāṃ strīṇāṃ madhye varāṅganām",
    "GE07mbh_01_u:076.006d-0773_01": "āsanāc ca tataḥ kiṃ cid vihīnāṃ hemabhūṣitām",
    "GE07mbh_01_u:076.006d-0773_02": "asurendrasutāṃ cāpi śarmiṣṭhāṃ cāruhāsinīm",
    "GE07mbh_01_u:076.006e": "śarmiṣṭhayā sevyamānāṃ pādasaṃvāhanādibhiḥ",
    "GE07mbh_01_u:076.006f-0774_01": "gāyantyaś caiva nṛtyantyo vādayantyaś ca bhārata",
    "GE07mbh_01_u:076.006f-0774_02": "dṛṣṭvā yayātiṃ lalanā lajjayāvanatāḥ sthitāḥ",
    "GE07mbh_01_u:076.007": "yayātir uvāca",
    "GE07mbh_01_u:076.007a": "dvābhyāṃ kanyāsahasrābhyāṃ dve kanye parivārite",
    "GE07mbh_01_u:076.007c": "gotre ca nāmanī caiva dvayoḥ pṛcchāmi vām aham",
    "GE07mbh_01_u:076.008": "devayāny uvāca",
    "GE07mbh_01_u:076.008a": "ākhyāsyāmy aham ādatsva vacanaṃ me narādhipa",
    "GE07mbh_01_u:076.008c": "śukro nāmāsuraguruḥ sutāṃ jānīhi tasya mām",
    "GE07mbh_01_u:076.009a": "iyaṃ ca me sakhī dāsī yatrāhaṃ tatra gāminī",
    "GE07mbh_01_u:076.009c": "duhitā dānavendrasya śarmiṣṭhā vṛṣaparvaṇaḥ",
    "GE07mbh_01_u:076.010": "yayātir uvāca",
    "GE07mbh_01_u:076.010a": "kathaṃ nu te sakhī dāsī kanyeyaṃ varavarṇinī",
    "GE07mbh_01_u:076.010c": "asurendrasutā subhru paraṃ kautūhalaṃ hi me",
    "GE07mbh_01_u:076.010d-0775_01": "naiva devī na gandharvī na yakṣī na ca kiṃnarī",
    "GE07mbh_01_u:076.010d-0775_02": "evaṃrūpā mayā nārī dṛṣṭapūrvā mahītale",
    "GE07mbh_01_u:076.010d-0775_03": "śrīr ivāyatapadmākṣī",
    "GE07mbh_01_u:076.010d-0776_01": "daivenopahatā subhrūr utāho tapasāpi vā",
    "GE07mbh_01_u:076.010d-0776_02": "anyathaiṣānavadyāṅgī dāsī neha bhaviṣyati",
    "GE07mbh_01_u:076.010d-0777_01": "asyā rūpeṇa te rūpaṃ na kiṃ cit sadṛśaṃ bhavet",
    "GE07mbh_01_u:076.010d-0777_02": "purā duścariteneyaṃ tava dāsī bhavaty aho",
    "GE07mbh_01_u:076.011": "devayāny uvāca",
    "GE07mbh_01_u:076.011a": "sarva eva naravyāghra vidhānam anuvartate",
    "GE07mbh_01_u:076.011c": "vidhānavihitaṃ matvā mā vicitrāḥ kathāḥ kṛthāḥ",
    "GE07mbh_01_u:076.012a": "rājavad rūpaveṣau te brāhmīṃ vācaṃ bibharṣi ca",
    "GE07mbh_01_u:076.012c": "kiṃnāmā tvaṃ kutaś cāsi kasya putraś ca śaṃsa me",
    "GE07mbh_01_u:076.013": "yayātir uvāca",
    "GE07mbh_01_u:076.013a": "brahmacaryeṇa kṛtsno me vedaḥ śrutipathaṃ gataḥ",
    "GE07mbh_01_u:076.013c": "rājāhaṃ rājaputraś ca yayātir iti viśrutaḥ",
    "GE07mbh_01_u:076.014": "devayāny uvāca",
    "GE07mbh_01_u:076.014a": "kenāsy arthena nṛpate imaṃ deśam upāgataḥ",
    "GE07mbh_01_u:076.014c": "jighṛkṣur vārijaṃ kiṃ cid atha vā mṛgalipsayā",
    "GE07mbh_01_u:076.015": "yayātir uvāca",
    "GE07mbh_01_u:076.015a": "mṛgalipsur ahaṃ bhadre pānīyārtham upāgataḥ",
    "GE07mbh_01_u:076.015c": "bahu cāpy anuyukto 'smi tan mānujñātum arhasi",
    "GE07mbh_01_u:076.016": "devayāny uvāca",
    "GE07mbh_01_u:076.016a": "dvābhyāṃ kanyāsahasrābhyāṃ dāsyā śarmiṣṭhayā saha",
    "GE07mbh_01_u:076.016c": "tvadadhīnāsmi bhadraṃ te sakhā bhartā ca me bhava vaiśaṃpāyanaḥ",
    "GE07mbh_01_u:076.016d-0778_01": "asurendrasutām īkṣya tasyāṃ saktena cetasā",
    "GE07mbh_01_u:076.016d-0778_02": "śarmiṣṭhā mahiṣī mahyam iti matvā vaco 'bravīt",
    "GE07mbh_01_u:076.017": "yayātir uvāca",
    "GE07mbh_01_u:076.017a": "viddhy auśanasi bhadraṃ te na tvām arho 'smi bhāmini",
    "GE07mbh_01_u:076.017c": "avivāhyā hi rājāno devayāni pitus tava",
    "GE07mbh_01_u:076.017d-0779_01": "caturṇām api varṇānāṃ vivāhaṃ brāhmaṇo 'rhati",
    "GE07mbh_01_u:076.017d-0779_02": "kṣatriyādyāḥ kramādhastān nottarottarakāriṇaḥ",
    "GE07mbh_01_u:076.017d-0779_03": "kāmāt krodhād atho lobhād yat kiṃ cit kurute naraḥ",
    "GE07mbh_01_u:076.017d-0779_04": "devayāni vijānīhi sa gacchen narakaṃ dhruvam",
    "GE07mbh_01_u:076.017d-0780_01": "parabhāryā svasā jyeṣṭhā sagotrā patitā snuṣā",
    "GE07mbh_01_u:076.017d-0780_02": "aparā bhikṣukāsvasthā agamyāḥ kīrtitā budhaiḥ",
    "GE07mbh_01_u:076.018": "devayāny uvāca",
    "GE07mbh_01_u:076.018a": "saṃsṛṣṭaṃ brahmaṇā kṣatraṃ kṣatraṃ ca brahmasaṃhitam",
    "GE07mbh_01_u:076.018b-0781_01": "tayor apy anyatā nāsti ekāntaratamau hi tau",
    "GE07mbh_01_u:076.018c": "ṛṣiś ca ṛṣiputraś ca nāhuṣāṅga vahasva mām",
    "GE07mbh_01_u:076.019": "yayātir uvāca",
    "GE07mbh_01_u:076.019a": "ekadehodbhavā varṇāś catvāro 'pi varāṅgane",
    "GE07mbh_01_u:076.019c": "pṛthagdharmāḥ pṛthakśaucās teṣāṃ tu brāhmaṇo varaḥ",
    "GE07mbh_01_u:076.020": "devayāny uvāca",
    "GE07mbh_01_u:076.020a": "pāṇidharmo nāhuṣāyaṃ na pumbhiḥ sevitaḥ purā",
    "GE07mbh_01_u:076.020c": "taṃ me tvam agrahīr agre vṛṇomi tvām ahaṃ tataḥ",
    "GE07mbh_01_u:076.021a": "kathaṃ nu me manasvinyāḥ pāṇim anyaḥ pumān spṛśet",
    "GE07mbh_01_u:076.021c": "gṛhītam ṛṣiputreṇa svayaṃ vāpy ṛṣiṇā tvayā",
    "GE07mbh_01_u:076.022": "yayātir uvāca",
    "GE07mbh_01_u:076.022a": "kruddhād āśīviṣāt sarpāj jvalanāt sarvatomukhāt",
    "GE07mbh_01_u:076.022c": "durādharṣataro vipraḥ puruṣeṇa vijānatā",
    "GE07mbh_01_u:076.023": "devayāny uvāca",
    "GE07mbh_01_u:076.023a": "katham āśīviṣāt sarpāj jvalanāt sarvatomukhāt",
    "GE07mbh_01_u:076.023c": "durādharṣataro vipra ity āttha puruṣarṣabha",
    "GE07mbh_01_u:076.024": "yayātir uvāca",
    "GE07mbh_01_u:076.024a": "ekam āśīviṣo hanti śastreṇaikaś ca vadhyate",
    "GE07mbh_01_u:076.024c": "hanti vipraḥ sarāṣṭrāṇi purāṇy api hi kopitaḥ",
    "GE07mbh_01_u:076.024d-0782_01": "kva cid āśīviṣo hanyāc chastram anyaṃ nikṛntati",
    "GE07mbh_01_u:076.024d-0782_02": "yadṛcchayāgnir dahati manasā hanti vai dvijaḥ",
    "GE07mbh_01_u:076.025a": "durādharṣataro vipras tasmād bhīru mato mama",
    "GE07mbh_01_u:076.025c": "ato 'dattāṃ ca pitrā tvāṃ bhadre na vivahāmy aham",
    "GE07mbh_01_u:076.026": "devayāny uvāca",
    "GE07mbh_01_u:076.026a": "dattāṃ vahasva pitrā māṃ tvaṃ hi rājan vṛto mayā",
    "GE07mbh_01_u:076.026c": "ayācato bhayaṃ nāsti dattāṃ ca pratigṛhṇataḥ",
    "GE07mbh_01_u:076.026d-0783_01": "tiṣṭha rājan muhūrtaṃ tvaṃ preṣayiṣyāmy ahaṃ pituḥ",
    "GE07mbh_01_u:076.026d-0783_02": "gaccha tvaṃ dhātrike śīghraṃ brahmakalpam ihānaya",
    "GE07mbh_01_u:076.026d-0783_03": "svayaṃvare vṛtaṃ śīghraṃ nivedaya ca nāhuṣam",
    "GE07mbh_01_u:076.027": "vaiśaṃpāyana uvāca",
    "GE07mbh_01_u:076.027a": "tvaritaṃ devayānyātha preṣitaṃ pitur ātmanaḥ",
    "GE07mbh_01_u:076.027b-0784_01": "sarvaṃ nivedayām āsa dhātrī tasmai yathātatham",
    "GE07mbh_01_u:076.027c": "śrutvaiva ca sa rājānaṃ darśayām āsa bhārgavaḥ śukraḥ",
    "GE07mbh_01_u:076.027d-0785x07": "vaiśaṃpāyanaḥ",
    "GE07mbh_01_u:076.027d-0785_01": "tato dhātreyikā gatvā śīghraṃ tūśanasaṃ prati",
    "GE07mbh_01_u:076.027d-0785_02": "dṛṣṭvā cainaṃ yathānyāyam abhivādyedam abravīt",
    "GE07mbh_01_u:076.027d-0785_03": "devayānyā vṛto bhartā nāhuṣaḥ pṛthivīpatiḥ",
    "GE07mbh_01_u:076.027d-0785_04": "tatrānujñāṃ kuruṣvādya brahman satyaparāyaṇa",
    "GE07mbh_01_u:076.027d-0785_05": "gaccha gacchāgrato bhadre gacchāmi sahitas tvayā",
    "GE07mbh_01_u:076.027d-0785_06": "kariṣyāmi vacas tasyāḥ pṛṣṭvā rājānam acyutam",
    "GE07mbh_01_u:076.027d-0785_07": "prādurāsīt tadā śukraḥ prajvalann iva tejasā",
    "GE07mbh_01_u:076.027d-0785_08": "brāhmaṇaḥ sarvabhūtāni tejorāśiḥ prakāśayan",
    "GE07mbh_01_u:076.028a": "dṛṣṭvaiva cāgataṃ śukraṃ yayātiḥ pṛthivīpatiḥ",
    "GE07mbh_01_u:076.028c": "vavande brāhmaṇaṃ kāvyaṃ prāñjaliḥ praṇataḥ sthitaḥ",
    "GE07mbh_01_u:076.029": "devayāny uvāca",
    "GE07mbh_01_u:076.029a": "rājāyaṃ nāhuṣas tāta durge me pāṇim agrahīt",
    "GE07mbh_01_u:076.029b-0786_01": "nānyapūrvagṛhītaṃ me tenāham abhayā kṛtā",
    "GE07mbh_01_u:076.029c": "namas te dehi mām asmai nānyaṃ loke patiṃ vṛṇe śukra uvāca",
    "GE07mbh_01_u:076.030-0787_01": "anyo dharmaḥ priyas tv anyo vṛtas te nāhuṣaḥ",
    "GE07mbh_01_u:076.030-0787_02": "kacaśāpāt tvayā pūrvaṃ nānyad bhavitum arhati",
    "GE07mbh_01_u:076.030a": "vṛto 'nayā patir vīra sutayā tvaṃ mameṣṭayā",
    "GE07mbh_01_u:076.030b-0788_01": "svayaṃgrahe mahān doṣo brāhmaṇyāṃ varṇasaṃkarāt",
    "GE07mbh_01_u:076.030c": "gṛhāṇemāṃ mayā dattāṃ mahiṣīṃ nahuṣātmaja",
    "GE07mbh_01_u:076.031": "yayātir uvāca",
    "GE07mbh_01_u:076.031a": "adharmo na spṛśed evaṃ mahān mām iha bhārgava",
    "GE07mbh_01_u:076.031c": "varṇasaṃkarajo brahmann iti tvāṃ pravṛṇomy aham",
    "GE07mbh_01_u:076.032": "śukra uvāca",
    "GE07mbh_01_u:076.032a": "adharmāt tvāṃ vimuñcāmi varayasva yathepṣitam",
    "GE07mbh_01_u:076.032c": "asmin vivāhe mā glāsīr ahaṃ pāpaṃ nudāmi te",
    "GE07mbh_01_u:076.033a": "vahasva bhāryāṃ dharmeṇa devayānīṃ sumadhyamām",
    "GE07mbh_01_u:076.033c": "anayā saha saṃprītim atulāṃ samavāpsyasi",
    "GE07mbh_01_u:076.034a": "iyaṃ cāpi kumārī te śarmiṣṭhā vārṣaparvaṇī",
    "GE07mbh_01_u:076.034c": "saṃpūjyā satataṃ rājan mā caināṃ śayane hvayeḥ",
    "GE07mbh_01_u:076.034d-0789_01": "iyaṃ kumārī śarmiṣṭhā duhitā vṛṣaparvaṇaḥ",
    "GE07mbh_01_u:076.034d-0789_02": "tāṃ pūjayethā mā caināṃ śayane vai samāhvaya",
    "GE07mbh_01_u:076.034d-0789_03": "rahasy enāṃ samāhūya na vader na ca saṃspṛśeḥ",
    "GE07mbh_01_u:076.034d-0789_04": "vahasva bhāryāṃ bhadraṃ te yathākāmam avāpsyasi vaiśaṃpāyana uvāca",
    "GE07mbh_01_u:076.035-0790_01": "gāndharveṇa vivāhena devayānī vṛtā tadā",
    "GE07mbh_01_u:076.035a": "evam ukto yayātis tu śukraṃ kṛtvā pradakṣiṇam",
    "GE07mbh_01_u:076.035b-0791_01": "śāstroktavidhinā rājan vivāham akaroc chubham",
    "GE07mbh_01_u:076.035b-0791_02": "labdhvā śukrān mahad vittaṃ devayānīṃ tathottamām",
    "GE07mbh_01_u:076.035b-0791_03": "dvisahasreṇa kanyānāṃ tathā śarmiṣṭhayā saha",
    "GE07mbh_01_u:076.035b-0791_04": "saṃpūjitaś ca śukreṇa daityaiś ca nṛpasattamaḥ",
    "GE07mbh_01_u:076.035b-0792_01": "vivāhaṃ vidhivat kṛtvā pradakṣiṇam athākarot",
    "GE07mbh_01_u:076.035c": "jagāma svapuraṃ hṛṣṭo anujñāto mahātmanā",
    "GE07mbh_01_u:077.001": "vaiśaṃpāyana uvāca",
    "GE07mbh_01_u:077.001a": "yayātiḥ svapuraṃ prāpya mahendrapurasaṃnibham",
    "GE07mbh_01_u:077.001c": "praviśyāntaḥpuraṃ tatra devayānīṃ nyaveśayat",
    "GE07mbh_01_u:077.002a": "devayānyāś cānumate tāṃ sutāṃ vṛṣaparvaṇaḥ",
    "GE07mbh_01_u:077.002c": "aśokavanikābhyāśe gṛhaṃ kṛtvā nyaveśayat",
    "GE07mbh_01_u:077.003a": "vṛtāṃ dāsīsahasreṇa śarmiṣṭhām āsurāyaṇīm",
    "GE07mbh_01_u:077.003c": "vāsobhir annapānaiś ca saṃvibhajya susatkṛtām",
    "GE07mbh_01_u:077.004a": "devayānyā tu sahitaḥ sa nṛpo nahuṣātmajaḥ",
    "GE07mbh_01_u:077.004b-0793_01": "prītyā paramayā yukto mumude śāśvatīḥ samāḥ",
    "GE07mbh_01_u:077.004b-0793_02": "aśokavanikābhyāśe devayānī samāgatā",
    "GE07mbh_01_u:077.004b-0793_03": "śarmiṣṭhayā sā krīḍitvā ramaṇīye manorame",
    "GE07mbh_01_u:077.004b-0793_04": "tatraiva tāṃ tu nirdiśya saha rājñā yayau gṛham",
    "GE07mbh_01_u:077.004b-0793_05": "evam eva bahuprītyā mumude bahukālataḥ",
    "GE07mbh_01_u:077.004c": "vijahāra bahūn abdān devavan mudito bhṛśam",
    "GE07mbh_01_u:077.005a": "ṛtukāle tu saṃprāpte devayānī varāṅganā",
    "GE07mbh_01_u:077.005c": "lebhe garbhaṃ prathamataḥ kumāraṃ ca vyajāyata",
    "GE07mbh_01_u:077.006a": "gate varṣasahasre tu śarmiṣṭhā vārṣaparvaṇī",
    "GE07mbh_01_u:077.006c": "dadarśa yauvanaṃ prāptā ṛtuṃ sā cānvacintayat",
    "GE07mbh_01_u:077.006d-0794_01": "śuddhā snātā tu śarmiṣṭhā sarvālaṃkārabhūṣitā",
    "GE07mbh_01_u:077.006d-0794_02": "aśokaśākhām ālambya suphullaiḥ stabakair vṛtām",
    "GE07mbh_01_u:077.006d-0794_03": "ādarśe mukham udvīkṣya bhartṛdarśanalālasā",
    "GE07mbh_01_u:077.006d-0794_04": "śokamohasamāviṣṭā vacanaṃ cedam abravīt",
    "GE07mbh_01_u:077.006d-0794_05": "aśoka śokāpanuda śokopahatacetasam",
    "GE07mbh_01_u:077.006d-0794_06": "tvannāmānaṃ kuru kṣipraṃ priyasaṃdarśanād dhi mām",
    "GE07mbh_01_u:077.006d-0794_07": "evam uktavatī sā tu śarmiṣṭhā punar abravīt",
    "GE07mbh_01_u:077.007a": "ṛtukālaś ca saṃprāpto na ca me 'sti patir vṛtaḥ",
    "GE07mbh_01_u:077.007c": "kiṃ prāptaṃ kiṃ nu kartavyaṃ kiṃ vā kṛtvā kṛtaṃ bhavet",
    "GE07mbh_01_u:077.008a": "devayānī prajātāsau vṛthāhaṃ prāptayauvanā",
    "GE07mbh_01_u:077.008b-0795_01": "devayānī puṇyakṛtā tasyā bhartā hi nāhuṣaḥ",
    "GE07mbh_01_u:077.008c": "yathā tayā vṛto bhartā tathaivāhaṃ vṛṇomi tam",
    "GE07mbh_01_u:077.009a": "rājñā putraphalaṃ deyam iti me niścitā matiḥ",
    "GE07mbh_01_u:077.009c": "apīdānīṃ sa dharmātmā iyān me darśanaṃ rahaḥ vaiśaṃpāyanaḥ",
    "GE07mbh_01_u:077.009d-0796_01": "keśe baddhvā tu rājānaṃ yāce 'haṃ sadṛśaṃ patim",
    "GE07mbh_01_u:077.009d-0796_02": "gṛhe mudā devayānīputram īkṣya punaḥ punaḥ",
    "GE07mbh_01_u:077.009d-0796_03": "krīḍann antaḥpure tasyāḥ kva cit kṣaṇam avāpa saḥ",
    "GE07mbh_01_u:077.010a": "atha niṣkramya rājāsau tasmin kāle yadṛcchayā",
    "GE07mbh_01_u:077.010c": "aśokavanikābhyāśe śarmiṣṭhāṃ prāpya viṣṭhitaḥ",
    "GE07mbh_01_u:077.011a": "tam ekaṃ rahite dṛṣṭvā śarmiṣṭhā cāruhāsinī",
    "GE07mbh_01_u:077.011c": "pratyudgamyāñjaliṃ kṛtvā rājānaṃ vākyam abravīt",
    "GE07mbh_01_u:077.012a": "somasyendrasya viṣṇor vā yamasya varuṇasya vā",
    "GE07mbh_01_u:077.012c": "tava vā nāhuṣa kule kaḥ striyaṃ spraṣṭum arhati",
    "GE07mbh_01_u:077.013a": "rūpābhijanaśīlair hi tvaṃ rājan vettha māṃ sadā",
    "GE07mbh_01_u:077.013c": "sā tvāṃ yāce prasādyāham ṛtuṃ dehi narādhipa",
    "GE07mbh_01_u:077.014": "yayātir uvāca",
    "GE07mbh_01_u:077.014a": "vedmi tvāṃ śīlasaṃpannāṃ daityakanyām aninditām",
    "GE07mbh_01_u:077.014c": "rūpe ca te na paśyāmi sūcyagram api ninditam",
    "GE07mbh_01_u:077.014d-0797_01": "tadā prabhṛti tvāṃ dṛṣṭvā smarāmy aniśam uttame",
    "GE07mbh_01_u:077.015a": "abravīd uśanā kāvyo devayānīṃ yadāvaham",
    "GE07mbh_01_u:077.015c": "neyam āhvayitavyā te śayane vārṣaparvaṇī",
    "GE07mbh_01_u:077.015d-0798_01": "devayānyāḥ priyaṃ kṛtvā śarmiṣṭhām api poṣaya śarmiṣṭhovāca",
    "GE07mbh_01_u:077.016a": "na narmayuktaṃ vacanaṃ hinasti; na strīṣu rājan na vivāhakāle",
    "GE07mbh_01_u:077.016c": "prāṇātyaye sarvadhanāpahāre; pañcānṛtāny āhur apātakāni",
    "GE07mbh_01_u:077.017a": "pṛṣṭaṃ tu sākṣye pravadantam anyathā; vadanti mithyopahitaṃ narendra",
    "GE07mbh_01_u:077.017c": "ekārthatāyāṃ tu samāhitāyāṃ; mithyā vadantam anṛtaṃ hinasti",
    "GE07mbh_01_u:077.017d-0799_01": "anṛtaṃ nānṛtaṃ strīṣu parihāsavivāhayoḥ",
    "GE07mbh_01_u:077.017d-0799_02": "ātmaprāṇārthaghāteṣu tad evottamatāṃ vrajet",
    "GE07mbh_01_u:077.017d-0800_01": "dharmasūkṣmārthatattvajñā evam āhur manīṣiṇaḥ yayātir uvāca",
    "GE07mbh_01_u:077.018-0801_01": "yathā vadasi kalyāṇi mamāpy etad dhi kāṅkṣitam",
    "GE07mbh_01_u:077.018-0801_02": "brāhmaṇasya tu tad vākyaṃ hṛdi me parivartate",
    "GE07mbh_01_u:077.018a": "rājā pramāṇaṃ bhūtānāṃ sa naśyeta mṛṣā vadan",
    "GE07mbh_01_u:077.018c": "arthakṛcchram api prāpya na mithyā kartum utsahe śarmiṣṭhovāca",
    "GE07mbh_01_u:077.019a": "samāv etau matau rājan patiḥ sakhyāś ca yaḥ patiḥ",
    "GE07mbh_01_u:077.019c": "samaṃ vivāham ity āhuḥ sakhyā me 'si patir vṛtaḥ",
    "GE07mbh_01_u:077.020": "yayātir uvāca",
    "GE07mbh_01_u:077.020a": "dātavyaṃ yācamānebhya iti me vratam āhitam",
    "GE07mbh_01_u:077.020c": "tvaṃ ca yācasi māṃ kāmaṃ brūhi kiṃ karavāṇi te",
    "GE07mbh_01_u:077.020d-0802_01": "dhanaṃ vā yadi vā kāmaṃ rājyaṃ vāpi śucismite śarmiṣṭhovāca",
    "GE07mbh_01_u:077.021a": "adharmāt trāhi māṃ rājan dharmaṃ ca pratipādaya",
    "GE07mbh_01_u:077.021b-0803_01": "nānyaṃ vṛṇe putrakāmā putrāt parataraṃ na ca",
    "GE07mbh_01_u:077.021c": "tvatto 'patyavatī loke careyaṃ dharmam uttamam",
    "GE07mbh_01_u:077.021d-0804_01": "putrārthaṃ bhartṛpoṣārthaṃ striyaḥ sṛṣṭāḥ svayaṃbhuvā",
    "GE07mbh_01_u:077.021d-0804_02": "apatiś cāpi yā kanyā anapatyā ca yā bhavet",
    "GE07mbh_01_u:077.021d-0804_03": "tasyā janma vṛthā loke gatis tasyā na vidyate",
    "GE07mbh_01_u:077.022a": "traya evādhanā rājan bhāryā dāsas tathā sutaḥ",
    "GE07mbh_01_u:077.022c": "yat te samadhigacchanti yasya te tasya tad dhanam",
    "GE07mbh_01_u:077.022d-0805_01": "saha dattāsmi kāvyena devayānyā maharṣiṇā",
    "GE07mbh_01_u:077.022d-0805_02": "pūjyā poṣayitavyeti na mṛṣā kartum arhasi",
    "GE07mbh_01_u:077.022d-0805_03": "suvarṇamaṇimuktāni vastrāṇy ābharaṇāni ca",
    "GE07mbh_01_u:077.022d-0805_04": "yācatāṃ hi dadāsi tvaṃ gogrāmādīni yāni ca",
    "GE07mbh_01_u:077.022d-0805_05": "bāhiraṃ dānam ity uktaṃ na śarīrāśrayaṃ nṛpa",
    "GE07mbh_01_u:077.022d-0805_06": "duṣkaraṃ putradānaṃ ca ātmadānaṃ ca duṣkaram",
    "GE07mbh_01_u:077.022d-0805_07": "śarīradānāt tat sarvaṃ dattaṃ bhavati māriṣa",
    "GE07mbh_01_u:077.022d-0805_08": "yasya yasya yathākāmaṃ tasya tasya dadāmy aham",
    "GE07mbh_01_u:077.022d-0805_09": "ity uktvā nagare rājaṃs trikālaṃ ghoṣitaṃ tvayā",
    "GE07mbh_01_u:077.022d-0805_10": "anṛtaṃ tvayoktaṃ rājendra vṛthā ghoṣitam eva ca",
    "GE07mbh_01_u:077.022d-0805_11": "tat satyaṃ kuru rājendra yathā vaiśravaṇas tathā",
    "GE07mbh_01_u:077.023a": "devayānyā bhujiṣyāsmi vaśyā ca tava bhārgavī",
    "GE07mbh_01_u:077.023c": "sā cāhaṃ ca tvayā rājan bharaṇīye bhajasva mām",
    "GE07mbh_01_u:077.024": "vaiśaṃpāyana uvāca",
    "GE07mbh_01_u:077.024a": "evam uktas tu rājā sa tathyam ity eva jajñivān",
    "GE07mbh_01_u:077.024b-0806_01": "kāvyasya devayānyāś ca bhīto dharmabhayād api",
    "GE07mbh_01_u:077.024c": "pūjayām āsa śarmiṣṭhāṃ dharmaṃ ca pratyapādayat",
    "GE07mbh_01_u:077.024d-0807_01": "ṛtvikpurohitācāryair mantribhiś caiva saṃvṛtaḥ",
    "GE07mbh_01_u:077.024d-0807_02": "kṛtvā vivāhaṃ vidhivad datvā brāhmaṇadakṣiṇām",
    "GE07mbh_01_u:077.024d-0807_03": "puṇye nakṣatrasaṃyoge muhūrte dvijapūjite",
    "GE07mbh_01_u:077.025a": "samāgamya ca śarmiṣṭhāṃ yathākāmam avāpya ca",
    "GE07mbh_01_u:077.025c": "anyonyam abhisaṃpūjya jagmatus tau yathāgatam",
    "GE07mbh_01_u:077.026a": "tasmin samāgame subhrūḥ śarmiṣṭhā cāruhāsinī",
    "GE07mbh_01_u:077.026c": "lebhe garbhaṃ prathamatas tasmān nṛpatisattamāt",
    "GE07mbh_01_u:077.027a": "prajajñe ca tataḥ kāle rājan rājīvalocanā",
    "GE07mbh_01_u:077.027c": "kumāraṃ devagarbhābhaṃ rājīvanibhalocanam vaiśaṃpāyana uvāca",
    "GE07mbh_01_u:078.001-0808_00": "yayātiḥ vaiśaṃpāyanaḥ",
    "GE07mbh_01_u:078.001-0808_01": "tasmin nakṣatrasaṃyoge śukle puṇyarkṣagendunā",
    "GE07mbh_01_u:078.001-0808_02": "sa rājā mumude samrāṭ tayā śarmiṣṭhayā saha",
    "GE07mbh_01_u:078.001-0808_03": "prajānāṃ śrīr ivāgryā me śarmiṣṭhā hy abhavad vadhūḥ",
    "GE07mbh_01_u:078.001-0808_04": "pannagīvograrūpā vai devayānī mamāpy abhūt",
    "GE07mbh_01_u:078.001-0808_05": "parjanya iva sasyānāṃ devānām amṛtaṃ yathā",
    "GE07mbh_01_u:078.001-0808_06": "tadvan mamāpi saṃbhūtā śarmiṣṭhā vārṣaparvaṇī",
    "GE07mbh_01_u:078.001-0808_07": "ity evaṃ manasā dhyātvā devayānīm avarjayat",
    "GE07mbh_01_u:078.001a": "śrutvā kumāraṃ jātaṃ tu devayānī śucismitā",
    "GE07mbh_01_u:078.001c": "cintayām āsa duḥkhārtā śarmiṣṭhāṃ prati bhārata",
    "GE07mbh_01_u:078.002a": "abhigamya ca śarmiṣṭhāṃ devayāny abravīd idam",
    "GE07mbh_01_u:078.002c": "kim idaṃ vṛjinaṃ subhru kṛtaṃ te kāmalubdhayā śarmiṣṭhovāca",
    "GE07mbh_01_u:078.003a": "ṛṣir abhyāgataḥ kaś cid dharmātmā vedapāragaḥ",
    "GE07mbh_01_u:078.003c": "sa mayā varadaḥ kāmaṃ yācito dharmasaṃhitam",
    "GE07mbh_01_u:078.003d-0809_01": "apatyārthe sa tu mayā vṛto vai cāruhāsini",
    "GE07mbh_01_u:078.004a": "nāham anyāyataḥ kāmam ācarāmi śucismite",
    "GE07mbh_01_u:078.004c": "tasmād ṛṣer mamāpatyam iti satyaṃ bravīmi te",
    "GE07mbh_01_u:078.005": "devayāny uvāca",
    "GE07mbh_01_u:078.005a": "śobhanaṃ bhīru satyaṃ ced atha sa jñāyate dvijaḥ",
    "GE07mbh_01_u:078.005c": "gotranāmābhijanato vettum icchāmi taṃ dvijam śarmiṣṭhovāca",
    "GE07mbh_01_u:078.006a": "ojasā tejasā caiva dīpyamānaṃ raviṃ yathā",
    "GE07mbh_01_u:078.006c": "taṃ dṛṣṭvā mama saṃpraṣṭuṃ śaktir nāsīc chucismite",
    "GE07mbh_01_u:078.007": "devayāny uvāca",
    "GE07mbh_01_u:078.007a": "yady etad evaṃ śarmiṣṭhe na manyur vidyate mama",
    "GE07mbh_01_u:078.007c": "apatyaṃ yadi te labdhaṃ jyeṣṭhāc chreṣṭhāc ca vai dvijāt",
    "GE07mbh_01_u:078.008": "vaiśaṃpāyana uvāca",
    "GE07mbh_01_u:078.008a": "anyonyam evam uktvā ca saṃprahasya ca te mithaḥ",
    "GE07mbh_01_u:078.008c": "jagāma bhārgavī veśma tathyam ity eva jajñuṣī",
    "GE07mbh_01_u:078.009a": "yayātir devayānyāṃ tu putrāv ajanayan nṛpaḥ",
    "GE07mbh_01_u:078.009c": "yaduṃ ca turvasuṃ caiva śakraviṣṇū ivāparau",
    "GE07mbh_01_u:078.009d-0810_01": "tasmin kāle tu rājarṣir yayātiḥ pṛthivīpatiḥ",
    "GE07mbh_01_u:078.009d-0810_02": "mādhvīkarasaṃyuktāṃ madirāṃ madavardhinīm",
    "GE07mbh_01_u:078.009d-0810_03": "pāyayām āsa śukrasya tanayāṃ raktapiñjarām",
    "GE07mbh_01_u:078.009d-0810_04": "pītvā pītvā ca madirāṃ devayānī mumoha sā",
    "GE07mbh_01_u:078.009d-0810_05": "rudatī gāyamānā sā nṛtyantī ca muhur muhuḥ",
    "GE07mbh_01_u:078.009d-0810_06": "bahu pralapatī devī rājānam idam abravīt",
    "GE07mbh_01_u:078.009d-0810_07": "rājavad rūpaveṣau te kimarthaṃ tvam ihāgataḥ",
    "GE07mbh_01_u:078.009d-0810_08": "kena kāryeṇa saṃprāpto nirjanaṃ gahanaṃ vanam",
    "GE07mbh_01_u:078.009d-0810_09": "dvijaśreṣṭha nṛpaśreṣṭho yayātiś cogradarśanaḥ",
    "GE07mbh_01_u:078.009d-0810_10": "tasmād itaḥ palāyasva hitam icchasi ced dvija",
    "GE07mbh_01_u:078.009d-0810_11": "ity evaṃ pralapantīṃ tāṃ devayānīṃ tu nāhuṣaḥ",
    "GE07mbh_01_u:078.009d-0810_12": "bhartsayām āsa vacanair apāpāṃ pāpavardhinīm",
    "GE07mbh_01_u:078.009d-0810_13": "tato varṣavarān mūkān paṅgūn vṛddhān sapaṇḍakān",
    "GE07mbh_01_u:078.009d-0810_14": "rakṣaṇe devayānyāḥ sa poṣaṇe ca śaśāsa tān",
    "GE07mbh_01_u:078.009d-0810_15": "tatas tu nāhuṣo rājā śarmiṣṭhāṃ prāpya buddhimān",
    "GE07mbh_01_u:078.009d-0810_16": "reme ca suciraṃ kālaṃ tayā śarmiṣṭhayā saha",
    "GE07mbh_01_u:078.010a": "tasmād eva tu rājarṣeḥ śarmiṣṭhā vārṣaparvaṇī",
    "GE07mbh_01_u:078.010c": "druhyuṃ cānuṃ ca pūruṃ ca trīn kumārān ajījanat",
    "GE07mbh_01_u:078.010d-0811_01": "śarmiṣṭhākāmuko rājā yadāsīt tadratākulaḥ",
    "GE07mbh_01_u:078.010d-0811_02": "madirāvivaśāṃ kṛtvā reme śarmiṣṭhayānvaham",
    "GE07mbh_01_u:078.011a": "tataḥ kāle tu kasmiṃś cid devayānī śucismitā",
    "GE07mbh_01_u:078.011c": "yayātisahitā rājan nirjagāma mahāvanam",
    "GE07mbh_01_u:078.012a": "dadarśa ca tadā tatra kumārān devarūpiṇaḥ",
    "GE07mbh_01_u:078.012c": "krīḍamānān suviśrabdhān vismitā cedam abravīt",
    "GE07mbh_01_u:078.013a": "kasyaite dārakā rājan devaputropamāḥ śubhāḥ",
    "GE07mbh_01_u:078.013c": "varcasā rūpataś caiva sadṛśā me matās tava",
    "GE07mbh_01_u:078.014a": "evaṃ pṛṣṭvā tu rājānaṃ kumārān paryapṛcchata",
    "GE07mbh_01_u:078.014a-0812_01": ". . . . . . . . paśyantam avanītalam",
    "GE07mbh_01_u:078.014a-0812_02": "jñātvā tu tatkṛtaṃ śāpaṃ . . . . . . . .",
    "GE07mbh_01_u:078.014b-0813_01": "tasmin kāle tu tac chrutvā dhātrī teṣāṃ vaco 'bravīt",
    "GE07mbh_01_u:078.014b-0813_02": "kiṃ na brūta kumārā vaḥ pitaraṃ vai dvijarṣabham",
    "GE07mbh_01_u:078.014c": "kiṃnāmadheyagotro vaḥ putrakā brāhmaṇaḥ pitā",
    "GE07mbh_01_u:078.014d-0814_01": "prabrūta tattvataḥ kṣipraṃ kaś cāsau kva ca vartate",
    "GE07mbh_01_u:078.014e": "vibrūta me yathātathyaṃ śrotum icchāmi taṃ hy aham",
    "GE07mbh_01_u:078.014f-0815_01": "evam uktāḥ kumārās te devayānyā sumadhyayā",
    "GE07mbh_01_u:078.015a": "te 'darśayan pradeśinyā tam eva nṛpasattamam",
    "GE07mbh_01_u:078.015c": "śarmiṣṭhāṃ mātaraṃ caiva tasyācakhyuś ca dārakāḥ",
    "GE07mbh_01_u:078.015d-0816_01": "ṛṣiś ca brāhmaṇaś caiva dvijātiś caiva naḥ pitā",
    "GE07mbh_01_u:078.015d-0816_02": "śarmiṣṭhā nānṛtaṃ brūyād devayāni kṣamasva vai",
    "GE07mbh_01_u:078.015d-0816_03": "tayā rahaḥ pṛcchyamānās tathyam ūcuś ca dārakāḥ",
    "GE07mbh_01_u:078.016a": "ity uktvā sahitās te tu rājānam upacakramuḥ",
    "GE07mbh_01_u:078.016c": "nābhyanandata tān rājā devayānyās tadāntike",
    "GE07mbh_01_u:078.016e": "rudantas te 'tha śarmiṣṭhām abhyayur bālakās tataḥ",
    "GE07mbh_01_u:078.016f-0817_01": "nātidūrāc ca rājānam avātiṣṭhad avāṅmukhī",
    "GE07mbh_01_u:078.017a": "dṛṣṭvā tu teṣāṃ bālānāṃ praṇayaṃ pārthivaṃ prati",
    "GE07mbh_01_u:078.017c": "buddhvā ca tattvato devī śarmiṣṭhām idam abravīt",
    "GE07mbh_01_u:078.017d-0818_01": "śrutvā tu teṣāṃ bālānāṃ savrīḍa iva pārthivaḥ",
    "GE07mbh_01_u:078.017d-0818_02": "prativaktum aśakto 'bhūt tūṣṇīṃbhūto 'bhavan nṛpaḥ",
    "GE07mbh_01_u:078.017d-0818_03": "gṛhītvā tu kare roṣāc charmiṣṭhāṃ punar abravīt devayāny uvāca",
    "GE07mbh_01_u:078.017d-0819_01": "abhyāgacchati māṃ kaś cid ṛṣir ity evam abravīt",
    "GE07mbh_01_u:078.017d-0819_02": "yayātim eva nūnaṃ tvaṃ protsāhayasi bhāmini",
    "GE07mbh_01_u:078.017d-0819_03": "pūrvam eva mayā proktaṃ tvayā tu vṛjinaṃ kṛtam",
    "GE07mbh_01_u:078.018a": "madadhīnā satī kasmād akārṣīr vipriyaṃ mama",
    "GE07mbh_01_u:078.018c": "tam evāsuradharmaṃ tvam āsthitā na bibheṣi kim śarmiṣṭhovāca",
    "GE07mbh_01_u:078.019a": "yad uktam ṛṣir ity eva tat satyaṃ cāruhāsini",
    "GE07mbh_01_u:078.019c": "nyāyato dharmataś caiva carantī na bibhemi te",
    "GE07mbh_01_u:078.020a": "yadā tvayā vṛto rājā vṛta eva tadā mayā",
    "GE07mbh_01_u:078.020c": "sakhībhartā hi dharmeṇa bhartā bhavati śobhane",
    "GE07mbh_01_u:078.021a": "pūjyāsi mama mānyā ca jyeṣṭhā śreṣṭhā ca brāhmaṇī",
    "GE07mbh_01_u:078.021c": "tvatto 'pi me pūjyatamo rājarṣiḥ kiṃ na vettha tat",
    "GE07mbh_01_u:078.021d-0820_01": "tava pitrā me guruṇā sahadatte ubhe śubhe",
    "GE07mbh_01_u:078.021d-0820_02": "tato bhartā ca pūjyaś ca poṣyāṃ poṣayatīha mām",
    "GE07mbh_01_u:078.022": "vaiśaṃpāyana uvāca",
    "GE07mbh_01_u:078.022a": "śrutvā tasyās tato vākyaṃ devayāny abravīd idam",
    "GE07mbh_01_u:078.022c": "rājan nādyeha vatsyāmi vipriyaṃ me kṛtaṃ tvayā",
    "GE07mbh_01_u:078.022d-0821_01": "ramasveha yathākāmaṃ devyā śarmiṣṭhayā saha",
    "GE07mbh_01_u:078.022d-0821_02": "pratijajvāla kopena devayānī tadā bhṛśam",
    "GE07mbh_01_u:078.022d-0821_03": "nirdahantīva savrīḍāṃ śarmiṣṭhāṃ samudīkṣya ca",
    "GE07mbh_01_u:078.022d-0821_04": "apavidhya ca sarvāṇi bhūṣaṇāny asitekṣaṇā",
    "GE07mbh_01_u:078.023a": "sahasotpatitāṃ śyāmāṃ dṛṣṭvā tāṃ sāśrulocanām",
    "GE07mbh_01_u:078.023c": "tvaritaṃ sakāśaṃ kāvyasya prasthitāṃ vyathitas tadā",
    "GE07mbh_01_u:078.024a": "anuvavrāja saṃbhrāntaḥ pṛṣṭhataḥ sāntvayan nṛpaḥ",
    "GE07mbh_01_u:078.024c": "nyavartata na caiva sma krodhasaṃraktalocanā",
    "GE07mbh_01_u:078.025a": "avibruvantī kiṃ cit tu rājānaṃ cārulocanā",
    "GE07mbh_01_u:078.025c": "acirād iva saṃprāptā kāvyasyośanaso 'ntikam",
    "GE07mbh_01_u:078.026a": "sā tu dṛṣṭvaiva pitaram abhivādyāgrataḥ sthitā",
    "GE07mbh_01_u:078.026c": "anantaraṃ yayātis tu pūjayām āsa bhārgavam",
    "GE07mbh_01_u:078.027": "devayāny uvāca",
    "GE07mbh_01_u:078.027a": "adharmeṇa jito dharmaḥ pravṛttam adharottaram",
    "GE07mbh_01_u:078.027c": "śarmiṣṭhayātivṛttāsmi duhitrā vṛṣaparvaṇaḥ",
    "GE07mbh_01_u:078.028a": "trayo 'syāṃ janitāḥ putrā rājñānena yayātinā",
    "GE07mbh_01_u:078.028c": "durbhagāyā mama dvau tu putrau tāta bravīmi te",
    "GE07mbh_01_u:078.029a": "dharmajña iti vikhyāta eṣa rājā bhṛgūdvaha",
    "GE07mbh_01_u:078.029c": "atikrāntaś ca maryādāṃ kāvyaitat kathayāmi te",
    "GE07mbh_01_u:078.030": "śukra uvāca",
    "GE07mbh_01_u:078.030a": "dharmajñaḥ san mahārāja yo 'dharmam akṛthāḥ priyam",
    "GE07mbh_01_u:078.030c": "tasmāj jarā tvām acirād dharṣayiṣyati durjayā",
    "GE07mbh_01_u:078.031": "yayātir uvāca",
    "GE07mbh_01_u:078.031a": "ṛtuṃ vai yācamānāyā bhagavan nānyacetasā",
    "GE07mbh_01_u:078.031c": "duhitur dānavendrasya dharmyam etat kṛtaṃ mayā",
    "GE07mbh_01_u:078.032a": "ṛtuṃ vai yācamānāyā na dadāti pumān vṛtaḥ",
    "GE07mbh_01_u:078.032c": "bhrūṇahety ucyate brahman sa iha brahmavādibhiḥ",
    "GE07mbh_01_u:078.033a": "abhikāmāṃ striyaṃ yas tu gamyāṃ rahasi yācitaḥ",
    "GE07mbh_01_u:078.033c": "nopaiti sa ca dharmeṣu bhrūṇahety ucyate budhaiḥ",
    "GE07mbh_01_u:078.033d-0822_01": "yad yad yācati māṃ kaś cit tat tad deyam iti vratam",
    "GE07mbh_01_u:078.033d-0822_02": "tvayāpi sā ca dattā me nānyaṃ nātham ihecchati",
    "GE07mbh_01_u:078.033d-0822_03": "matvaitan mama dharmaṃ tu kṛtaṃ brahman kṣamasva mām",
    "GE07mbh_01_u:078.034a": "ity etāni samīkṣyāhaṃ kāraṇāni bhṛgūdvaha",
    "GE07mbh_01_u:078.034c": "adharmabhayasaṃvignaḥ śarmiṣṭhām upajagmivān",
    "GE07mbh_01_u:078.035": "śukra uvāca",
    "GE07mbh_01_u:078.035a": "nanv ahaṃ pratyavekṣyas te madadhīno 'si pārthiva",
    "GE07mbh_01_u:078.035c": "mithyācārasya dharmeṣu cauryaṃ bhavati nāhuṣa",
    "GE07mbh_01_u:078.036": "vaiśaṃpāyana uvāca",
    "GE07mbh_01_u:078.036a": "kruddhenośanasā śapto yayātir nāhuṣas tadā",
    "GE07mbh_01_u:078.036c": "pūrvaṃ vayaḥ parityajya jarāṃ sadyo 'nvapadyata",
    "GE07mbh_01_u:078.037": "yayātir uvāca",
    "GE07mbh_01_u:078.037a": "atṛpto yauvanasyāhaṃ devayānyāṃ bhṛgūdvaha",
    "GE07mbh_01_u:078.037c": "prasādaṃ kuru me brahmañ jareyaṃ mā viśeta mām",
    "GE07mbh_01_u:078.038": "śukra uvāca",
    "GE07mbh_01_u:078.038a": "nāhaṃ mṛṣā bravīmy etaj jarāṃ prāpto 'si bhūmipa",
    "GE07mbh_01_u:078.038c": "jarāṃ tv etāṃ tvam anyasmai saṃkrāmaya yadīcchasi",
    "GE07mbh_01_u:078.039": "yayātir uvāca",
    "GE07mbh_01_u:078.039a": "rājyabhāk sa bhaved brahman puṇyabhāk kīrtibhāk tathā",
    "GE07mbh_01_u:078.039c": "yo me dadyād vayaḥ putras tad bhavān anumanyatām śukra uvāca",
    "GE07mbh_01_u:078.040-0823_01": "putro jyeṣṭhaḥ kaniṣṭho vā yo dadāti vayas tava",
    "GE07mbh_01_u:078.040a": "saṃkrāmayiṣyasi jarāṃ yatheṣṭaṃ nahuṣātmaja",
    "GE07mbh_01_u:078.040c": "mām anudhyāya bhāvena na ca pāpam avāpsyasi",
    "GE07mbh_01_u:078.041a": "vayo dāsyati te putro yaḥ sa rājā bhaviṣyati",
    "GE07mbh_01_u:078.041c": "āyuṣmān kīrtimāṃś caiva bahvapatyas tathaiva ca",
    "GE07mbh_01_u:079.001": "vaiśaṃpāyana uvāca",
    "GE07mbh_01_u:079.001a": "jarāṃ prāpya yayātis tu svapuraṃ prāpya caiva ha",
    "GE07mbh_01_u:079.001c": "putraṃ jyeṣṭhaṃ variṣṭhaṃ ca yadum ity abravīd vacaḥ",
    "GE07mbh_01_u:079.002a": "jarā valī ca māṃ tāta palitāni ca paryaguḥ",
    "GE07mbh_01_u:079.002c": "kāvyasyośanasaḥ śāpān na ca tṛpto 'smi yauvane",
    "GE07mbh_01_u:079.003a": "tvaṃ yado pratipadyasva pāpmānaṃ jarayā saha",
    "GE07mbh_01_u:079.003c": "yauvanena tvadīyena careyaṃ viṣayān aham",
    "GE07mbh_01_u:079.004a": "pūrṇe varṣasahasre tu punas te yauvanaṃ tv aham",
    "GE07mbh_01_u:079.004c": "dattvā svaṃ pratipatsyāmi pāpmānaṃ jarayā saha yadur uvāca",
    "GE07mbh_01_u:079.005-0824_01": "jarāyāṃ bahavo doṣāḥ pānabhojanakāritāḥ",
    "GE07mbh_01_u:079.005-0824_02": "tasmān na grahīṣye rājann iti me rocate manaḥ",
    "GE07mbh_01_u:079.005a": "sitaśmaśruśirā dīno jarayā śithilīkṛtaḥ",
    "GE07mbh_01_u:079.005c": "valīsaṃtatagātraś ca durdarśo durbalaḥ kṛśaḥ",
    "GE07mbh_01_u:079.006a": "aśaktaḥ kāryakaraṇe paribhūtaḥ sa yauvanaiḥ",
    "GE07mbh_01_u:079.006c": "sahopajīvibhiś caiva tāṃ jarāṃ nābhikāmaye",
    "GE07mbh_01_u:079.006c-0825_01": ". . . . . . . . bhāryāputrasuhṛjjanaiḥ",
    "GE07mbh_01_u:079.006c-0825_02": "surūpanāśinīṃ ghorāṃ",
    "GE07mbh_01_u:079.006d-0826_01": "santi te bahavaḥ putrā mattaḥ priyatarā nṛpa",
    "GE07mbh_01_u:079.006d-0826_02": "jarāṃ grahītuṃ dharmajña tasmād anyaṃ vṛṇīṣva vai",
    "GE07mbh_01_u:079.007": "yayātir uvāca",
    "GE07mbh_01_u:079.007a": "yat tvaṃ me hṛdayāj jāto vayaḥ svaṃ na prayacchasi",
    "GE07mbh_01_u:079.007c": "tasmād arājyabhāk tāta prajā te vai bhaviṣyati",
    "GE07mbh_01_u:079.007d-0827_01": "pratyākhyātas tu rājā sa turvaśuṃ pratyabhāṣata",
    "GE07mbh_01_u:079.008a": "turvaso pratipadyasva pāpmānaṃ jarayā saha",
    "GE07mbh_01_u:079.008c": "yauvanena careyaṃ vai viṣayāṃs tava putraka",
    "GE07mbh_01_u:079.009a": "pūrṇe varṣasahasre tu punar dāsyāmi yauvanam",
    "GE07mbh_01_u:079.009c": "svaṃ caiva pratipatsyāmi pāpmānaṃ jarayā saha",
    "GE07mbh_01_u:079.010": "turvasur uvāca",
    "GE07mbh_01_u:079.010a": "na kāmaye jarāṃ tāta kāmabhogapraṇāśinīm",
    "GE07mbh_01_u:079.010c": "balarūpāntakaraṇīṃ buddhiprāṇavināśinīm",
    "GE07mbh_01_u:079.011": "yayātir uvāca",
    "GE07mbh_01_u:079.011a": "yat tvaṃ me hṛdayāj jāto vayaḥ svaṃ na prayacchasi",
    "GE07mbh_01_u:079.011b-0828_01": "turvaśo tvaṃ priyaṃ kāmaṃ naitat saṃpatsyate kva cit",
    "GE07mbh_01_u:079.011c": "tasmāt prajā samucchedaṃ turvaso tava yāsyati",
    "GE07mbh_01_u:079.012a": "saṃkīrṇācāradharmeṣu pratilomacareṣu ca",
    "GE07mbh_01_u:079.012c": "piśitāśiṣu cāntyeṣu mūḍha rājā bhaviṣyasi",
    "GE07mbh_01_u:079.013a": "gurudāraprasakteṣu tiryagyonigateṣu",
    "GE07mbh_01_u:079.013c": "paśudharmiṣu pāpeṣu mleccheṣu prabhaviṣyasi",
    "GE07mbh_01_u:079.014": "vaiśaṃpāyana uvāca",
    "GE07mbh_01_u:079.014a": "evaṃ sa turvasuṃ śaptvā yayātiḥ sutam ātmanaḥ",
    "GE07mbh_01_u:079.014c": "śarmiṣṭhāyāḥ sutaṃ druhyum idaṃ vacanam abravīt",
    "GE07mbh_01_u:079.015a": "druhyo tvaṃ pratipadyasva varṇarūpavināśinīm",
    "GE07mbh_01_u:079.015c": "jarāṃ varṣasahasraṃ me yauvanaṃ svaṃ dadasva ca",
    "GE07mbh_01_u:079.016a": "pūrṇe varṣasahasre tu pratidāsyāmi yauvanam",
    "GE07mbh_01_u:079.016c": "svaṃ cādāsyāmi bhūyo 'haṃ pāpmānaṃ jarayā saha",
    "GE07mbh_01_u:079.017": "druhyur uvāca",
    "GE07mbh_01_u:079.017a": "na gajaṃ na rathaṃ nāśvaṃ jīrṇo bhuṅkte na ca striyam",
    "GE07mbh_01_u:079.017c": "vāgbhaṅgaś cāsya bhavati taj jarāṃ nābhikāmaye",
    "GE07mbh_01_u:079.018": "yayātir uvāca",
    "GE07mbh_01_u:079.018a": "yat tvaṃ me hṛdayāj jāto vayaḥ svaṃ na prayacchasi",
    "GE07mbh_01_u:079.018c": "tasmād druhyo priyaḥ kāmo na te saṃpatsyate kva cit",
    "GE07mbh_01_u:079.018d-0829_01": "yatrāśvarathamukhyānām aśvānāṃ syād gataṃ na ca",
    "GE07mbh_01_u:079.018d-0829_02": "hastināṃ pīṭhakānāṃ ca gardabhānāṃ tathaiva ca",
    "GE07mbh_01_u:079.018d-0829_03": "bastānāṃ ca gavāṃ caiva śibikāyās tathaiva ca",
    "GE07mbh_01_u:079.019a": "uḍupaplavasaṃtāro yatra nityaṃ bhaviṣyati",
    "GE07mbh_01_u:079.019c": "arājā bhojaśabdaṃ tvaṃ tatrāvāpsyasi sānvayaḥ",
    "GE07mbh_01_u:079.020a": "ano tvaṃ pratipadyasva pāpmānaṃ jarayā saha",
    "GE07mbh_01_u:079.020c": "ekaṃ varṣasahasraṃ tu careyaṃ yauvanena te",
    "GE07mbh_01_u:079.021": "anur uvāca",
    "GE07mbh_01_u:079.021a": "jīrṇaḥ śiśuvad ādatte 'kāle 'nnam aśucir yathā",
    "GE07mbh_01_u:079.021c": "na juhoti ca kāle 'gniṃ tāṃ jarāṃ nābhikāmaye",
    "GE07mbh_01_u:079.022": "yayātir uvāca",
    "GE07mbh_01_u:079.022a": "yat tvaṃ me hṛdayāj jāto vayaḥ svaṃ na prayacchasi",
    "GE07mbh_01_u:079.022c": "jarādoṣas tvayokto 'yaṃ tasmāt tvaṃ pratipatsyase",
    "GE07mbh_01_u:079.023a": "prajāś ca yauvanaprāptā vinaśiṣyanty ano tava",
    "GE07mbh_01_u:079.023c": "agnipraskandanaparas tvaṃ cāpy evaṃ bhaviṣyasi druhyuḥ",
    "GE07mbh_01_u:079.023d-0830x04": "yayātiḥ anuḥ",
    "GE07mbh_01_u:079.023d-0830x14": "yayātiḥ vaiśaṃpāyanaḥ",
    "GE07mbh_01_u:079.023d-0830_01": "(cf. 21ab) jīrṇaḥ śiśuvad ādatte 'kāle 'nnam aśucir yathā",
    "GE07mbh_01_u:079.023d-0830_02": "(21c) na juhoti ca kāle 'gniṃ na budhyati ca kālataḥ",
    "GE07mbh_01_u:079.023d-0830_03": "(21d) na ca kṛtyaṃ karoty eṣa tāṃ jarāṃ nābhikāmaye",
    "GE07mbh_01_u:079.023d-0830_04": "(22ab) yo me tvaṃ hṛdayāj jāto vayaḥ svaṃ na prayacchasi",
    "GE07mbh_01_u:079.023d-0830_05": "(22cd) jarādoṣas tvayokto 'yaṃ tasmāt tvaṃ nābhipadyase",
    "GE07mbh_01_u:079.023d-0830_06": "(23ab) prajāś ca yauvanaṃ prāptā vinaśiṣyanty atas tava",
    "GE07mbh_01_u:079.023d-0830_07": "(23cd) agnipraskandanaparas tvaṃ cāpy evaṃ bhaviṣyasi",
    "GE07mbh_01_u:079.023d-0830_08": "(20ab) ano tvaṃ pratipadyasva pāpmānaṃ jarayā saha",
    "GE07mbh_01_u:079.023d-0830_09": "(20cd) ekaṃ varṣasahasraṃ vai careyaṃ tava rūpadhṛk",
    "GE07mbh_01_u:079.023d-0830_10": "pūrṇe varṣasahasre tu punas te yauvanaṃ tv aham",
    "GE07mbh_01_u:079.023d-0830_11": "dattvā ca pratipatsye vai pātmānaṃ jarayā saha",
    "GE07mbh_01_u:079.023d-0830_12": "(17ab) na hastinaṃ naro nāśvaṃ jīrṇo bhuṅkte na pīṭhakam",
    "GE07mbh_01_u:079.023d-0830_13": "(17cd) vāg durbhagāsya bhavati tāṃ jarāṃ naiva kāmaye",
    "GE07mbh_01_u:079.023d-0830_14": "(18ab) yo me tvaṃ hṛdayāj jāto vayaḥ svaṃ na prayacchasi",
    "GE07mbh_01_u:079.023d-0830_15": "{hastyaśvarathayugyānām adhvā na syāt kadā cana",
    "GE07mbh_01_u:079.023d-0830_16": "(-829) { hastināṃ pīṭhakānāṃ vā gardabhānāṃ tathaiva ca",
    "GE07mbh_01_u:079.023d-0830_17": "{uṣṭrāṇāṃ ca gavāṃ caiva śibikāyās tathaiva ca",
    "GE07mbh_01_u:079.023d-0830_18": "yad vānyad vāhanaṃ kiṃ cid devo hanyāt kva cit kva cit",
    "GE07mbh_01_u:079.023d-0830_19": "arājā tava jātaś ca bhaviṣyati ca durmate",
    "GE07mbh_01_u:079.023d-0830_20": "pratyākhyātaś caturbhiś ca śaptvā tān yadyadicchayā",
    "GE07mbh_01_u:079.023d-0830_21": "pūroḥ sakāśam agamaj jñātvā pūrum alaṅghinam",
    "GE07mbh_01_u:079.023d-0831_01": "evaṃ bruvantaṃ śaptvātha yayātiḥ sutam ātmanaḥ",
    "GE07mbh_01_u:079.023d-0831_02": "śarmiṣṭhāyāḥ sutaṃ cānum idaṃ vacanam abravīt",
    "GE07mbh_01_u:079.023d-0832_01": "anuṃ putram athāhūya rājā vacanam abravīt",
    "GE07mbh_01_u:079.024a": "pūro tvaṃ me priyaḥ putras tvaṃ varīyān bhaviṣyasi",
    "GE07mbh_01_u:079.024c": "jarā valī ca me tāta palitāni ca paryaguḥ",
    "GE07mbh_01_u:079.024e": "kāvyasyośanasaḥ śāpān na ca tṛpto 'smi yauvane",
    "GE07mbh_01_u:079.025a": "pūro tvaṃ pratipadyasva pāpmānaṃ jarayā saha",
    "GE07mbh_01_u:079.025c": "kaṃ cit kālaṃ careyaṃ vai viṣayān vayasā tava",
    "GE07mbh_01_u:079.026a": "pūrṇe varṣasahasre tu pratidāsyāmi yauvanam",
    "GE07mbh_01_u:079.026c": "svaṃ caiva pratipatsyāmi pāpmānaṃ jarayā saha",
    "GE07mbh_01_u:079.027": "vaiśaṃpāyana uvāca",
    "GE07mbh_01_u:079.027a": "evam uktaḥ pratyuvāca pūruḥ pitaram añjasā",
    "GE07mbh_01_u:079.027c": "yathāttha māṃ mahārāja tat kariṣyāmi te vacaḥ",
    "GE07mbh_01_u:079.027d-0833_01": "guror vai vacanaṃ puṇyaṃ svargyam āyuṣkaraṃ nṛṇām",
    "GE07mbh_01_u:079.027d-0833_02": "guruprasādāt trailokyam anvaśāsac chatakratuḥ",
    "GE07mbh_01_u:079.027d-0833_03": "guror anumataṃ prāpya sarvān kāmān avāpnuyāt",
    "GE07mbh_01_u:079.028a": "pratipatsyāmi te rājan pāpmānaṃ jarayā saha",
    "GE07mbh_01_u:079.028b-0834_01": "yāvad icchasi vā jīvaṃ tāvat tāṃ dhārayāmy aham",
    "GE07mbh_01_u:079.028c": "gṛhāṇa yauvanaṃ mattaś cara kāmān yathepsitān",
    "GE07mbh_01_u:079.029a": "jarayāhaṃ praticchanno vayorūpadharas tava",
    "GE07mbh_01_u:079.029c": "yauvanaṃ bhavate dattvā cariṣyāmi yathāttha mām",
    "GE07mbh_01_u:079.030": "yayātir uvāca",
    "GE07mbh_01_u:079.030a": "pūro prīto 'smi te vatsa prītaś cedaṃ dadāmi te",
    "GE07mbh_01_u:079.030c": "sarvakāmasamṛddhā te prajā rājye bhaviṣyati",
    "GE07mbh_01_u:079.030d-0835_01": "dharme cārthe ca kāme ca khyātiṃ loke gamiṣyati",
    "GE07mbh_01_u:079.030d-0836_01": "evam uktvā yayātis tu kāvyaṃ smṛtvā mahātapāḥ",
    "GE07mbh_01_u:079.030d-0836_02": "saṃkrāmayām āsa jarāṃ tadā pūrau mahātmani",
    "GE07mbh_01_u:080.001": "vaiśaṃpāyana uvāca",
    "GE07mbh_01_u:080.001a": "pauraveṇātha vayasā yayātir nahuṣātmajaḥ",
    "GE07mbh_01_u:080.001b-0837_01": "rūpayauvanasaṃpannaḥ kumāra iva so 'bhavat",
    "GE07mbh_01_u:080.001c": "prītiyukto nṛpaśreṣṭhaś cacāra viṣayān priyān",
    "GE07mbh_01_u:080.002a": "yathākāmaṃ yathotsāhaṃ yathākālaṃ yathāsukham",
    "GE07mbh_01_u:080.002c": "dharmāviruddhān rājendro yathārhati sa eva hi",
    "GE07mbh_01_u:080.003a": "devān atarpayad yajñaiḥ śrāddhais tadvat pitṝn api",
    "GE07mbh_01_u:080.003c": "dīnān anugrahair iṣṭaiḥ kāmaiś ca dvijasattamān",
    "GE07mbh_01_u:080.004a": "atithīn annapānaiś ca viśaś ca paripālanaiḥ",
    "GE07mbh_01_u:080.004c": "ānṛśaṃsyena śūdrāṃś ca dasyūn saṃnigraheṇa ca",
    "GE07mbh_01_u:080.005a": "dharmeṇa ca prajāḥ sarvā yathāvad anurañjayan",
    "GE07mbh_01_u:080.005c": "yayātiḥ pālayām āsa sākṣād indra ivāparaḥ",
    "GE07mbh_01_u:080.006a": "sa rājā siṃhavikrānto yuvā viṣayagocaraḥ",
    "GE07mbh_01_u:080.006c": "avirodhena dharmasya cacāra sukham uttamam",
    "GE07mbh_01_u:080.007a": "sa saṃprāpya śubhān kāmāṃs tṛptaḥ khinnaś ca pārthivaḥ",
    "GE07mbh_01_u:080.007c": "kālaṃ varṣasahasrāntaṃ sasmāra manujādhipaḥ",
    "GE07mbh_01_u:080.008a": "parisaṃkhyāya kālajñaḥ kalāḥ kāṣṭhāś ca vīryavān",
    "GE07mbh_01_u:080.008b-0838_01": "yauvanaṃ prāpya rājarṣiḥ sahasraparivatsarān",
    "GE07mbh_01_u:080.008b-0838_02": "viśvācyā sahito reme vyabhrājan nandane vane",
    "GE07mbh_01_u:080.008b-0838_03": "alakāyāṃ sa kālaṃ tu meruśṛṅge tathottare",
    "GE07mbh_01_u:080.008b-0838_04": "yadā sa paśyate kālaṃ dharmātmā taṃ mahīpatiḥ",
    "GE07mbh_01_u:080.008c": "pūrṇaṃ matvā tataḥ kālaṃ pūruṃ putram uvāca ha",
    "GE07mbh_01_u:080.009a": "yathākāmaṃ yathotsāhaṃ yathākālam ariṃdama",
    "GE07mbh_01_u:080.009c": "sevitā viṣayāḥ putra yauvanena mayā tava",
    "GE07mbh_01_u:080.009d-0839_01": "tejasā tava satputra pūrṇaṃ yauvanam uttamam",
    "GE07mbh_01_u:080.009d-0840_01": "na jātu kāmaḥ kāmānām upabhogena śāmyati",
    "GE07mbh_01_u:080.009d-0840_02": "haviṣā kṛṣṇavartmeva bhūya evābhivardhate",
    "GE07mbh_01_u:080.009d-0840_03": "yat pṛthivyāṃ vrīhiyavaṃ hiraṇyaṃ paśavaḥ striyaḥ",
    "GE07mbh_01_u:080.009d-0840_04": "ekasyāpi na paryāptaṃ tasmāt tṛṣṇāṃ parityajet",
    "GE07mbh_01_u:080.009d-0840_05": "yā dustyajā durmatibhir yā na jīryati jīryataḥ",
    "GE07mbh_01_u:080.009d-0840_06": "yo 'sau prāṇāntiko rogas tāṃ tṛṣṇāṃ tyajataḥ sukham",
    "GE07mbh_01_u:080.009d-0840_07": "pūrṇaṃ varṣasahasraṃ me viṣayāsaktacetasaḥ",
    "GE07mbh_01_u:080.009d-0840_08": "tathāpy anudinaṃ tṛṣṇā mamaiteṣv abhijāyate",
    "GE07mbh_01_u:080.009d-0840_09": "tasmād enām ahaṃ tyaktvā brahmaṇy ādhāya mānasam",
    "GE07mbh_01_u:080.009d-0840_10": "nirdvandvo nirmamo bhūtvā cariṣyāmi mṛgaiḥ saha",
    "GE07mbh_01_u:080.010a": "pūro prīto 'smi bhadraṃ te gṛhāṇedaṃ svayauvanam",
    "GE07mbh_01_u:080.010c": "rājyaṃ caiva gṛhāṇedaṃ tvaṃ hi me priyakṛt sutaḥ",
    "GE07mbh_01_u:080.010c-0841_01": ". . . . . . . . yāvad icchasi yauvanam",
    "GE07mbh_01_u:080.010c-0841_02": "tāvad dīrghāyuṣaṃ bhuṅkṣva",
    "GE07mbh_01_u:080.010c-0842_01": ". . . . . . . . mayā dattaṃ tu sānvayam",
    "GE07mbh_01_u:080.010c-0842_02": "yāvad icchasi tāvac ca yauvanena samanvitam",
    "GE07mbh_01_u:080.010c-0842_03": "bhuṅkṣva rājyaṃ sudīrghāyuḥ",
    "GE07mbh_01_u:080.011a": "pratipede jarāṃ rājā yayātir nāhuṣas tadā",
    "GE07mbh_01_u:080.011c": "yauvanaṃ pratipede ca pūruḥ svaṃ punar ātmanaḥ",
    "GE07mbh_01_u:080.012a": "abhiṣektukāmaṃ nṛpatiṃ pūruṃ putraṃ kanīyasam",
    "GE07mbh_01_u:080.012c": "brāhmaṇapramukhā varṇā idaṃ vacanam abruvan",
    "GE07mbh_01_u:080.013a": "kathaṃ śukrasya naptāraṃ devayānyāḥ sutaṃ prabho",
    "GE07mbh_01_u:080.013c": "jyeṣṭhaṃ yadum atikramya rājyaṃ pūroḥ pradāsyasi",
    "GE07mbh_01_u:080.014a": "yadur jyeṣṭhas tava suto jātas tam anu turvasuḥ",
    "GE07mbh_01_u:080.014c": "śarmiṣṭhāyāḥ suto druhyus tato 'nuḥ pūrur eva ca",
    "GE07mbh_01_u:080.015a": "kathaṃ jyeṣṭhān atikramya kanīyān rājyam arhati",
    "GE07mbh_01_u:080.015c": "etat saṃbodhayāmas tvāṃ dharmaṃ tvam anupālaya",
    "GE07mbh_01_u:080.015d-0843_01": "dharmaṃ collaṅghayan rājā prajānāṃ duḥkham āvahet",
    "GE07mbh_01_u:080.016": "yayātir uvāca",
    "GE07mbh_01_u:080.016a": "brāhmaṇapramukhā varṇāḥ sarve śṛṇvantu me vacaḥ",
    "GE07mbh_01_u:080.016c": "jyeṣṭhaṃ prati yathā rājyaṃ na deyaṃ me kathaṃ cana",
    "GE07mbh_01_u:080.017a": "mama jyeṣṭhena yadunā niyogo nānupālitaḥ",
    "GE07mbh_01_u:080.017c": "pratikūlaḥ pitur yaś ca na sa putraḥ satāṃ mataḥ",
    "GE07mbh_01_u:080.018a": "mātāpitror vacanakṛd dhitaḥ pathyaś ca yaḥ sutaḥ",
    "GE07mbh_01_u:080.018c": "sa putraḥ putravad yaś ca vartate pitṛmātṛṣu",
    "GE07mbh_01_u:080.018d-0844_01": "aputrī tu naraḥ svargād duḥkhaṃ narakam āviśet",
    "GE07mbh_01_u:080.018d-0845_01": "pud iti narakasyākhyā duḥkhaṃ hi narakaṃ viduḥ",
    "GE07mbh_01_u:080.018d-0845_02": "putas trāṇāt tataḥ putram ihecchanti paratra ca",
    "GE07mbh_01_u:080.018d-0845_03": "ātmanaḥ sadṛśaḥ putraḥ pitṛdevarṣipūjane",
    "GE07mbh_01_u:080.018d-0845_04": "yo bahūnāṃ guṇataraḥ sa putro jyeṣṭha ucyate",
    "GE07mbh_01_u:080.018d-0845_05": "jyeṣṭhāṃśahāro guṇakṛd iha loke paratra ca",
    "GE07mbh_01_u:080.018d-0845_06": "śreyān putraguṇopetaḥ sa putro netaro vṛthā",
    "GE07mbh_01_u:080.018d-0845_07": "vadanti dharmaṃ dharmajñāḥ pitṝṇāṃ putrakāraṇāt",
    "GE07mbh_01_u:080.018d-0846_01": "mūko 'ndhabadhiraḥ śvitrī svadharmaṃ nānutiṣṭhati",
    "GE07mbh_01_u:080.018d-0846_02": "coraḥ kilbiṣakaḥ putro jyeṣṭho na jyeṣṭha ucyate",
    "GE07mbh_01_u:080.019a": "yadunāham avajñātas tathā turvasunāpi ca",
    "GE07mbh_01_u:080.019c": "druhyunā cānunā caiva mayy avajñā kṛtā bhṛśam",
    "GE07mbh_01_u:080.020a": "pūruṇā me kṛtaṃ vākyaṃ mānitaś ca viśeṣataḥ",
    "GE07mbh_01_u:080.020c": "kanīyān mama dāyādo jarā yena dhṛtā mama",
    "GE07mbh_01_u:080.020d-0847_01": "vedoktaṃ saṃbhavaṃ mahyam anena hṛdayodbhavam",
    "GE07mbh_01_u:080.020d-0847_02": "tasya jātam idaṃ kṛtsnam ātmā putra iti śrutiḥ",
    "GE07mbh_01_u:080.020e": "mama kāmaḥ sa ca kṛtaḥ pūruṇā putrarūpiṇā",
    "GE07mbh_01_u:080.021a": "śukreṇa ca varo dattaḥ kāvyenośanasā svayam",
    "GE07mbh_01_u:080.021c": "putro yas tvānuvarteta sa rājā pṛthivīpatiḥ",
    "GE07mbh_01_u:080.021d-0848_01": "yo vānuvartī putrāṇāṃ sa putro dāyabhāg bhavet",
    "GE07mbh_01_u:080.021e": "bhavato 'nunayāmy evaṃ pūrū rājye 'bhiṣicyatām",
    "GE07mbh_01_u:080.022": "prakṛtaya ūcuḥ",
    "GE07mbh_01_u:080.022a": "yaḥ putro guṇasaṃpanno mātāpitror hitaḥ sadā",
    "GE07mbh_01_u:080.022c": "sarvam arhati kalyāṇaṃ kanīyān api sa prabho",
    "GE07mbh_01_u:080.022d-0849_01": "vedadharmārthaśāstreṣu munibhiḥ kathitaṃ purā",
    "GE07mbh_01_u:080.023a": "arhaḥ pūrur idaṃ rājyaṃ yaḥ sutaḥ priyakṛt tava",
    "GE07mbh_01_u:080.023c": "varadānena śukrasya na śakyaṃ vaktum uttaram",
    "GE07mbh_01_u:080.024": "vaiśaṃpāyana uvāca",
    "GE07mbh_01_u:080.024a": "paurajānapadais tuṣṭair ity ukto nāhuṣas tadā",
    "GE07mbh_01_u:080.024c": "abhyaṣiñcat tataḥ pūruṃ rājye sve sutam ātmajam",
    "GE07mbh_01_u:080.024d-0850_01": "yaduṃ ca turvasuṃ cobhau druhyuṃ caiva sahānujam",
    "GE07mbh_01_u:080.024d-0850_02": "anteṣu sa vinikṣipya nāhuṣaḥ svātmajān sutān",
    "GE07mbh_01_u:080.025a": "dattvā ca pūrave rājyaṃ vanavāsāya dīkṣitaḥ",
    "GE07mbh_01_u:080.025c": "purāt sa niryayau rājā brāhmaṇais tāpasaiḥ saha",
    "GE07mbh_01_u:080.025d-0851_01": "devayānyā ca sahitaḥ śarmiṣṭhayā ca bhārata",
    "GE07mbh_01_u:080.025d-0851_02": "akarot sa vane rājā sabhāryas tapa uttamam",
    "GE07mbh_01_u:080.026a": "yados tu yādavā jātās turvasor yavanāḥ sutāḥ",
    "GE07mbh_01_u:080.026c": "druhyor api sutā bhojā anos tu mlecchajātayaḥ",
    "GE07mbh_01_u:080.027a": "pūros tu pauravo vaṃśo yatra jāto 'si pārthiva",
    "GE07mbh_01_u:080.027c": "idaṃ varṣasahasrāya rājyaṃ kārayituṃ vaśī",
    "GE07mbh_01_u:081.001": "vaiśaṃpāyana uvāca",
    "GE07mbh_01_u:081.001a": "evaṃ sa nāhuṣo rājā yayātiḥ putram īpsitam",
    "GE07mbh_01_u:081.001c": "rājye 'bhiṣicya mudito vānaprastho 'bhavan muniḥ",
    "GE07mbh_01_u:081.002a": "uṣitvā ca vane vāsaṃ brāhmaṇaiḥ saha saṃśritaḥ",
    "GE07mbh_01_u:081.002c": "phalamūlāśano dānto yathā svargam ito gataḥ",
    "GE07mbh_01_u:081.003a": "sa gataḥ suravāsaṃ taṃ nivasan muditaḥ sukham",
    "GE07mbh_01_u:081.003c": "kālasya nātimahataḥ punaḥ śakreṇa pātitaḥ janamejayaḥ",
    "GE07mbh_01_u:081.003d-0852_01": "sādhubhiḥ saṃgatiṃ labdhvā punaḥ svargam upeyivān",
    "GE07mbh_01_u:081.003d-0852_02": "svargataś ca punar brahman nivasan devaveśmani",
    "GE07mbh_01_u:081.003d-0852_03": "kālena nātimahatā śakreṇa cyāvitaḥ katham",
    "GE07mbh_01_u:081.004a": "nipatan pracyutaḥ svargād aprāpto medinītalam",
    "GE07mbh_01_u:081.004c": "sthita āsīd antarikṣe sa tadeti śrutaṃ mayā",
    "GE07mbh_01_u:081.005a": "tata eva punaś cāpi gataḥ svargam iti śrutiḥ",
    "GE07mbh_01_u:081.005c": "rājñā vasumatā sārdham aṣṭakena ca vīryavān",
    "GE07mbh_01_u:081.005e": "pratardanena śibinā sametya kila saṃsadi",
    "GE07mbh_01_u:081.006": "janamejaya uvāca",
    "GE07mbh_01_u:081.006a": "karmaṇā kena sa divaṃ punaḥ prāpto mahīpatiḥ",
    "GE07mbh_01_u:081.006c": "sarvam etad aśeṣeṇa śrotum icchāmi tattvataḥ",
    "GE07mbh_01_u:081.006e": "kathyamānaṃ tvayā vipra viprarṣigaṇasaṃnidhau",
    "GE07mbh_01_u:081.007a": "devarājasamo hy āsīd yayātiḥ pṛthivīpatiḥ",
    "GE07mbh_01_u:081.007c": "vardhanaḥ kuruvaṃśasya",
    "GE07mbh_01_u:081.008a": "tasya vistīrṇayaśasaḥ satyakīrter mahātmanaḥ",
    "GE07mbh_01_u:081.008c": "caritaṃ śrotum icchāmi divi ceha ca sarvaśaḥ",
    "GE07mbh_01_u:081.009": "vaiśaṃpāyana uvāca",
    "GE07mbh_01_u:081.009a": "hanta te kathayiṣyāmi yayāter uttarāṃ kathām",
    "GE07mbh_01_u:081.009c": "divi ceha ca puṇyārthāṃ sarvapāpapraṇāśinīm",
    "GE07mbh_01_u:081.010a": "yayātir nāhuṣo rājā pūruṃ putraṃ kanīyasam",
    "GE07mbh_01_u:081.010c": "rājye 'bhiṣicya muditaḥ pravavrāja vanaṃ tadā",
    "GE07mbh_01_u:081.011a": "anteṣu sa vinikṣipya putrān yadupurogamān",
    "GE07mbh_01_u:081.011c": "phalamūlāśano rājā vane saṃnyavasac ciram",
    "GE07mbh_01_u:081.012a": "saṃśitātmā jitakrodhas tarpayan pitṛdevatāḥ",
    "GE07mbh_01_u:081.012c": "agnīṃś ca vidhivaj juhvan vānaprasthavidhānataḥ",
    "GE07mbh_01_u:081.013a": "atithīn pūjayām āsa vanyena haviṣā vibhuḥ",
    "GE07mbh_01_u:081.013c": "śiloñchavṛttim āsthāya śeṣānnakṛtabhojanaḥ",
    "GE07mbh_01_u:081.014a": "pūrṇaṃ varṣasahasraṃ sa evaṃvṛttir abhūn nṛpaḥ",
    "GE07mbh_01_u:081.014c": "abbhakṣaḥ śaradas triṃśad āsīn niyatavāṅmanāḥ",
    "GE07mbh_01_u:081.015a": "tataś ca vāyubhakṣo 'bhūt saṃvatsaram atandritaḥ",
    "GE07mbh_01_u:081.015c": "pañcāgnimadhye ca tapas tepe saṃvatsaraṃ nṛpaḥ",
    "GE07mbh_01_u:081.016a": "ekapādasthitaś cāsīt ṣaṇ māsān anilāśanaḥ",
    "GE07mbh_01_u:081.016b-0853_01": "evam eva tathābdānāṃ paryāyeṇa gataṃ tadā",
    "GE07mbh_01_u:081.016c": "puṇyakīrtis tataḥ svargaṃ jagāmāvṛtya rodasī",
    "GE07mbh_01_u:082.001": "vaiśaṃpāyana uvāca",
    "GE07mbh_01_u:082.001a": "svargataḥ sa tu rājendro nivasan devasadmani",
    "GE07mbh_01_u:082.001c": "pūjitas tridaśaiḥ sādhyair marudbhir vasubhis tathā",
    "GE07mbh_01_u:082.002a": "devalokād brahmalokaṃ saṃcaran puṇyakṛd vaśī",
    "GE07mbh_01_u:082.002b-0854_01": "pūjitas tridaśaiḥ sādhyair yayātir atidhārmikaḥ",
    "GE07mbh_01_u:082.002c": "avasat pṛthivīpālo dīrghakālam iti śrutiḥ",
    "GE07mbh_01_u:082.003a": "sa kadā cin nṛpaśreṣṭho yayātiḥ śakram āgamat",
    "GE07mbh_01_u:082.003b-0855_01": "kathayitvā kathās tāta śakreṇa saha pauravaḥ",
    "GE07mbh_01_u:082.003c": "kathānte tatra śakreṇa pṛṣṭaḥ sa pṛthivīpatiḥ",
    "GE07mbh_01_u:082.004": "śakra uvāca",
    "GE07mbh_01_u:082.004a": "yadā sa pūrus tava rūpeṇa rājañ; jarāṃ gṛhītvā pracacāra bhūmau",
    "GE07mbh_01_u:082.004c": "tadā rājyaṃ saṃpradāyaiva tasmai; tvayā kim uktaḥ kathayeha satyam",
    "GE07mbh_01_u:082.005": "yayātir uvāca",
    "GE07mbh_01_u:082.005a": "gaṅgāyamunayor madhye kṛtsno 'yaṃ viṣayas tava",
    "GE07mbh_01_u:082.005c": "madhye pṛthivyās tvaṃ rājā bhrātaro 'ntyādhipās tava indraḥ",
    "GE07mbh_01_u:082.005d-0856_01": "na ca kuryān naro dainyaṃ śāṭhyaṃ krodhaṃ tathaiva ca",
    "GE07mbh_01_u:082.005d-0856_02": "jaihmyaṃ ca matsaraṃ vairaṃ sarvatraitan na kārayet",
    "GE07mbh_01_u:082.005d-0856_03": "mātaraṃ pitaraṃ caiva vidvāṃsaṃ ca tapodhanam",
    "GE07mbh_01_u:082.005d-0856_04": "kṣamāvantaṃ ca devendra nāvamanyeta buddhimān",
    "GE07mbh_01_u:082.005d-0856_05": "śaktas tu kṣamate nityam aśaktaḥ krośate naraḥ",
    "GE07mbh_01_u:082.005d-0856_06": "durjanaḥ sajjanaṃ dveṣṭi durbalo balavattaram",
    "GE07mbh_01_u:082.005d-0856_07": "rūpavantam arūpī ca dhanavantaṃ ca nirdhanaḥ",
    "GE07mbh_01_u:082.005d-0856_08": "akarmī karmiṇaṃ dveṣṭi dhārmikaṃ cāpy adhārmikaḥ",
    "GE07mbh_01_u:082.005d-0856_09": "nirguṇo guṇavantaṃ ca śakraitat kalilakṣaṇam",
    "GE07mbh_01_u:082.005d-0856_10": "viparītaṃ ca devendra eteṣu kṛtalakṣaṇam",
    "GE07mbh_01_u:082.005d-0856_11": "brāhmaṇo vātha rājā vā vaiśyo vā śūdra eva vā",
    "GE07mbh_01_u:082.005d-0856_12": "praśasteṣu praśastāraḥ praśasyante yaśasvinaḥ",
    "GE07mbh_01_u:082.005d-0856_13": "tasmāt praśaste devendra naraḥ saktamanā bhavet",
    "GE07mbh_01_u:082.005d-0856_14": "alokajñā hy apraśastā bhrātaras te hy abuddhayaḥ",
    "GE07mbh_01_u:082.005d-0856_15": "antādhipatayaḥ sarve hy abhavan mama śāsanāt",
    "GE07mbh_01_u:082.005d-0856_16": "tvaṃ hi vai dharmado rājan kathyase dharmam uttamam",
    "GE07mbh_01_u:082.005d-0856_17": "kathayasva punar me 'dya lokavṛttāntam uttamam",
    "GE07mbh_01_u:082.006a": "akrodhanaḥ krodhanebhyo viśiṣṭas; tathā titikṣur atitikṣor viśiṣṭaḥ",
    "GE07mbh_01_u:082.006c": "amānuṣebhyo mānuṣāś ca pradhānā; vidvāṃs tathaivāviduṣaḥ pradhānaḥ",
    "GE07mbh_01_u:082.007a": "ākruśyamāno nākrośen manyur eva titikṣataḥ",
    "GE07mbh_01_u:082.007c": "ākroṣṭāraṃ nirdahati sukṛtaṃ cāsya vindati",
    "GE07mbh_01_u:082.008a": "nāruṃtudaḥ syān na nṛśaṃsavādī; na hīnataḥ param abhyādadīta",
    "GE07mbh_01_u:082.008c": "yayāsya vācā para udvijeta; na tāṃ vaded ruśatīṃ pāpalokyām",
    "GE07mbh_01_u:082.009a": "aruṃtudaṃ puruṣaṃ rūkṣavācaṃ; vākkaṇṭakair vitudantaṃ manuṣyān",
    "GE07mbh_01_u:082.009c": "vidyād alakṣmīkatamaṃ janānāṃ; mukhe nibaddhāṃ nirṛtiṃ vahantam",
    "GE07mbh_01_u:082.010a": "sadbhiḥ purastād abhipūjitaḥ syāt; sadbhis tathā pṛṣṭhato rakṣitaḥ syāt",
    "GE07mbh_01_u:082.010c": "sadāsatām ativādāṃs titikṣet; satāṃ vṛttaṃ cādadītāryavṛttaḥ",
    "GE07mbh_01_u:082.011a": "vāksāyakā vadanān niṣpatanti; yair āhataḥ śocati rātryahāni",
    "GE07mbh_01_u:082.011c": "parasya vā marmasu ye patanti; tān paṇḍito nāvasṛjet pareṣu",
    "GE07mbh_01_u:082.012a": "na hīdṛśaṃ saṃvananaṃ triṣu lokeṣu vidyate",
    "GE07mbh_01_u:082.012c": "yathā maitrī ca bhūteṣu dānaṃ ca madhurā ca vāk",
    "GE07mbh_01_u:082.013a": "tasmāt sāntvaṃ sadā vācyaṃ na vācyaṃ paruṣaṃ kva cit",
    "GE07mbh_01_u:082.013c": "pūjyān saṃpūjayed dadyān na ca yācet kadā cana",
    "GE07mbh_01_u:083.001": "indra uvāca",
    "GE07mbh_01_u:083.001a": "sarvāṇi karmāṇi samāpya rājan; gṛhān parityajya vanaṃ gato 'si",
    "GE07mbh_01_u:083.001c": "tat tvāṃ pṛcchāmi nahuṣasya putra; kenāsi tulyas tapasā yayāte",
    "GE07mbh_01_u:083.002": "yayātir uvāca",
    "GE07mbh_01_u:083.002a": "nāhaṃ devamanuṣyeṣu na gandharvamaharṣiṣu",
    "GE07mbh_01_u:083.002c": "ātmanas tapasā tulyaṃ kaṃ cit paśyāmi vāsava",
    "GE07mbh_01_u:083.003": "indra uvāca",
    "GE07mbh_01_u:083.003a": "yadāvamaṃsthāḥ sadṛśaḥ śreyasaś ca; pāpīyasaś cāviditaprabhāvaḥ",
    "GE07mbh_01_u:083.003c": "tasmāl lokā antavantas taveme; kṣīṇe puṇye patitāsy adya rājan",
    "GE07mbh_01_u:083.004": "yayātir uvāca",
    "GE07mbh_01_u:083.004a": "surarṣigandharvanarāvamānāt; kṣayaṃ gatā me yadi śakra lokāḥ",
    "GE07mbh_01_u:083.004c": "iccheyaṃ vai suralokād vihīnaḥ; satāṃ madhye patituṃ devarāja",
    "GE07mbh_01_u:083.005": "indra uvāca",
    "GE07mbh_01_u:083.005a": "satāṃ sakāśe patitāsi rājaṃś; cyutaḥ pratiṣṭhāṃ yatra labdhāsi bhūyaḥ",
    "GE07mbh_01_u:083.005c": "evaṃ viditvā tu punar yayāte; na te 'vamānyāḥ sadṛśaḥ śreyasaś ca",
    "GE07mbh_01_u:083.006": "vaiśaṃpāyana uvāca",
    "GE07mbh_01_u:083.006a": "tataḥ prahāyāmararājajuṣṭān; puṇyāṃl lokān patamānaṃ",
    "GE07mbh_01_u:083.006c": "saṃprekṣya rājarṣivaro 'ṣṭakas tam; uvāca saddharmavidhānagoptā",
    "GE07mbh_01_u:083.007a": "kas tvaṃ yuvā vāsavatulyarūpaḥ; svatejasā dīpyamāno yathāgniḥ",
    "GE07mbh_01_u:083.007c": "patasy udīrṇāmbudharāndhakārāt; khāt khecarāṇāṃ pravaro yathārkaḥ",
    "GE07mbh_01_u:083.008a": "dṛṣṭvā ca tvāṃ sūryapathāt patantaṃ; vaiśvānarārkadyutim aprameyam",
    "GE07mbh_01_u:083.008c": "kiṃ nu svid etat patatīti sarve; vitarkayantaḥ parimohitāḥ smaḥ",
    "GE07mbh_01_u:083.009a": "dṛṣṭvā ca tvāṃ viṣṭhitaṃ devamārge; śakrārkaviṣṇupratimaprabhāvam",
    "GE07mbh_01_u:083.009c": "abhyudgatās tvāṃ vayam adya sarve; tattvaṃ pāte tava jijñāsamānāḥ",
    "GE07mbh_01_u:083.010a": "na cāpi tvāṃ dhṛṣṇumaḥ praṣṭum agre; na ca tvam asmān pṛcchasi ye vayaṃ smaḥ",
    "GE07mbh_01_u:083.010c": "tat tvāṃ pṛcchāmaḥ spṛhaṇīyarūpaṃ; kasya tvaṃ vā kiṃnimittaṃ tvam āgāḥ",
    "GE07mbh_01_u:083.011a": "bhayaṃ tu te vyetu viṣādamohau; tyajāśu devendrasamānarūpa",
    "GE07mbh_01_u:083.011c": "tvāṃ vartamānaṃ hi satāṃ sakāśe; nālaṃ prasoḍhuṃ balahāpi śakraḥ",
    "GE07mbh_01_u:083.012a": "santaḥ pratiṣṭhā hi sukhacyutānāṃ; satāṃ sadaivāmararājakalpa",
    "GE07mbh_01_u:083.012c": "te saṃgatāḥ sthāvarajaṅgameśāḥ; pratiṣṭhitas tvaṃ sadṛśeṣu satsu",
    "GE07mbh_01_u:083.013a": "prabhur agniḥ pratapane bhūmir āvapane prabhuḥ",
    "GE07mbh_01_u:083.013c": "prabhuḥ sūryaḥ prakāśitve satāṃ cābhyāgataḥ prabhuḥ",
    "GE07mbh_01_u:084.001": "yayātir uvāca",
    "GE07mbh_01_u:084.001a": "ahaṃ yayātir nahuṣasya putraḥ; pūroḥ pitā sarvabhūtāvamānāt",
    "GE07mbh_01_u:084.001c": "prabhraṃśitaḥ surasiddharṣilokāt; paricyutaḥ prapatāmy alpapuṇyaḥ",
    "GE07mbh_01_u:084.002a": "ahaṃ hi pūrvo vayasā bhavadbhyas; tenābhivādaṃ bhavatāṃ na prayuñje",
    "GE07mbh_01_u:084.002c": "yo vidyayā tapasā janmanā vā; vṛddhaḥ sa pūjyo bhavati dvijānām",
    "GE07mbh_01_u:084.003": "aṣṭaka uvāca",
    "GE07mbh_01_u:084.003a": "avādīś ced vayasā yaḥ sa vṛddha; iti rājan nābhyavadaḥ kathaṃ cit",
    "GE07mbh_01_u:084.003c": "yo vai vidvān vayasā san sma vṛddhaḥ; sa eva pūjyo bhavati dvijānām",
    "GE07mbh_01_u:084.004": "yayātir uvāca",
    "GE07mbh_01_u:084.004a": "pratikūlaṃ karmaṇāṃ pāpam āhus; tad vartate 'pravaṇe pāpalokyam",
    "GE07mbh_01_u:084.004c": "santo 'satāṃ nānuvartanti caitad; yathā ātmaiṣām anukūlavādī",
    "GE07mbh_01_u:084.005a": "abhūd dhanaṃ me vipulaṃ mahad vai; viceṣṭamāno nādhigantā tad asmi",
    "GE07mbh_01_u:084.005c": "evaṃ pradhāryātmahite niviṣṭo; yo vartate sa vijānāti jīvan",
    "GE07mbh_01_u:084.005d-0857_01": "mahādhano yo yajate suyajñair",
    "GE07mbh_01_u:084.005d-0857_02": "yaḥ sarvavidyāsu vinītabuddhiḥ",
    "GE07mbh_01_u:084.005d-0857_03": "vedān adhītya tapasā yojya dehaṃ",
    "GE07mbh_01_u:084.005d-0857_04": "divaṃ samāyāt puruṣo vītamohaḥ",
    "GE07mbh_01_u:084.005d-0857_05": "na jātu hṛṣyen mahatā dhanena",
    "GE07mbh_01_u:084.005d-0857_06": "vedān adhīyīta nāhaṃkṛtaḥ",
    "GE07mbh_01_u:084.006a": "nānābhāvā bahavo jīvaloke; daivādhīnā naṣṭaceṣṭādhikārāḥ",
    "GE07mbh_01_u:084.006c": "tat tat prāpya na vihanyeta dhīro; diṣṭaṃ balīya iti matvātmabuddhyā",
    "GE07mbh_01_u:084.007a": "sukhaṃ hi jantur yadi vāpi duḥkhaṃ; daivādhīnaṃ vindati nātmaśaktyā",
    "GE07mbh_01_u:084.007c": "tasmād diṣṭaṃ balavan manyamāno; na saṃjvaren nāpi hṛṣyet kadā cit",
    "GE07mbh_01_u:084.008a": "duḥkhe na tapyen na sukhena hṛṣyet; samena varteta sadaiva dhīraḥ",
    "GE07mbh_01_u:084.008c": "diṣṭaṃ balīya iti manyamāno; na saṃjvaren nāpi hṛṣyet kadā cit",
    "GE07mbh_01_u:084.008d-0858_01": "dṛṣṭo hi me parataś cāpi lokaḥ",
    "GE07mbh_01_u:084.008d-0858_02": "prāptā bhogāḥ sarvato nāsti niṣṭhā",
    "GE07mbh_01_u:084.009a": "bhaye na muhyāmy aṣṭakāhaṃ kadā cit; saṃtāpo me mānaso nāsti kaś cit",
    "GE07mbh_01_u:084.009c": "dhātā yathā māṃ vidadhāti loke; dhruvaṃ tathāhaṃ bhaviteti matvā",
    "GE07mbh_01_u:084.010a": "saṃsvedajā aṇḍajā udbhidāś ca; sarīsṛpāḥ kṛmayo 'thāpsu matsyāḥ",
    "GE07mbh_01_u:084.010c": "tathāśmānas tṛṇakāṣṭhaṃ ca sarvaṃ; diṣṭakṣaye svāṃ prakṛtiṃ bhajante",
    "GE07mbh_01_u:084.011a": "anityatāṃ sukhaduḥkhasya buddhvā; kasmāt saṃtāpam aṣṭakāhaṃ bhajeyam",
    "GE07mbh_01_u:084.011c": "kiṃ kuryāṃ vai kiṃ ca kṛtvā na tapye; tasmāt saṃtāpaṃ varjayāmy apramattaḥ vaiśaṃpāyana uvāca",
    "GE07mbh_01_u:084.011d-0859_01": "evaṃ bruvāṇaṃ nṛpatiṃ yayātim",
    "GE07mbh_01_u:084.011d-0859_02": "athāṣṭakaḥ punar evānvapṛcchat",
    "GE07mbh_01_u:084.011d-0860_01": "mātāmahaṃ sarvaguṇopapannaṃ",
    "GE07mbh_01_u:084.011d-0860_02": "tatra sthitaṃ svargaloke",
    "GE07mbh_01_u:084.012": "aṣṭaka uvāca",
    "GE07mbh_01_u:084.012a": "ye ye lokāḥ pārthivendra pradhānās; tvayā bhuktā yaṃ ca kālaṃ yathā ca",
    "GE07mbh_01_u:084.012c": "tan me rājan brūhi sarvaṃ yathāvat; kṣetrajñavad bhāṣase tvaṃ hi dharmān",
    "GE07mbh_01_u:084.013": "yayātir uvāca",
    "GE07mbh_01_u:084.013a": "rājāham āsam iha sārvabhaumas; tato lokān mahato ajayaṃ vai",
    "GE07mbh_01_u:084.013c": "tatrāvasaṃ varṣasahasramātraṃ; tato lokaṃ param asmy abhyupetaḥ",
    "GE07mbh_01_u:084.014a": "tataḥ purīṃ puruhūtasya ramyāṃ; sahasradvārāṃ śatayojanāyatām",
    "GE07mbh_01_u:084.014c": "adhyāvasaṃ varṣasahasramātraṃ; tato lokaṃ param asmy abhyupetaḥ",
    "GE07mbh_01_u:084.015a": "tato divyam ajaraṃ prāpya lokaṃ; prajāpater lokapater durāpam",
    "GE07mbh_01_u:084.015c": "tatrāvasaṃ varṣasahasramātraṃ; tato lokaṃ param asmy abhyupetaḥ",
    "GE07mbh_01_u:084.016a": "devasya devasya niveśane ca; vijitya lokān avasaṃ yatheṣṭam",
    "GE07mbh_01_u:084.016c": "saṃpūjyamānas tridaśaiḥ samastais; tulyaprabhāvadyutir īśvarāṇām",
    "GE07mbh_01_u:084.017a": "tathāvasaṃ nandane kāmarūpī; saṃvatsarāṇām ayutaṃ śatānām",
    "GE07mbh_01_u:084.017c": "sahāpsarobhir viharan puṇyagandhān; paśyan nagān puṣpitāṃś cārurūpān",
    "GE07mbh_01_u:084.018a": "tatrasthaṃ māṃ devasukheṣu saktaṃ; kāle 'tīte mahati tato 'timātram",
    "GE07mbh_01_u:084.018c": "dūto devānām abravīd ugrarūpo; dhvaṃsety uccais triḥ plutena svareṇa",
    "GE07mbh_01_u:084.019a": "etāvan me viditaṃ rājasiṃha; tato bhraṣṭo 'haṃ nandanāt kṣīṇapuṇyaḥ",
    "GE07mbh_01_u:084.019c": "vāco 'śrauṣaṃ cāntarikṣe surāṇām; anukrośāc chocatāṃ mānavendra",
    "GE07mbh_01_u:084.020a": "aho kaṣṭaṃ kṣīṇapuṇyo yayātiḥ; pataty asau puṇyakṛt puṇyakīrtiḥ",
    "GE07mbh_01_u:084.020c": "tān abruvaṃ patamānas tato 'haṃ; satāṃ madhye nipateyaṃ kathaṃ nu",
    "GE07mbh_01_u:084.021a": "tair ākhyātā bhavatāṃ yajñabhūmiḥ; samīkṣya caināṃ tvaritam upāgato 'smi",
    "GE07mbh_01_u:084.021c": "havirgandhaṃ deśikaṃ yajñabhūmer; dhūmāpāṅgaṃ pratigṛhya pratītaḥ",
    "GE07mbh_01_u:085.001": "aṣṭaka uvāca",
    "GE07mbh_01_u:085.001a": "yadāvaso nandane kāmarūpī; saṃvatsarāṇām ayutaṃ śatānām",
    "GE07mbh_01_u:085.001c": "kiṃ kāraṇaṃ kārtayugapradhāna; hitvā tattvaṃ vasudhām anvapadyaḥ",
    "GE07mbh_01_u:085.002": "yayātir uvāca",
    "GE07mbh_01_u:085.002a": "jñātiḥ suhṛt svajano yo yatheha; kṣīṇe vitte tyajyate mānavair hi",
    "GE07mbh_01_u:085.002c": "tathā tatra kṣīṇapuṇyaṃ manuṣyaṃ; tyajanti sadyaḥ seśvarā devasaṃghāḥ",
    "GE07mbh_01_u:085.003": "aṣṭaka uvāca",
    "GE07mbh_01_u:085.003a": "kathaṃ tasmin kṣīṇapuṇyā bhavanti; saṃmuhyate me 'tra 'timātram",
    "GE07mbh_01_u:085.003c": "kiṃviśiṣṭāḥ kasya dhāmopayānti; tad vai brūhi kṣetravit tvaṃ mato me",
    "GE07mbh_01_u:085.004": "yayātir uvāca",
    "GE07mbh_01_u:085.004a": "imaṃ bhaumaṃ narakaṃ te patanti; lālapyamānā naradeva sarve",
    "GE07mbh_01_u:085.004c": "te kaṅkagomāyubalāśanārthaṃ; kṣīṇā vivṛddhiṃ bahudhā vrajanti",
    "GE07mbh_01_u:085.005a": "tasmād etad varjanīyaṃ nareṇa; duṣṭaṃ loke garhaṇīyaṃ ca karma",
    "GE07mbh_01_u:085.005c": "ākhyātaṃ te pārthiva sarvam etad; bhūyaś cedānīṃ vada kiṃ te vadāmi",
    "GE07mbh_01_u:085.006": "aṣṭaka uvāca",
    "GE07mbh_01_u:085.006a": "yadā tu tān vitudante vayāṃsi; tathā gṛdhrāḥ śitikaṇṭhāḥ pataṃgāḥ",
    "GE07mbh_01_u:085.006c": "kathaṃ bhavanti katham ābhavanti; na bhaumam anyaṃ narakaṃ śṛṇomi",
    "GE07mbh_01_u:085.007": "yayātir uvāca",
    "GE07mbh_01_u:085.007a": "ūrdhvaṃ dehāt karmaṇo jṛmbhamāṇād; vyaktaṃ pṛthivyām anusaṃcaranti",
    "GE07mbh_01_u:085.007c": "imaṃ bhaumaṃ narakaṃ te patanti; nāvekṣante varṣapūgān anekān",
    "GE07mbh_01_u:085.008a": "ṣaṣṭiṃ sahasrāṇi patanti vyomni; tathā aśītiṃ parivatsarāṇi",
    "GE07mbh_01_u:085.008c": "tān vai tudanti prapatataḥ prapātaṃ; bhīmā bhaumā rākṣasās tīkṣṇadaṃṣṭrāḥ",
    "GE07mbh_01_u:085.009": "aṣṭaka uvāca",
    "GE07mbh_01_u:085.009a": "yad enasas te patatas tudanti; bhīmā bhaumā rākṣasās tīkṣṇadaṃṣṭrāḥ",
    "GE07mbh_01_u:085.009c": "kathaṃ bhavanti katham ābhavanti; kathaṃbhūtā garbhabhūtā bhavanti",
    "GE07mbh_01_u:085.010": "yayātir uvāca",
    "GE07mbh_01_u:085.010a": "asraṃ retaḥ puṣpaphalānupṛktam; anveti tad vai puruṣeṇa sṛṣṭam",
    "GE07mbh_01_u:085.010c": "sa vai tasyā raja āpadyate vai; sa garbhabhūtaḥ samupaiti tatra",
    "GE07mbh_01_u:085.011a": "vanaspatīṃś cauṣadhīś cāviśanti; apo vāyuṃ pṛthivīṃ cāntarikṣam",
    "GE07mbh_01_u:085.011c": "catuṣpadaṃ dvipadaṃ cāpi sarvam; evaṃbhūtā garbhabhūtā bhavanti",
    "GE07mbh_01_u:085.012": "aṣṭaka uvāca",
    "GE07mbh_01_u:085.012a": "anyad vapur vidadhātīha garbha; utāho svit svena kāmena yāti",
    "GE07mbh_01_u:085.012c": "āpadyamāno narayonim etām; ācakṣva me saṃśayāt prabravīmi",
    "GE07mbh_01_u:085.013a": "śarīradehādisamucchrayaṃ ca; cakṣuḥśrotre labhate kena saṃjñām",
    "GE07mbh_01_u:085.013c": "etat tattvaṃ sarvam ācakṣva pṛṣṭaḥ; kṣetrajñaṃ tvāṃ tāta manyāma sarve",
    "GE07mbh_01_u:085.014": "yayātir uvāca",
    "GE07mbh_01_u:085.014a": "vāyuḥ samutkarṣati garbhayonim; ṛtau retaḥ puṣparasānupṛktam",
    "GE07mbh_01_u:085.014c": "sa tatra tanmātrakṛtādhikāraḥ; krameṇa saṃvardhayatīha garbham",
    "GE07mbh_01_u:085.015a": "sa jāyamāno vigṛhītagātraḥ; ṣaḍjñānaniṣṭhāyatano manuṣyaḥ",
    "GE07mbh_01_u:085.015c": "sa śrotrābhyāṃ vedayatīha śabdaṃ; sarvaṃ rūpaṃ paśyati cakṣuṣā ca",
    "GE07mbh_01_u:085.016a": "ghrāṇena gandhaṃ jihvayātho rasaṃ ca; tvacā sparśaṃ manasā veda bhāvam",
    "GE07mbh_01_u:085.016c": "ity aṣṭakehopacitiṃ ca viddhi; mahātmanaḥ prāṇabhṛtaḥ śarīre",
    "GE07mbh_01_u:085.017": "aṣṭaka uvāca",
    "GE07mbh_01_u:085.017a": "yaḥ saṃsthitaḥ puruṣo dahyate vā; nikhanyate vāpi nighṛṣyate vā",
    "GE07mbh_01_u:085.017c": "abhāvabhūtaḥ sa vināśam etya; kenātmānaṃ cetayate purastāt",
    "GE07mbh_01_u:085.018": "yayātir uvāca",
    "GE07mbh_01_u:085.018a": "hitvā so 'sūn suptavan niṣṭanitvā; purodhāya sukṛtaṃ ca",
    "GE07mbh_01_u:085.018c": "anyāṃ yoniṃ pavanāgrānusārī; hitvā dehaṃ bhajate rājasiṃha",
    "GE07mbh_01_u:085.019a": "puṇyāṃ yoniṃ puṇyakṛto vrajanti; pāpāṃ yoniṃ pāpakṛto vrajanti",
    "GE07mbh_01_u:085.019c": "kīṭāḥ pataṃgāś ca bhavanti pāpā; na me vivakṣāsti mahānubhāva",
    "GE07mbh_01_u:085.020a": "catuṣpadā dvipadāḥ ṣaṭpadāś ca; tathābhūtā garbhabhūtā bhavanti",
    "GE07mbh_01_u:085.020c": "ākhyātam etan nikhilena sarvaṃ; bhūyas tu kiṃ pṛcchasi rājasiṃha",
    "GE07mbh_01_u:085.021": "aṣṭaka uvāca",
    "GE07mbh_01_u:085.021a": "kiṃ svit kṛtvā labhate tāta lokān; martyaḥ śreṣṭhāṃs tapasā vidyayā vā",
    "GE07mbh_01_u:085.021c": "tan me pṛṣṭaḥ śaṃsa sarvaṃ yathāvac; chubhāṃl lokān yena gacchet krameṇa",
    "GE07mbh_01_u:085.022": "yayātir uvāca",
    "GE07mbh_01_u:085.022a": "tapaś ca dānaṃ ca śamo damaś ca; hrīr ārjavaṃ sarvabhūtānukampā",
    "GE07mbh_01_u:085.022b-0861_01": "svargasya lokasya vadanti santo",
    "GE07mbh_01_u:085.022b-0861_02": "dvārāṇi saptaiva mahānti puṃsām",
    "GE07mbh_01_u:085.022c": "naśyanti mānena tamo 'bhibhūtāḥ; puṃsaḥ sadaiveti vadanti santaḥ",
    "GE07mbh_01_u:085.023a": "adhīyānaḥ paṇḍitaṃ manyamāno; yo vidyayā hanti yaśaḥ pareṣām",
    "GE07mbh_01_u:085.023c": "tasyāntavantaś ca bhavanti lokā; na cāsya tad brahma phalaṃ dadāti",
    "GE07mbh_01_u:085.024a": "catvāri karmāṇy abhayaṃkarāṇi; bhayaṃ prayacchanty ayathākṛtāni",
    "GE07mbh_01_u:085.024c": "mānāgnihotram uta mānamaunaṃ; mānenādhītam uta mānayajñaḥ",
    "GE07mbh_01_u:085.025a": "na mānyamāno mudam ādadīta; na saṃtāpaṃ prāpnuyāc cāvamānāt",
    "GE07mbh_01_u:085.025c": "santaḥ sataḥ pūjayantīha loke; nāsādhavaḥ sādhubuddhiṃ labhante",
    "GE07mbh_01_u:085.026a": "iti dadyād iti yajed ity adhīyīta me vratam",
    "GE07mbh_01_u:085.026c": "ity asminn abhayāny āhus tāni varjyāni nityaśaḥ",
    "GE07mbh_01_u:085.027a": "yenāśrayaṃ vedayante purāṇaṃ; manīṣiṇo mānasamānabhaktam",
    "GE07mbh_01_u:085.027c": "tan niḥśreyas taijasaṃ rūpam etya; parāṃ śāntiṃ prāpnuyuḥ pretya ceha",
    "GE07mbh_01_u:086.001": "aṣṭaka uvāca",
    "GE07mbh_01_u:086.001a": "caran gṛhasthaḥ katham eti devān; kathaṃ bhikṣuḥ katham ācāryakarmā",
    "GE07mbh_01_u:086.001c": "vānaprasthaḥ satpathe saṃniviṣṭo; bahūny asmin saṃprati vedayanti",
    "GE07mbh_01_u:086.002": "yayātir uvāca",
    "GE07mbh_01_u:086.002a": "āhūtādhyāyī gurukarmasvacodyaḥ; pūrvotthāyī caramaṃ",
    "GE07mbh_01_u:086.002c": "mṛdur dānto dhṛtimān apramattaḥ; svādhyāyaśīlaḥ sidhyati brahmacārī",
    "GE07mbh_01_u:086.003a": "dharmāgataṃ prāpya dhanaṃ yajeta; dadyāt sadaivātithīn bhojayec ca",
    "GE07mbh_01_u:086.003c": "anādadānaś ca parair adattaṃ; saiṣā gṛhasthopaniṣat purāṇī",
    "GE07mbh_01_u:086.004a": "svavīryajīvī vṛjinān nivṛtto; dātā parebhyo na paropatāpī",
    "GE07mbh_01_u:086.004c": "tādṛṅ muniḥ siddhim upaiti mukhyāṃ; vasann araṇye niyatāhāraceṣṭaḥ",
    "GE07mbh_01_u:086.005a": "aśilpajīvī nagṛhaś ca nityaṃ; jitendriyaḥ sarvato vipramuktaḥ",
    "GE07mbh_01_u:086.005c": "anokasārī laghur alpacāraś; caran deśān ekacaraḥ sa bhikṣuḥ",
    "GE07mbh_01_u:086.006a": "rātryā yayā cābhijitāś ca lokā; bhavanti kāmā vijitāḥ sukhāś ca",
    "GE07mbh_01_u:086.006c": "tām eva rātriṃ prayateta vidvān; araṇyasaṃstho bhavituṃ yatātmā",
    "GE07mbh_01_u:086.007a": "daśaiva pūrvān daśa cāparāṃs tu; jñātīn sahātmānam athaikaviṃśam",
    "GE07mbh_01_u:086.007c": "araṇyavāsī sukṛte dadhāti; vimucyāraṇye svaśarīradhātūn",
    "GE07mbh_01_u:086.008": "aṣṭaka uvāca",
    "GE07mbh_01_u:086.008a": "kati svid eva munayo maunāni kati cāpy uta",
    "GE07mbh_01_u:086.008c": "bhavantīti tad ācakṣva śrotum icchāmahe vayam",
    "GE07mbh_01_u:086.009": "yayātir uvāca",
    "GE07mbh_01_u:086.009a": "araṇye vasato yasya grāmo bhavati pṛṣṭhataḥ",
    "GE07mbh_01_u:086.009c": "grāme vā vasato 'raṇyaṃ sa muniḥ syāj janādhipa",
    "GE07mbh_01_u:086.010": "aṣṭaka uvāca",
    "GE07mbh_01_u:086.010a": "kathaṃ svid vasato 'raṇye grāmo bhavati pṛṣṭhataḥ",
    "GE07mbh_01_u:086.010c": "grāme vā vasato 'raṇyaṃ kathaṃ bhavati pṛṣṭhataḥ",
    "GE07mbh_01_u:086.011": "yayātir uvāca",
    "GE07mbh_01_u:086.011a": "na grāmyam upayuñjīta ya āraṇyo munir bhavet",
    "GE07mbh_01_u:086.011c": "tathāsya vasato 'raṇye grāmo bhavati pṛṣṭhataḥ",
    "GE07mbh_01_u:086.012a": "anagnir aniketaś ca agotracaraṇo muniḥ",
    "GE07mbh_01_u:086.012c": "kaupīnācchādanaṃ yāvat tāvad icchec ca cīvaram",
    "GE07mbh_01_u:086.013a": "yāvat prāṇābhisaṃdhānaṃ tāvad icchec ca bhojanam",
    "GE07mbh_01_u:086.013c": "tathāsya vasato grāme 'raṇyaṃ bhavati pṛṣṭhataḥ",
    "GE07mbh_01_u:086.014a": "yas tu kāmān parityajya tyaktakarmā jitendriyaḥ",
    "GE07mbh_01_u:086.014c": "ātiṣṭheta munir maunaṃ sa loke siddhim āpnuyāt",
    "GE07mbh_01_u:086.015a": "dhautadantaṃ kṛttanakhaṃ sadā snātam alaṃkṛtam",
    "GE07mbh_01_u:086.015c": "asitaṃ sitakarmasthaṃ kas taṃ nārcitum arhati",
    "GE07mbh_01_u:086.016a": "tapasā karśitaḥ kṣāmaḥ kṣīṇamāṃsāsthiśoṇitaḥ",
    "GE07mbh_01_u:086.016c": "yadā bhavati nirdvandvo munir maunaṃ samāsthitaḥ",
    "GE07mbh_01_u:086.016e": "atha lokam imaṃ jitvā lokaṃ vijayate param",
    "GE07mbh_01_u:086.017a": "āsyena tu yadāhāraṃ govan mṛgayate muniḥ",
    "GE07mbh_01_u:086.017c": "athāsya lokaḥ pūrvo yaḥ so 'mṛtatvāya kalpate aṣṭakaḥ",
    "GE07mbh_01_u:086.017d-0862x06": "yayātiḥ",
    "GE07mbh_01_u:086.017d-0862_01": "sāmānyadharmaḥ sarveṣāṃ krodhalobhau druhākṣame",
    "GE07mbh_01_u:086.017d-0862_02": "vihāya matsaraṃ stainyaṃ darpaṃ dambhaṃ ca paiśunam",
    "GE07mbh_01_u:086.017d-0862_03": "krodhaṃ lobhaṃ mamatvaṃ ca yasya nāsti sa dharmavit",
    "GE07mbh_01_u:086.017d-0862_04": "nityasnāyī brahmacārī gṛhastho vanago muniḥ",
    "GE07mbh_01_u:086.017d-0862_05": "nādharmam aśanāt prāpyet kathaṃ brūhīha pṛcchataḥ",
    "GE07mbh_01_u:086.017d-0862_06": "aṣṭau grāsā muner bhakṣyāḥ ṣoḍaśāraṇyavāsinaḥ",
    "GE07mbh_01_u:086.017d-0862_07": "dvātriṃśataṃ gṛhasthasya amitaṃ brahmacāriṇaḥ",
    "GE07mbh_01_u:086.017d-0862_08": "ity evaṃ kāraṇaṃ jñeyam aṣṭakaitac chubhāśubham",
    "GE07mbh_01_u:087.001": "aṣṭaka uvāca",
    "GE07mbh_01_u:087.001a": "kataras tv etayoḥ pūrvaṃ devānām eti sātmyatām",
    "GE07mbh_01_u:087.001c": "ubhayor dhāvato rājan sūryācandramasor iva",
    "GE07mbh_01_u:087.002": "yayātir uvāca",
    "GE07mbh_01_u:087.002a": "aniketo gṛhastheṣu kāmavṛtteṣu saṃyataḥ",
    "GE07mbh_01_u:087.002c": "grāma eva vasan bhikṣus tayoḥ pūrvataraṃ gataḥ",
    "GE07mbh_01_u:087.003a": "aprāpya dīrgham āyus tu yaḥ prāpto vikṛtiṃ caret",
    "GE07mbh_01_u:087.003c": "tapyeta yadi tat kṛtvā caret so 'nyat tatas tapaḥ",
    "GE07mbh_01_u:087.003d-0863_01": "pāpānāṃ karmaṇāṃ nityaṃ bibhiyād yas tu mānavaḥ",
    "GE07mbh_01_u:087.003d-0863_02": "sukham apy ācaran nityaṃ so 'tyantaṃ sukham edhate",
    "GE07mbh_01_u:087.004a": "yad vai nṛśaṃsaṃ tad apathyam āhur; yaḥ sevate dharmam anarthabuddhiḥ",
    "GE07mbh_01_u:087.004c": "asvo 'py anīśaś ca tathaiva rājaṃs; tadārjavaṃ sa samādhis tadāryam",
    "GE07mbh_01_u:087.005": "aṣṭaka uvāca",
    "GE07mbh_01_u:087.005a": "kenāsi dūtaḥ prahito 'dya rājan; yuvā sragvī darśanīyaḥ suvarcāḥ",
    "GE07mbh_01_u:087.005c": "kuta āgataḥ katarasyāṃ diśi tvam; utāho svit pārthivaṃ sthānam asti",
    "GE07mbh_01_u:087.006": "yayātir uvāca",
    "GE07mbh_01_u:087.006a": "imaṃ bhaumaṃ narakaṃ kṣīṇapuṇyaḥ; praveṣṭum urvīṃ gaganād viprakīrṇaḥ",
    "GE07mbh_01_u:087.006b-0864_01": "vidvāṃś caivaṃ matimān āryabuddhir",
    "GE07mbh_01_u:087.006b-0864_02": "mamābhavat karmalokyaṃ ca sarvam",
    "GE07mbh_01_u:087.006c": "uktvāhaṃ vaḥ prapatiṣyāmy anantaraṃ; tvaranti māṃ brāhmaṇā lokapālāḥ",
    "GE07mbh_01_u:087.007a": "satāṃ sakāśe tu vṛtaḥ prapātas; te saṃgatā guṇavantaś ca sarve",
    "GE07mbh_01_u:087.007c": "śakrāc ca labdho hi varo mayaiṣa; patiṣyatā bhūmitale narendra",
    "GE07mbh_01_u:087.008": "aṣṭaka uvāca",
    "GE07mbh_01_u:087.008a": "pṛcchāmi tvāṃ mā prapata prapātaṃ; yadi lokāḥ pārthiva santi me 'tra",
    "GE07mbh_01_u:087.008c": "yady antarikṣe yadi vā divi śritāḥ; kṣetrajñaṃ tvāṃ tasya dharmasya manye",
    "GE07mbh_01_u:087.009": "yayātir uvāca",
    "GE07mbh_01_u:087.009a": "yāvat pṛthivyāṃ vihitaṃ gavāśvaṃ; sahāraṇyaiḥ paśubhiḥ parvataiś ca",
    "GE07mbh_01_u:087.009c": "tāval lokā divi te saṃsthitā vai; tathā vijānīhi narendrasiṃha",
    "GE07mbh_01_u:087.010": "aṣṭaka uvāca",
    "GE07mbh_01_u:087.010a": "tāṃs te dadāmi mā prapata prapātaṃ; ye me lokā divi rājendra santi",
    "GE07mbh_01_u:087.010c": "yady antarikṣe yadi vā divi śritās; tān ākrama kṣipram amitrasāha",
    "GE07mbh_01_u:087.011": "yayātir uvāca",
    "GE07mbh_01_u:087.011a": "nāsmadvidho 'brāhmaṇo brahmavic ca; pratigrahe vartate rājamukhya",
    "GE07mbh_01_u:087.011c": "yathā pradeyaṃ satataṃ dvijebhyas; tathādadaṃ pūrvam ahaṃ narendra",
    "GE07mbh_01_u:087.012a": "nābrāhmaṇaḥ kṛpaṇo jātu jīved; yā cāpi syād brāhmaṇī vīrapatnī",
    "GE07mbh_01_u:087.012c": "so 'haṃ yadaivākṛtapūrvaṃ careyaṃ; vivitsamānaḥ kim u tatra sādhu",
    "GE07mbh_01_u:087.013": "pratardana uvāca",
    "GE07mbh_01_u:087.013a": "pṛcchāmi tvāṃ spṛhaṇīyarūpa; pratardano 'haṃ yadi me santi lokāḥ",
    "GE07mbh_01_u:087.013c": "yady antarikṣe yadi vā divi śritāḥ; kṣetrajñaṃ tvāṃ tasya dharmasya manye",
    "GE07mbh_01_u:087.014": "yayātir uvāca",
    "GE07mbh_01_u:087.014a": "santi lokā bahavas te narendra; apy ekaikaḥ sapta saptāpy ahāni",
    "GE07mbh_01_u:087.014c": "madhucyuto ghṛtapṛktā viśokās; te nāntavantaḥ pratipālayanti",
    "GE07mbh_01_u:087.015": "pratardana uvāca",
    "GE07mbh_01_u:087.015a": "tāṃs te dadāmi mā prapata prapātaṃ; ye me lokās tava te vai bhavantu",
    "GE07mbh_01_u:087.015c": "yady antarikṣe yadi vā divi śritās; tān ākrama kṣipram apetamohaḥ",
    "GE07mbh_01_u:087.016": "yayātir uvāca",
    "GE07mbh_01_u:087.016a": "na tulyatejāḥ sukṛtaṃ kāmayeta; yogakṣemaṃ pārthiva san",
    "GE07mbh_01_u:087.016c": "daivādeśād āpadaṃ prāpya vidvāṃś; caren nṛśaṃsaṃ na hi jātu rājā",
    "GE07mbh_01_u:087.017a": "dharmyaṃ mārgaṃ cetayāno yaśasyaṃ; kuryān nṛpo dharmam avekṣamāṇaḥ",
    "GE07mbh_01_u:087.017c": "na madvidho dharmabuddhiḥ prajānan; kuryād evaṃ kṛpaṇaṃ māṃ yathāttha",
    "GE07mbh_01_u:087.017d-0865_01": "dharmādharmau suviniścitya samyak",
    "GE07mbh_01_u:087.017d-0865_02": "kāryākāryeṣv apramattaś cared yaḥ",
    "GE07mbh_01_u:087.017d-0865_03": "sa vai dhīmān satyasaṃdhaḥ kṛtātmā",
    "GE07mbh_01_u:087.017d-0865_04": "rājā bhavel lokapālo mahimnā",
    "GE07mbh_01_u:087.017d-0865_05": "yadā bhavet saṃśayo dharmakārye",
    "GE07mbh_01_u:087.017d-0865_06": "kāmārthe vā yatra vindanti samyak",
    "GE07mbh_01_u:087.017d-0865_07": "kāryaṃ tatra prathamaṃ dharmakāryaṃ",
    "GE07mbh_01_u:087.017d-0865_08": "yan no viruddhyād arthakāmau sa dharmaḥ",
    "GE07mbh_01_u:087.018a": "kuryām apūrvaṃ na kṛtaṃ yad anyair; vivitsamānaḥ kim u tatra sādhu",
    "GE07mbh_01_u:087.018c": "bruvāṇam evaṃ nṛpatiṃ yayātiṃ; nṛpottamo vasumanābravīt tam",
    "GE07mbh_01_u:088.001": "vasumanā uvāca",
    "GE07mbh_01_u:088.001a": "pṛcchāmi tvāṃ vasumanā rauśadaśvir; yady asti loko divi mahyaṃ narendra",
    "GE07mbh_01_u:088.001c": "yady antarikṣe prathito mahātman; kṣetrajñaṃ tvāṃ tasya dharmasya manye",
    "GE07mbh_01_u:088.002": "yayātir uvāca",
    "GE07mbh_01_u:088.002a": "yad antarikṣaṃ pṛthivī diśaś ca; yat tejasā tapate bhānumāṃś ca",
    "GE07mbh_01_u:088.002c": "lokās tāvanto divi saṃsthitā vai; te nāntavantaḥ pratipālayanti",
    "GE07mbh_01_u:088.003": "vasumanā uvāca",
    "GE07mbh_01_u:088.003a": "tāṃs te dadāmi pata mā prapātaṃ; ye me lokās tava te vai bhavantu",
    "GE07mbh_01_u:088.003c": "krīṇīṣvaināṃs tṛṇakenāpi rājan; pratigrahas te yadi samyak praduṣṭaḥ",
    "GE07mbh_01_u:088.004": "yayātir uvāca",
    "GE07mbh_01_u:088.004a": "na mithyāhaṃ vikrayaṃ vai smarāmi; vṛthā gṛhītaṃ śiśukāc chaṅkamānaḥ",
    "GE07mbh_01_u:088.004c": "kuryāṃ na caivākṛtapūrvam anyair; vivitsamānaḥ kim u tatra sādhu",
    "GE07mbh_01_u:088.005": "vasumanā uvāca",
    "GE07mbh_01_u:088.005a": "tāṃs tvaṃ lokān pratipadyasva rājan; mayā dattān yadi neṣṭaḥ krayas te",
    "GE07mbh_01_u:088.005c": "ahaṃ na tān vai pratigantā narendra; sarve lokās tava te vai bhavantu",
    "GE07mbh_01_u:088.006": "śibir uvāca",
    "GE07mbh_01_u:088.006a": "pṛcchāmi tvāṃ śibir auśīnaro 'haṃ; mamāpi lokā yadi santīha tāta",
    "GE07mbh_01_u:088.006c": "yady antarikṣe yadi vā divi śritāḥ; kṣetrajñaṃ tvāṃ tasya dharmasya manye",
    "GE07mbh_01_u:088.007": "yayātir uvāca",
    "GE07mbh_01_u:088.007a": "na tvaṃ vācā hṛdayenāpi vidvan; parīpsamānān nāvamaṃsthā narendra",
    "GE07mbh_01_u:088.007c": "tenānantā divi lokāḥ śritās te; vidyudrūpāḥ svanavanto mahāntaḥ",
    "GE07mbh_01_u:088.008": "śibir uvāca",
    "GE07mbh_01_u:088.008a": "tāṃs tvaṃ lokān pratipadyasva rājan; mayā dattān yadi neṣṭaḥ krayas te",
    "GE07mbh_01_u:088.008c": "na cāhaṃ tān pratipatsyeha dattvā; yatra gatvā tvam upāsse ha lokān",
    "GE07mbh_01_u:088.009": "yayātir uvāca",
    "GE07mbh_01_u:088.009a": "yathā tvam indrapratimaprabhāvas; te cāpy anantā naradeva lokāḥ",
    "GE07mbh_01_u:088.009c": "tathādya loke na rame 'nyadatte; tasmāc chibe nābhinandāmi dāyam",
    "GE07mbh_01_u:088.010": "aṣṭaka uvāca",
    "GE07mbh_01_u:088.010a": "na ced ekaikaśo rājaṃl lokān naḥ pratinandasi",
    "GE07mbh_01_u:088.010c": "sarve pradāya bhavate gantāro narakaṃ vayam",
    "GE07mbh_01_u:088.011": "yayātir uvāca",
    "GE07mbh_01_u:088.011a": "yad arhāya dadadhvaṃ tat santaḥ satyānṛśaṃsyataḥ",
    "GE07mbh_01_u:088.011c": "ahaṃ tu nābhidhṛṣṇomi yatkṛtaṃ na mayā purā",
    "GE07mbh_01_u:088.011d-0866_01": "alipsamānasya tu me yad uktaṃ",
    "GE07mbh_01_u:088.011d-0866_02": "na tat tathāstīha",
    "GE07mbh_01_u:088.011d-0866_03": "asya pradānasya yad etad uktaṃ",
    "GE07mbh_01_u:088.011d-0866_04": "tasyaiva dānasya phalaṃ bhaviṣyati",
    "GE07mbh_01_u:088.012": "aṣṭaka uvāca",
    "GE07mbh_01_u:088.012a": "kasyaite pratidṛśyante rathāḥ pañca hiraṇmayāḥ",
    "GE07mbh_01_u:088.012c": "uccaiḥ santaḥ prakāśante jvalanto 'gniśikhā iva vaiśaṃpāyanaḥ",
    "GE07mbh_01_u:088.012d-052x0017": "vasumanāḥ mādhavī",
    "GE07mbh_01_u:088.012d-052x0023": "vaiśaṃpāyanaḥ mādhavī",
    "GE07mbh_01_u:088.012d-052x0030": "yayātiḥ vaiśaṃpāyanaḥ",
    "GE07mbh_01_u:088.012d-052_0001": "aśvamedhe mahāyajñe svayaṃbhuvihite purā",
    "GE07mbh_01_u:088.012d-052_0002": "hayasya yāni cāṅgāni saṃnikṛtya yathākramam hotādhvaryur athodgātā brahmaṇā saha bhārata",
    "GE07mbh_01_u:088.012d-052_0004": "agnau prāsyanti vidhivat samastāḥ ṣoḍaśartvijaḥ",
    "GE07mbh_01_u:088.012d-052_0005": "dhūmagandhaṃ ca pāpiṣṭhā ye jighranti narā bhuvi",
    "GE07mbh_01_u:088.012d-052_0006": "vimuktapāpāḥ pūtās te tatkṣaṇenābhavan narāḥ etasminn antare caiva mādhavī sā tapodhanā",
    "GE07mbh_01_u:088.012d-052_0008": "mṛgacarmaparītāṅgī paridhāya mṛgatvacam",
    "GE07mbh_01_u:088.012d-052_0009": "mṛgaiḥ paricarantī sā mṛgāhāraviceṣṭitā",
    "GE07mbh_01_u:088.012d-052_0010": "yajñavāṭaṃ mṛgagaṇaiḥ praviśya bhṛśavismitā",
    "GE07mbh_01_u:088.012d-052_0011": "āghrāyantī dhūmagandhaṃ mṛgair eva cacāra sā",
    "GE07mbh_01_u:088.012d-052_0012": "yajñavāṭam aṭantī sā putrāṃs tān aparājitān",
    "GE07mbh_01_u:088.012d-052_0013": "paśyantī yajñamāhātmyaṃ mudaṃ lebhe ca mādhavī",
    "GE07mbh_01_u:088.012d-052_0014": "asaṃspṛśantaṃ vasudhāṃ yayātiṃ nāhuṣaṃ tadā diviṣṭhaṃ prāptam ājñāya vavande pitaraṃ tadā",
    "GE07mbh_01_u:088.012d-052_0016": "tadā vasumanāpṛcchan mātaraṃ vai tapasvinīm bhavatyā yat kṛtam idaṃ vandanaṃ pādayor iha",
    "GE07mbh_01_u:088.012d-052_0018": "ko 'yaṃ devopamo rājā yābhivandasi me vada śṛṇudhvaṃ sahitāḥ putrā nāhuṣo 'yaṃ pitā mama",
    "GE07mbh_01_u:088.012d-052_0020": "yayātir mama putrāṇāṃ mātāmaha iti smṛtaḥ",
    "GE07mbh_01_u:088.012d-052_0021": "pūruṃ me bhrātaraṃ rājye samāveśya divaṃ gataḥ",
    "GE07mbh_01_u:088.012d-052_0022": "kena vā kāraṇenaivam iha prāpto mahāyaśāḥ",
    "GE07mbh_01_u:088.012d-052_0023": "tasyās tad vacanaṃ śrutvā svargād bhraṣṭeti cābravīt",
    "GE07mbh_01_u:088.012d-052_0024": "sā putrasya vacaḥ śrutvā saṃbhramāviṣṭacetanā mādhavī pitaraṃ prāha dauhitraparivāritam",
    "GE07mbh_01_u:088.012d-052_0026": "tapasā nirjitāṃl lokān pratigṛhṇīṣva māmakān putrāṇām iva pautrāṇāṃ dharmād adhigataṃ dhanam",
    "GE07mbh_01_u:088.012d-052_0028": "svārtham eva vadantīha ṛṣayo dharmapāṭhakāḥ tasmād dānena tapasā cāsmākaṃ divam āvraja",
    "GE07mbh_01_u:088.012d-052_0030": "yadi dharmaphalaṃ hy etac chobhanaṃ bhavitā tava",
    "GE07mbh_01_u:088.012d-052_0031": "duhitrā caiva dauhitrais tārito 'haṃ mahātmabhiḥ",
    "GE07mbh_01_u:088.012d-052_0032": "tasmāt pavitraṃ dauhitram adya prabhṛti paitṛke",
    "GE07mbh_01_u:088.012d-052_0033": "trīṇi śrāddhe pavitrāṇi dauhitraḥ kutapas tilāḥ",
    "GE07mbh_01_u:088.012d-052_0034": "trīṇi cātra praśaṃsanti śaucam akrodham atvarām",
    "GE07mbh_01_u:088.012d-052_0035": "bhoktāraḥ pariveṣṭāraḥ śrāvitāraḥ pavitrakāḥ",
    "GE07mbh_01_u:088.012d-052_0036": "divasasyāṣṭame bhāge mandībhavati bhāskare",
    "GE07mbh_01_u:088.012d-052_0037": "sa kālaḥ kutapo nāma pitṝṇāṃ dattam akṣayam",
    "GE07mbh_01_u:088.012d-052_0038": "tilāḥ piśācād rakṣanti darbhā rakṣanti rākṣasāt",
    "GE07mbh_01_u:088.012d-052_0039": "rakṣanti śrotriyāḥ paṅktiṃ yatibhir bhuktam akṣayam",
    "GE07mbh_01_u:088.012d-052_0040": "labdhvā pātraṃ tu vidvāṃsaṃ śrotriyaṃ suvrataṃ śucim",
    "GE07mbh_01_u:088.012d-052_0041": "sa kālaḥ kālato dattaṃ nānyathā kāla iṣyate",
    "GE07mbh_01_u:088.012d-052_0042": "evam uktvā yayātis tu punaḥ provāca buddhimān",
    "GE07mbh_01_u:088.012d-052_0043": "sarve hy avabhṛthasnātās tvaradhvaṃ kāryagauravāt",
    "GE07mbh_01_u:088.013": "yayātir uvāca",
    "GE07mbh_01_u:088.013a": "yuṣmān ete hi vakṣyanti rathāḥ pañca hiraṇmayāḥ",
    "GE07mbh_01_u:088.013c": "uccaiḥ santaḥ prakāśante jvalanto 'gniśikhā iva",
    "GE07mbh_01_u:088.014": "aṣṭaka uvāca",
    "GE07mbh_01_u:088.014a": "ātiṣṭhasva rathaṃ rājan vikramasva vihāyasā",
    "GE07mbh_01_u:088.014c": "vayam apy anuyāsyāmo yadā kālo bhaviṣyati",
    "GE07mbh_01_u:088.015": "yayātir uvāca",
    "GE07mbh_01_u:088.015a": "sarvair idānīṃ gantavyaṃ sahasvargajito vayam",
    "GE07mbh_01_u:088.015c": "eṣa no virajāḥ panthā dṛśyate devasadmanaḥ",
    "GE07mbh_01_u:088.016": "vaiśaṃpāyana uvāca",
    "GE07mbh_01_u:088.016a": "te 'dhiruhya rathān sarve prayātā nṛpasattamāḥ",
    "GE07mbh_01_u:088.016c": "ākramanto divaṃ bhābhir dharmeṇāvṛtya rodasī",
    "GE07mbh_01_u:088.016d-0867_01": "aṣṭakaś ca śibiś caiva kāśeyaś ca pratardanaḥ",
    "GE07mbh_01_u:088.016d-0867_02": "aikṣvākavo vasumanāś catvāro bhūmipās tadā",
    "GE07mbh_01_u:088.016d-0867_03": "sarve tv avabhṛthasnātāḥ svargatāḥ sādhavaḥ saha",
    "GE07mbh_01_u:088.017": "aṣṭaka uvāca",
    "GE07mbh_01_u:088.017a": "ahaṃ manye pūrvam eko 'smi gantā; sakhā cendraḥ sarvathā me mahātmā",
    "GE07mbh_01_u:088.017c": "kasmād evaṃ śibir auśīnaro 'yam; eko 'tyagāt sarvavegena vāhān",
    "GE07mbh_01_u:088.018": "yayātir uvāca",
    "GE07mbh_01_u:088.018a": "adadād devayānāya yāvad vittam avindata",
    "GE07mbh_01_u:088.018c": "uśīnarasya putro 'yaṃ tasmāc chreṣṭho hi naḥ śibiḥ",
    "GE07mbh_01_u:088.019a": "dānaṃ tapaḥ satyam athāpi dharmo; hrīḥ śrīḥ kṣamā saumya tathā titikṣā",
    "GE07mbh_01_u:088.019c": "rājann etāny apratimasya rājñaḥ; śibeḥ sthitāny anṛśaṃsasya buddhyā",
    "GE07mbh_01_u:088.019e": "evaṃvṛtto hrīniṣedhaś ca yasmāt; tasmāc chibir atyagād vai rathena",
    "GE07mbh_01_u:088.020": "vaiśaṃpāyana uvāca",
    "GE07mbh_01_u:088.020a": "athāṣṭakaḥ punar evānvapṛcchan; mātāmahaṃ kautukād indrakalpam",
    "GE07mbh_01_u:088.020c": "pṛcchāmi tvāṃ nṛpate brūhi satyaṃ; kutaś ca kasyāsi sutaś ca kasya",
    "GE07mbh_01_u:088.020e": "kṛtaṃ tvayā yad dhi na tasya kartā; loke tvad anyaḥ kṣatriyo brāhmaṇo vā",
    "GE07mbh_01_u:088.021": "yayātir uvāca",
    "GE07mbh_01_u:088.021a": "yayātir asmi nahuṣasya putraḥ; pūroḥ pitā sārvabhaumas tv ihāsam",
    "GE07mbh_01_u:088.021c": "guhyam arthaṃ māmakebhyo bravīmi; mātāmaho 'haṃ bhavatāṃ prakāśaḥ",
    "GE07mbh_01_u:088.022a": "sarvām imāṃ pṛthivīṃ nirjigāya; prasthe baddhvā hy adadaṃ brāhmaṇebhyaḥ",
    "GE07mbh_01_u:088.022c": "medhyān aśvān ekaśaphān surūpāṃs; tadā devāḥ puṇyabhājo bhavanti",
    "GE07mbh_01_u:088.023a": "adām ahaṃ pṛthivīṃ brāhmaṇebhyaḥ; pūrṇām imām akhilāṃ vāhanasya",
    "GE07mbh_01_u:088.023c": "gobhiḥ suvarṇena dhanaiś ca mukhyais; tatrāsan gāḥ śatam arbudāni",
    "GE07mbh_01_u:088.024a": "satyena me dyauś ca vasuṃdharā ca; tathaivāgnir jvalate mānuṣeṣu",
    "GE07mbh_01_u:088.024c": "na me vṛthā vyāhṛtam eva vākyaṃ; satyaṃ hi santaḥ pratipūjayanti",
    "GE07mbh_01_u:088.024d-0868_01": "sādhv aṣṭaka prabravīmīha satyaṃ",
    "GE07mbh_01_u:088.024d-0868_02": "pratardanaṃ caupadaśviṃ tathaiva",
    "GE07mbh_01_u:088.024e": "sarve ca devā munayaś ca lokāḥ; satyena pūjyā iti me manogatam",
    "GE07mbh_01_u:088.025a": "yo naḥ svargajitaḥ sarvān yathāvṛttaṃ nivedayet",
    "GE07mbh_01_u:088.025c": "anasūyur dvijāgrebhyaḥ sa labhen naḥ salokatām",
    "GE07mbh_01_u:088.026": "vaiśaṃpāyana uvāca",
    "GE07mbh_01_u:088.026a": "evaṃ rājā sa mahātmā hy atīva; svair dauhitrais 'mitrasāhaḥ",
    "GE07mbh_01_u:088.026c": "tyaktvā mahīṃ paramodārakarmā; svargaṃ gataḥ karmabhir vyāpya pṛthvīm",
    "GE07mbh_01_u:088.026d-0869_01": "yataḥ sarvaṃ vistarato yathāvad",
    "GE07mbh_01_u:088.026d-0869_02": "ākhyātaṃ te caritaṃ nāhuṣasya",
    "GE07mbh_01_u:088.026d-0869_03": "vaṃśo yasya prathitaḥ kauraveyo",
    "GE07mbh_01_u:088.026d-0869_04": "yasmiñ jātas tvaṃ manujendrakarmā",
    "GE07mbh_01_u:088.026d-0869_05": "etat puṇyatamaṃ rājan yayāteś caritaṃ mahat",
    "GE07mbh_01_u:088.026d-0869_06": "yac chrutvā śrāvayitvā ca svargaṃ yātīha mānavaḥ",
    "GE07mbh_01_u:089.001": "janamejaya uvāca",
    "GE07mbh_01_u:089.001a": "bhagavañ śrotum icchāmi pūror vaṃśakarān nṛpān",
    "GE07mbh_01_u:089.001c": "yadvīryā yādṛśāś caiva yāvanto yatparākramāḥ",
    "GE07mbh_01_u:089.001d-0870_01": "putraṃ yayāteḥ prabrūhi pūruṃ dharmabhṛtāṃ varam",
    "GE07mbh_01_u:089.001d-0870_02": "ānupūrvyeṇa ye cānye pūror vaṃśavivardhanāḥ",
    "GE07mbh_01_u:089.001d-0870_03": "vistareṇa punar brūhi dauḥṣanter janamejayāt",
    "GE07mbh_01_u:089.001d-0870_04": "saṃbabhūva yathā rājā bharato dvijasattama",
    "GE07mbh_01_u:089.002a": "na hy asmiñ śīlahīno vā nirvīryo vā narādhipaḥ",
    "GE07mbh_01_u:089.002c": "prajāvirahito vāpi bhūtapūrvaḥ kadā cana",
    "GE07mbh_01_u:089.003a": "teṣāṃ prathitavṛttānāṃ rājñāṃ vijñānaśālinām",
    "GE07mbh_01_u:089.003c": "caritaṃ śrotum icchāmi vistareṇa tapodhana",
    "GE07mbh_01_u:089.004": "vaiśaṃpāyana uvāca",
    "GE07mbh_01_u:089.004a": "hanta te kathayiṣyāmi yan māṃ tvaṃ paripṛcchasi",
    "GE07mbh_01_u:089.004c": "pūror vaṃśadharān vīrāñ śakrapratimatejasaḥ",
    "GE07mbh_01_u:089.004d-0871_01": "pūrur nṛpatiśārdūlo yathaivāsya pitā nṛpaḥ",
    "GE07mbh_01_u:089.004d-0871_02": "dharmanityaḥ sthito rājye śakravīryaparākramaḥ",
    "GE07mbh_01_u:089.004d-0872_01": "bhūridraviṇavikrāntān sarvalakṣaṇapūjitān",
    "GE07mbh_01_u:089.005a": "pravīreśvararaudrāśvās trayaḥ putrā mahārathāḥ",
    "GE07mbh_01_u:089.005c": "pūroḥ pauṣṭyām ajāyanta pravīras tatra vaṃśakṛt",
    "GE07mbh_01_u:089.006a": "manasyur abhavat tasmāc chūraḥ śyenīsutaḥ prabhuḥ",
    "GE07mbh_01_u:089.006c": "pṛthivyāś caturantāyā goptā rājīvalocanaḥ",
    "GE07mbh_01_u:089.007a": "subhrūḥ saṃhanano vāgmī sauvīrītanayās trayaḥ",
    "GE07mbh_01_u:089.007c": "manasyor abhavan putrāḥ śūrāḥ sarve mahārathāḥ",
    "GE07mbh_01_u:089.007d-0873_01": "anvagbhānuprabhṛtayo miśrakeśyāṃ manasvinaḥ",
    "GE07mbh_01_u:089.007d-0874_01": "sunvantaṃ vasunābhaṃ ca garbharamyau yaśasvinau",
    "GE07mbh_01_u:089.007d-0874_02": "śūrān abhayadān rājā janayām āsa vīryavān",
    "GE07mbh_01_u:089.007d-0874_03": "yavīyān sunvataḥ putro rathaṃtaryām ajāyata",
    "GE07mbh_01_u:089.007d-0874_04": "śūraś ca dṛḍhadhanvā ca vapuṣmān sa nṛpottamaḥ",
    "GE07mbh_01_u:089.007d-0874_05": "rudrāśvaṃ pṛṣadaśvaṃ ca rathāśvaṃ ca gayaṃ manum",
    "GE07mbh_01_u:089.007d-0874_06": "yavīyāñ janayām āsa gandharvyāṃ bhīmavikramān",
    "GE07mbh_01_u:089.008a": "raudrāśvasya maheṣvāsā daśāpsarasi sūnavaḥ",
    "GE07mbh_01_u:089.008c": "yajvāno jajñire śūrāḥ prajāvanto bahuśrutāḥ",
    "GE07mbh_01_u:089.008e": "sarve sarvāstravidvāṃsaḥ sarve dharmaparāyaṇāḥ",
    "GE07mbh_01_u:089.009a": "ṛcepur atha kakṣepuḥ kṛkaṇepuś ca vīryavān",
    "GE07mbh_01_u:089.009c": "sthaṇḍilepur vanepuś ca sthalepuś ca mahārathaḥ",
    "GE07mbh_01_u:089.010a": "tejepur balavān dhīmān satyepuś cendravikramaḥ",
    "GE07mbh_01_u:089.010c": "dharmepuḥ saṃnatepuś ca daśamo devavikramaḥ",
    "GE07mbh_01_u:089.010d-0875_01": "anādhṛṣṭir abhūt teṣāṃ vidvān arcepur ekarāṭ",
    "GE07mbh_01_u:089.010d-0875_02": "ṛcepur atha vikrānto devānām iva vāsavaḥ",
    "GE07mbh_01_u:089.010e": "anādhṛṣṭisutās tāta rājasūyāśvamedhinaḥ",
    "GE07mbh_01_u:089.011a": "matināras tato rājā vidvāṃś carceputo 'bhavat",
    "GE07mbh_01_u:089.011c": "matinārasutā rājaṃś catvāro 'mitavikramāḥ",
    "GE07mbh_01_u:089.011e": "taṃsur mahān atiratho druhyuś cāpratimadyutiḥ",
    "GE07mbh_01_u:089.011f-0876_01": "etān vai suṣuve sādhvī antinārād yaśasvinī",
    "GE07mbh_01_u:089.012a": "teṣāṃ taṃsur mahāvīryaḥ pauravaṃ vaṃśam udvahan",
    "GE07mbh_01_u:089.012c": "ājahāra yaśo dīptaṃ jigāya ca vasuṃdharām",
    "GE07mbh_01_u:089.013a": "ilinaṃ tu sutaṃ taṃsur janayām āsa vīryavān",
    "GE07mbh_01_u:089.013c": "so 'pi kṛtsnām imāṃ bhūmiṃ vijigye jayatāṃ varaḥ",
    "GE07mbh_01_u:089.014a": "rathaṃtaryāṃ sutān pañca pañcabhūtopamāṃs tataḥ",
    "GE07mbh_01_u:089.014c": "ilino janayām āsa duḥṣantaprabhṛtīn nṛpa",
    "GE07mbh_01_u:089.015a": "duḥṣantaṃ śūrabhīmau ca prapūrvaṃ vasum eva ca",
    "GE07mbh_01_u:089.015c": "teṣāṃ jyeṣṭho 'bhavad rājā duḥṣanto janamejaya",
    "GE07mbh_01_u:089.016a": "duḥṣantād bharato jajñe vidvāñ śākuntalo nṛpaḥ",
    "GE07mbh_01_u:089.016b-0877_01": "duḥṣantāl lakṣmaṇāyāṃ tu jajñe vai janamejayaḥ",
    "GE07mbh_01_u:089.016b-0877_02": "śakuntalāyāṃ bharato dauḥṣantir abhavat sutaḥ",
    "GE07mbh_01_u:089.016c": "tasmād bharatavaṃśasya vipratasthe mahad yaśaḥ",
    "GE07mbh_01_u:089.016d-0878_01": "so 'śvamedhaśatair īje yamunām anu tīragaḥ",
    "GE07mbh_01_u:089.016d-0878_02": "triṃśatā ca sarasvatyāṃ gaṅgām anu catuḥśataiḥ",
    "GE07mbh_01_u:089.016d-0878_03": "dauḥṣantir bharato yajñair īje śākuntalo nṛpaḥ",
    "GE07mbh_01_u:089.017a": "bharatas tisṛṣu strīṣu nava putrān ajījanat",
    "GE07mbh_01_u:089.017c": "nābhyanandanta tān rājā nānurūpā mamety uta",
    "GE07mbh_01_u:089.017d-0879_01": "tatas tān mātaraḥ kruddhāḥ putrān ninyur yamakṣayam",
    "GE07mbh_01_u:089.018a": "tato mahadbhiḥ kratubhir ījāno bharatas tadā",
    "GE07mbh_01_u:089.018c": "lebhe putraṃ bharadvājād bhumanyuṃ nāma bhārata",
    "GE07mbh_01_u:089.018d-0880_01": "dharme praṇihitātmānaṃ matvā taṃ puruṣottamam",
    "GE07mbh_01_u:089.019a": "tataḥ putriṇam ātmānaṃ jñātvā pauravanandanaḥ",
    "GE07mbh_01_u:089.019c": "bhumanyuṃ bharataśreṣṭha yauvarājye 'bhyaṣecayat",
    "GE07mbh_01_u:089.020a": "tatas tasya mahīndrasya vitathaḥ putrako 'bhavat",
    "GE07mbh_01_u:089.020c": "tataḥ sa vitatho nāma bhumanyor abhavat sutaḥ",
    "GE07mbh_01_u:089.021a": "suhotraś ca suhotā ca suhaviḥ suyajus tathā",
    "GE07mbh_01_u:089.021c": "puṣkariṇyām ṛcīkasya bhumanyor abhavan sutāḥ",
    "GE07mbh_01_u:089.021d-0881_01": "catvāro bhārate vaṃśe suhotras tatra vaṃśabhāk",
    "GE07mbh_01_u:089.022a": "teṣāṃ jyeṣṭhaḥ suhotras tu rājyam āpa mahīkṣitām",
    "GE07mbh_01_u:089.022c": "rājasūyāśvamedhādyaiḥ so 'yajad bahubhiḥ savaiḥ",
    "GE07mbh_01_u:089.023a": "suhotraḥ pṛthivīṃ sarvāṃ bubhuje sāgarāmbarām",
    "GE07mbh_01_u:089.023c": "pūrṇāṃ hastigavāśvasya bahuratnasamākulām",
    "GE07mbh_01_u:089.024a": "mamajjeva mahī tasya bhūribhārāvapīḍitā",
    "GE07mbh_01_u:089.024c": "hastyaśvarathasaṃpūrṇā manuṣyakalilā bhṛśam",
    "GE07mbh_01_u:089.025a": "suhotre rājani tadā dharmataḥ śāsati prajāḥ",
    "GE07mbh_01_u:089.025c": "caityayūpāṅkitā cāsīd bhūmiḥ śatasahasraśaḥ",
    "GE07mbh_01_u:089.025e": "pravṛddhajanasasyā ca sahadevā vyarocata",
    "GE07mbh_01_u:089.026a": "aikṣvākī janayām āsa suhotrāt pṛthivīpateḥ",
    "GE07mbh_01_u:089.026c": "ajamīḍhaṃ sumīḍhaṃ ca purumīḍhaṃ ca bhārata",
    "GE07mbh_01_u:089.026d-0882_01": "ajamīḍhas tu rājendra dharmanityo yaśassu ca",
    "GE07mbh_01_u:089.027a": "ajamīḍho varas teṣāṃ tasmin vaṃśaḥ pratiṣṭhitaḥ",
    "GE07mbh_01_u:089.027b-0883_01": "aikṣvākyāṃ janayad rājñām ajamīḍho yaśasvinaḥ",
    "GE07mbh_01_u:089.027c": "ṣaṭ putrān so 'py ajanayat tisṛṣu strīṣu bhārata",
    "GE07mbh_01_u:089.028a": "ṛkṣaṃ dhūminy atho nīlī duḥṣantaparameṣṭhinau",
    "GE07mbh_01_u:089.028c": "keśiny ajanayaj jahnum ubhau ca janarūpiṇau",
    "GE07mbh_01_u:089.028d-0884_01": "viduḥ saṃvaraṇaṃ śūram ṛkṣād rāthaṃtarīsutam",
    "GE07mbh_01_u:089.029a": "tatheme sarvapāñcālā",
    "GE07mbh_01_u:089.029c": "anvayāḥ kuśikā rājañ jahnor amitatejasaḥ",
    "GE07mbh_01_u:089.030a": "janarūpiṇayor jyeṣṭham ṛkṣam āhur janādhipam",
    "GE07mbh_01_u:089.030c": "ṛkṣāt saṃvaraṇo jajñe rājan vaṃśakaras tava",
    "GE07mbh_01_u:089.031a": "ārkṣe saṃvaraṇe rājan praśāsati vasuṃdharām",
    "GE07mbh_01_u:089.031c": "saṃkṣayaḥ sumahān āsīt prajānām iti śuśrumaḥ",
    "GE07mbh_01_u:089.032a": "vyaśīryata tato rāṣṭraṃ kṣayair nānāvidhais tathā",
    "GE07mbh_01_u:089.032c": "kṣunmṛtyubhyām anāvṛṣṭyā vyādhibhiś ca samāhatam",
    "GE07mbh_01_u:089.032d-0885_01": "anvakīryanta bharatāḥ sapatnaiś ca mahābalaiḥ",
    "GE07mbh_01_u:089.032e": "abhyaghnan bhāratāṃś caiva sapatnānāṃ balāni ca",
    "GE07mbh_01_u:089.033a": "cālayan vasudhāṃ caiva balena caturaṅgiṇā",
    "GE07mbh_01_u:089.033c": "abhyayāt taṃ ca pāñcālyo vijitya tarasā mahīm",
    "GE07mbh_01_u:089.033e": "akṣauhiṇībhir daśabhiḥ sa enaṃ samare 'jayat",
    "GE07mbh_01_u:089.034a": "tataḥ sadāraḥ sāmātyaḥ saputraḥ sasuhṛjjanaḥ",
    "GE07mbh_01_u:089.034c": "rājā saṃvaraṇas tasmāt palāyata mahābhayāt",
    "GE07mbh_01_u:089.034d-0886_01": "te pratīcīṃ parābhūtāḥ prapannā bhāratā diśam",
    "GE07mbh_01_u:089.035a": "sindhor nadasya mahato nikuñje nyavasat tadā",
    "GE07mbh_01_u:089.035c": "nadīviṣayaparyante parvatasya samīpataḥ",
    "GE07mbh_01_u:089.035e": "tatrāvasan bahūn kālān bhāratā durgamāśritāḥ",
    "GE07mbh_01_u:089.036a": "teṣāṃ nivasatāṃ tatra sahasraṃ parivatsarān",
    "GE07mbh_01_u:089.036c": "athābhyagacchad bharatān vasiṣṭho bhagavān ṛṣiḥ",
    "GE07mbh_01_u:089.037a": "tam āgataṃ prayatnena pratyudgamyābhivādya ca",
    "GE07mbh_01_u:089.037c": "arghyam abhyāharaṃs tasmai te sarve bhāratās tadā",
    "GE07mbh_01_u:089.037e": "nivedya sarvam ṛṣaye satkāreṇa suvarcase",
    "GE07mbh_01_u:089.038a": "taṃ samām aṣṭamīm uṣṭaṃ rājā vavre svayaṃ tadā",
    "GE07mbh_01_u:089.038c": "purohito bhavān no 'stu rājyāya prayatāmahe",
    "GE07mbh_01_u:089.038e": "om ity evaṃ vasiṣṭho 'pi bhāratān pratyapadyata",
    "GE07mbh_01_u:089.039a": "athābhyaṣiñcat sāmrājye sarvakṣatrasya pauravam",
    "GE07mbh_01_u:089.039c": "viṣāṇabhūtaṃ sarvasyāṃ pṛthivyām iti naḥ śrutam",
    "GE07mbh_01_u:089.040a": "bharatādhyuṣitaṃ pūrvaṃ so 'dhyatiṣṭhat purottamam",
    "GE07mbh_01_u:089.040c": "punar balibhṛtaś caiva cakre sarvamahīkṣitaḥ",
    "GE07mbh_01_u:089.041a": "tataḥ sa pṛthivīṃ prāpya punar īje mahābalaḥ",
    "GE07mbh_01_u:089.041c": "ājamīḍho mahāyajñair bahubhir bhūridakṣiṇaiḥ",
    "GE07mbh_01_u:089.042a": "tataḥ saṃvaraṇāt saurī suṣuve tapatī kurum",
    "GE07mbh_01_u:089.042c": "rājatve taṃ prajāḥ sarvā dharmajña iti vavrire",
    "GE07mbh_01_u:089.042d-0887_01": "mahimnā tasya kuravo lebhire pratyayaṃ bhṛśam",
    "GE07mbh_01_u:089.043a": "tasya nāmnābhivikhyātaṃ pṛthivyāṃ kurujāṅgalam",
    "GE07mbh_01_u:089.043c": "kurukṣetraṃ sa tapasā puṇyaṃ cakre mahātapāḥ",
    "GE07mbh_01_u:089.044a": "aśvavantam abhiṣvantaṃ tathā citrarathaṃ munim",
    "GE07mbh_01_u:089.044c": "janamejayaṃ ca vikhyātaṃ putrāṃś cāsyānuśuśrumaḥ",
    "GE07mbh_01_u:089.044e": "pañcaitān vāhinī putrān vyajāyata manasvinī",
    "GE07mbh_01_u:089.045a": "abhiṣvataḥ parikṣit tu śabalāśvaś ca vīryavān",
    "GE07mbh_01_u:089.045c": "abhirājo virājaś ca śalmalaś ca mahābalaḥ",
    "GE07mbh_01_u:089.046a": "uccaiḥśravā bhadrakāro jitāriś cāṣṭamaḥ smṛtaḥ",
    "GE07mbh_01_u:089.046b-0888_01": "śabalāśvādayaḥ sapta tathaivānye mahābalāḥ",
    "GE07mbh_01_u:089.046c": "eteṣām anvavāye tu khyātās te karmajair guṇaiḥ",
    "GE07mbh_01_u:089.047a": "janamejayādayaḥ sapta tathaivānye mahābalāḥ",
    "GE07mbh_01_u:089.047c": "parikṣito 'bhavan putrāḥ sarve dharmārthakovidāḥ",
    "GE07mbh_01_u:089.048a": "kakṣasenograsenau ca citrasenaś ca vīryavān",
    "GE07mbh_01_u:089.048c": "indrasenaḥ suṣeṇaś ca bhīmasenaś ca nāmataḥ",
    "GE07mbh_01_u:089.048d-0889_01": "aśvasenaś ca balavān kīrtitāḥ sapta nāmataḥ",
    "GE07mbh_01_u:089.049a": "janamejayasya tanayā bhuvi khyātā mahābalāḥ",
    "GE07mbh_01_u:089.049c": "dhṛtarāṣṭraḥ prathamajaḥ pāṇḍur bāhlīka eva ca",
    "GE07mbh_01_u:089.050a": "niṣadhaś ca mahātejās tathā jāmbūnado balī",
    "GE07mbh_01_u:089.050c": "kuṇḍodaraḥ padātiś ca vasātiś cāṣṭamaḥ smṛtaḥ",
    "GE07mbh_01_u:089.050e": "sarve dharmārthakuśalāḥ sarve bhūtahite ratāḥ",
    "GE07mbh_01_u:089.051a": "dhṛtarāṣṭro 'tha rājāsīt tasya putro 'tha kuṇḍikaḥ",
    "GE07mbh_01_u:089.051c": "hastī vitarkaḥ krāthaś ca kuṇḍalaś cāpi pañcamaḥ",
    "GE07mbh_01_u:089.051d-0890_01": "bhīmasenān maheṣvāsaḥ pratīpaḥ samapadyata",
    "GE07mbh_01_u:089.051d-0891_01": "atirājaś ca nahuṣas tathā śakrapuraṃjayau",
    "GE07mbh_01_u:089.051d-0891_02": "tato dharmabhṛtāṃ śreṣṭhaḥ paryaśravasa ucyate",
    "GE07mbh_01_u:089.051d-0891_03": "ṛṣiṃ puṇyakṛtāṃ śreṣṭhaṃ tam eva paramaṃ viduḥ",
    "GE07mbh_01_u:089.051d-0892_01": "dhārtarāṣṭrasutān āhus trīn etān prathitān bhuvi",
    "GE07mbh_01_u:089.051d-0892_02": "pratīpaṃ dharmanetraṃ ca sunetraṃ caiva bhārata",
    "GE07mbh_01_u:089.051d-0892_03": "pratīpaḥ prathitas teṣāṃ babhūvāpratimo bhuvi",
    "GE07mbh_01_u:089.051e": "haviḥśravās tathendrābhaḥ sumanyuś cāparājitaḥ",
    "GE07mbh_01_u:089.052a": "pratīpasya trayaḥ putrā jajñire bharatarṣabha",
    "GE07mbh_01_u:089.052c": "devāpiḥ śaṃtanuś caiva bāhlīkaś ca mahārathaḥ",
    "GE07mbh_01_u:089.053a": "devāpis tu pravavrāja teṣāṃ dharmaparīpsayā",
    "GE07mbh_01_u:089.053c": "śaṃtanuś ca mahīṃ lebhe bāhlīkaś ca mahārathaḥ",
    "GE07mbh_01_u:089.054a": "bharatasyānvaye jātāḥ sattvavanto mahārathāḥ",
    "GE07mbh_01_u:089.054c": "devarṣikalpā nṛpate bahavo rājasattamāḥ",
    "GE07mbh_01_u:089.055a": "evaṃvidhāś cāpy apare devakalpā mahārathāḥ",
    "GE07mbh_01_u:089.055c": "jātā manor anvavāye",
    "GE07mbh_01_u:089.055d-0893_01": "bharatasya mahat karma prathitaṃ sarvarājasu",
    "GE07mbh_01_u:089.055d-0893_02": "aśvamedhasahasreṇa rājasūyaśatena ca",
    "GE07mbh_01_u:089.055d-0893_03": "iṣṭavān sa mahārāja dauḥṣantir bharataḥ purā",
    "GE07mbh_01_u:089.055d-0893_04": "cakravartir adīnātmā jetā yuddhe 'jitaḥ paraiḥ",
    "GE07mbh_01_u:089.055d-0894_01": "gaṅgātīraṃ samāgamya dīkṣito janamejaya",
    "GE07mbh_01_u:089.055d-0894_02": "aśvamedhasahasrāṇi vājapeyaśatāni ca",
    "GE07mbh_01_u:089.055d-0894_03": "punar īje mahāyajñaiḥ samāptavaradakṣiṇaiḥ",
    "GE07mbh_01_u:089.055d-0894_04": "agniṣṭomātirātrāṇām ukthānāṃ somavat punaḥ",
    "GE07mbh_01_u:089.055d-0894_05": "vājapeyeṣṭisatrāṇāṃ sahasraiś ca susaṃbhṛtaiḥ",
    "GE07mbh_01_u:089.055d-0894_06": "iṣṭvā śākuntalo rājā tarpayitvā dvijān dhanaiḥ",
    "GE07mbh_01_u:089.055d-0894_07": "punaḥ sahasraṃ padmānāṃ kaṇvāya bharato dadau",
    "GE07mbh_01_u:089.055d-0894_08": "jāmbūnadasya śuddhasya kanakasya mahāyaśāḥ",
    "GE07mbh_01_u:089.055d-0894_09": "yasya yūpāḥ śatavyāmāḥ pariṇāhe 'tha kāñcanāḥ",
    "GE07mbh_01_u:089.055d-0894_10": "sahasravyāmam udvṛddhāḥ sendrair devaiḥ samucchritāḥ",
    "GE07mbh_01_u:089.055d-0894_11": "svalaṃkṛtā bhrājamānāḥ sarvaratnair manoramaiḥ",
    "GE07mbh_01_u:089.055d-0894_12": "hiraṇyaṃ dviradān aśvān mahiṣoṣṭrān ajāvikān",
    "GE07mbh_01_u:089.055d-0894_13": "dāsīdāsaṃ dhanaṃ dhānyaṃ savatsā gāḥ payasvinīḥ",
    "GE07mbh_01_u:089.055d-0894_14": "bhūmiṃ yūpasahasrāṅkāṃ kaṇvāya bahudakṣiṇām",
    "GE07mbh_01_u:089.055d-0894_15": "bahūnāṃ brahmakalpānāṃ dhanaṃ dattvā kratūn bahūn",
    "GE07mbh_01_u:089.055d-0894_16": "grāmān gṛhāṇi kṣetrāṇi koṭiśo 'yutaśas tathā",
    "GE07mbh_01_u:089.055d-0895_01": "kṛtvā paitāmahe loke vāsaṃ cakre mahārathaḥ",
    "GE07mbh_01_u:090.001": "janamejaya uvāca",
    "GE07mbh_01_u:090.001a": "śrutas tvatto mayā vipra pūrveṣāṃ saṃbhavo mahān",
    "GE07mbh_01_u:090.001c": "udārāś cāpi vaṃśe 'smin rājāno me pariśrutāḥ",
    "GE07mbh_01_u:090.002a": "kiṃ tu laghvarthasaṃyuktaṃ priyākhyānaṃ na mām ati",
    "GE07mbh_01_u:090.002c": "prīṇāty ato bhavān bhūyo vistareṇa bravītu me",
    "GE07mbh_01_u:090.003a": "etām eva kathāṃ divyām ā prajāpatito manoḥ",
    "GE07mbh_01_u:090.003c": "teṣām ājananaṃ puṇyaṃ kasya na prītim āvahet",
    "GE07mbh_01_u:090.004a": "saddharmaguṇamāhātmyair abhivardhitam uttamam",
    "GE07mbh_01_u:090.004c": "viṣṭabhya lokāṃs trīn eṣāṃ yaśaḥ sphītam avasthitam",
    "GE07mbh_01_u:090.005a": "guṇaprabhāvavīryaujaḥsattvotsāhavatām aham",
    "GE07mbh_01_u:090.005c": "na tṛpyāmi kathāṃ śṛṇvann amṛtāsvādasaṃmitām",
    "GE07mbh_01_u:090.006": "vaiśaṃpāyana uvāca",
    "GE07mbh_01_u:090.006a": "śṛṇu rājan purā samyaṅ mayā dvaipāyanāc chrutam",
    "GE07mbh_01_u:090.006c": "procyamānam idaṃ kṛtsnaṃ svavaṃśajananaṃ śubham",
    "GE07mbh_01_u:090.006d-0896_01": "pūror vaṃśam ahaṃ dhanyaṃ rājñām amitatejasām",
    "GE07mbh_01_u:090.006d-0896_02": "pravakṣyāmi pitṝṇāṃ te teṣāṃ nāmāni me śṛṇu",
    "GE07mbh_01_u:090.007-0897_01": "avyaktaprabhavo brahmā śāśvato nitya (!) avyayaḥ",
    "GE07mbh_01_u:090.007-0897_02": "tasmān marīciḥ saṃjajñe dakṣaś caiva prajāpatiḥ",
    "GE07mbh_01_u:090.007-0897_03": "marīceḥ kaśyapaḥ putro dakṣasya duhitāditiḥ dakṣasyāditiḥ",
    "GE07mbh_01_u:090.007B": "aditer vivasvān",
    "GE07mbh_01_u:090.007C": "vivasvato manuḥ",
    "GE07mbh_01_u:090.007D": "manor ilā",
    "GE07mbh_01_u:090.007E": "ilāyāḥ purūravāḥ",
    "GE07mbh_01_u:090.007F": "purūravasa āyuḥ",
    "GE07mbh_01_u:090.007G": "āyuṣo nahuṣaḥ",
    "GE07mbh_01_u:090.007H": "nahuṣasya yayātiḥ",
    "GE07mbh_01_u:090.007H-0898_01": "aṅguṣṭhād dakṣam asṛjac cakṣurbhyāṃ ca marīcinam",
    "GE07mbh_01_u:090.008A": "yayāter dve bhārye babhūvatuḥ",
    "GE07mbh_01_u:090.008B": "uśanaso duhitā devayānī vṛṣaparvaṇaś ca duhitā śarmiṣṭhā nāma",
    "GE07mbh_01_u:090.008C": "atrānuvaṃśo bhavati",
    "GE07mbh_01_u:090.009a": "yaduṃ ca turvasuṃ caiva devayānī vyajāyata",
    "GE07mbh_01_u:090.009c": "druhyuṃ cānuṃ ca pūruṃ ca śarmiṣṭhā vārṣaparvaṇī",
    "GE07mbh_01_u:090.010A": "tatra yador yādavāḥ",
    "GE07mbh_01_u:090.010B": "pūroḥ pauravāḥ",
    "GE07mbh_01_u:090.011A": "pūror bhāryā kausalyā nāma",
    "GE07mbh_01_u:090.011B": "tasyām asya jajñe janamejayo nāma",
    "GE07mbh_01_u:090.011C": "yas trīn aśvamedhān ājahāra",
    "GE07mbh_01_u:090.011D": "viśvajitā ceṣṭvā vanaṃ praviveśa",
    "GE07mbh_01_u:090.012A": "janamejayaḥ khalv anantāṃ nāmopayeme mādhavīm",
    "GE07mbh_01_u:090.012B": "tasyām asya jajñe",
    "GE07mbh_01_u:090.012C": "yaḥ prācīṃ diśaṃ jigāya yāvat sūryodayāt",
    "GE07mbh_01_u:090.012D": "tatas tasya prācinvatvam",
    "GE07mbh_01_u:090.013A": "prācinvān khalv aśmakīm upayeme",
    "GE07mbh_01_u:090.013B": "tasyām asya jajñe saṃyātiḥ",
    "GE07mbh_01_u:090.014A": "saṃyātiḥ khalu dṛṣadvato duhitaraṃ varāṅgīṃ nāmopayeme",
    "GE07mbh_01_u:090.014B": "tasyām asya jajñe ahaṃpātiḥ",
    "GE07mbh_01_u:090.015A": "ahaṃpātis tu khalu kṛtavīryaduhitaram upayeme bhānumatīṃ nāma",
    "GE07mbh_01_u:090.015B": "tasyām asya jajñe sārvabhaumaḥ",
    "GE07mbh_01_u:090.016A": "sārvabhaumaḥ khalu jitvājahāra kaikeyīṃ sunandāṃ nāma",
    "GE07mbh_01_u:090.016B": "tasyām asya jajñe jayatsenaḥ",
    "GE07mbh_01_u:090.017A": "jayatsenaḥ khalu vaidarbhīm upayeme suṣuvāṃ nāma",
    "GE07mbh_01_u:090.017B": "tasyām asya jajñe arācīnaḥ",
    "GE07mbh_01_u:090.018A": "arācīno 'pi vaidarbhīm evāparām upayeme maryādāṃ nāma",
    "GE07mbh_01_u:090.018B": "tasyām asya jajñe mahābhaumaḥ",
    "GE07mbh_01_u:090.018B-0899_01": "tasyām asya jajñe arihaḥ | arihaḥ khalvāṅgīm upayeme |",
    "GE07mbh_01_u:090.019A": "mahābhaumaḥ khalu prāsenajitīm upayeme suyajñāṃ nāma",
    "GE07mbh_01_u:090.019B": "tasyām asya jajñe ayutanāyī",
    "GE07mbh_01_u:090.019C": "yaḥ puruṣamedhānām ayutam ānayat",
    "GE07mbh_01_u:090.019D": "tad asyāyutanāyitvam",
    "GE07mbh_01_u:090.020A": "ayutanāyī khalu pṛthuśravaso duhitaram upayeme bhāsāṃ nāma",
    "GE07mbh_01_u:090.020B": "tasyām asya jajñe akrodhanaḥ",
    "GE07mbh_01_u:090.021A": "akrodhanaḥ khalu kāliṅgīṃ karaṇḍuṃ nāmopayeme",
    "GE07mbh_01_u:090.021B": "tasyām asya jajñe",
    "GE07mbh_01_u:090.022A": "devātithiḥ khalu vaidehīm upayeme maryādāṃ nāma",
    "GE07mbh_01_u:090.022B": "tasyām asya jajñe ṛcaḥ",
    "GE07mbh_01_u:090.023A": "ṛcaḥ khalv āṅgeyīm upayeme sudevāṃ nāma",
    "GE07mbh_01_u:090.023B": "tasyāṃ putram ajanayad ṛkṣam",
    "GE07mbh_01_u:090.024A": "ṛkṣaḥ khalu takṣakaduhitaram upayeme jvālāṃ nāma",
    "GE07mbh_01_u:090.024B": "tasyāṃ putraṃ matināraṃ nāmotpādayām āsa",
    "GE07mbh_01_u:090.025A": "matināraḥ khalu sarasvatyāṃ dvādaśavārṣikaṃ satram ājahāra",
    "GE07mbh_01_u:090.026A": "nivṛtte ca satre sarasvaty abhigamya taṃ bhartāraṃ varayām āsa",
    "GE07mbh_01_u:090.026B": "tasyāṃ putram ajanayat taṃsuṃ nāma",
    "GE07mbh_01_u:090.027A": "atrānuvaṃśo bhavati",
    "GE07mbh_01_u:090.028a": "taṃsuṃ sarasvatī putraṃ matinārād ajījanat",
    "GE07mbh_01_u:090.028c": "ilinaṃ janayām āsa kālindyāṃ taṃsur ātmajam",
    "GE07mbh_01_u:090.029A": "ilinas tu rathaṃtaryāṃ duḥṣantādyān pañca putrān ajanayat",
    "GE07mbh_01_u:090.029A-0900_01": "janamejayam utpādayām āsa | janamejayas tu khalu lakṣmaṇāṃ",
    "GE07mbh_01_u:090.029A-0900_02": "nāma bhāgīrathīm upayeme | tasyāṃ",
    "GE07mbh_01_u:090.029A-0901_01": "duḥṣantas tu khalu lakṣaṇāṃ nāma bhāgīrathīm upayeme |",
    "GE07mbh_01_u:090.029A-0901_02": "tasyām asya jajñe janamejayaḥ |",
    "GE07mbh_01_u:090.030A": "duḥṣantaḥ khalu viśvāmitraduhitaraṃ śakuntalāṃ nāmopayeme",
    "GE07mbh_01_u:090.030B": "tasyām asya jajñe bharataḥ",
    "GE07mbh_01_u:090.030C": "tatra ślokau bhavataḥ",
    "GE07mbh_01_u:090.031a": "mātā bhastrā pituḥ putro yena jātaḥ sa eva saḥ",
    "GE07mbh_01_u:090.031c": "bharasva putraṃ duḥṣanta māvamaṃsthāḥ śakuntalām",
    "GE07mbh_01_u:090.032a": "retodhāḥ putra unnayati naradeva yamakṣayāt",
    "GE07mbh_01_u:090.032c": "tvaṃ cāsya dhātā garbhasya satyam āha śakuntalā",
    "GE07mbh_01_u:090.033A": "tato 'sya bharatatvam",
    "GE07mbh_01_u:090.034A": "bharataḥ khalu kāśeyīm upayeme sārvasenīṃ sunandāṃ nāma",
    "GE07mbh_01_u:090.034B": "tasyām asya jajñe bhumanyuḥ",
    "GE07mbh_01_u:090.035A": "bhumanyuḥ khalu dāśārhīm upayeme jayāṃ nāma",
    "GE07mbh_01_u:090.035B": "tasyām asya jajñe suhotraḥ",
    "GE07mbh_01_u:090.036A": "suhotraḥ khalv ikṣvākukanyām upayeme suvarṇāṃ nāma",
    "GE07mbh_01_u:090.036B": "tasyām asya jajñe hastī",
    "GE07mbh_01_u:090.036C": "ya idaṃ hāstinapuraṃ māpayām āsa",
    "GE07mbh_01_u:090.036D": "etad asya hāstinapuratvam",
    "GE07mbh_01_u:090.037A": "hastī khalu traigartīm upayeme yaśodharāṃ nāma",
    "GE07mbh_01_u:090.037B": "tasyām asya jajñe vikuṇṭhanaḥ",
    "GE07mbh_01_u:090.038A": "vikuṇṭhanaḥ khalu dāśārhīm upayeme sudevāṃ nāma",
    "GE07mbh_01_u:090.038B": "tasyām asya jajñe 'jamīḍhaḥ",
    "GE07mbh_01_u:090.039A": "ajamīḍhasya caturviṃśaṃ putraśataṃ babhūva kaikeyyāṃ nāgāyāṃ gāndhāryāṃ vimalāyām ṛkṣāyāṃ ceti",
    "GE07mbh_01_u:090.039B": "pṛthak pṛthag vaṃśakarā nṛpatayaḥ",
    "GE07mbh_01_u:090.039C": "tatra vaṃśakaraḥ saṃvaraṇaḥ",
    "GE07mbh_01_u:090.040A": "saṃvaraṇaḥ khalu vaivasvatīṃ tapatīṃ nāmopayeme",
    "GE07mbh_01_u:090.040B": "tasyām asya jajñe",
    "GE07mbh_01_u:090.041A": "kuruḥ khalu dāśārhīm upayeme śubhāṅgīṃ nāma",
    "GE07mbh_01_u:090.041B": "tasyām asya jajñe viḍūrathaḥ",
    "GE07mbh_01_u:090.042A": "viḍūrathas tu māgadhīm upayeme saṃpriyāṃ nāma",
    "GE07mbh_01_u:090.042B": "tasyām asya jajñe 'rugvān nāma",
    "GE07mbh_01_u:090.043A": "arugvān khalu māgadhīm upayeme 'mṛtāṃ nāma",
    "GE07mbh_01_u:090.043B": "tasyām asya jajñe parikṣit",
    "GE07mbh_01_u:090.044A": "parikṣit khalu bāhudām upayeme suyaśāṃ nāma",
    "GE07mbh_01_u:090.044B": "tasyām asya jajñe bhīmasenaḥ",
    "GE07mbh_01_u:090.045A": "bhīmasenaḥ khalu kaikeyīm upayeme sukumārīṃ nāma",
    "GE07mbh_01_u:090.045B": "tasyām asya jajñe paryaśravāḥ",
    "GE07mbh_01_u:090.045C": "yam āhuḥ pratīpaṃ nāma",
    "GE07mbh_01_u:090.046A": "pratīpaḥ khalu śaibyām upayeme sunandāṃ nāma",
    "GE07mbh_01_u:090.046B": "tasyāṃ putrān utpādayām āsa devāpiṃ śaṃtanuṃ bāhlīkaṃ ceti",
    "GE07mbh_01_u:090.047A": "devāpiḥ khalu bāla evāraṇyaṃ praviveśa",
    "GE07mbh_01_u:090.047B": "śaṃtanus tu mahīpālo 'bhavat",
    "GE07mbh_01_u:090.047C": "atrānuvaṃśo bhavati",
    "GE07mbh_01_u:090.048a": "yaṃ yaṃ karābhyāṃ spṛśati jīrṇaṃ sa sukham aśnute",
    "GE07mbh_01_u:090.048c": "punar yuvā ca bhavati tasmāt taṃ śaṃtanuṃ viduḥ",
    "GE07mbh_01_u:090.049A": "tad asya śaṃtanutvam",
    "GE07mbh_01_u:090.050A": "śaṃtanuḥ khalu gaṅgāṃ bhāgīrathīm upayeme",
    "GE07mbh_01_u:090.050B": "tasyām asya jajñe devavrataḥ",
    "GE07mbh_01_u:090.050C": "yam āhur bhīṣma iti",
    "GE07mbh_01_u:090.051A": "bhīṣmaḥ khalu pituḥ priyacikīrṣayā satyavatīm udavahan mātaram",
    "GE07mbh_01_u:090.051B": "yām āhur gandhakālīti",
    "GE07mbh_01_u:090.052A": "tasyāṃ kānīno garbhaḥ parāśarād dvaipāyanaḥ",
    "GE07mbh_01_u:090.052B": "tasyām eva śaṃtanor dvau putrau babhūvatuḥ",
    "GE07mbh_01_u:090.052C": "citrāṅgado vicitravīryaś ca",
    "GE07mbh_01_u:090.053A": "tayor aprāptayauvana eva citrāṅgado gandharveṇa hataḥ",
    "GE07mbh_01_u:090.053B": "vicitravīryas tu rājā samabhavat",
    "GE07mbh_01_u:090.054A": "vicitravīryaḥ khalu kausalyātmaje 'mbikāmbālike kāśirājaduhitarāv upayeme",
    "GE07mbh_01_u:090.055A": "vicitravīryas tv anapatya eva videhatvaṃ prāptaḥ",
    "GE07mbh_01_u:090.056A": "tataḥ satyavatī cintayām āsa",
    "GE07mbh_01_u:090.056B": "dauḥṣanto vaṃśa ucchidyate iti",
    "GE07mbh_01_u:090.057A": "sā dvaipāyanam ṛṣiṃ cintayām āsa",
    "GE07mbh_01_u:090.058A": "sa tasyāḥ purataḥ sthitaḥ kiṃ",
    "GE07mbh_01_u:090.059A": "sā",
    "GE07mbh_01_u:090.059": "tam uvāca",
    "GE07mbh_01_u:090.059B": "bhrātā tavānapatya eva svaryāto vicitravīryaḥ",
    "GE07mbh_01_u:090.059C": "sādhv apatyaṃ tasyotpādayeti",
    "GE07mbh_01_u:090.060A": "sa param ity uktvā trīn putrān utpādayām āsa dhṛtarāṣṭraṃ pāṇḍuṃ viduraṃ ceti",
    "GE07mbh_01_u:090.061A": "tatra dhṛtarāṣṭrasya rājñaḥ putraśataṃ babhūva gāndhāryāṃ varadānād dvaipāyanasya",
    "GE07mbh_01_u:090.062A": "teṣāṃ dhṛtarāṣṭrasya putrāṇāṃ catvāraḥ pradhānā babhūvur duryodhano duḥśāsano vikarṇaś citrasena iti",
    "GE07mbh_01_u:090.063A": "pāṇḍos tu dve bhārye babhūvatuḥ kuntī mādrī cety ubhe strīratne",
    "GE07mbh_01_u:090.064A": "atha pāṇḍur mṛgayāṃ caran maithunagatam ṛṣim apaśyan mṛgyāṃ vartamānam",
    "GE07mbh_01_u:090.064B": "tathaivāplutam anāsāditakāmarasam atṛptaṃ bāṇenābhijaghāna",
    "GE07mbh_01_u:090.065A": "sa bāṇaviddha uvāca pāṇḍum",
    "GE07mbh_01_u:090.065B": "caratā dharmam imaṃ yena tvayābhijñena kāmarasasyāham anavāptakāmaraso 'bhihatas tasmāt tvam apy etām avasthām āsādyānavāptakāmarasaḥ pañcatvam āpsyasi kṣipram eveti",
    "GE07mbh_01_u:090.065B-0902_01": "yo 'kṛtārthaṃ hi māṃ krūra bāṇenāhan mṛgavratam",
    "GE07mbh_01_u:090.065B-0902_02": "tvām apy etādṛśo bhāvaḥ kṣipram evāgamiṣyati",
    "GE07mbh_01_u:090.066A": "sa vivarṇarūpaḥ pāṇḍuḥ śāpaṃ pariharamāṇo nopāsarpata bhārye",
    "GE07mbh_01_u:090.067A": "vākyaṃ covāca",
    "GE07mbh_01_u:090.067B": "svacāpalyād idaṃ prāptavān aham",
    "GE07mbh_01_u:090.067C": "śṛṇomi ca nānapatyasya lokā santīti",
    "GE07mbh_01_u:090.068A": "sā tvaṃ madarthe putrān utpādayeti",
    "GE07mbh_01_u:090.069": "kuntīm uvāca",
    "GE07mbh_01_u:090.069A": "sā tatra putrān utpādayām āsa dharmād yudhiṣṭhiraṃ mārutād bhīmasenaṃ śakrād arjunam iti",
    "GE07mbh_01_u:090.070A": "sa tāṃ hṛṣṭarūpaḥ",
    "GE07mbh_01_u:090.070": "pāṇḍur uvāca",
    "GE07mbh_01_u:090.070B": "iyaṃ te sapatnyanapatyā",
    "GE07mbh_01_u:090.070C": "sādhv asyām apatyam utpādyatām iti",
    "GE07mbh_01_u:090.071A": "sa evam astv ity uktaḥ kuntyā",
    "GE07mbh_01_u:090.072A": "tato mādryām aśvibhyāṃ nakulasahadevāv utpāditau",
    "GE07mbh_01_u:090.073A": "mādrīṃ khalv alaṃkṛtāṃ dṛṣṭvā pāṇḍur bhāvaṃ cakre",
    "GE07mbh_01_u:090.074A": "sa tāṃ spṛṣṭvaiva videhatvaṃ prāptaḥ",
    "GE07mbh_01_u:090.075A": "tatrainaṃ citāsthaṃ mādrī",
    "GE07mbh_01_u:090.076A": "uvāca kuntīm",
    "GE07mbh_01_u:090.076B": "yamayor āryayāpramattayā bhavitavyam iti",
    "GE07mbh_01_u:090.077A": "tatas te pañca pāṇḍavāḥ kuntyā sahitā hāstinapuram ānīya tāpasair bhīṣmasya vidurasya ca niveditāḥ",
    "GE07mbh_01_u:090.077A-0903_01": "sarvavarṇānāṃ ca nivedyāntarhitās tāpasā babhūvuḥ prekṣamāṇānām",
    "GE07mbh_01_u:090.077A-0903_02": "eva teṣām | tac ca vākyam upaśrutya bhagavatām antarikṣāt puṣpavṛṣṭiḥ",
    "GE07mbh_01_u:090.077A-0903_03": "papāta devadundubhayaś ca praṇeduḥ | pratigṛhītāś ca pāṇḍavāḥ",
    "GE07mbh_01_u:090.077A-0903_04": "pitur nidhanam āvedayan | tasyaurdhvadehikaṃ nyāyataḥ kṛtavantaḥ | tāṃs tatra",
    "GE07mbh_01_u:090.077A-0903_05": "nivasataḥ pāṇḍavān bālyāt prabhṛti duryodhano nāmarṣayat pāpācāro",
    "GE07mbh_01_u:090.077A-0903_06": "rākṣasīṃ buddhim āśrito 'nekair upāyair uddhartuṃ ca vyavasito bhāvitvāc",
    "GE07mbh_01_u:090.077A-0903_07": "cārthasya na śakitāḥ samuddhartum | tataś ca dhṛtarāṣṭreṇa vyājena",
    "GE07mbh_01_u:090.077A-0903_08": "vāraṇāvatam anu prahitā gamanam arocayan",
    "GE07mbh_01_u:090.078A": "tatrāpi jatugṛhe dagdhuṃ samārabdhā na śakitā viduramantritena",
    "GE07mbh_01_u:090.079A": "tataś ca hiḍimbam antarā hatvā ekacakrāṃ gatāḥ",
    "GE07mbh_01_u:090.080A": "tasyām apy ekacakrāyāṃ bakaṃ nāma rākṣasaṃ hatvā pāñcālanagaram abhigatāḥ",
    "GE07mbh_01_u:090.081A": "tasmād draupadīṃ bhāryām avindan svaviṣayaṃ cājagmuḥ kuśalinaḥ",
    "GE07mbh_01_u:090.082A": "putrāṃś cotpādayām āsuḥ",
    "GE07mbh_01_u:090.082B": "prativindhyaṃ yudhiṣṭhiraḥ",
    "GE07mbh_01_u:090.082C": "sutasomaṃ vṛkodaraḥ",
    "GE07mbh_01_u:090.082D": "śrutakīrtim arjunaḥ",
    "GE07mbh_01_u:090.082E": "śatānīkaṃ nakulaḥ",
    "GE07mbh_01_u:090.082F": "śrutakarmāṇaṃ sahadeva iti",
    "GE07mbh_01_u:090.083A": "yudhiṣṭhiras tu govāsanasya śaibyasya devikāṃ nāma kanyāṃ svayaṃvare lebhe",
    "GE07mbh_01_u:090.083B": "tasyāṃ putraṃ janayām āsa yaudheyaṃ nāma",
    "GE07mbh_01_u:090.084A": "bhīmaseno 'pi kāśyāṃ baladharāṃ nāmopayeme vīryaśulkām",
    "GE07mbh_01_u:090.084B": "tasyāṃ putraṃ sarvagaṃ nāmotpādayām āsa",
    "GE07mbh_01_u:090.085A": "arjunaḥ khalu dvāravatīṃ gatvā bhaginīṃ vāsudevasya subhadrāṃ nāma bhāryām udavahat",
    "GE07mbh_01_u:090.085B": "tasyāṃ putram abhimanyuṃ nāma janayām āsa",
    "GE07mbh_01_u:090.085B-0904_01": "so 'rjunas tu nāgakanyāyām ulūpyām irāvantaṃ nāma putraṃ",
    "GE07mbh_01_u:090.085B-0904_02": "janayām āsa | maṇalūrapatikanyāyāṃ citrāṅgadāyām arjunaḥ putram",
    "GE07mbh_01_u:090.085B-0904_03": "utpādayām āsa babhruvāhanaṃ nāma |",
    "GE07mbh_01_u:090.086A": "nakulas tu caidyāṃ kareṇuvatīṃ nāma bhāryām udavahat",
    "GE07mbh_01_u:090.086B": "tasyāṃ putraṃ niramitraṃ nāmājanayat",
    "GE07mbh_01_u:090.087A": "sahadevo 'pi mādrīm eva svayaṃvare vijayāṃ nāmopayeme",
    "GE07mbh_01_u:090.087B": "tasyāṃ putram ajanayat suhotraṃ nāma",
    "GE07mbh_01_u:090.088A": "bhīmasenas tu pūrvam eva hiḍimbāyāṃ rākṣasyāṃ ghaṭotkacaṃ nāma putraṃ janayām āsa",
    "GE07mbh_01_u:090.089A": "ity ete ekādaśa pāṇḍavānāṃ putrāḥ",
    "GE07mbh_01_u:090.089A-0905_01": "ity eta ekādaśa pāṇḍavānāṃ",
    "GE07mbh_01_u:090.089A-0905_02": "putrā mayā te kathitā narendra",
    "GE07mbh_01_u:090.089A-0905_03": "teṣām abhūd vaṃśakaro",
    "GE07mbh_01_u:090.089A-0905_04": "vīraḥ subhadrātanayo 'bhimanyuḥ",
    "GE07mbh_01_u:090.090A": "virāṭasya duhitaram uttarāṃ nāmābhimanyur upayeme",
    "GE07mbh_01_u:090.090B": "tasyām asya parāsur garbho 'jāyata",
    "GE07mbh_01_u:090.091A": "tam utsaṅgena pratijagrāha pṛthā niyogāt puruṣottamasya vāsudevasya",
    "GE07mbh_01_u:090.091B": "ṣāṇmāsikaṃ garbham aham enaṃ jīvayiṣyāmīti",
    "GE07mbh_01_u:090.091B-0906_01": "sa bhagavatā 'kālajāto 'strāgninā",
    "GE07mbh_01_u:090.091B-0906_02": "dagdhas tejasā svena saṃjīvitaḥ |",
    "GE07mbh_01_u:090.091B-0907_01": "vāsudeva uvāca | ahaṃ jīvayāmi kumāram anantavīryam |",
    "GE07mbh_01_u:090.091B-0907_02": "jāta evāyam abhimanyoḥ | satyena ceyaṃ pṛthivī dhārayatv iti |",
    "GE07mbh_01_u:090.091B-0907_03": "vāsudevasya pādasparśāt sajīvo 'jāyata |",
    "GE07mbh_01_u:090.092A": "saṃjīvayitvā",
    "GE07mbh_01_u:090.092": "cainam uvāca",
    "GE07mbh_01_u:090.092B": "parikṣīṇe kule jāto bhavatv ayaṃ parikṣin nāmeti",
    "GE07mbh_01_u:090.092B-0908_01": "parikṣīṇe kule jāta uttarāyāṃ paraṃtapaḥ",
    "GE07mbh_01_u:090.092B-0908_02": "parikṣid abhavat tasmāt saubhadrāt tu yaśasvinaḥ",
    "GE07mbh_01_u:090.093A": "parikṣit tu khalu mādravatīṃ nāmopayeme",
    "GE07mbh_01_u:090.093B": "tasyām asya janamejayaḥ",
    "GE07mbh_01_u:090.094A": "janamejayāt tu vapuṣṭamāyāṃ dvau putrau śatānīkaḥ śaṅkuś ca",
    "GE07mbh_01_u:090.095A": "śatānīkas tu khalu vaidehīm upayeme",
    "GE07mbh_01_u:090.095B": "tasyām asya jajñe putro 'śvamedhadattaḥ",
    "GE07mbh_01_u:090.096a": "ity eṣa pūror vaṃśas tu pāṇḍavānāṃ ca kīrtitaḥ",
    "GE07mbh_01_u:090.096c": "pūror vaṃśam imaṃ śrutvā sarvapāpaiḥ pramucyate",
    "GE07mbh_01_u:090.096d-0909_01": "itihāsam imaṃ puṇyam aśeṣataḥ śrāvayiṣyanti ye brāhmaṇāḥ",
    "GE07mbh_01_u:090.096d-0909_02": "śroṣyanti vā niyatātmāno vimatsarā maitrā devaparās te 'pi",
    "GE07mbh_01_u:090.096d-0909_03": "svargajitaḥ puṇyalokā bhavanti satataṃ devabrāhmaṇamanuṣyāṇāṃ",
    "GE07mbh_01_u:090.096d-0909_04": "mānyāḥ saṃpūjyāś ca | paraṃ hīdaṃ bhārataṃ bhagavatā vyāsena proktaṃ",
    "GE07mbh_01_u:090.096d-0909_05": "pāvanaṃ ye brāhmaṇādayo varṇāḥ śraddadhānā vimatsarā maitrā vedavratasaṃpannāḥ",
    "GE07mbh_01_u:090.096d-0909_06": "śroṣyanti te 'pi svargajitaḥ sukṛtino 'śocyāḥ",
    "GE07mbh_01_u:090.096d-0909_07": "bhavanti | bhavati cātra ślokaḥ",
    "GE07mbh_01_u:090.096d-0909_08": "idaṃ hi vedaiḥ samitaṃ pavitram api cottamam",
    "GE07mbh_01_u:090.096d-0909_09": "dhanyaṃ yaśasyam āyuṣyaṃ śrotavyaṃ niyatātmabhiḥ",
    "GE07mbh_01_u:091.001": "vaiśaṃpāyana uvāca",
    "GE07mbh_01_u:091.001a": "ikṣvākuvaṃśaprabhavo rājāsīt pṛthivīpatiḥ",
    "GE07mbh_01_u:091.001c": "mahābhiṣa iti khyātaḥ satyavāk satyavikramaḥ",
    "GE07mbh_01_u:091.002a": "so 'śvamedhasahasreṇa vājapeyaśatena ca",
    "GE07mbh_01_u:091.002c": "toṣayām āsa devendraṃ svargaṃ lebhe tataḥ prabhuḥ",
    "GE07mbh_01_u:091.002d-0910_01": "yauvanaṃ cānusaṃprāptaṃ kumāraṃ vadatāṃ varam",
    "GE07mbh_01_u:091.002d-0910_02": "saṃsmaraṃś cākṣayāṃl lokān viditāṃś ca svakarmaṇā",
    "GE07mbh_01_u:091.003a": "tataḥ kadā cid brahmāṇam upāsāṃ cakrire surāḥ",
    "GE07mbh_01_u:091.003c": "tatra rājarṣayo āsan sa ca rājā mahābhiṣaḥ",
    "GE07mbh_01_u:091.004a": "atha gaṅgā saricchreṣṭhā samupāyāt pitāmaham",
    "GE07mbh_01_u:091.004c": "tasyā vāsaḥ samuddhūtaṃ mārutena śaśiprabham",
    "GE07mbh_01_u:091.005a": "tato 'bhavan suragaṇāḥ sahasāvāṅmukhās tadā",
    "GE07mbh_01_u:091.005c": "mahābhiṣas tu rājarṣir aśaṅko dṛṣṭavān nadīm",
    "GE07mbh_01_u:091.006a": "apadhyāto bhagavatā brahmaṇā sa mahābhiṣaḥ",
    "GE07mbh_01_u:091.006c": "uktaś ca jāto martyeṣu punar lokān avāpsyasi",
    "GE07mbh_01_u:091.006d-0911_01": "manuṣyeṣu ciraṃ sthitvā lokān prāpsyasi śobhanān",
    "GE07mbh_01_u:091.006d-0911_02": "yayā hṛtamanāś cāsi gaṅgayā tvaṃ sudurmate",
    "GE07mbh_01_u:091.006d-0911_03": "sā te vai mānuṣe loke vipriyāṇy ācariṣyati",
    "GE07mbh_01_u:091.006d-0911_04": "yadā te bhavitā manyus tadā śāpād vimokṣyase",
    "GE07mbh_01_u:091.007a": "sa cintayitvā nṛpatir nṛpān sarvāṃs tapodhanān",
    "GE07mbh_01_u:091.007c": "pratīpaṃ rocayām āsa pitaraṃ bhūrivarcasam",
    "GE07mbh_01_u:091.008a": "mahābhiṣaṃ tu taṃ dṛṣṭvā nadī dhairyāc cyutaṃ nṛpam",
    "GE07mbh_01_u:091.008c": "tam eva manasādhyāyam upāvartat saridvarā",
    "GE07mbh_01_u:091.008d-0912_01": "bhāvaṃ manasi vai kṛtvā jagāma nṛpatiṃ patim",
    "GE07mbh_01_u:091.009a": "sā tu vidhvastavapuṣaḥ kaśmalābhihataujasaḥ",
    "GE07mbh_01_u:091.009c": "dadarśa pathi gacchantī vasūn devān divaukasaḥ",
    "GE07mbh_01_u:091.010a": "tathārūpāṃś ca tān dṛṣṭvā papraccha saritāṃ varā",
    "GE07mbh_01_u:091.010c": "kim idaṃ naṣṭarūpāḥ stha kaccit kṣemaṃ divaukasām",
    "GE07mbh_01_u:091.010d-0913_01": "sukhāni na prasannāni vivarṇāni kṛtāni kim",
    "GE07mbh_01_u:091.010d-0914_01": "kimarthaṃ manujā bhūmau nipatiṣyanti duḥkhitāḥ",
    "GE07mbh_01_u:091.011a": "tām ūcur vasavo devāḥ śaptāḥ smo vai mahānadi",
    "GE07mbh_01_u:091.011c": "alpe 'parādhe saṃrambhād vasiṣṭhena mahātmanā",
    "GE07mbh_01_u:091.012a": "vimūḍhā hi vayaṃ sarve pracchannam ṛṣisattamam",
    "GE07mbh_01_u:091.012c": "saṃdhyāṃ vasiṣṭham āsīnaṃ tam atyabhisṛtāḥ purā",
    "GE07mbh_01_u:091.013a": "tena kopād vayaṃ śaptā yonau saṃbhavateti ha",
    "GE07mbh_01_u:091.013c": "na śakyam anyathā kartuṃ yad uktaṃ brahmavādinā",
    "GE07mbh_01_u:091.014a": "tvaṃ tasmān mānuṣī bhūtvā sūṣva putrān vasūn bhuvi",
    "GE07mbh_01_u:091.014c": "na mānuṣīṇāṃ jaṭharaṃ praviśemāśubhaṃ vayam",
    "GE07mbh_01_u:091.015a": "ity uktā tān vasūn gaṅgā tathety uktvābravīd idam",
    "GE07mbh_01_u:091.015c": "martyeṣu puruṣaśreṣṭhaḥ ko vaḥ kartā bhaviṣyati",
    "GE07mbh_01_u:091.015d-0915_01": "ity uktā gaṅgayā te ca tām ūcur vasavas tadā",
    "GE07mbh_01_u:091.016": "vasava ūcuḥ",
    "GE07mbh_01_u:091.016a": "pratīpasya suto rājā śaṃtanur nāma dhārmikaḥ",
    "GE07mbh_01_u:091.016c": "bhavitā mānuṣe loke sa naḥ kartā bhaviṣyati gaṅgovāca",
    "GE07mbh_01_u:091.017a": "mamāpy evaṃ mataṃ devā yathāvadata mānaghāḥ",
    "GE07mbh_01_u:091.017c": "priyaṃ tasya kariṣyāmi yuṣmākaṃ caitad īpśitam",
    "GE07mbh_01_u:091.018": "vasava ūcuḥ",
    "GE07mbh_01_u:091.018a": "jātān kumārān svān apsu prakṣeptuṃ vai tvam arhasi",
    "GE07mbh_01_u:091.018c": "yathā nacirakālaṃ no niṣkṛtiḥ syāt trilokage gaṅgovāca",
    "GE07mbh_01_u:091.019a": "evam etat kariṣyāmi putras tasya vidhīyatām",
    "GE07mbh_01_u:091.019c": "nāsya moghaḥ saṃgamaḥ syāt putrahetor mayā saha",
    "GE07mbh_01_u:091.020": "vasava ūcuḥ",
    "GE07mbh_01_u:091.020a": "turīyārdhaṃ pradāsyāmo vīryasyaikaikaśo vayam",
    "GE07mbh_01_u:091.020c": "tena vīryeṇa putras te bhavitā tasya cepsitaḥ",
    "GE07mbh_01_u:091.021a": "na saṃpatsyati martyeṣu punas tasya tu saṃtatiḥ",
    "GE07mbh_01_u:091.021c": "tasmād aputraḥ putras te bhaviṣyati sa vīryavān",
    "GE07mbh_01_u:091.022": "vaiśaṃpāyana uvāca",
    "GE07mbh_01_u:091.022a": "evaṃ te samayaṃ kṛtvā gaṅgayā vasavaḥ saha",
    "GE07mbh_01_u:091.022c": "jagmuḥ prahṛṣṭamanaso yathāsaṃkalpam añjasā",
    "GE07mbh_01_u:091.022d-0916_01": "sā tu vidhvastavapuṣaṃ kaśmalābhihataṃ nṛpa",
    "GE07mbh_01_u:092.001": "vaiśaṃpāyana uvāca",
    "GE07mbh_01_u:092.001a": "tataḥ pratīpo rājā sa sarvabhūtahite rataḥ",
    "GE07mbh_01_u:092.001c": "niṣasāda samā bahvīr gaṅgātīragato japan",
    "GE07mbh_01_u:092.002a": "tasya rūpaguṇopetā gaṅgā śrīr iva rūpiṇī",
    "GE07mbh_01_u:092.002c": "uttīrya salilāt tasmāl lobhanīyatamākṛtiḥ",
    "GE07mbh_01_u:092.003a": "adhīyānasya rājarṣer divyarūpā manasvinī",
    "GE07mbh_01_u:092.003c": "dakṣiṇaṃ śālasaṃkāśam ūruṃ bheje śubhānanā",
    "GE07mbh_01_u:092.004a": "pratīpas tu mahīpālas tām uvāca manasvinīm",
    "GE07mbh_01_u:092.004b-0917_01": "vākyaṃ vākyavidāṃ śreṣṭho dharmaniścayatattvavit",
    "GE07mbh_01_u:092.004c": "karavāṇi kiṃ te kalyāṇi priyaṃ yat te 'bhikāṅkṣitam",
    "GE07mbh_01_u:092.005": "stry uvāca",
    "GE07mbh_01_u:092.005a": "tvām ahaṃ kāmaye rājan kuruśreṣṭha bhajasva mām",
    "GE07mbh_01_u:092.005c": "tyāgaḥ kāmavatīnāṃ hi strīṇāṃ sadbhir vigarhitaḥ",
    "GE07mbh_01_u:092.006": "pratīpa uvāca",
    "GE07mbh_01_u:092.006a": "nāhaṃ parastriyaṃ kāmād gaccheyaṃ varavarṇini",
    "GE07mbh_01_u:092.006c": "na cāsavarṇāṃ kalyāṇi dharmyaṃ tad viddhi me vratam",
    "GE07mbh_01_u:092.006d-0918_01": "yaḥ svadārān parityajya pārakyāṃ sevate svayam",
    "GE07mbh_01_u:092.006d-0918_02": "sa saṃsārān na mucyeta yāvad ābhūtasaṃplavam",
    "GE07mbh_01_u:092.007": "stry uvāca",
    "GE07mbh_01_u:092.007a": "nāśreyasy asmi nāgamyā na vaktavyā ca karhi cit",
    "GE07mbh_01_u:092.007c": "bhaja māṃ bhajamānāṃ tvaṃ rājan kanyāṃ varastriyam",
    "GE07mbh_01_u:092.008": "pratīpa uvāca",
    "GE07mbh_01_u:092.008a": "mayātivṛttam etat te yan māṃ codayasi priyam",
    "GE07mbh_01_u:092.008c": "anyathā pratipannaṃ māṃ nāśayed dharmaviplavaḥ",
    "GE07mbh_01_u:092.009a": "prāpya dakṣiṇam ūruṃ me tvam āśliṣṭā varāṅgane",
    "GE07mbh_01_u:092.009c": "apatyānāṃ snuṣāṇāṃ ca bhīru viddhy etad āsanam",
    "GE07mbh_01_u:092.010a": "savyataḥ kāminībhāgas tvayā sa ca vivarjitaḥ",
    "GE07mbh_01_u:092.010c": "tasmād ahaṃ nācariṣye tvayi kāmaṃ varāṅgane",
    "GE07mbh_01_u:092.011a": "snuṣā me bhava kalyāṇi putrārthe tvāṃ vṛṇomy aham",
    "GE07mbh_01_u:092.011c": "snuṣāpakṣaṃ hi vāmoru tvam āgamya samāśritā",
    "GE07mbh_01_u:092.012": "stry uvāca",
    "GE07mbh_01_u:092.012a": "evam apy astu dharmajña saṃyujyeyaṃ sutena te",
    "GE07mbh_01_u:092.012c": "tvadbhaktyaiva bhajiṣyāmi prakhyātaṃ bhārataṃ kulam",
    "GE07mbh_01_u:092.013a": "pṛthivyāṃ pārthivā ye ca teṣāṃ yūyaṃ parāyaṇam",
    "GE07mbh_01_u:092.013c": "guṇā na hi mayā śakyā vaktuṃ varṣaśatair api",
    "GE07mbh_01_u:092.013e": "kulasya ye vaḥ prasthitās tatsādhutvam anuttamam",
    "GE07mbh_01_u:092.014a": "sa me nābhijanajñaḥ syād ācareyaṃ ca yad vibho",
    "GE07mbh_01_u:092.014c": "tat sarvam eva putras te na mīmāṃseta karhi cit",
    "GE07mbh_01_u:092.015a": "evaṃ vasantī putre te vardhayiṣyāmy ahaṃ priyam",
    "GE07mbh_01_u:092.015c": "putraiḥ puṇyaiḥ priyaiś cāpi svargaṃ prāpsyati te sutaḥ",
    "GE07mbh_01_u:092.016": "vaiśaṃpāyana uvāca",
    "GE07mbh_01_u:092.016a": "tathety uktvā tu sā rājaṃs tatraivāntaradhīyata",
    "GE07mbh_01_u:092.016b-0919_01": "adṛśyā rājasiṃhasya paśyataḥ sābhavat tadā",
    "GE07mbh_01_u:092.016c": "putrajanma pratīkṣaṃs tu sa rājā tad adhārayat",
    "GE07mbh_01_u:092.017a": "etasminn eva kāle tu pratīpaḥ kṣatriyarṣabhaḥ",
    "GE07mbh_01_u:092.017c": "tapas tepe sutasyārthe sabhāryaḥ kurunandana",
    "GE07mbh_01_u:092.017d-0920_01": "pratīpasya tu bhāryāyāṃ garbhaḥ śrīmān avardhata",
    "GE07mbh_01_u:092.017d-0920_02": "śriyā paramayā yuktaḥ śaracchukle yathā śaśī",
    "GE07mbh_01_u:092.017d-0920_03": "tatas tu daśame māsi prājāyata raviprabham",
    "GE07mbh_01_u:092.017d-0920_04": "kumāraṃ devagarbhābhaṃ pratīpamahiṣī tadā",
    "GE07mbh_01_u:092.018a": "tayoḥ samabhavat putro vṛddhayoḥ sa mahābhiṣaḥ",
    "GE07mbh_01_u:092.018c": "śāntasya jajñe saṃtānas tasmād āsīt sa śaṃtanuḥ",
    "GE07mbh_01_u:092.018d-0921_01": "tasya jātasya kṛtyāni pratīpo 'kārayat prabhuḥ",
    "GE07mbh_01_u:092.018d-0921_02": "jātakarmādi vipreṇa vedoktaiḥ karmabhis tadā",
    "GE07mbh_01_u:092.018d-0921_03": "nāmakarma ca viprās tu cakruḥ paramasatkṛtam",
    "GE07mbh_01_u:092.018d-0921_04": "śaṃtanor avanīpāla vedoktaiḥ karmabhis tadā",
    "GE07mbh_01_u:092.018d-0921_05": "tataḥ saṃvardhito rājā śaṃtanur lokadhārmikaḥ",
    "GE07mbh_01_u:092.018d-0921_06": "sa tu lebhe parāṃ niṣṭhāṃ prāpya dharmabhṛtāṃ varaḥ",
    "GE07mbh_01_u:092.018d-0921_07": "dhanurvede ca vede ca gatiṃ sa paramāṃ gataḥ",
    "GE07mbh_01_u:092.018d-0921_08": "yauvanaṃ cāpi saṃprāptaḥ kumāro vadatāṃ varaḥ",
    "GE07mbh_01_u:092.018d-0922_01": "dṛṣṭvā tu yauvanasthaṃ taṃ tatprītyā rājasattama",
    "GE07mbh_01_u:092.018d-0923_01": "yauvarājye 'bhiṣicyainaṃ śaṃtanuṃ rājasattamaḥ",
    "GE07mbh_01_u:092.018d-0924_01": "babhūva karmakṛd rājā śaṃtanur bharatarṣabha",
    "GE07mbh_01_u:092.019a": "saṃsmaraṃś cākṣayāṃl lokān vijitān svena karmaṇā",
    "GE07mbh_01_u:092.019b-0925_01": "mahābhiṣaḥ sa saṃjajñe kṣetre tasya mahātmanaḥ",
    "GE07mbh_01_u:092.019c": "puṇyakarmakṛd evāsīc chaṃtanuḥ kurusattama",
    "GE07mbh_01_u:092.020a": "pratīpaḥ śaṃtanuṃ putraṃ yauvanasthaṃ tato 'nvaśāt",
    "GE07mbh_01_u:092.020c": "purā māṃ strī samabhyāgāc chaṃtano bhūtaye tava",
    "GE07mbh_01_u:092.021a": "tvām āvrajed yadi rahaḥ sā putra varavarṇinī",
    "GE07mbh_01_u:092.021c": "kāmayānābhirūpāḍhyā divyā strī putrakāmyayā",
    "GE07mbh_01_u:092.021e": "sā tvayā nānuyoktavyā kāsi kasyāsi vāṅgane",
    "GE07mbh_01_u:092.022a": "yac ca kuryān na tat kāryaṃ praṣṭavyā sā tvayānagha",
    "GE07mbh_01_u:092.022c": "manniyogād bhajantīṃ tāṃ bhajethā ity uvāca tam",
    "GE07mbh_01_u:092.023a": "evaṃ saṃdiśya tanayaṃ pratīpaḥ śaṃtanuṃ tadā",
    "GE07mbh_01_u:092.023c": "sve ca rājye 'bhiṣicyainaṃ vanaṃ rājā viveśa ha",
    "GE07mbh_01_u:092.024a": "sa rājā śaṃtanur dhīmān khyātaḥ pṛthvyāṃ dhanurdharaḥ",
    "GE07mbh_01_u:092.024b-053_0001": "babhūva sarvalokasya satyavāg iti saṃmataḥ pīnaskandho mahābāhur mattavāraṇavikramaḥ",
    "GE07mbh_01_u:092.024b-053_0003": "anvitaḥ paripūrṇārthaiḥ sarvair nṛpatilakṣaṇaiḥ",
    "GE07mbh_01_u:092.024b-053_0004": "amātyasaṃpadopetaḥ kṣatradharmaviśeṣavit vaśe cakre mahīm eko vijitya vasudhādhipān",
    "GE07mbh_01_u:092.024b-053_0006": "vedān āgamayat kṛtsnān rājadharmāṃś ca sarvaśaḥ",
    "GE07mbh_01_u:092.024b-053_0007": "īje ca bahubhiḥ satraiḥ kratubhir bhūridakṣiṇaiḥ",
    "GE07mbh_01_u:092.024b-053_0008": "tarpayām āsa viprāṃś ca vedādhyayanakovidān ratnair uccāvacair gobhir grāmair aśvair dhanair api",
    "GE07mbh_01_u:092.024b-053_0010": "vayorūpeṇa saṃpannaḥ pauruṣeṇa balena ca aiśvaryeṇa pratāpena vikrameṇa dhanena ca",
    "GE07mbh_01_u:092.024b-053_0012": "vartamānaṃ ca satyena sarvadharmaviśāradam",
    "GE07mbh_01_u:092.024b-053_0013": "taṃ mahīpaṃ mahīpālā rājarājam akurvata vītaśokabhayābādhāḥ sukhasvapnaprabodhanāḥ",
    "GE07mbh_01_u:092.024b-053_0015": "śriyā bharataśārdūla samapadyanta bhūmipāḥ",
    "GE07mbh_01_u:092.024b-053_0016": "śaṃtanupramukhair guptaṃ rāṣṭrādhipatibhir jagat",
    "GE07mbh_01_u:092.024b-053_0017": "niyamaiḥ sarvavarṇānāṃ brahmottaram avartata",
    "GE07mbh_01_u:092.024b-053_0018": "brāhmaṇābhimukhaṃ kṣatraṃ kṣatriyābhimukhā viśaḥ",
    "GE07mbh_01_u:092.024b-053_0019": "brahmakṣatrānulomāś ca śūdrāḥ paryacaran viśaḥ evaṃ paśuvarāhāṇāṃ tathaiva mṛgapakṣiṇām",
    "GE07mbh_01_u:092.024b-053_0021": "śaṃtanāv atha rājyasthe nāvartata vṛthā vadhaḥ",
    "GE07mbh_01_u:092.024b-053_0022": "asukhānām anāthānāṃ tiryagyoniṣu vartatām",
    "GE07mbh_01_u:092.024b-053_0023": "sa eva rājā sarveṣāṃ bhūtānām abhavat pitā",
    "GE07mbh_01_u:092.024b-053_0024": "sa hastināmni dharmātmā viharan kurunandanaḥ tejasā sūryakalpo 'bhūd vāyunā ca samo bale",
    "GE07mbh_01_u:092.024b-053_0026": "antakapratimaḥ kope kṣamayā pṛthivīsamaḥ",
    "GE07mbh_01_u:092.024b-053_0027": "babhūva rājā sumatiḥ prajānāṃ satyavikramaḥ sa vaneṣu ca ramyeṣu śailaprasravaṇeṣu ca",
    "GE07mbh_01_u:092.024c": "babhūva mṛgayāśīlaḥ satataṃ vanagocaraḥ",
    "GE07mbh_01_u:092.024d-0926_01": "sa vaneṣu vāraṇyeṣu śailapraśravaṇeṣu ca",
    "GE07mbh_01_u:092.025a": "sa mṛgān mahiṣāṃś caiva vinighnan rājasattamaḥ",
    "GE07mbh_01_u:092.025b-0927_01": "nadīm anvacarad rājā śaṃtanuḥ parayā mudā",
    "GE07mbh_01_u:092.025c": "gaṅgām anucacāraikaḥ siddhacāraṇasevitām",
    "GE07mbh_01_u:092.026a": "sa kadā cin mahārāja dadarśa paramastriyam",
    "GE07mbh_01_u:092.026b-0928_01": "sā ca śaṃtanum abhyāgād alakṣmīm apakarṣatī",
    "GE07mbh_01_u:092.026c": "jājvalyamānāṃ vapuṣā sākṣāt padmām iva śriyam",
    "GE07mbh_01_u:092.027a": "sarvānavadyāṃ sudatīṃ divyābharaṇabhūṣitām",
    "GE07mbh_01_u:092.027c": "sūkṣmāmbaradharām ekāṃ padmodarasamaprabhām",
    "GE07mbh_01_u:092.027d-0929_01": "snātamātrām adhovastrāṃ gaṅgātīraruhe vane",
    "GE07mbh_01_u:092.027d-0929_02": "prakīrṇakeśīṃ pāṇibhyāṃ saṃspṛśantīṃ śiroruhān",
    "GE07mbh_01_u:092.027d-0930_01": "rūpeṇa vayasā kāntyā śarīrāvayavais tathā",
    "GE07mbh_01_u:092.027d-0930_02": "hāvabhāvavilāsaiś ca locanāñcalavikriyaiḥ",
    "GE07mbh_01_u:092.027d-0930_03": "śroṇībhareṇa madhyena stanābhyām urasā dṛśā",
    "GE07mbh_01_u:092.027d-0930_04": "kabarībhareṇa pādābhyām iṅgitena smitena ca",
    "GE07mbh_01_u:092.027d-0930_05": "kokilālāpasaṃlāpair nyakkurvantīṃ trilokagām",
    "GE07mbh_01_u:092.027d-0930_06": "vāṇīṃ ca girijāṃ lakṣmīṃ yoṣito 'nyāḥ surāṅganāḥ",
    "GE07mbh_01_u:092.027d-0931_01": "snehāt kāṅkṣeṇa rājānaṃ vīkṣamāṇāṃ vilāsinīm",
    "GE07mbh_01_u:092.028a": "tāṃ dṛṣṭvā hṛṣṭaromābhūd vismito rūpasaṃpadā",
    "GE07mbh_01_u:092.028b-0932_01": "rūpeṇāti ca sā rājan sarvarājanyayoṣitaḥ",
    "GE07mbh_01_u:092.028b-0932_02": "adhaś cakāra rūpeṇa sarvarājanyayoṣitaḥ",
    "GE07mbh_01_u:092.028b-0932_03": "tām uvāca tato rājā kāminīṃ tu manoramām",
    "GE07mbh_01_u:092.028c": "pibann iva ca netrābhyāṃ nātṛpyata narādhipaḥ",
    "GE07mbh_01_u:092.029a": "sā ca dṛṣṭvaiva rājānaṃ vicarantaṃ mahādyutim",
    "GE07mbh_01_u:092.029c": "snehād āgatasauhārdā nātṛpyata vilāsinī",
    "GE07mbh_01_u:092.029d-0933_01": "gaṅgā kāṅkṣeṇa rājānaṃ prekṣamāṇā vilāsinī",
    "GE07mbh_01_u:092.029d-0934_01": "cañcūryatāgratas tasya kiṃnarīvāpsaropamā",
    "GE07mbh_01_u:092.029d-0934_02": "dṛṣṭvā prahṛṣṭarūpo 'bhūd darśanād eva śaṃtanuḥ",
    "GE07mbh_01_u:092.029d-0934_03": "rūpeṇātītya tiṣṭhantīṃ sarvā rājanyayoṣitaḥ",
    "GE07mbh_01_u:092.030a": "tām uvāca tato rājā sāntvayañ ślakṣṇayā girā",
    "GE07mbh_01_u:092.030c": "devī vā dānavī vā tvaṃ gandharvī yadi vāpsarāḥ",
    "GE07mbh_01_u:092.031a": "yakṣī vā pannagī vāpi mānuṣī vā sumadhyame",
    "GE07mbh_01_u:092.031c": "yā vā tvaṃ suragarbhābhe bhāryā me bhava śobhane",
    "GE07mbh_01_u:092.031d-0935_01": "tvadgatā hi mama prāṇā vasu yan me 'sti kiṃ cana",
    "GE07mbh_01_u:092.032a": "etac chrutvā vaco rājñaḥ sasmitaṃ mṛdu valgu ca",
    "GE07mbh_01_u:092.032b-0936_01": "yaśasvinī ca sāgacchac chaṃtanor bhūtaye tadā",
    "GE07mbh_01_u:092.032b-0936_02": "sā ca dṛṣṭvā nṛpaśreṣṭhaṃ carantī tīram āśritam",
    "GE07mbh_01_u:092.032b-0937_01": "prajārthinī rājaputraṃ śaṃtanuṃ pṛthivīpatim",
    "GE07mbh_01_u:092.032b-0937_02": "pratīpavacanaṃ cāpi saṃsmṛtyaiva svayaṃ nṛpam",
    "GE07mbh_01_u:092.032b-0937_03": "kālo 'yam iti matvā sā vasūnāṃ śāpacoditā",
    "GE07mbh_01_u:092.032b-0938_01": "abravīc chaṃtanuṃ gaṅgā bhaja māṃ tvaṃ narādhipa",
    "GE07mbh_01_u:092.032c": "vasūnāṃ samayaṃ smṛtvā abhyagacchad aninditā",
    "GE07mbh_01_u:092.033a": "uvāca caiva rājñaḥ sā hlādayantī mano girā",
    "GE07mbh_01_u:092.033c": "bhaviṣyāmi mahīpāla mahiṣī te vaśānugā",
    "GE07mbh_01_u:092.033d-0939_01": "jñāto 'si mahyaṃ pitrā te bhartā me tvaṃ bhava prabho",
    "GE07mbh_01_u:092.033d-0940_01": "nanu tvaṃ vā dvitīyo vā jñātum iccheḥ kathaṃ cana",
    "GE07mbh_01_u:092.034a": "yat tu kuryām ahaṃ rājañ śubhaṃ vā yadi vāśubham",
    "GE07mbh_01_u:092.034c": "na tad vārayitavyāsmi na vaktavyā tathāpriyam",
    "GE07mbh_01_u:092.035a": "evaṃ hi vartamāne 'haṃ tvayi vatsyāmi pārthiva",
    "GE07mbh_01_u:092.035c": "vāritā vipriyaṃ coktā tyajeyaṃ tvām asaṃśayam",
    "GE07mbh_01_u:092.035d-0941_01": "eṣa me samayo rājan bhaja māṃ tvaṃ yathepsitam",
    "GE07mbh_01_u:092.035d-0941_02": "anunītāsmi te pitrā bhartā me tvaṃ bhava prabho",
    "GE07mbh_01_u:092.036a": "tatheti rājñā sā tūktā tadā bharatasattama",
    "GE07mbh_01_u:092.036c": "praharṣam atulaṃ lebhe prāpya taṃ pārthivottamam",
    "GE07mbh_01_u:092.036d-0942_01": "pratijñāya tu tat tasyās tatheti manujādhipaḥ",
    "GE07mbh_01_u:092.036d-0942_02": "ratham āropya tāṃ devīṃ jagāma sa tayā saha",
    "GE07mbh_01_u:092.036d-0942_03": "sā ca śaṃtanum abhyāgāt sākṣāl lakṣmīr ivāparā",
    "GE07mbh_01_u:092.037a": "āsādya śaṃtanus tāṃ ca bubhuje kāmato vaśī",
    "GE07mbh_01_u:092.037a-0943_01": ". . . . . . . . gāndharveṇa vidhānataḥ",
    "GE07mbh_01_u:092.037a-0943_02": "vivāhitāṃ ca rājñena . . . . . . . .",
    "GE07mbh_01_u:092.037c": "na praṣṭavyeti manvāno na sa tāṃ kiṃ cid ūcivān",
    "GE07mbh_01_u:092.038a": "sa tasyāḥ śīlavṛttena rūpaudāryaguṇena ca",
    "GE07mbh_01_u:092.038c": "upacāreṇa ca rahas tutoṣa jagatīpatiḥ",
    "GE07mbh_01_u:092.038d-0944_01": "sa rājā paramaprītaḥ paramastrīpralālitaḥ",
    "GE07mbh_01_u:092.039a": "divyarūpā hi sā devī gaṅgā tripathagā nadī",
    "GE07mbh_01_u:092.039c": "mānuṣaṃ vigrahaṃ śrīmat kṛtvā sā varavarṇinī",
    "GE07mbh_01_u:092.040a": "bhāgyopanatakāmasya bhāryevopasthitābhavat",
    "GE07mbh_01_u:092.040c": "śaṃtano rājasiṃhasya",
    "GE07mbh_01_u:092.041a": "saṃbhogasnehacāturyair hāvalāsyair manoharaiḥ",
    "GE07mbh_01_u:092.041c": "rājānaṃ ramayām āsa yathā reme tathaiva saḥ",
    "GE07mbh_01_u:092.042a": "sa rājā ratisaktatvād uttamastrīguṇair hṛtaḥ",
    "GE07mbh_01_u:092.042c": "saṃvatsarān ṛtūn māsān na bubodha bahūn gatān",
    "GE07mbh_01_u:092.043a": "ramamāṇas tayā sārdhaṃ yathākāmaṃ janeśvaraḥ",
    "GE07mbh_01_u:092.043b-0945_01": "diviṣṭhān mānuṣāṃś caiva bhogān bhuṅkte sma vai nṛpaḥ",
    "GE07mbh_01_u:092.043b-0945_02": "āsādya śaṃtanuḥ śrīmān mumude ca paraṃtapaḥ",
    "GE07mbh_01_u:092.043b-0945_03": "ṛtukāle ca sā devī divyaṃ garbham adhārayat",
    "GE07mbh_01_u:092.043c": "aṣṭāv ajanayat putrāṃs tasyām amaravarṇinaḥ",
    "GE07mbh_01_u:092.044a": "jātaṃ jātaṃ ca sā putraṃ kṣipaty ambhasi bhārata",
    "GE07mbh_01_u:092.044b-0946_01": "sūtake kaṇṭham ākramya tān nināya yamakṣayam",
    "GE07mbh_01_u:092.044c": "prīṇāmi tvāham ity uktvā gaṅgāsrotasy amajjayat",
    "GE07mbh_01_u:092.045a": "tasya tan na priyaṃ rājñaḥ śaṃtanor abhavat tadā",
    "GE07mbh_01_u:092.045c": "na ca tāṃ kiṃ canovāca tyāgād bhīto mahīpatiḥ",
    "GE07mbh_01_u:092.045d-0947_01": "amīmāṃsyā karmayonir āgamaś ceti śaṃtanuḥ",
    "GE07mbh_01_u:092.045d-0947_02": "smaran pitṛvacaś caiva nāpṛcchat putrakilbiṣam",
    "GE07mbh_01_u:092.045d-0947_03": "jātaṃ jātaṃ ca vai hanti sā strī sapta varān sutān",
    "GE07mbh_01_u:092.045d-0947_04": "śaṃtanur dharmabhaṅgāc ca nāpṛcchat tāṃ kathaṃ cana",
    "GE07mbh_01_u:092.045d-0947_05": "aṣṭamaṃ tu jighāṃsantyā cukṣubhe śaṃtanor dhṛtiḥ",
    "GE07mbh_01_u:092.046a": "atha tām aṣṭame putre jāte prahasitām iva",
    "GE07mbh_01_u:092.046c": "uvāca rājā duḥkhārtaḥ parīpsan putram ātmanaḥ",
    "GE07mbh_01_u:092.046d-0948_01": "ārabhantīṃ tadā dṛṣṭvā tāṃ sa kauravanandanaḥ",
    "GE07mbh_01_u:092.046d-0948_02": "abravīd bharataśreṣṭho vākyaṃ paramaduḥkhitaḥ",
    "GE07mbh_01_u:092.047a": "mā vadhīḥ kāsi kasyāsi kiṃ hiṃsasi sutān iti",
    "GE07mbh_01_u:092.047c": "putraghni sumahat pāpaṃ mā prāpas tiṣṭha garhite",
    "GE07mbh_01_u:092.048": "stry uvāca",
    "GE07mbh_01_u:092.048a": "putrakāma na te hanmi putraṃ putravatāṃ vara",
    "GE07mbh_01_u:092.048c": "jīrṇas tu mama vāso 'yaṃ yathā sa samayaḥ kṛtaḥ",
    "GE07mbh_01_u:092.049a": "ahaṃ gaṅgā jahnusutā maharṣigaṇasevitā",
    "GE07mbh_01_u:092.049c": "devakāryārthasiddhyartham uṣiṭāhaṃ tvayā saha",
    "GE07mbh_01_u:092.050a": "aṣṭeme vasavo devā mahābhāgā mahaujasaḥ",
    "GE07mbh_01_u:092.050c": "vasiṣṭhaśāpadoṣeṇa mānuṣatvam",
    "GE07mbh_01_u:092.051a": "teṣāṃ janayitā nānyas tvad ṛte bhuvi vidyate",
    "GE07mbh_01_u:092.051c": "madvidhā mānuṣī dhātrī na caivāstīha kā cana",
    "GE07mbh_01_u:092.052a": "tasmāt tajjananīhetor mānuṣatvam upāgatā",
    "GE07mbh_01_u:092.052b-0949_01": "vasavas te sutā jātā rājaṃl lokasya kīrtaye",
    "GE07mbh_01_u:092.052c": "janayitvā vasūn aṣṭau jitā lokās tvayākṣayāḥ",
    "GE07mbh_01_u:092.053a": "devānāṃ samayas tv eṣa vasūnāṃ saṃśruto mayā",
    "GE07mbh_01_u:092.053c": "jātaṃ jātaṃ mokṣayiṣye janmato mānuṣād iti",
    "GE07mbh_01_u:092.054a": "tat te śāpād vinirmuktā āpavasya mahātmanaḥ",
    "GE07mbh_01_u:092.054c": "svasti te 'stu gamiṣyāmi putraṃ pāhi mahāvratam",
    "GE07mbh_01_u:092.054d-0950_01": "ayaṃ tava sutas teṣāṃ vīryeṇa kulanandanaḥ",
    "GE07mbh_01_u:092.054d-0950_02": "saṃbhūto 'ti janān anyān bhaviṣyati na saṃśayaḥ",
    "GE07mbh_01_u:092.055a": "eṣa paryāyavāso me vasūnāṃ saṃnidhau kṛtaḥ",
    "GE07mbh_01_u:092.055c": "matprasūtaṃ vijānīhi gaṅgādattam imaṃ sutam",
    "GE07mbh_01_u:092.055d-0951_01": "tasmād devavrataś caiva gaṅgādattaś ca vīryavān",
    "GE07mbh_01_u:092.055d-0951_02": "dvināmā śaṃtanoḥ putraḥ śaṃtanor adhiko guṇaiḥ",
    "GE07mbh_01_u:092.055d-0951_03": "teṣāṃ lokān avāpnoti vasūnāṃ vasudhādhipa",
    "GE07mbh_01_u:093.001": "śaṃtanur uvāca",
    "GE07mbh_01_u:093.001a": "āpavo nāma ko nv eṣa vasūnāṃ kiṃ ca duṣkṛtam",
    "GE07mbh_01_u:093.001b-0952_01": "śaśāpa yasmāt kalyāṇi sa vasūṃś cārudarśane",
    "GE07mbh_01_u:093.001c": "yasyābhiśāpāt te sarve mānuṣīṃ tanum āgatāḥ",
    "GE07mbh_01_u:093.002a": "anena ca kumāreṇa gaṅgādattena kiṃ kṛtam",
    "GE07mbh_01_u:093.002c": "yasya caiva kṛtenāyaṃ mānuṣeṣu nivatsyati",
    "GE07mbh_01_u:093.003a": "īśānāḥ sarvalokasya vasavas te ca vai katham",
    "GE07mbh_01_u:093.003c": "mānuṣeṣūdapadyanta tan mamācakṣva jāhnavi",
    "GE07mbh_01_u:093.004": "vaiśaṃpāyana uvāca",
    "GE07mbh_01_u:093.004a": "saivam uktā tato gaṅgā rājānam idam abravīt",
    "GE07mbh_01_u:093.004c": "bhartāraṃ jāhnavī devī śaṃtanuṃ puruṣarṣabham",
    "GE07mbh_01_u:093.005a": "yaṃ lebhe varuṇaḥ putraṃ purā bharatasattama",
    "GE07mbh_01_u:093.005c": "vasiṣṭho nāma sa muniḥ khyāta āpava ity uta",
    "GE07mbh_01_u:093.006a": "tasyāśramapadaṃ puṇyaṃ",
    "GE07mbh_01_u:093.006c": "meroḥ pārśve nagendrasya sarvartukusumāvṛtam",
    "GE07mbh_01_u:093.007a": "sa vāruṇis tapas tepe tasmin bharatasattama",
    "GE07mbh_01_u:093.007c": "vane puṇyakṛtāṃ śreṣṭhaḥ svādumūlaphalodake",
    "GE07mbh_01_u:093.008a": "dakṣasya duhitā yā tu surabhīty atigarvitā",
    "GE07mbh_01_u:093.008c": "gāṃ prajātā tu sā devī kaśyapād bharatarṣabha",
    "GE07mbh_01_u:093.009a": "anugrahārthaṃ jagataḥ sarvakāmadughāṃ varām",
    "GE07mbh_01_u:093.009c": "tāṃ lebhe gāṃ tu dharmātmā homadhenuṃ sa vāruṇiḥ",
    "GE07mbh_01_u:093.010a": "sā tasmiṃs tāpasāraṇye vasantī munisevite",
    "GE07mbh_01_u:093.010c": "cacāra ramye dharmye ca gaur apetabhayā tadā",
    "GE07mbh_01_u:093.011a": "atha tad vanam ājagmuḥ kadā cid bharatarṣabha",
    "GE07mbh_01_u:093.011c": "pṛthvādyā vasavaḥ sarve devadevarṣisevitam",
    "GE07mbh_01_u:093.012a": "te sadārā vanaṃ tac ca vyacaranta samantataḥ",
    "GE07mbh_01_u:093.012c": "remire ramaṇīyeṣu parvateṣu vaneṣu ca",
    "GE07mbh_01_u:093.013a": "tatraikasya tu bhāryā vai vasor vāsavavikrama",
    "GE07mbh_01_u:093.013c": "sā carantī vane tasmin gāṃ dadarśa sumadhyamā",
    "GE07mbh_01_u:093.013e": "yā sā vasiṣṭhasya muneḥ sarvakāmadhug uttamā",
    "GE07mbh_01_u:093.014a": "sā vismayasamāviṣṭā śīladraviṇasaṃpadā",
    "GE07mbh_01_u:093.014c": "dive vai darśayām āsa tāṃ gāṃ govṛṣabhekṣaṇa",
    "GE07mbh_01_u:093.014d-0953_01": "ṣaḍunnatāṃ supārśvoruṃ pṛthupañcasamāyatām",
    "GE07mbh_01_u:093.014d-0953_02": "aṣṭāyataśirogrīvāṃ pṛthus tāṃ samapadyata",
    "GE07mbh_01_u:093.015a": "svāpīnāṃ ca sudogdhrīṃ ca suvāladhimukhāṃ śubhām",
    "GE07mbh_01_u:093.015c": "upapannāṃ guṇaiḥ sarvaiḥ śīlenānuttamena ca",
    "GE07mbh_01_u:093.016a": "evaṃguṇasamāyuktāṃ vasave vasunandinī",
    "GE07mbh_01_u:093.016c": "darśayām āsa rājendra purā pauravanandana",
    "GE07mbh_01_u:093.017a": "dyaus tadā tāṃ tu dṛṣṭvaiva gāṃ gajendrendravikrama",
    "GE07mbh_01_u:093.017b-0954_01": "uvāca rājaṃs tāṃ devīṃ nṛpottama sumadhyamāṃ",
    "GE07mbh_01_u:093.017c": "uvāca rājaṃs tāṃ devīṃ tasyā rūpaguṇān vadan",
    "GE07mbh_01_u:093.018a": "eṣā gaur uttamā devi vāruṇer asitekṣaṇe",
    "GE07mbh_01_u:093.018c": "ṛṣes tasya varārohe yasyedaṃ vanam uttamam",
    "GE07mbh_01_u:093.019a": "asyāḥ kṣīraṃ piben martyaḥ svādu yo vai sumadhyame",
    "GE07mbh_01_u:093.019c": "daśa varṣasahasrāṇi sa jīvet sthirayauvanaḥ",
    "GE07mbh_01_u:093.020a": "etac chrutvā tu sā devī nṛpottama sumadhyamā",
    "GE07mbh_01_u:093.020c": "tam uvācānavadyāṅgī bhartāraṃ dīptatejasam",
    "GE07mbh_01_u:093.021a": "asti me mānuṣe loke naradevātmajā sakhī",
    "GE07mbh_01_u:093.021c": "nāmnā jinavatī nāma rūpayauvanaśālinī",
    "GE07mbh_01_u:093.022a": "uśīnarasya rājarṣeḥ satyasaṃdhasya dhīmataḥ",
    "GE07mbh_01_u:093.022c": "duhitā prathitā loke mānuṣe rūpasaṃpadā",
    "GE07mbh_01_u:093.023a": "tasyā hetor mahābhāga savatsāṃ gāṃ mamepsitām",
    "GE07mbh_01_u:093.023c": "ānayasvāmaraśreṣṭha tvaritaṃ puṇyavardhana",
    "GE07mbh_01_u:093.024a": "yāvad asyāḥ payaḥ pītvā sā sakhī mama mānada",
    "GE07mbh_01_u:093.024c": "mānuṣeṣu bhavatv ekā",
    "GE07mbh_01_u:093.025a": "etan mama mahābhāga kartum arhasy anindita",
    "GE07mbh_01_u:093.025c": "priyaṃ priyataraṃ hy asmān nāsti me 'nyat kathaṃ cana",
    "GE07mbh_01_u:093.026a": "etac chrutvā vacas tasyā devyāḥ priyacikīrṣayā",
    "GE07mbh_01_u:093.026c": "pṛthvādyair bhrātṛbhiḥ sārdhaṃ dyaus tadā tāṃ jahāra gām",
    "GE07mbh_01_u:093.027a": "tayā kamalapatrākṣyā niyukto dyaus tadā nṛpa",
    "GE07mbh_01_u:093.027c": "ṛṣes tasya tapas tīvraṃ na śaśāka nirīkṣitum",
    "GE07mbh_01_u:093.027e": "hṛtā gauḥ sā tadā tena prapātas tu na tarkitaḥ",
    "GE07mbh_01_u:093.028a": "athāśramapadaṃ prāptaḥ phalāny ādāya vāruṇiḥ",
    "GE07mbh_01_u:093.028c": "na cāpaśyata gāṃ tatra savatsāṃ kānanottame",
    "GE07mbh_01_u:093.029a": "tataḥ sa mṛgayām āsa vane tasmiṃs tapodhanaḥ",
    "GE07mbh_01_u:093.029c": "nādhyagacchac ca mṛgayaṃs tāṃ gāṃ munir udāradhīḥ",
    "GE07mbh_01_u:093.030a": "jñātvā tathāpanītāṃ tāṃ vasubhir divyadarśanaḥ",
    "GE07mbh_01_u:093.030c": "yayau krodhavaśaṃ sadyaḥ śaśāpa ca vasūṃs tadā",
    "GE07mbh_01_u:093.031a": "yasmān me vasavo jahrur gāṃ vai dogdhrīṃ suvāladhim",
    "GE07mbh_01_u:093.031c": "tasmāt sarve janiṣyanti mānuṣeṣu na saṃśayaḥ",
    "GE07mbh_01_u:093.032a": "evaṃ śaśāpa bhagavān vasūṃs tān munisattamaḥ",
    "GE07mbh_01_u:093.032c": "vaśaṃ kopasya saṃprāpta āpavo bharatarṣabha",
    "GE07mbh_01_u:093.033a": "śaptvā ca tān mahābhāgas tapasy eva mano dadhe",
    "GE07mbh_01_u:093.033c": "evaṃ sa śaptavān rājan vasūn aṣṭau tapodhanaḥ",
    "GE07mbh_01_u:093.033e": "mahāprabhāvo brahmarṣir devān roṣasamanvitaḥ",
    "GE07mbh_01_u:093.033f-0955_01": "evaṃ śaptās tatas tena muninā yāmunena vai",
    "GE07mbh_01_u:093.033f-0955_02": "aṣṭau samastā vasavo mune roṣeṇa sattama",
    "GE07mbh_01_u:093.034a": "athāśramapadaṃ prāpya taṃ sma bhūyo mahātmanaḥ",
    "GE07mbh_01_u:093.034c": "śaptāḥ sma iti jānanta ṛṣiṃ tam upacakramuḥ",
    "GE07mbh_01_u:093.035a": "prasādayantas tam ṛṣiṃ vasavaḥ pārthivarṣabha",
    "GE07mbh_01_u:093.035c": "na lebhire ca tasmāt te prasādam ṛṣisattamāt",
    "GE07mbh_01_u:093.035d-0956_01": "cakāra ca na teṣāṃ vai prasādaṃ bhagavān ṛṣiḥ",
    "GE07mbh_01_u:093.035e": "āpavāt puruṣavyāghra",
    "GE07mbh_01_u:093.036a": "uvāca ca sa dharmātmā sapta yūyaṃ dharādayaḥ",
    "GE07mbh_01_u:093.036c": "anu saṃvatsarāc chāpamokṣaṃ vai samavāpsyatha",
    "GE07mbh_01_u:093.037a": "ayaṃ tu yatkṛte yūyaṃ mayā śaptāḥ sa vatsyati",
    "GE07mbh_01_u:093.037c": "dyaus tadā mānuṣe loke dīrghakālaṃ svakarmaṇā",
    "GE07mbh_01_u:093.038a": "nānṛtaṃ tac cikīrṣāmi yuṣmān kruddho yad abruvam",
    "GE07mbh_01_u:093.038b-0957_01": "prajā hy anṛtavākyena hiṃsyām apy ātmanas tathā",
    "GE07mbh_01_u:093.038c": "na prajāsyati cāpy eṣa mānuṣeṣu mahāmanāḥ",
    "GE07mbh_01_u:093.039a": "bhaviṣyati ca dharmātmā sarvaśāstraviśāradaḥ",
    "GE07mbh_01_u:093.039c": "pituḥ priyahite yuktaḥ strībhogān varjayiṣyati",
    "GE07mbh_01_u:093.039e": "evam uktvā vasūn sarvāñ jagāma bhagavān ṛṣiḥ",
    "GE07mbh_01_u:093.040a": "tato mām upajagmus te samastā vasavas tadā",
    "GE07mbh_01_u:093.040c": "ayācanta ca māṃ rājan varaṃ sa ca mayā kṛtaḥ",
    "GE07mbh_01_u:093.040e": "jātāñ jātān prakṣipāsmān svayaṃ gaṅge tvam ambhasi",
    "GE07mbh_01_u:093.041a": "evaṃ teṣām ahaṃ samyak śaptānāṃ rājasattama",
    "GE07mbh_01_u:093.041c": "mokṣārthaṃ mānuṣāl lokād yathāvat kṛtavaty aham",
    "GE07mbh_01_u:093.042a": "ayaṃ śāpād ṛṣes tasya eka eva nṛpottama",
    "GE07mbh_01_u:093.042c": "dyau rājan mānuṣe loke ciraṃ vatsyati bhārata",
    "GE07mbh_01_u:093.042d-0958_01": "ayaṃ kumāraḥ putras te vivṛddhaḥ punar eṣyati",
    "GE07mbh_01_u:093.042d-0958_02": "ahaṃ ca te bhaviṣyāmi āhvānopagatā nṛpa",
    "GE07mbh_01_u:093.043a": "etad ākhyāya sā devī tatraivāntaradhīyata",
    "GE07mbh_01_u:093.043c": "ādāya ca kumāraṃ taṃ jagāmātha yathepsitam",
    "GE07mbh_01_u:093.043d-0959_01": "tasmād devavrataś caiva gaṅgādattaś ca so 'bhavat",
    "GE07mbh_01_u:093.044a": "sa tu devavrato nāma gāṅgeya iti cābhavat",
    "GE07mbh_01_u:093.044c": "dvināmā śaṃtanoḥ putraḥ śaṃtanor adhiko guṇaiḥ",
    "GE07mbh_01_u:093.045a": "śaṃtanuś cāpi śokārto jagāma svapuraṃ tataḥ",
    "GE07mbh_01_u:093.045b-0960_01": "tasya kīrtiṃ ca vṛttiṃ ca mahato nṛpasadguṇān",
    "GE07mbh_01_u:093.045c": "tasyāhaṃ kīrtayiṣyāmi śaṃtanor amitān guṇān",
    "GE07mbh_01_u:093.046a": "mahābhāgyaṃ ca nṛpater bhāratasya yaśasvinaḥ",
    "GE07mbh_01_u:093.046c": "yasyetihāso dyutimān mahābhāratam ucyate",
    "GE07mbh_01_u:094.001": "vaiśaṃpāyana uvāca",
    "GE07mbh_01_u:094.001a": "sa evaṃ śaṃtanur dhīmān devarājarṣisatkṛtaḥ",
    "GE07mbh_01_u:094.001c": "dharmātmā sarvalokeṣu satyavāg iti viśrutaḥ",
    "GE07mbh_01_u:094.001d-0961_01": "śaṃtanoḥ kīrtayiṣyāmi sarvān eva guṇān aham",
    "GE07mbh_01_u:094.002a": "damo dānaṃ kṣamā buddhir hrīr dhṛtis teja uttamam",
    "GE07mbh_01_u:094.002c": "nityāny āsan mahāsattve śaṃtanau puruṣarṣabhe",
    "GE07mbh_01_u:094.003a": "evaṃ sa guṇasaṃpanno dharmārthakuśalo nṛpaḥ",
    "GE07mbh_01_u:094.003c": "āsīd bharatavaṃśasya goptā sādhujanasya ca",
    "GE07mbh_01_u:094.004a": "kambugrīvaḥ pṛthuvyaṃso mattavāraṇavikramaḥ",
    "GE07mbh_01_u:094.004b-0962_01": "anvitaḥ paripūrṇārthaiḥ sarvair nṛpatilakṣaṇaiḥ",
    "GE07mbh_01_u:094.004b-0962_02": "tasya kīrtimato vṛttam avekṣya satataṃ narāḥ",
    "GE07mbh_01_u:094.004c": "dharma eva paraḥ kāmād arthāc ceti vyavasthitaḥ",
    "GE07mbh_01_u:094.005a": "etāny āsan mahāsattve śaṃtanau bharatarṣabha",
    "GE07mbh_01_u:094.005c": "na cāsya sadṛśaḥ kaś cit kṣatriyo dharmato 'bhavat",
    "GE07mbh_01_u:094.006a": "vartamānaṃ hi dharme sve sarvadharmavidāṃ varam",
    "GE07mbh_01_u:094.006c": "taṃ mahīpā mahīpālaṃ rājarājye 'bhyaṣecayan",
    "GE07mbh_01_u:094.007a": "vītaśokabhayābādhāḥ sukhasvapnavibodhanāḥ",
    "GE07mbh_01_u:094.007c": "prati bhāratagoptāraṃ samapadyanta bhūmipāḥ",
    "GE07mbh_01_u:094.007d-0963_01": "tena kīrtimatā śiṣṭāḥ śakrapratimatejasā",
    "GE07mbh_01_u:094.007d-0963_02": "yajñadānatapaḥśīlāḥ samapadyanta pārthivāḥ",
    "GE07mbh_01_u:094.008a": "śaṃtanupramukhair gupte loke nṛpatibhis tadā",
    "GE07mbh_01_u:094.008c": "niyamāt sarvavarṇānāṃ brahmottaram avartata",
    "GE07mbh_01_u:094.009a": "brahma paryacarat kṣatraṃ viśaḥ kṣatram anuvratāḥ",
    "GE07mbh_01_u:094.009c": "brahmakṣatrānuraktāś ca śūdrāḥ paryacaran viśaḥ",
    "GE07mbh_01_u:094.010a": "sa hāstinapure ramye kurūṇāṃ puṭabhedane",
    "GE07mbh_01_u:094.010c": "vasan sāgaraparyantām anvaśād vai vasuṃdharām",
    "GE07mbh_01_u:094.011a": "sa devarājasadṛśo dharmajñaḥ satyavāg ṛjuḥ",
    "GE07mbh_01_u:094.011c": "dānadharmatapoyogāc chriyā paramayā yutaḥ",
    "GE07mbh_01_u:094.012a": "arāgadveṣasaṃyuktaḥ somavat priyadarśanaḥ",
    "GE07mbh_01_u:094.012c": "tejasā sūryasaṃkāśo vāyuvegasamo jave",
    "GE07mbh_01_u:094.012e": "antakapratimaḥ kope kṣamayā pṛthivīsamaḥ",
    "GE07mbh_01_u:094.013a": "vadhaḥ paśuvarāhāṇāṃ tathaiva mṛgapakṣiṇām",
    "GE07mbh_01_u:094.013c": "śaṃtanau pṛthivīpāle nāvartata vṛthā nṛpa",
    "GE07mbh_01_u:094.014a": "dharmabrahmottare rājye śaṃtanur vinayātmavān",
    "GE07mbh_01_u:094.014c": "samaṃ śaśāsa bhūtāni kāmarāgavivarjitaḥ",
    "GE07mbh_01_u:094.014d-0964_01": "cakoranetras tāmrāsyaḥ siṃharṣabhagatir yuvā",
    "GE07mbh_01_u:094.014d-0964_02": "guṇair anupamair yuktaḥ samastair abhikāmikaiḥ",
    "GE07mbh_01_u:094.014d-0964_03": "gambhīraḥ sattvasaṃpannaḥ pūrṇacandranibhānanaḥ",
    "GE07mbh_01_u:094.015a": "devarṣipitṛyajñārtham ārabhyanta tadā kriyāḥ",
    "GE07mbh_01_u:094.015c": "na cādharmeṇa keṣāṃ cit prāṇinām abhavad vadhaḥ",
    "GE07mbh_01_u:094.016a": "asukhānām anāthānāṃ tiryagyoniṣu vartatām",
    "GE07mbh_01_u:094.016c": "sa eva rājā bhūtānāṃ sarveṣām abhavat pitā",
    "GE07mbh_01_u:094.017a": "tasmin kurupatiśreṣṭhe rājarājeśvare sati",
    "GE07mbh_01_u:094.017c": "śritā vāg abhavat satyaṃ dānadharmāśritaṃ manaḥ",
    "GE07mbh_01_u:094.017d-0965_01": "yajñārthaṃ paśavaḥ sṛṣṭāḥ saṃtānārthaṃ ca maithunam",
    "GE07mbh_01_u:094.018a": "sa samāḥ ṣoḍaśāṣṭau ca catasro 'ṣṭau tathāparāḥ",
    "GE07mbh_01_u:094.018c": "ratim aprāpnuvan strīṣu babhūva vanagocaraḥ",
    "GE07mbh_01_u:094.018d-0966_01": "tapasā karṣitogreṇa japadhyānarataḥ sadā",
    "GE07mbh_01_u:094.019a": "tathārūpas tathācāras tathāvṛttas tathāśrutaḥ",
    "GE07mbh_01_u:094.019c": "gāṅgeyas tasya putro 'bhūn nāmnā devavrato vasuḥ",
    "GE07mbh_01_u:094.020a": "sarvāstreṣu sa niṣṇātaḥ pārthiveṣv itareṣu ca",
    "GE07mbh_01_u:094.020c": "mahābalo mahāsattvo mahāvīryo mahārathaḥ",
    "GE07mbh_01_u:094.021a": "sa kadā cin mṛgaṃ viddhvā gaṅgām anusaran nadīm",
    "GE07mbh_01_u:094.021c": "bhāgīrathīm alpajalāṃ śaṃtanur dṛṣṭavān nṛpaḥ",
    "GE07mbh_01_u:094.022a": "tāṃ dṛṣṭvā cintayām āsa śaṃtanuḥ puruṣarṣabhaḥ",
    "GE07mbh_01_u:094.022c": "syandate kiṃ nv iyaṃ nādya saricchreṣṭhā yathā purā",
    "GE07mbh_01_u:094.023a": "tato nimittam anvicchan dadarśa sa mahāmanāḥ",
    "GE07mbh_01_u:094.023c": "kumāraṃ rūpasaṃpannaṃ bṛhantaṃ cārudarśanam",
    "GE07mbh_01_u:094.024a": "divyam astraṃ vikurvāṇaṃ yathā devaṃ puraṃdaram",
    "GE07mbh_01_u:094.024c": "kṛtsnāṃ gaṅgāṃ samāvṛtya śarais tīkṣṇair avasthitam",
    "GE07mbh_01_u:094.025a": "tāṃ śarair āvṛtāṃ dṛṣṭvā nadīṃ gaṅgāṃ tadantike",
    "GE07mbh_01_u:094.025c": "abhavad vismito rājā karma dṛṣṭvātimānuṣam",
    "GE07mbh_01_u:094.026a": "jātamātraṃ purā dṛṣṭaṃ taṃ putraṃ śaṃtanus tadā",
    "GE07mbh_01_u:094.026c": "nopalebhe smṛtiṃ dhīmān abhijñātuṃ tam ātmajam",
    "GE07mbh_01_u:094.026d-0967_01": "na smṛtiḥ śaṃtanor āsīd abhijñātuṃ svam ātmajam",
    "GE07mbh_01_u:094.027a": "sa tu taṃ pitaraṃ dṛṣṭvā mohayām āsa māyayā",
    "GE07mbh_01_u:094.027c": "saṃmohya tu tataḥ kṣipraṃ tatraivāntaradhīyata",
    "GE07mbh_01_u:094.028a": "tad adbhutaṃ tadā dṛṣṭvā tatra rājā sa śaṃtanuḥ",
    "GE07mbh_01_u:094.028c": "śaṅkamānaḥ sutaṃ gaṅgām abravīd darśayeti ha",
    "GE07mbh_01_u:094.028d-0968_01": "śaṅkamānaḥ sutaṃ prāpya gaṅgā vacanam abravīt",
    "GE07mbh_01_u:094.029a": "darśayām āsa taṃ gaṅgā bibhratī rūpam uttamam",
    "GE07mbh_01_u:094.029c": "gṛhītvā dakṣiṇe pāṇau taṃ kumāram alaṃkṛtam",
    "GE07mbh_01_u:094.030a": "alaṃkṛtām ābharaṇair arajombaradhāriṇīm",
    "GE07mbh_01_u:094.030c": "dṛṣṭapūrvām api satīṃ nābhyajānāt sa śaṃtanuḥ gaṅgovāca",
    "GE07mbh_01_u:094.031a": "yaṃ putram aṣṭamaṃ rājaṃs tvaṃ purā mayy ajāyithāḥ",
    "GE07mbh_01_u:094.031c": "sa te 'yaṃ puruṣavyāghra nayasvainaṃ gṛhāntikam",
    "GE07mbh_01_u:094.031c-0969_01": ". . . . . . . . sarvāstravid anuttamaḥ",
    "GE07mbh_01_u:094.031c-0969_02": "gṛhāṇemaṃ mahārāja mayā saṃvardhitaṃ sutam",
    "GE07mbh_01_u:094.031c-0969_03": "ādāya puruṣavyāghra",
    "GE07mbh_01_u:094.032a": "vedān adhijage sāṅgān vasiṣṭhād eva vīryavān",
    "GE07mbh_01_u:094.032b-0970_01": "sa khilān sopaniṣadān sāṅgopāṅgān yathāvidhi",
    "GE07mbh_01_u:094.032c": "kṛtāstraḥ parameṣvāso devarājasamo yudhi",
    "GE07mbh_01_u:094.033a": "surāṇāṃ saṃmato nityam asurāṇāṃ ca bhārata",
    "GE07mbh_01_u:094.033c": "uśanā veda yac chāstram ayaṃ tad veda sarvaśaḥ",
    "GE07mbh_01_u:094.034a": "tathaivāṅgirasaḥ putraḥ surāsuranamaskṛtaḥ",
    "GE07mbh_01_u:094.034c": "yad veda śāstraṃ tac cāpi kṛtsnam asmin pratiṣṭhitam",
    "GE07mbh_01_u:094.034e": "tava putre mahābāhau sāṅgopāṅgaṃ mahātmani",
    "GE07mbh_01_u:094.035a": "ṛṣiḥ parair anādhṛṣyo jāmadagnyaḥ pratāpavān",
    "GE07mbh_01_u:094.035b-0971_01": "sarvaśāstrārthatattvajñaḥ smṛtimān pratibhānavān",
    "GE07mbh_01_u:094.035c": "yad astraṃ veda rāmaś ca tad apy asmin pratiṣṭhitam",
    "GE07mbh_01_u:094.036a": "maheṣvāsam imaṃ rājan rājadharmārthakovidam",
    "GE07mbh_01_u:094.036c": "mayā dattaṃ nijaṃ putraṃ vīraṃ vīra gṛhān naya",
    "GE07mbh_01_u:094.037": "vaiśaṃpāyana uvāca",
    "GE07mbh_01_u:094.037a": "tayaivaṃ samanujñātaḥ putram ādāya śaṃtanuḥ",
    "GE07mbh_01_u:094.037c": "bhrājamānaṃ yathādityam āyayau svapuraṃ prati",
    "GE07mbh_01_u:094.037d-0972_01": "ity uktvā sā mahābhāgā tatraivāntaradhīyata",
    "GE07mbh_01_u:094.038a": "pauravaḥ svapuraṃ gatvā puraṃdarapuropamam",
    "GE07mbh_01_u:094.038c": "sarvakāmasamṛddhārthaṃ mene ātmānam ātmanā",
    "GE07mbh_01_u:094.038e": "pauraveṣu tataḥ putraṃ yauvarājye 'bhyaṣecayat",
    "GE07mbh_01_u:094.038e-0973_01": ". . . . . . . . rājyārtham abhayapradam",
    "GE07mbh_01_u:094.038e-0973_02": "guṇavantaṃ mahātmānaṃ",
    "GE07mbh_01_u:094.039a": "pauravāñ śaṃtanoḥ putraḥ pitaraṃ ca mahāyaśāḥ",
    "GE07mbh_01_u:094.039c": "rāṣṭraṃ ca rañjayām āsa vṛttena bharatarṣabha",
    "GE07mbh_01_u:094.039d-0974_01": "tathāvṛttasamācāras tathādharmas tathāśrutaḥ",
    "GE07mbh_01_u:094.039d-0974_02": "putro devavrato nāma śaṃtanor adhiko guṇaiḥ",
    "GE07mbh_01_u:094.039d-0974_03": "sarvāstreṣv abhyanujñātaḥ pārthiveṣv itareṣu ca",
    "GE07mbh_01_u:094.039d-0974_04": "guṇair viśiṣṭo bahubhiḥ putro devavrato 'bhavat",
    "GE07mbh_01_u:094.040a": "sa tathā saha putreṇa ramamāṇo mahīpatiḥ",
    "GE07mbh_01_u:094.040c": "vartayām āsa varṣāṇi catvāry amitavikramaḥ",
    "GE07mbh_01_u:094.041a": "sa kadā cid vanaṃ yāto yamunām abhito nadīm",
    "GE07mbh_01_u:094.041c": "mahīpatir anirdeśyam ājighrad gandham uttamam",
    "GE07mbh_01_u:094.042a": "tasya prabhavam anvicchan vicacāra samantataḥ",
    "GE07mbh_01_u:094.042c": "sa dadarśa tadā kanyāṃ dāśānāṃ devarūpiṇīm",
    "GE07mbh_01_u:094.043a": "tām apṛcchat sa dṛṣṭvaiva kanyām asitalocanām",
    "GE07mbh_01_u:094.043c": "kasya tvam asi kā cāsi kiṃ ca bhīru cikīrṣasi",
    "GE07mbh_01_u:094.044a": "sābravīd dāśakanyāsmi dharmārthaṃ vāhaye tarīm",
    "GE07mbh_01_u:094.044c": "pitur niyogād bhadraṃ te dāśarājño mahātmanaḥ",
    "GE07mbh_01_u:094.045a": "rūpamādhuryagandhais tāṃ saṃyuktāṃ devarūpiṇīm",
    "GE07mbh_01_u:094.045c": "samīkṣya rājā dāśeyīṃ kāmayām āsa śaṃtanuḥ",
    "GE07mbh_01_u:094.046a": "sa gatvā pitaraṃ tasyā varayām āsa tāṃ tadā",
    "GE07mbh_01_u:094.046c": "paryapṛcchat tatas tasyāḥ pitaraṃ cātmakāraṇāt",
    "GE07mbh_01_u:094.046d-0975_01": "icchāmi dāśadattāṃ me sutāṃ bhāryām aninditām",
    "GE07mbh_01_u:094.047a": "sa ca taṃ pratyuvācedaṃ dāśarājo mahīpatim",
    "GE07mbh_01_u:094.047c": "jātamātraiva me deyā varāya varavarṇinī",
    "GE07mbh_01_u:094.047e": "hṛdi kāmas tu me kaś cit taṃ nibodha janeśvara",
    "GE07mbh_01_u:094.048a": "yadīmāṃ dharmapatnīṃ tvaṃ mattaḥ prārthayase 'nagha",
    "GE07mbh_01_u:094.048c": "satyavāg asi satyena samayaṃ kuru me tataḥ",
    "GE07mbh_01_u:094.049a": "samayena pradadyāṃ te kanyām aham imāṃ nṛpa",
    "GE07mbh_01_u:094.049c": "na hi me tvatsamaḥ kaś cid varo jātu bhaviṣyati",
    "GE07mbh_01_u:094.050": "śaṃtanur uvāca",
    "GE07mbh_01_u:094.050a": "śrutvā tava varaṃ dāśa vyavasyeyam ahaṃ na vā",
    "GE07mbh_01_u:094.050c": "dātavyaṃ cet pradāsyāmi na tv adeyaṃ kathaṃ cana",
    "GE07mbh_01_u:094.051": "dāśa uvāca",
    "GE07mbh_01_u:094.051a": "asyāṃ jāyeta yaḥ putraḥ sa rājā pṛthivīpatiḥ",
    "GE07mbh_01_u:094.051c": "tvad ūrdhvam abhiṣektavyo nānyaḥ kaś cana pārthiva",
    "GE07mbh_01_u:094.052": "vaiśaṃpāyana uvāca",
    "GE07mbh_01_u:094.052a": "nākāmayata taṃ dātuṃ varaṃ dāśāya śaṃtanuḥ",
    "GE07mbh_01_u:094.052c": "śarīrajena tīvreṇa dahyamāno 'pi bhārata",
    "GE07mbh_01_u:094.053a": "sa cintayann eva tadā dāśakanyāṃ mahīpatiḥ",
    "GE07mbh_01_u:094.053c": "pratyayād dhāstinapuraṃ śokopahatacetanaḥ",
    "GE07mbh_01_u:094.054a": "tataḥ kadā cic chocantaṃ śaṃtanuṃ dhyānam āsthitam",
    "GE07mbh_01_u:094.054c": "putro devavrato 'bhyetya pitaraṃ vākyam abravīt",
    "GE07mbh_01_u:094.055a": "sarvato bhavataḥ kṣemaṃ vidheyāḥ sarvapārthivāḥ",
    "GE07mbh_01_u:094.055b-0976_01": "sa kasmād rājaśārdūla śocaṃs tu paridahyase",
    "GE07mbh_01_u:094.055c": "tat kimartham ihābhīkṣṇaṃ pariśocasi duḥkhitaḥ",
    "GE07mbh_01_u:094.055e": "dhyāyann iva ca kiṃ rājan nābhibhāṣasi kiṃ cana",
    "GE07mbh_01_u:094.055f-0977_01": "na cāśvena viniryāsi vivarṇo hariṇaḥ kṛśaḥ",
    "GE07mbh_01_u:094.055f-0977_02": "vyādhim icchāmi te jñātuṃ pratikuryāṃ hi tatra vai",
    "GE07mbh_01_u:094.055f-0978_01": "sa taṃ kāmam avācyaṃ vai dāśakanyāṃ pratīdṛśam",
    "GE07mbh_01_u:094.055f-0978_02": "vivṛtaṃ nāśakat tasmai pitā putrāya śaṃsitum",
    "GE07mbh_01_u:094.056a": "evam uktaḥ sa putreṇa śaṃtanuḥ pratyabhāṣata",
    "GE07mbh_01_u:094.056c": "asaṃśayaṃ dhyānaparaṃ yathā māttha tathāsmy uta",
    "GE07mbh_01_u:094.057a": "apatyaṃ nas tvam evaikaḥ kule mahati bhārata",
    "GE07mbh_01_u:094.057b-0979_01": "śastranityaś ca satataṃ pauruṣe dhury avasthitaḥ",
    "GE07mbh_01_u:094.057c": "anityatā ca martyānām ataḥ śocāmi putraka",
    "GE07mbh_01_u:094.058a": "kathaṃ cit tava gāṅgeya vipattau nāsti naḥ kulam",
    "GE07mbh_01_u:094.058c": "asaṃśayaṃ tvam evaikaḥ śatād api varaḥ sutaḥ",
    "GE07mbh_01_u:094.059a": "na cāpy ahaṃ vṛthā bhūyo dārān kartum ihotsahe",
    "GE07mbh_01_u:094.059c": "saṃtānasyāvināśāya kāmaye bhadram astu te",
    "GE07mbh_01_u:094.059e": "anapatyataikaputratvam ity āhur dharmavādinaḥ",
    "GE07mbh_01_u:094.059f-0980_01": "cakṣur ekaṃ ca putraṃ ca asti nāsti ca bhārata",
    "GE07mbh_01_u:094.059f-0980_02": "cakṣurnāśe tanor nāśaḥ putranāśe kulakṣayaḥ",
    "GE07mbh_01_u:094.060a": "agnihotraṃ trayo vedā yajñāś ca sahadakṣiṇāḥ",
    "GE07mbh_01_u:094.060c": "sarvāṇy etāny apatyasya kalāṃ nārhanti ṣoḍaśīm",
    "GE07mbh_01_u:094.061a": "evam eva manuṣyeṣu syāc ca sarvaprajāsv api",
    "GE07mbh_01_u:094.061c": "yad apatyaṃ mahāprājña tatra me nāsti saṃśayaḥ",
    "GE07mbh_01_u:094.061d-0981_01": "apatyenānṛṇo loke pitṝṇāṃ nāsti saṃśayaḥ",
    "GE07mbh_01_u:094.061e": "eṣā trayī purāṇānām uttamānāṃ ca śāśvatī",
    "GE07mbh_01_u:094.061f-0982_01": "apatyaṃ karma vidyā ca trīṇi jyotīṃṣi bhārata",
    "GE07mbh_01_u:094.061f-0982_02": "yad idaṃ kāraṇaṃ tāta sarvam ākhyātam añjasā",
    "GE07mbh_01_u:094.062a": "tvaṃ ca śūraḥ sadāmarṣī śastranityaś ca bhārata",
    "GE07mbh_01_u:094.062c": "nānyatra śastrāt tasmāt te nidhanaṃ vidyate 'nagha",
    "GE07mbh_01_u:094.063a": "so 'smi saṃśayam āpannas tvayi śānte kathaṃ bhavet",
    "GE07mbh_01_u:094.063c": "iti te kāraṇaṃ tāta duḥkhasyoktam aśeṣataḥ",
    "GE07mbh_01_u:094.064a": "tatas tat kāraṇaṃ jñātvā kṛtsnaṃ caivam aśeṣataḥ",
    "GE07mbh_01_u:094.064c": "devavrato mahābuddhiḥ prayayāv anucintayan sūtaḥ",
    "GE07mbh_01_u:094.064d-054x0014": "vaiśaṃpāyanaḥ",
    "GE07mbh_01_u:094.064d-054_0001": "apatyaphalasaṃyuktam etac chrutvā pitur vacaḥ sūtaṃ bhūyo 'pi saṃtapta āhvayām āsa vai pituḥ",
    "GE07mbh_01_u:094.064d-054_0003": "sūtas tu kurumukhyasya upayātas tadājñayā",
    "GE07mbh_01_u:094.064d-054_0004": "tam uvāca mahāprājño bhīṣmo vai sārathiṃ pituḥ",
    "GE07mbh_01_u:094.064d-054_0005": "tvaṃ sārathe pitur mahyaṃ sakhāsi rathadhūrgataḥ",
    "GE07mbh_01_u:094.064d-054_0006": "abhijānāsi yadi vai kasyāṃ bhāvo nṛpasya tu",
    "GE07mbh_01_u:094.064d-054_0007": "etad ācakṣva me pṛṣṭaḥ kariṣye na tadanyathā",
    "GE07mbh_01_u:094.064d-054_0008": "dāśakanyā naraśreṣṭha tatra bhāvaḥ pitur gataḥ",
    "GE07mbh_01_u:094.064d-054_0009": "vṛtaḥ sa naradevena tadā vacanam abravīt",
    "GE07mbh_01_u:094.064d-054_0010": "yo 'syāṃ pumān bhaved garbhaḥ sa rājā tvadanantaram",
    "GE07mbh_01_u:094.064d-054_0011": "nākāmayata taṃ dātuṃ pitā tava varaṃ tadā",
    "GE07mbh_01_u:094.064d-054_0012": "sa cāpi niścayas tasya na ca dadyām ato 'nyathā",
    "GE07mbh_01_u:094.064d-054_0013": "evaṃ te kathitaṃ vīra kuruṣva yad anantaram",
    "GE07mbh_01_u:094.064d-054_0014": "tataḥ sa pitur ājñāya mataṃ samyag avekṣya ca jñātvā vimanasaṃ putraḥ prayayau yamunāṃ prati",
    "GE07mbh_01_u:094.065a": "abhyagacchat tadaivāśu vṛddhāmātyaṃ pitur hitam",
    "GE07mbh_01_u:094.065c": "tam apṛcchat tadābhyetya pitus tac chokakāraṇam",
    "GE07mbh_01_u:094.066a": "tasmai sa kurumukhyāya yathāvat paripṛcchate",
    "GE07mbh_01_u:094.066c": "varaṃ śaśaṃsa kanyāṃ tām uddiśya bharatarṣabha",
    "GE07mbh_01_u:094.067a": "tato devavrato vṛddhaiḥ kṣatriyaiḥ sahitas tadā",
    "GE07mbh_01_u:094.067c": "abhigamya dāśarājānaṃ kanyāṃ vavre pituḥ svayam",
    "GE07mbh_01_u:094.068a": "taṃ dāśaḥ pratijagrāha vidhivat pratipūjya ca",
    "GE07mbh_01_u:094.068c": "abravīc cainam āsīnaṃ rājasaṃsadi bhārata uccaiḥśravāḥ",
    "GE07mbh_01_u:094.068d-0983_01": "rājyaśulkā pradātavyā kanyeyaṃ yācatāṃ vara",
    "GE07mbh_01_u:094.068d-0983_02": "apatyaṃ yad bhaved asyāḥ sa rājāstu pituḥ param",
    "GE07mbh_01_u:094.069a": "tvam eva nāthaḥ paryāptaḥ śaṃtanoḥ puruṣarṣabha",
    "GE07mbh_01_u:094.069c": "putraḥ putravatāṃ śreṣṭhaḥ kiṃ nu vakṣyāmi te vacaḥ",
    "GE07mbh_01_u:094.069d-0984_01": "kumārikāyāḥ śulkena kiṃ cid vakṣyāmi bhārata",
    "GE07mbh_01_u:094.070a": "ko hi saṃbandhakaṃ ślāghyam īpsitaṃ yaunam īdṛśam",
    "GE07mbh_01_u:094.070c": "atikrāman na tapyeta sākṣād api śatakratuḥ",
    "GE07mbh_01_u:094.071a": "apatyaṃ caitad āryasya yo yuṣmākaṃ samo guṇaiḥ",
    "GE07mbh_01_u:094.071c": "yasya śukrāt satyavatī prādurbhūtā yaśasvinī",
    "GE07mbh_01_u:094.072a": "tena me bahuśas tāta pitā te parikīrtitaḥ",
    "GE07mbh_01_u:094.072c": "arhaḥ satyavatīṃ voḍhuṃ sarvarājasu bhārata",
    "GE07mbh_01_u:094.073a": "asito hy api devarṣiḥ pratyākhyātaḥ purā mayā",
    "GE07mbh_01_u:094.073c": "satyavatyā bhṛśaṃ hy arthī sa āsīd ṛṣisattamaḥ",
    "GE07mbh_01_u:094.074a": "kanyāpitṛtvāt kiṃ cit tu vakṣyāmi bharatarṣabha",
    "GE07mbh_01_u:094.074c": "balavat sapatnatām atra doṣaṃ paśyāmi kevalam",
    "GE07mbh_01_u:094.074d-0985_01": "bhūyāṃsaṃ tvayi paśyāmi taṃ doṣam aparājita",
    "GE07mbh_01_u:094.075a": "yasya hi tvaṃ sapatnaḥ syā gandharvasyāsurasya vā",
    "GE07mbh_01_u:094.075c": "na sa jātu sukhaṃ jīvet tvayi kruddhe paraṃtapa",
    "GE07mbh_01_u:094.076a": "etāvān atra doṣo hi nānyaḥ kaś cana pārthiva",
    "GE07mbh_01_u:094.076c": "etaj jānīhi bhadraṃ te dānādāne paraṃtapa",
    "GE07mbh_01_u:094.077a": "evam uktas tu gāṅgeyas tadyuktaṃ pratyabhāṣata",
    "GE07mbh_01_u:094.077c": "śṛṇvatāṃ bhūmipālānāṃ pitur arthāya bhārata",
    "GE07mbh_01_u:094.078a": "idaṃ me matam ādatsva satyaṃ satyavatāṃ vara",
    "GE07mbh_01_u:094.078c": "naiva jāto na vājāta īdṛśaṃ vaktum utsahet",
    "GE07mbh_01_u:094.079a": "evam etat kariṣyāmi yathā tvam anubhāṣase",
    "GE07mbh_01_u:094.079c": "yo 'syāṃ janiṣyate putraḥ sa no rājā bhaviṣyati",
    "GE07mbh_01_u:094.080a": "ity uktaḥ punar evātha taṃ dāśaḥ pratyabhāṣata",
    "GE07mbh_01_u:094.080c": "cikīrṣur duṣkaraṃ karma rājyārthe bharatarṣabha",
    "GE07mbh_01_u:094.081a": "tvam eva nāthaḥ paryāptaḥ śaṃtanor amitadyuteḥ",
    "GE07mbh_01_u:094.081c": "kanyāyāś caiva dharmātman prabhur dānāya ceśvaraḥ",
    "GE07mbh_01_u:094.082a": "idaṃ tu vacanaṃ saumya kāryaṃ caiva nibodha me",
    "GE07mbh_01_u:094.082c": "kaumārikāṇāṃ śīlena vakṣyāmy aham ariṃdama",
    "GE07mbh_01_u:094.083a": "yat tvayā satyavatyarthe satyadharmaparāyaṇa",
    "GE07mbh_01_u:094.083c": "rājamadhye pratijñātam anurūpaṃ tavaiva tat",
    "GE07mbh_01_u:094.084a": "nānyathā tan mahābāho saṃśayo 'tra na kaś cana",
    "GE07mbh_01_u:094.084b-0986_01": "nāsti tasyānyathā bhāvas tvatto ripunibarhaṇaḥ",
    "GE07mbh_01_u:094.084b-0986_02": "vidyate puruṣavyāghra tvayi satyaṃ mahāvrata",
    "GE07mbh_01_u:094.084c": "tavāpatyaṃ bhaved yat tu tatra naḥ saṃśayo mahān",
    "GE07mbh_01_u:094.085a": "tasya tan matam ājñāya satyadharmaparāyaṇaḥ",
    "GE07mbh_01_u:094.085c": "pratyajānāt tadā rājan pituḥ priyacikīrṣayā",
    "GE07mbh_01_u:094.086": "devavrata uvāca",
    "GE07mbh_01_u:094.086a": "dāśarāja nibodhedaṃ vacanaṃ me nṛpottama",
    "GE07mbh_01_u:094.086b-0987_01": "ṛṣayo vātha vā devā bhūtāny antarhitāni ca",
    "GE07mbh_01_u:094.086b-0987_02": "yāni tānīha śṛṇvantu nāsti vaktāsya matsamaḥ",
    "GE07mbh_01_u:094.086b-0987_03": "idaṃ vacanam ādhatsva satyena mama jalpataḥ",
    "GE07mbh_01_u:094.086c": "śṛṇvatāṃ bhūmipālānāṃ yad bravīmi pituḥ kṛte",
    "GE07mbh_01_u:094.087a": "rājyaṃ tāvat pūrvam eva mayā tyaktaṃ narādhipa",
    "GE07mbh_01_u:094.087c": "apatyahetor api ca karomy eṣa viniścayam",
    "GE07mbh_01_u:094.088a": "adya prabhṛti me dāśa brahmacaryaṃ bhaviṣyati",
    "GE07mbh_01_u:094.088c": "aputrasyāpi me lokā bhaviṣyanty akṣayā divi",
    "GE07mbh_01_u:094.088d-0988_01": "na hi janmaprabhṛty uktaṃ mayā kiṃ cid ihānṛtam",
    "GE07mbh_01_u:094.088d-0988_02": "yāvat prāṇā dhriyante vai mama dehaṃ samāśritāḥ",
    "GE07mbh_01_u:094.088d-0988_03": "tāvan na janayiṣyāmi pitre kanyāṃ prayaccha me",
    "GE07mbh_01_u:094.088d-0988_04": "parityajāmy ahaṃ rājyaṃ maithunaṃ cāpi sarvaśaḥ",
    "GE07mbh_01_u:094.088d-0988_05": "ūrdhvaretā bhaviṣyāmi dāśa satyaṃ bravīmi te",
    "GE07mbh_01_u:094.089": "vaiśaṃpāyana uvāca",
    "GE07mbh_01_u:094.089a": "tasya tad vacanaṃ śrutvā saṃprahṛṣṭatanūruhaḥ",
    "GE07mbh_01_u:094.089c": "dadānīty eva taṃ dāśo dharmātmā pratyabhāṣata",
    "GE07mbh_01_u:094.090a": "tato 'ntarikṣe 'psaraso devāḥ sarṣigaṇās tathā",
    "GE07mbh_01_u:094.090b-0989_01": "taṃ dṛṣṭvā duṣkaraṃ karma praśaśaṃsuś ca pārthivāḥ",
    "GE07mbh_01_u:094.090c": "abhyavarṣanta kusumair bhīṣmo 'yam iti cābruvan",
    "GE07mbh_01_u:094.091a": "tataḥ sa pitur arthāya tām uvāca yaśasvinīm",
    "GE07mbh_01_u:094.091c": "adhiroha rathaṃ mātar gacchāvaḥ svagṛhān iti",
    "GE07mbh_01_u:094.092a": "evam uktvā tu bhīṣmas tāṃ ratham āropya bhāminīm",
    "GE07mbh_01_u:094.092c": "āgamya hāstinapuraṃ śaṃtanoḥ saṃnyavedayat",
    "GE07mbh_01_u:094.093a": "tasya tad duṣkaraṃ karma praśaśaṃsur narādhipāḥ",
    "GE07mbh_01_u:094.093c": "sametāś ca pṛthak caiva bhīṣmo 'yam iti cābruvan",
    "GE07mbh_01_u:094.094a": "tad dṛṣṭvā duṣkaraṃ karma kṛtaṃ bhīṣmeṇa śaṃtanuḥ",
    "GE07mbh_01_u:094.094b-0990_01": "babhūva duḥkhito rājā cirarātrāya bhārata",
    "GE07mbh_01_u:094.094b-0990_02": "sa tena karmaṇā sūnoḥ prītas tasmai varaṃ dadau",
    "GE07mbh_01_u:094.094c": "svacchandamaraṇaṃ tasmai dadau tuṣṭaḥ pitā svayam",
    "GE07mbh_01_u:094.094d-0991_01": "na te prabhavitā mṛtyur yāvad icchasi jīvitum",
    "GE07mbh_01_u:094.094d-0992_01": "tvatto hy anujñāṃ saṃprāpya mṛtyuḥ prabhavitānagha",
    "GE07mbh_01_u:094.094d-0993_01": "svena kāmena kartāsi nākāmas tvaṃ kathaṃ cana vaiśaṃpāyana uvāca",
    "GE07mbh_01_u:095.001-0994_01": "cedirājasutāṃ jñātvā dāśarājena poṣitām",
    "GE07mbh_01_u:095.001-0994_02": "vivāhaṃ kārayām āsa śāstradṛṣṭena karmaṇā",
    "GE07mbh_01_u:095.001a": "tato vivāhe nirvṛtte sa rājā śaṃtanur nṛpaḥ",
    "GE07mbh_01_u:095.001c": "tāṃ kanyāṃ rūpasaṃpannāṃ svagṛhe saṃnyaveśayat",
    "GE07mbh_01_u:095.002a": "tataḥ śāṃtanavo dhīmān satyavatyām ajāyata",
    "GE07mbh_01_u:095.002c": "vīraś citrāṅgado nāma vīryeṇa manujān ati",
    "GE07mbh_01_u:095.003a": "athāparaṃ maheṣvāsaṃ satyavatyāṃ punaḥ prabhuḥ",
    "GE07mbh_01_u:095.003c": "vicitravīryaṃ rājānaṃ janayām āsa vīryavān",
    "GE07mbh_01_u:095.004a": "aprāptavati tasmiṃś ca yauvanaṃ bharatarṣabha",
    "GE07mbh_01_u:095.004c": "sa rājā śaṃtanur dhīmān kāladharmam upeyivān",
    "GE07mbh_01_u:095.005a": "svargate śaṃtanau bhīṣmaś citrāṅgadam ariṃdamam",
    "GE07mbh_01_u:095.005c": "sthāpayām āsa vai rājye satyavatyā mate sthitaḥ",
    "GE07mbh_01_u:095.006a": "sa tu citrāṅgadaḥ śauryāt sarvāṃś cikṣepa pārthivān",
    "GE07mbh_01_u:095.006c": "manuṣyaṃ na hi mene sa kaṃ cit sadṛśam ātmanaḥ",
    "GE07mbh_01_u:095.007a": "taṃ kṣipantaṃ surāṃś caiva manuṣyān asurāṃs tathā",
    "GE07mbh_01_u:095.007c": "gandharvarājo balavāṃs tulyanāmābhyayāt tadā",
    "GE07mbh_01_u:095.007d-0995_01": "tvaṃ vai sadṛśanāmāsi yuddhaṃ dehi nṛpātmaja",
    "GE07mbh_01_u:095.007d-0995_02": "nāma vānyat pragṛhṇīṣva yadi yuddhaṃ na dāsyasi",
    "GE07mbh_01_u:095.007d-0995_03": "tvayāhaṃ yuddham icchāmi tvatsakāśāt tu nāmataḥ",
    "GE07mbh_01_u:095.007d-0995_04": "āgato 'smi vṛthābhāṣyo na gacchen nāmato mayā",
    "GE07mbh_01_u:095.007d-0995_05": "ity uktvā garjamānau tau hiraṇyātīram āśritau",
    "GE07mbh_01_u:095.007e": "tenāsya sumahad yuddhaṃ kurukṣetre babhūva ha",
    "GE07mbh_01_u:095.008a": "tayor balavatos tatra gandharvakurumukhyayoḥ",
    "GE07mbh_01_u:095.008c": "nadyās tīre hiraṇvatyāḥ samās tisro 'bhavad raṇaḥ",
    "GE07mbh_01_u:095.009a": "tasmin vimarde tumule śastravṛṣṭisamākule",
    "GE07mbh_01_u:095.009c": "māyādhiko 'vadhīd vīraṃ gandharvaḥ kurusattamam",
    "GE07mbh_01_u:095.010a": "citrāṅgadaṃ kuruśreṣṭhaṃ vicitraśarakārmukam",
    "GE07mbh_01_u:095.010c": "antāya kṛtvā gandharvo divam ācakrame tataḥ",
    "GE07mbh_01_u:095.011a": "tasmin nṛpatiśārdūle nihate bhūrivarcasi",
    "GE07mbh_01_u:095.011c": "bhīṣmaḥ śāṃtanavo rājan pretakāryāṇy akārayat",
    "GE07mbh_01_u:095.012a": "vicitravīryaṃ ca tadā bālam aprāptayauvanam",
    "GE07mbh_01_u:095.012c": "kururājye mahābāhur abhyaṣiñcad anantaram",
    "GE07mbh_01_u:095.013a": "vicitravīryas tu tadā bhīṣmasya vacane sthitaḥ",
    "GE07mbh_01_u:095.013c": "anvaśāsan mahārāja pitṛpaitāmahaṃ padam",
    "GE07mbh_01_u:095.014a": "sa dharmaśāstrakuśalo bhīṣmaṃ śāṃtanavaṃ nṛpaḥ",
    "GE07mbh_01_u:095.014c": "pūjayām āsa dharmeṇa sa cainaṃ pratyapālayat",
    "GE07mbh_01_u:096.001": "vaiśaṃpāyana uvāca",
    "GE07mbh_01_u:096.001a": "hate citrāṅgade bhīṣmo bāle bhrātari cānagha",
    "GE07mbh_01_u:096.001c": "pālayām āsa tad rājyaṃ satyavatyā mate sthitaḥ",
    "GE07mbh_01_u:096.001d-0996_01": "tathā vicitravīryaṃ tu vartamānaṃ sukhe 'tule",
    "GE07mbh_01_u:096.002a": "saṃprāptayauvanaṃ paśyan bhrātaraṃ dhīmatāṃ varam",
    "GE07mbh_01_u:096.002c": "bhīṣmo vicitravīryasya vivāhāyākaron matim",
    "GE07mbh_01_u:096.003a": "atha kāśipater bhīṣmaḥ kanyās tisro 'psaraḥsamāḥ",
    "GE07mbh_01_u:096.003c": "śuśrāva sahitā rājan vṛṇvatīr vai svayaṃ varam",
    "GE07mbh_01_u:096.004a": "tataḥ sa rathināṃ śreṣṭho rathenaikena varmabhṛt",
    "GE07mbh_01_u:096.004c": "jagāmānumate mātuḥ purīṃ vārāṇasīṃ prati",
    "GE07mbh_01_u:096.005a": "tatra rājñaḥ samuditān sarvataḥ samupāgatān",
    "GE07mbh_01_u:096.005c": "dadarśa kanyās tāś caiva bhīṣmaḥ śaṃtanunandanaḥ",
    "GE07mbh_01_u:096.005d-0997_01": "tāsāṃ kāmena saṃmattāḥ sahitāḥ kāśikosalāḥ",
    "GE07mbh_01_u:096.005d-0997_02": "vaṅgāḥ puṇḍrāḥ kaliṅgāś ca te jagmus tāṃ purīṃ prati",
    "GE07mbh_01_u:096.006a": "kīrtyamāneṣu rājñāṃ tu nāmasv atha sahasraśaḥ vaiśaṃpāyanaḥ",
    "GE07mbh_01_u:096.006b-0998_01": "ekākinaṃ tadā bhīṣmaṃ vṛddhaṃ śāṃtanunandanam",
    "GE07mbh_01_u:096.006b-0998_02": "sodvegā iva taṃ dṛṣṭvā kanyāḥ paramaśobhanāḥ",
    "GE07mbh_01_u:096.006b-0998_03": "apākrāmanta tāḥ sarvā vṛddha ity eva cintayā",
    "GE07mbh_01_u:096.006b-0998_04": "vṛddhaḥ paramadharmātmā valīpalitadhāraṇaḥ",
    "GE07mbh_01_u:096.006b-0998_05": "kiṃkāraṇam ihāyāto nirlajjo bharatarṣabhaḥ",
    "GE07mbh_01_u:096.006b-0998_06": "mithyāpratijño lokeṣu kiṃ vadiṣyati bhārata",
    "GE07mbh_01_u:096.006b-0998_07": "brahmacārīti bhīṣmo hi vṛthaiva prathito bhuvi",
    "GE07mbh_01_u:096.006b-0998_08": "ity evaṃ prabruvantas te hasanti sma nṛpādhamāḥ",
    "GE07mbh_01_u:096.006b-0998_09": "kṣatriyāṇāṃ vacaḥ śrutvā bhīṣmaś cukrodha bhārata",
    "GE07mbh_01_u:096.006c": "bhīṣmaḥ svayaṃ tadā rājan varayām āsa tāḥ prabhuḥ",
    "GE07mbh_01_u:096.007a": "uvāca ca mahīpālān rājañ jaladaniḥsvanaḥ",
    "GE07mbh_01_u:096.007c": "ratham āropya tāḥ kanyā bhīṣmaḥ praharatāṃ varaḥ",
    "GE07mbh_01_u:096.008a": "āhūya dānaṃ kanyānāṃ guṇavadbhyaḥ smṛtaṃ budhaiḥ",
    "GE07mbh_01_u:096.008c": "alaṃkṛtya yathāśakti pradāya ca dhanāny api",
    "GE07mbh_01_u:096.009a": "prayacchanty apare kanyāṃ mithunena gavām api",
    "GE07mbh_01_u:096.009c": "vittena kathitenānye balenānye 'numānya ca",
    "GE07mbh_01_u:096.010a": "pramattām upayānty anye svayam anye ca vindate",
    "GE07mbh_01_u:096.010b-0999_01": "ārṣaṃ vidhiṃ puraskṛtya dārān vindanti cāpare",
    "GE07mbh_01_u:096.010c": "aṣṭamaṃ tam atho vitta vivāhaṃ kavibhiḥ smṛtam",
    "GE07mbh_01_u:096.011a": "svayaṃvaraṃ tu rājanyāḥ praśaṃsanty upayānti ca",
    "GE07mbh_01_u:096.011c": "pramathya tu hṛtām āhur jyāyasīṃ dharmavādinaḥ",
    "GE07mbh_01_u:096.012a": "tā imāḥ pṛthivīpālā jihīrṣāmi balād itaḥ",
    "GE07mbh_01_u:096.012c": "te yatadhvaṃ paraṃ śaktyā vijayāyetarāya vā",
    "GE07mbh_01_u:096.012e": "sthito 'haṃ pṛthivīpālā yuddhāya kṛtaniścayaḥ",
    "GE07mbh_01_u:096.013a": "evam uktvā mahīpālān kāśirājaṃ ca vīryavān",
    "GE07mbh_01_u:096.013c": "sarvāḥ kanyāḥ sa kauravyo ratham āropayat svakam",
    "GE07mbh_01_u:096.013e": "āmantrya ca sa tān prāyāc chīghraṃ kanyāḥ pragṛhya tāḥ",
    "GE07mbh_01_u:096.014a": "tatas te pārthivāḥ sarve samutpetur amarṣitāḥ",
    "GE07mbh_01_u:096.014c": "saṃspṛśantaḥ svakān bāhūn daśanto daśanacchadān",
    "GE07mbh_01_u:096.015a": "teṣām ābharaṇāny āśu tvaritānāṃ vimuñcatām",
    "GE07mbh_01_u:096.015c": "āmuñcatāṃ ca varmāṇi saṃbhramaḥ sumahān abhūt",
    "GE07mbh_01_u:096.016a": "tārāṇām iva saṃpāto babhūva janamejaya",
    "GE07mbh_01_u:096.016c": "bhūṣaṇānāṃ ca śubhrāṇāṃ kavacānāṃ ca sarvaśaḥ",
    "GE07mbh_01_u:096.017a": "savarmabhir bhūṣaṇais te drāg bhrājadbhir itas tataḥ",
    "GE07mbh_01_u:096.017c": "sakrodhāmarṣajihmabhrūsakaṣāyadṛśas tathā",
    "GE07mbh_01_u:096.018a": "sūtopakḷptān rucirān",
    "GE07mbh_01_u:096.018c": "rathān āsthāya te vīrāḥ sarvapraharaṇānvitāḥ",
    "GE07mbh_01_u:096.018e": "prayāntam ekaṃ kauravyam anusasrur udāyudhāḥ",
    "GE07mbh_01_u:096.019a": "tataḥ samabhavad yuddhaṃ teṣāṃ tasya ca bhārata",
    "GE07mbh_01_u:096.019c": "ekasya ca bahūnāṃ ca tumulaṃ lomaharṣaṇam",
    "GE07mbh_01_u:096.020a": "te tv iṣūn daśasāhasrāṃs tasmai yugapad ākṣipan",
    "GE07mbh_01_u:096.020c": "aprāptāṃś caiva tān āśu bhīṣmaḥ sarvāṃs tadācchinat",
    "GE07mbh_01_u:096.020d-1000_01": "ācchinac charavarṣeṇa mahatā lomavāhinā",
    "GE07mbh_01_u:096.021a": "tatas te pārthivāḥ sarve sarvataḥ parivārayan",
    "GE07mbh_01_u:096.021c": "vavarṣuḥ śaravarṣeṇa varṣeṇevādrim ambudāḥ",
    "GE07mbh_01_u:096.022a": "sa tad bāṇamayaṃ varṣaṃ śarair āvārya sarvataḥ",
    "GE07mbh_01_u:096.022c": "tataḥ sarvān mahīpālān pratyavidhyat tribhis tribhiḥ",
    "GE07mbh_01_u:096.022d-1001_01": "ekaikas tu tato bhīṣmaṃ rājan vivyādha pañcabhiḥ",
    "GE07mbh_01_u:096.022d-1001_02": "sa ca tān prativivyādha dvābhyāṃ dvābhyāṃ parākramī",
    "GE07mbh_01_u:096.022d-1001_03": "tad yuddham āsīt tumulaṃ ghoraṃ devāsuropamam",
    "GE07mbh_01_u:096.022d-1001_04": "asyatāṃ lokavīrāṇāṃ śaraśaktisamākulam",
    "GE07mbh_01_u:096.022d-1001_05": "sa dhanūṃṣi dhvajāgrāṇi varmāṇi ca śirāṃsi ca",
    "GE07mbh_01_u:096.022d-1001_06": "ciccheda samare bhīṣmaḥ śataśo 'tha sahasraśaḥ",
    "GE07mbh_01_u:096.023a": "tasyāti puruṣān anyāṃl lāghavaṃ rathacāriṇaḥ",
    "GE07mbh_01_u:096.023c": "rakṣaṇaṃ cātmanaḥ saṃkhye śatravo 'py abhyapūjayan",
    "GE07mbh_01_u:096.023d-1002_01": "akṣataḥ kṣapayitvānyān asaṃkhyeyaparākramaḥ",
    "GE07mbh_01_u:096.023d-1002_02": "ānināya sa kāśyasya sutāḥ sāgaragāsutaḥ",
    "GE07mbh_01_u:096.024a": "tān vinirjitya tu raṇe sarvaśastraviśāradaḥ",
    "GE07mbh_01_u:096.024c": "kanyābhiḥ sahitaḥ prāyād bhārato bhāratān prati",
    "GE07mbh_01_u:096.025a": "tatas taṃ pṛṣṭhato rājañ śālvarājo mahārathaḥ",
    "GE07mbh_01_u:096.025c": "abhyāhanad ameyātmā bhīṣmaṃ śāṃtanavaṃ raṇe",
    "GE07mbh_01_u:096.026a": "vāraṇaṃ jaghane nighnan dantābhyām aparo yathā",
    "GE07mbh_01_u:096.026c": "vāśitām anusaṃprāpto yūthapo balināṃ varaḥ",
    "GE07mbh_01_u:096.027a": "strīkāma tiṣṭha tiṣṭheti bhīṣmam āha sa pārthivaḥ",
    "GE07mbh_01_u:096.027c": "śālvarājo mahābāhur amarṣeṇābhicoditaḥ",
    "GE07mbh_01_u:096.028a": "tataḥ sa puruṣavyāghro bhīṣmaḥ parabalārdanaḥ",
    "GE07mbh_01_u:096.028b-1003_01": "sālvarājaṃ susaṃkraddho nyavartata paraṃtapaḥ",
    "GE07mbh_01_u:096.028c": "tadvākyākulitaḥ krodhād vidhūmo 'gnir iva jvalan",
    "GE07mbh_01_u:096.028d-1004_01": "vitateṣu dhanuṣpāṇir vikuñcitalalāṭabhṛt",
    "GE07mbh_01_u:096.028d-1005_01": "dahan yathā kṛṣṇagatiḥ kakṣaṃ vāteritaḥ prabhuḥ",
    "GE07mbh_01_u:096.029a": "kṣatradharmaṃ samāsthāya vyapetabhayasaṃbhramaḥ",
    "GE07mbh_01_u:096.029c": "nivartayām āsa rathaṃ śālvaṃ prati mahārathaḥ",
    "GE07mbh_01_u:096.030a": "nivartamānaṃ taṃ dṛṣṭvā rājānaḥ sarva eva te",
    "GE07mbh_01_u:096.030c": "prekṣakāḥ samapadyanta bhīṣmaśālvasamāgame",
    "GE07mbh_01_u:096.031a": "tau vṛṣāv iva nardantau balinau vāśitāntare",
    "GE07mbh_01_u:096.031c": "anyonyam abhivartetāṃ balavikramaśālinau",
    "GE07mbh_01_u:096.031d-1006_01": "tataḥ kruddhaḥ śāṃtanavo dṛṣṭvā taṃ nṛpam āgatam",
    "GE07mbh_01_u:096.031d-1006_02": "sālveśvaraṃ sa rājānaṃ hayān kruddho 'bhyacodayat",
    "GE07mbh_01_u:096.031d-1006_03": "saṃspṛśaṃś ca dhanuḥśreṣṭhaṃ sajyaṃ kṛtvā nararṣabhaḥ",
    "GE07mbh_01_u:096.031d-1006_04": "samavasthāya durdharṣaḥ saśaraḥ saśarāsanaḥ",
    "GE07mbh_01_u:096.031d-1006_05": "abhyadravat sālvapatiṃ yuddhāya kurupuṃgavaḥ",
    "GE07mbh_01_u:096.031d-1006_06": "kavacī baddhanistriṃśas talabaddhaḥ pratāpavān",
    "GE07mbh_01_u:096.031d-1006_07": "tiṣṭha tiṣṭheti rājānaṃ sālvaṃ śāṃtanavo 'bravīt",
    "GE07mbh_01_u:096.031d-1006_08": "kanyārthaṃ vai tataḥ sālvaṃ prāvartata mahābalaḥ",
    "GE07mbh_01_u:096.031d-1006_09": "tatas tu yuddham abhavat tadā rājan svayaṃvare",
    "GE07mbh_01_u:096.031d-1006_10": "bhīṣmasya caiva rājarṣeḥ sālvasyāpi tathaiva ca",
    "GE07mbh_01_u:096.031d-1007_01": "āyodha naṃ mahāghoram indralekhāriṇor iva",
    "GE07mbh_01_u:096.031d-1007_02": "bhīrūṇāṃ bhītijanakaṃ śūrāṇāṃ harṣavardhanam",
    "GE07mbh_01_u:096.031d-1007_03": "surāṇāṃ vismayakaraṃ duṣṭānāṃ prītivardhanam",
    "GE07mbh_01_u:096.031d-1007_04": "adṛṣṭam aśrutaṃ kaiś cit sarvalokabhayaṃkaram",
    "GE07mbh_01_u:096.032a": "tato bhīṣmaṃ śāṃtanavaṃ śaraiḥ śatasahasraśaḥ",
    "GE07mbh_01_u:096.032c": "śālvarājo naraśreṣṭhaḥ samavākirad āśugaiḥ",
    "GE07mbh_01_u:096.032d-1008_01": "vivyādha ca tadā bhīṣmaṃ vāmapārśve stanāntare",
    "GE07mbh_01_u:096.032d-1008_02": "tvaramāṇas tvarākāle kṣatriyarṣabhasattamaḥ",
    "GE07mbh_01_u:096.033a": "pūrvam abhyarditaṃ dṛṣṭvā bhīṣmaṃ śālvena te nṛpāḥ",
    "GE07mbh_01_u:096.033c": "vismitāḥ samapadyanta sādhu sādhv iti cābruvan",
    "GE07mbh_01_u:096.034a": "lāghavaṃ tasya te dṛṣṭvā saṃyuge sarvapārthivāḥ",
    "GE07mbh_01_u:096.034c": "apūjayanta saṃhṛṣṭā vāgbhiḥ śālvaṃ narādhipāḥ",
    "GE07mbh_01_u:096.035a": "kṣatriyāṇāṃ tadā vācaḥ śrutvā parapuraṃjayaḥ",
    "GE07mbh_01_u:096.035c": "kruddhaḥ śāṃtanavo bhīṣmas tiṣṭha tiṣṭhety abhāṣata",
    "GE07mbh_01_u:096.036a": "sārathiṃ cābravīt kruddho yāhi yatraiṣa pārthivaḥ",
    "GE07mbh_01_u:096.036c": "yāvad enaṃ nihanmy adya bhujaṃgam iva pakṣirāṭ",
    "GE07mbh_01_u:096.036d-1009_01": "tadvacaḥ sārathiḥ śrutvā yatra śālvas tato yayau",
    "GE07mbh_01_u:096.036d-1010_01": "na bhetavyaṃ tvayā sūta tasmāt sālvanṛpātmajāt",
    "GE07mbh_01_u:096.036d-1010_02": "paśyatas te vadhiṣyāmi sālveśaṃ paśya me balam",
    "GE07mbh_01_u:096.036d-1010_03": "patet tvayi śaraḥ kaś cin nāhaṃ sālvasya śaṃtanuḥ",
    "GE07mbh_01_u:096.037a": "tato 'straṃ vāruṇaṃ samyag yojayām āsa kauravaḥ",
    "GE07mbh_01_u:096.037c": "tenāśvāṃś caturo 'mṛdnāc chālvarājño narādhipa",
    "GE07mbh_01_u:096.038a": "astrair astrāṇi saṃvārya śālvarājñaḥ sa kauravaḥ",
    "GE07mbh_01_u:096.038c": "bhīṣmo nṛpatiśārdūla nyavadhīt tasya sārathim",
    "GE07mbh_01_u:096.038d-1011_01": "ardhacandreṇa bāṇena dhanuś ciccheda jahnujaḥ",
    "GE07mbh_01_u:096.038e": "astreṇa cāpy athaikena nyavadhīt turagottamān",
    "GE07mbh_01_u:096.038f-1012_01": "sālvas tu viratho rājan hatāśvo hatasārathiḥ",
    "GE07mbh_01_u:096.038f-1012_02": "nikṣipya ca dhanuḥ śrīmān bhūmau tiṣṭhad avāṅmukhaḥ",
    "GE07mbh_01_u:096.039a": "kanyāhetor naraśreṣṭha bhīṣmaḥ śāṃtanavas tadā",
    "GE07mbh_01_u:096.039c": "jitvā visarjayām āsa jīvantaṃ nṛpasattamam",
    "GE07mbh_01_u:096.039e": "tataḥ śālvaḥ svanagaraṃ prayayau bharatarṣabha",
    "GE07mbh_01_u:096.039f-1013_01": "svarājyam anvaśāc caiva dharmeṇa nṛpatis tadā",
    "GE07mbh_01_u:096.040a": "rājāno ye ca tatrāsan svayaṃvaradidṛkṣavaḥ",
    "GE07mbh_01_u:096.040c": "svāny eva te 'pi rāṣṭrāṇi jagmuḥ parapuraṃjaya",
    "GE07mbh_01_u:096.040d-1014_01": "te vanāni ca ramyāṇi śailāṃś ca saritas tathā",
    "GE07mbh_01_u:096.040d-1014_02": "atikramya ca rājānaḥ svaṃ svaṃ rājyaṃ pracakramuḥ",
    "GE07mbh_01_u:096.040d-1014_03": "bhīṣmaḥ svayaṃvare kanyā vijitya kurusattamaḥ",
    "GE07mbh_01_u:096.041a": "evaṃ vijitya tāḥ kanyā bhīṣmaḥ praharatāṃ varaḥ",
    "GE07mbh_01_u:096.041b-1015_01": "nihatyājau nṛpān kāṃś cit kaś cid vidrāvya sainikān",
    "GE07mbh_01_u:096.041b-1015_02": "yaśaḥ kīrtiṃ balaṃ dhairyaṃ nṛpāṇām apahṛtya ca",
    "GE07mbh_01_u:096.041c": "prayayau hāstinapuraṃ yatra rājā sa kauravaḥ",
    "GE07mbh_01_u:096.041c-1016_01": ". . . . . . . . bhīṣmaḥ śāṃtanavas tadā",
    "GE07mbh_01_u:096.041c-1016_02": "atikramya ca rājānaḥ svaṃ svaṃ rājyaṃ pracakramuḥ",
    "GE07mbh_01_u:096.041c-1016_03": "kurukṣetraṃ puṇyatamaṃ",
    "GE07mbh_01_u:096.041d-1017_01": "vicitravīryo dharmātmā praśāsti vasudhām imām",
    "GE07mbh_01_u:096.041d-1017_02": "yathā pitāsya kauravyaḥ śaṃtanur nṛpasattamaḥ",
    "GE07mbh_01_u:096.042a": "so 'cireṇaiva kālena atyakrāman narādhipa",
    "GE07mbh_01_u:096.042c": "vanāni saritaś caiva śailāṃś ca vividhadrumān",
    "GE07mbh_01_u:096.043a": "akṣataḥ kṣapayitvārīn saṃkhye 'saṃkhyeyavikramaḥ",
    "GE07mbh_01_u:096.043c": "ānayām āsa kāśyasya sutāḥ sāgaragāsutaḥ",
    "GE07mbh_01_u:096.044a": "snuṣā iva sa dharmātmā bhaginya iva cānujāḥ",
    "GE07mbh_01_u:096.044c": "yathā duhitaraś caiva pratigṛhya yayau kurūn",
    "GE07mbh_01_u:096.044d-1018_01": "āninye sa mahābāhur bhrātuḥ priyacikīrṣayā",
    "GE07mbh_01_u:096.045a": "tāḥ sarvā guṇasaṃpannā bhrātā bhrātre yavīyase",
    "GE07mbh_01_u:096.045c": "bhīṣmo vicitravīryāya pradadau vikramāhṛtāḥ",
    "GE07mbh_01_u:096.046a": "satāṃ dharmeṇa dharmajñaḥ kṛtvā karmātimānuṣam",
    "GE07mbh_01_u:096.046c": "bhrātur vicitravīryasya",
    "GE07mbh_01_u:096.046e": "satyavatyā saha mithaḥ kṛtvā niścayam ātmavān",
    "GE07mbh_01_u:096.047a": "vivāhaṃ kārayiṣyantaṃ bhīṣmaṃ kāśipateḥ sutā",
    "GE07mbh_01_u:096.047c": "jyeṣṭhā tāsām idaṃ vākyam abravīd dha satī tadā",
    "GE07mbh_01_u:096.048a": "mayā saubhapatiḥ pūrvaṃ manasābhivṛtaḥ patiḥ",
    "GE07mbh_01_u:096.048c": "tena cāsmi vṛtā pūrvam eṣa kāmaś ca me pituḥ",
    "GE07mbh_01_u:096.049a": "mayā varayitavyo 'bhūc chālvas tasmin svayaṃvare",
    "GE07mbh_01_u:096.049c": "etad vijñāya dharmajña tatas tvaṃ dharmam ācara",
    "GE07mbh_01_u:096.050a": "evam uktas tayā bhīṣmaḥ kanyayā viprasaṃsadi",
    "GE07mbh_01_u:096.050c": "cintām abhyagamad vīro yuktāṃ tasyaiva karmaṇaḥ",
    "GE07mbh_01_u:096.050d-1019_01": "anyāsaktā tv iyaṃ kanyā jyeṣṭhā kṣātre mayā jitā",
    "GE07mbh_01_u:096.050d-1019_02": "vācā dattā manodattā kṛtamaṅgalavācanā",
    "GE07mbh_01_u:096.050d-1019_03": "nirdiṣṭā tu parasyaiva sā tyājyā paracintanī",
    "GE07mbh_01_u:096.050d-1019_04": "ity uktvā cānumānyaiva bhrātaraṃ svavaśānugam",
    "GE07mbh_01_u:096.051a": "sa viniścitya dharmajño brāhmaṇair vedapāragaiḥ",
    "GE07mbh_01_u:096.051c": "anujajñe tadā jyeṣṭām ambāṃ kāśipateḥ sutām",
    "GE07mbh_01_u:096.052a": "ambikāmbālike bhārye prādād bhrātre yavīyase",
    "GE07mbh_01_u:096.052c": "bhīṣmo vicitravīryāya vidhidṛṣṭena karmaṇā",
    "GE07mbh_01_u:096.053a": "tayoḥ pāṇiṃ gṛhītvā sa rūpayauvanadarpitaḥ",
    "GE07mbh_01_u:096.053c": "vicitravīryo dharmātmā kāmātmā samapadyata vicitravīryaḥ",
    "GE07mbh_01_u:096.053e-055x0005": "bhīṣmaḥ vaiśaṃpāyanaḥ",
    "GE07mbh_01_u:096.053e-055x0061": "ambā vaiśaṃpāyanaḥ",
    "GE07mbh_01_u:096.053e-055x0072": "ambā yajñasenaḥ",
    "GE07mbh_01_u:096.053e-055x0090": "vaiśaṃpāyanaḥ ambā",
    "GE07mbh_01_u:096.053e-055x0098": "vaiśaṃpāyanaḥ vaiśaṃpāyanaḥ",
    "GE07mbh_01_u:096.053e-055_0001": "nainām aicchat kathaṃ cana",
    "GE07mbh_01_u:096.053e-055_0002": "ambām anyasya kīrtyantīm abravīc cārudarśanām pratyakṣaphala evaiṣa kāmo 'sādhur nirarthakaḥ",
    "GE07mbh_01_u:096.053e-055_0004": "paratantropabhoge mām ārya nāyoktum arhasi pratiṣṭhitaḥ śaṃtanor vai tāta yasya tvam anvayaḥ",
    "GE07mbh_01_u:096.053e-055_0006": "akāmavṛtto dharmātman sādhu manye mataṃ tava",
    "GE07mbh_01_u:096.053e-055_0007": "ity uktvāmbāṃ samālokya vidhivad vākyam abravīt",
    "GE07mbh_01_u:096.053e-055_0008": "visṛṣṭā hy asi gaccha tvaṃ yathākāmam anindite",
    "GE07mbh_01_u:096.053e-055_0009": "nāniyojye samartho 'haṃ niyoktuṃ bhrātaraṃ priyam",
    "GE07mbh_01_u:096.053e-055_0010": "anyabhāvagatāṃ cāpi ko nārīṃ vāsayed gṛhe",
    "GE07mbh_01_u:096.053e-055_0011": "atas tvāṃ na niyokṣyāmi anyakāmāsi gamyatām",
    "GE07mbh_01_u:096.053e-055_0012": "aham apy ūrdhvaretā vai nivṛtto dārakarmaṇi",
    "GE07mbh_01_u:096.053e-055_0013": "na saṃbandhas tad āvābhyāṃ bhavitā vai kathaṃ cana ity uktā sā gatā tatra sakhībhiḥ parivāritā",
    "GE07mbh_01_u:096.053e-055_0015": "nirdiṣṭā hi śanai rājan sālvarājapuraṃ prati",
    "GE07mbh_01_u:096.053e-055_0016": "athāmbā sālvam āgamya sābravīn manasā vṛtā",
    "GE07mbh_01_u:096.053e-055_0017": "purā nirdiṣṭabhāvā tvām āgatāsmi varānana devavrataṃ samutsṛjya sānujaṃ bharatarṣabham",
    "GE07mbh_01_u:096.053e-055_0019": "pratigṛhṇīṣva bhadraṃ te vidhivan māṃ samudyatām",
    "GE07mbh_01_u:096.053e-055_0020": "tayaivam uktaḥ sālvo 'pi prahasann idam abravīt",
    "GE07mbh_01_u:096.053e-055_0021": "nirjitāsīha bhīṣmeṇa māṃ vinirjitya rājasu anyena nirjitāṃ bhadre visṛṣṭāṃ tena cālayāt",
    "GE07mbh_01_u:096.053e-055_0023": "na gṛhṇāmi varārohe tatra caiva tu gamyatām",
    "GE07mbh_01_u:096.053e-055_0024": "ity uktā sā samāgamya bhīṣmaṃ punar athābravīt",
    "GE07mbh_01_u:096.053e-055_0025": "ambābravīt tato bhīṣmaṃ tvayāhaṃ sahasā hṛtā",
    "GE07mbh_01_u:096.053e-055_0026": "kṣatradharmam avekṣasva tvaṃ bhartā mama dharmataḥ",
    "GE07mbh_01_u:096.053e-055_0027": "yāṃ yaḥ svayaṃvare kanyāṃ nirjayec chauryasaṃpadā",
    "GE07mbh_01_u:096.053e-055_0028": "rājñaḥ sarvān vinirjitya sa tām udvāhayed dhruvam",
    "GE07mbh_01_u:096.053e-055_0029": "atas tvam eva bhartā me tvayāhaṃ nirjitā yataḥ tasmād vahasva māṃ bhīṣma nirjitāṃ saṃsadi tvayā",
    "GE07mbh_01_u:096.053e-055_0031": "ūrdhvaretā hy aham iti pratyuvāca punaḥ punaḥ",
    "GE07mbh_01_u:096.053e-055_0032": "bhīṣmaṃ sā cābravīd ambā yathājaiṣīs tathā kuru",
    "GE07mbh_01_u:096.053e-055_0033": "evam anvagamad bhīṣmaṃ ṣaṭ samāḥ puṣkarekṣaṇā",
    "GE07mbh_01_u:096.053e-055_0034": "ūrdhvaretās tv ahaṃ bhadre vivāhavimukho 'bhavam",
    "GE07mbh_01_u:096.053e-055_0035": "tam eva sālvaṃ gaccha tvaṃ yaḥ purā manasā vṛtaḥ",
    "GE07mbh_01_u:096.053e-055_0036": "anyasaktaṃ kimarthaṃ tvam ātmānam avadaḥ purā",
    "GE07mbh_01_u:096.053e-055_0037": "anyasaktāṃ vadhūṃ kanyāṃ vāsayet svagṛhe na hi",
    "GE07mbh_01_u:096.053e-055_0038": "nāham udvāhayiṣye tvāṃ mama bhrātre yavīyase",
    "GE07mbh_01_u:096.053e-055_0039": "vicitravīryāya śubhe yatheṣṭaṃ gamyatām iti bhūyaḥ sālvaṃ samabhyetya rājan gṛhṇīṣva mām iti",
    "GE07mbh_01_u:096.053e-055_0041": "nāhaṃ gṛhṇāmy anyajitām iti sālvanirākṛtā ūrdhvaretās tv aham iti bhīṣmeṇa ca nirākṛtā",
    "GE07mbh_01_u:096.053e-055_0043": "ambā bhīṣmaṃ punaḥ sālvaṃ bhīṣmaṃ sālvaṃ punaḥ punaḥ gamanāgamanenaivam anaiṣīt ṣaṭ samā nṛpa",
    "GE07mbh_01_u:096.053e-055_0045": "aśrubhir bhūmim ukṣantī śocantī sā manasvinī",
    "GE07mbh_01_u:096.053e-055_0046": "pīnonnatakucadvandvā viśālajaghanekṣaṇā śroṇībharālasagamā rākācandranibhānanā",
    "GE07mbh_01_u:096.053e-055_0048": "varṣatkādambinīmūrdhni sphurantī cañcaleva sā",
    "GE07mbh_01_u:096.053e-055_0049": "sā tato dvādaśa samā bāhudāmabhito nadīm",
    "GE07mbh_01_u:096.053e-055_0050": "pārśve himavato ramye tapo ghoraṃ samādade",
    "GE07mbh_01_u:096.053e-055_0051": "saṃkṣiptakaraṇā tatra tapa āsthāya suvratā pādāṅguṣṭhena sātiṣṭhad akampanta tataḥ surāḥ",
    "GE07mbh_01_u:096.053e-055_0053": "tasyās tat tu tapo dṛṣṭvā surāṇāṃ kṣobhakārakam",
    "GE07mbh_01_u:096.053e-055_0054": "vismitaś caiva hṛṣṭaś ca tasyānugrahabuddhimān anantaseno bhagavān kumāro varadaḥ prabhuḥ",
    "GE07mbh_01_u:096.053e-055_0056": "mānayan rājaputrīṃ tāṃ dadau tasyai śubhāṃ srajam",
    "GE07mbh_01_u:096.053e-055_0057": "eṣā puṣkariṇī divyā yathāvat samupasthitā ambe tvacchokaśamanī mālā bhuvi bhaviṣyati",
    "GE07mbh_01_u:096.053e-055_0059": "etāṃ caiva mayā dattāṃ mālāṃ yo dhārayiṣyati",
    "GE07mbh_01_u:096.053e-055_0060": "so 'sya bhīṣmasya nidhane kāraṇaṃ vai bhaviṣyati anyapūrveti māṃ sālvo nābhinandati bāliśaḥ",
    "GE07mbh_01_u:096.053e-055_0062": "sāhaṃ dharmāc ca kāmāc ca vihīnā śokadhāriṇī",
    "GE07mbh_01_u:096.053e-055_0063": "apatiḥ kṣatriyān sarvān ākrandāmi samantataḥ iyaṃ vaḥ kṣatriyā mālā yā bhīṣmaṃ nihaniṣyati",
    "GE07mbh_01_u:096.053e-055_0065": "ahaṃ ca bhāryā tasya syāṃ yo bhīṣmaṃ ghātayiṣyati tasyāś caṅkramyamāṇāyāḥ samāḥ pañca gatāḥ parāḥ",
    "GE07mbh_01_u:096.053e-055_0067": "nābhavac charaṇaṃ kaś cit kṣatriyo bhīṣmajād bhayāt",
    "GE07mbh_01_u:096.053e-055_0068": "agacchat somakaṃ sāmbā pāñcāleṣu yaśasvinam satyasaṃdhaṃ maheṣvāsaṃ satyadharmaparāyaṇam",
    "GE07mbh_01_u:096.053e-055_0070": "sā sabhādvāram āgamya pāñcālair abhirakṣitam pāñcālarājam ākrandat pragṛhya subhujā bhujau",
    "GE07mbh_01_u:096.053e-055_0072": "bhīṣmeṇa hanyamānāṃ māṃ majjantīm iva ca hrade",
    "GE07mbh_01_u:096.053e-055_0073": "yajñasenābhidhāveha pāṇim ālambya ceśvara",
    "GE07mbh_01_u:096.053e-055_0074": "tena me sarvadharmāś ca ratibhogāś ca kevalāḥ",
    "GE07mbh_01_u:096.053e-055_0075": "ubhau ca lokau kīrtiś ca samūlau saphalau hṛtau krośanty evaṃ na vindāmi rājanyaṃ śaraṇaṃ kva cit",
    "GE07mbh_01_u:096.053e-055_0077": "kiṃ nu niḥkṣatriyo loko yatrānātho 'vasīdati",
    "GE07mbh_01_u:096.053e-055_0078": "samāgamya tu rājāno mayoktā rājasattamāḥ ikṣvākūṇāṃ tu ye vṛddhāḥ pāñcālānāṃ ca ye varāḥ",
    "GE07mbh_01_u:096.053e-055_0080": "tvatprasādād vivāhe 'smin mā dharmo mā parājayet",
    "GE07mbh_01_u:096.053e-055_0081": "prasīda yajñaseneha gatir me bhava somaka",
    "GE07mbh_01_u:096.053e-055_0082": "jānāmi tvāṃ bodhayāmi rājaputri viśeṣataḥ yathāśakti yathādharmaṃ balaṃ saṃdhārayāmy aham",
    "GE07mbh_01_u:096.053e-055_0084": "anyasmāt pārthivād yat te bhayaṃ syāt pārthivātmaje",
    "GE07mbh_01_u:096.053e-055_0085": "tasyāpanayane hetuṃ saṃvidhātum ahaṃ prabhuḥ na hi śāṃtanavasyāhaṃ mahāstrasya prahāriṇaḥ",
    "GE07mbh_01_u:096.053e-055_0087": "īśvaraḥ kṣatriyāṇāṃ hi balaṃ dharmo 'nuvartate",
    "GE07mbh_01_u:096.053e-055_0088": "sā sādhu vraja kalyāṇi na māṃ bhīṣmo dahed balāt",
    "GE07mbh_01_u:096.053e-055_0089": "na hi bhīṣmād ahaṃ dharmaṃ śakto dātuṃ kathaṃ cana",
    "GE07mbh_01_u:096.053e-055_0090": "ity uktā srajam āsajya dvāri rājño vyapādravat",
    "GE07mbh_01_u:096.053e-055_0091": "vyudastāṃ sarvalokeṣu tapasā saṃśitavratām",
    "GE07mbh_01_u:096.053e-055_0092": "tām anvagacchad drupadaḥ sāntvaṃ jalpan punaḥ punaḥ",
    "GE07mbh_01_u:096.053e-055_0093": "srajaṃ gṛhāṇa kalyāṇi na no vairaṃ prasañjaya",
    "GE07mbh_01_u:096.053e-055_0094": "evam eva tvayā kāryam iti sma pratikāṅkṣate",
    "GE07mbh_01_u:096.053e-055_0095": "na tu tasyānyathā bhāvo daivam etad amānuṣam",
    "GE07mbh_01_u:096.053e-055_0096": "yaś caināṃ srajam ādāya svayaṃ vai pratimokṣate",
    "GE07mbh_01_u:096.053e-055_0097": "sa bhīṣmaṃ samare hantā mama dharmapraṇāśanam",
    "GE07mbh_01_u:096.053e-055_0098": "tāṃ srajaṃ drupado rājā kaṃ cit kālaṃ rarakṣa saḥ",
    "GE07mbh_01_u:096.053e-055_0099": "tato visrambham āsthāya tūṣṇīm etām upaikṣata",
    "GE07mbh_01_u:096.053e-055_0100": "tāṃ śikhaṇḍiny abadhnāt tu bālā pitur avajñayā",
    "GE07mbh_01_u:096.053e-055_0101": "tāṃ pitā tv atyajac chīghraṃ trasto bhīṣmasya kilbiṣāt iṣīkaṃ brāhmaṇaṃ bhītā sābhyagacchat tapasvinam",
    "GE07mbh_01_u:096.053e-055_0103": "gaṅgādvāri tapasyantaṃ tuṣṭihetos tapasvinī",
    "GE07mbh_01_u:096.053e-055_0104": "upacārābhituṣṭas tām abravīd ṛṣisattamaḥ",
    "GE07mbh_01_u:096.053e-055_0105": "gaṅgādvāre vibhajanaṃ bhavitā nacirād iva tatra gandharvarājānaṃ tumburuṃ priyadarśanam",
    "GE07mbh_01_u:096.053e-055_0107": "ārādhayitum īhasva samyak paricarasva tam aham apy atra sācivyaṃ kartāsmi tava śobhane",
    "GE07mbh_01_u:096.053e-055_0109": "taṃ tadācara bhadraṃ te sa te śreyo vidhāsyati tato vibhajanaṃ tatra gandharvāṇām avartata",
    "GE07mbh_01_u:096.053e-055_0111": "tatra dvāv avaśiṣyetāṃ gandharvāv amitaujasau",
    "GE07mbh_01_u:096.053e-055_0112": "tayor ekaḥ samīkṣyaināṃ strībubhūṣur uvāca ha",
    "GE07mbh_01_u:096.053e-055_0113": "idaṃ gṛhṇīṣva puṃliṅgaṃ vṛṇe strīliṅgam eva te",
    "GE07mbh_01_u:096.053e-055_0114": "niyamaṃ cakratus tatra strī pumāṃś caiva tāv ubhau tataḥ pumān samabhavac chikhaṇḍī paravīrahā",
    "GE07mbh_01_u:096.053e-055_0116": "strī bhūtvā hy apacakrāma sa gandharvo mudānvitaḥ",
    "GE07mbh_01_u:096.053e-055_0117": "labdhvā tu mahatīṃ prītiṃ yājñasenir mahāyaśāḥ",
    "GE07mbh_01_u:096.053e-055_0118": "tato budbudakaṃ gatvā punar astrāṇi so 'karot",
    "GE07mbh_01_u:096.053e-055_0119": "tatra cāstrāṇi divyāni kṛtvā sa sumahādyutiḥ",
    "GE07mbh_01_u:096.053e-055_0120": "svadeśam abhisaṃpede pāñcālaṃ kurunandana",
    "GE07mbh_01_u:096.053e-055_0121": "so 'bhivādya pituḥ pādau maheṣvāsaḥ kṛtāñjaliḥ",
    "GE07mbh_01_u:096.053e-055_0122": "uvāca bhavatā bhīṣmān na bhetavyaṃ kathaṃ cana",
    "GE07mbh_01_u:096.053e-055_0123": "ambāyāṃ nirgatāyāṃ tu bhīṣmaḥ śāṃtanavas tadā",
    "GE07mbh_01_u:096.053e-055_0124": "nyāyena kārayām āsa rājño vaivāhikīṃ kriyām",
    "GE07mbh_01_u:096.053e-055_0125": "ambikāmbālike caiva pariṇīyāgnisaṃnidhau",
    "GE07mbh_01_u:096.054a": "te cāpi bṛhatī śyāme nīlakuñcitamūrdhaje",
    "GE07mbh_01_u:096.054c": "raktatuṅganakhopete pīnaśroṇipayodhare",
    "GE07mbh_01_u:096.055a": "ātmanaḥ pratirūpo 'sau labdhaḥ patir iti sthite",
    "GE07mbh_01_u:096.055c": "vicitravīryaṃ kalyāṇaṃ pūjayām āsatus tu te",
    "GE07mbh_01_u:096.055d-1020_01": "anyonyaṃ prītisakte ca ekabhāvāv iva sthite",
    "GE07mbh_01_u:096.056a": "sa cāśvirūpasadṛśo devasattvaparākramaḥ",
    "GE07mbh_01_u:096.056c": "sarvāsām eva nārīṇāṃ cittapramathano 'bhavat",
    "GE07mbh_01_u:096.057a": "tābhyāṃ saha samāḥ sapta viharan pṛthivīpatiḥ",
    "GE07mbh_01_u:096.057c": "vicitravīryas taruṇo yakṣmāṇaṃ samapadyata",
    "GE07mbh_01_u:096.058a": "suhṛdāṃ yatamānānām āptaiḥ saha cikitsakaiḥ",
    "GE07mbh_01_u:096.058c": "jagāmāstam ivādityaḥ kauravyo yamasādanam",
    "GE07mbh_01_u:096.058d-1021_01": "dharmātmā sa tu gāṅgeyaś cintāśokaparāyaṇaḥ",
    "GE07mbh_01_u:096.059a": "pretakāryāṇi sarvāṇi tasya samyag akārayat",
    "GE07mbh_01_u:096.059c": "rājño vicitravīryasya satyavatyā mate sthitaḥ",
    "GE07mbh_01_u:096.059e": "ṛtvigbhiḥ sahito bhīṣmaḥ sarvaiś ca kurupuṃgavaiḥ",
    "GE07mbh_01_u:097.001": "vaiśaṃpāyana uvāca",
    "GE07mbh_01_u:097.001a": "tataḥ satyavatī dīnā kṛpaṇā putragṛddhinī",
    "GE07mbh_01_u:097.001c": "putrasya kṛtvā kāryāṇi snuṣābhyāṃ saha bhārata",
    "GE07mbh_01_u:097.001d-1022_01": "samāśvāsya snuṣe te ca bhīṣmaṃ dharmabhṛtāṃ varam",
    "GE07mbh_01_u:097.001d-1023_01": "mātā satyavatī bhīṣmam uvāca vadatāṃ varam",
    "GE07mbh_01_u:097.002a": "dharmaṃ ca pitṛvaṃśaṃ ca mātṛvaṃśaṃ ca māninī",
    "GE07mbh_01_u:097.002c": "prasamīkṣya mahābhāgā gāṅgeyaṃ vākyam abravīt",
    "GE07mbh_01_u:097.002d-1024_01": "duḥkhārditā tu śokena majjantīva ca sāgare",
    "GE07mbh_01_u:097.003a": "śaṃtanor dharmanityasya kauravyasya yaśasvinaḥ",
    "GE07mbh_01_u:097.003c": "tvayi piṇḍaś ca kīrtiś ca saṃtānaṃ ca pratiṣṭhitam",
    "GE07mbh_01_u:097.003d-1025_01": "bhrātā vicitravīryas te bhūtānām antam eyivān",
    "GE07mbh_01_u:097.004a": "yathā karma śubhaṃ kṛtvā svargopagamanaṃ dhruvam",
    "GE07mbh_01_u:097.004c": "yathā cāyur dhruvaṃ satye tvayi dharmas tathā dhruvaḥ",
    "GE07mbh_01_u:097.005a": "vettha dharmāṃś ca dharmajña samāsenetareṇa ca",
    "GE07mbh_01_u:097.005c": "vividhās tvaṃ śrutīr vettha vettha vedāṃś ca sarvaśaḥ",
    "GE07mbh_01_u:097.006a": "vyavasthānaṃ ca te dharme kulācāraṃ ca lakṣaye",
    "GE07mbh_01_u:097.006c": "pratipattiṃ ca kṛcchreṣu śukrāṅgirasayor iva",
    "GE07mbh_01_u:097.007a": "tasmāt subhṛśam āśvasya tvayi dharmabhṛtāṃ vara",
    "GE07mbh_01_u:097.007c": "kārye tvāṃ viniyokṣyāmi tac chrutvā kartum arhasi",
    "GE07mbh_01_u:097.008a": "mama putras tava bhrātā vīryavān supriyaś ca te",
    "GE07mbh_01_u:097.008c": "bāla eva gataḥ svargam aputraḥ puruṣarṣabha",
    "GE07mbh_01_u:097.009a": "ime mahiṣyau bhrātus te kāśirājasute śubhe",
    "GE07mbh_01_u:097.009c": "rūpayauvanasaṃpanne putrakāme ca bhārata",
    "GE07mbh_01_u:097.009d-1026_01": "dharmyam etat paraṃ jñātvā",
    "GE07mbh_01_u:097.010a": "tayor utpādayāpatyaṃ saṃtānāya kulasya naḥ",
    "GE07mbh_01_u:097.010a-1027_01": ". . . . . . . . saṃtānakulavardhanam",
    "GE07mbh_01_u:097.010c": "manniyogān mahābhāga dharmaṃ kartum ihārhasi",
    "GE07mbh_01_u:097.011a": "rājye caivābhiṣicyasva bhāratān anuśādhi ca",
    "GE07mbh_01_u:097.011c": "dārāṃś ca kuru dharmeṇa mā nimajjīḥ pitāmahān",
    "GE07mbh_01_u:097.011d-1028_01": "agnihotraṃ trayo vedāḥ saṃtānam api cākṣayam",
    "GE07mbh_01_u:097.011d-1028_02": "eṣā trayī tu saṃproktā svargamokṣaphalapradā",
    "GE07mbh_01_u:097.012a": "tathocyamāno mātrā ca suhṛdbhiś ca paraṃtapaḥ",
    "GE07mbh_01_u:097.012c": "pratyuvāca sa dharmātmā dharmyam evottaraṃ vacaḥ",
    "GE07mbh_01_u:097.013a": "asaṃśayaṃ paro dharmas tvayā mātar udāhṛtaḥ",
    "GE07mbh_01_u:097.013c": "tvam apatyaṃ prati ca me pratijñāṃ vettha vai parām",
    "GE07mbh_01_u:097.013d-1029_01": "rājyārthe nābhiṣicyeyaṃ nopeyāṃ jātu maithunam",
    "GE07mbh_01_u:097.013d-1029_02": "bhavatyā matam ājñāya kṛtam etad vrataṃ mayā",
    "GE07mbh_01_u:097.014a": "jānāsi ca yathāvṛttaṃ śulkahetos tvadantare",
    "GE07mbh_01_u:097.014c": "sa satyavati satyaṃ te pratijānāmy ahaṃ punaḥ",
    "GE07mbh_01_u:097.015a": "parityajeyaṃ trailokyaṃ rājyaṃ deveṣu vā punaḥ",
    "GE07mbh_01_u:097.015c": "yad vāpy adhikam etābhyāṃ na tu satyaṃ kathaṃ cana",
    "GE07mbh_01_u:097.016a": "tyajec ca pṛthivī gandham āpaś ca rasam ātmanaḥ",
    "GE07mbh_01_u:097.016c": "jyotis tathā tyajed rūpaṃ vāyuḥ sparśaguṇaṃ tyajet",
    "GE07mbh_01_u:097.017a": "prabhāṃ samutsṛjed arko dhūmaketus tathoṣṇatām",
    "GE07mbh_01_u:097.017c": "tyajec chabdaṃ tathākāśaḥ somaḥ śītāṃśutāṃ tyajet",
    "GE07mbh_01_u:097.018a": "vikramaṃ vṛtrahā jahyād dharmaṃ jahyāc ca dharmarāṭ",
    "GE07mbh_01_u:097.018c": "na tv ahaṃ satyam utsraṣṭuṃ vyavaseyaṃ kathaṃ cana",
    "GE07mbh_01_u:097.018d-1030_01": "tan na jātv anyathā kāryaṃ lokānām api saṃkṣaye",
    "GE07mbh_01_u:097.018d-1030_02": "amaratvasya vā hetos trailokyasadanasya vā",
    "GE07mbh_01_u:097.019a": "evam uktā tu putreṇa bhūridraviṇatejasā",
    "GE07mbh_01_u:097.019c": "mātā satyavatī bhīṣmam uvāca tadanantaram",
    "GE07mbh_01_u:097.020a": "jānāmi te sthitiṃ satye parāṃ satyaparākrama",
    "GE07mbh_01_u:097.020c": "icchan sṛjethās trīṃl lokān anyāṃs tvaṃ svena tejasā",
    "GE07mbh_01_u:097.021a": "jānāmi caiva satyaṃ tan madarthaṃ yad abhāṣathāḥ",
    "GE07mbh_01_u:097.021c": "āpaddharmam avekṣasva vaha paitāmahīṃ dhuram",
    "GE07mbh_01_u:097.022a": "yathā te kulatantuś ca dharmaś ca na parābhavet",
    "GE07mbh_01_u:097.022c": "suhṛdaś ca prahṛṣyeraṃs tathā kuru paraṃtapa",
    "GE07mbh_01_u:097.022d-1031_01": "ātmanaś ca hitaṃ tāta priyaṃ ca mama bhārata",
    "GE07mbh_01_u:097.023a": "lālapyamānāṃ tām evaṃ kṛpaṇāṃ putragṛddhinīm",
    "GE07mbh_01_u:097.023c": "dharmād apetaṃ bruvatīṃ bhīṣmo bhūyo 'bravīd idam",
    "GE07mbh_01_u:097.024a": "rājñi dharmān avekṣasva mā naḥ sarvān vyanīnaśaḥ",
    "GE07mbh_01_u:097.024c": "satyāc cyutiḥ kṣatriyasya na dharmeṣu praśasyate",
    "GE07mbh_01_u:097.025a": "śaṃtanor api saṃtānaṃ yathā syād akṣayaṃ bhuvi",
    "GE07mbh_01_u:097.025c": "tat te dharmaṃ pravakṣyāmi kṣātraṃ rājñi sanātanam",
    "GE07mbh_01_u:097.026a": "śrutvā taṃ pratipadyethāḥ prājñaiḥ saha purohitaiḥ",
    "GE07mbh_01_u:097.026c": "āpaddharmārthakuśalair lokatantram avekṣya ca",
    "GE07mbh_01_u:098.001": "bhīṣma uvāca",
    "GE07mbh_01_u:098.001a": "jāmadagnyena rāmeṇa pitur vadham amṛṣyatā",
    "GE07mbh_01_u:098.001b-1032_01": "rājā paraśuhastena",
    "GE07mbh_01_u:098.001c": "kruddhena ca mahābhāge haihayādhipatir hataḥ",
    "GE07mbh_01_u:098.001c-1033_01": ". . . . . . . . hehayasya mahātmanaḥ",
    "GE07mbh_01_u:098.001e": "śatāni daśa bāhūnāṃ nikṛttāny arjunasya vai",
    "GE07mbh_01_u:098.002a": "punaś ca dhanur ādāya mahāstrāṇi pramuñcatā",
    "GE07mbh_01_u:098.002c": "nirdagdhaṃ kṣatram asakṛd rathena jayatā mahīm",
    "GE07mbh_01_u:098.003a": "evam uccāvacair astrair bhārgaveṇa mahātmanā",
    "GE07mbh_01_u:098.003c": "triḥsaptakṛtvaḥ pṛthivī kṛtā niḥkṣatriyā purā",
    "GE07mbh_01_u:098.003d-1034_01": "evaṃ niḥkṣatriye loke kṛte tena maharṣiṇā",
    "GE07mbh_01_u:098.004a": "tataḥ saṃbhūya sarvābhiḥ kṣatriyābhiḥ samantataḥ",
    "GE07mbh_01_u:098.004c": "utpāditāny apatyāni brāhmaṇair niyatātmabhiḥ",
    "GE07mbh_01_u:098.005a": "pāṇigrāhasya tanaya iti vedeṣu niścitam",
    "GE07mbh_01_u:098.005c": "dharmaṃ manasi saṃsthāpya brāhmaṇāṃs tāḥ samabhyayuḥ",
    "GE07mbh_01_u:098.005e": "loke 'py ācarito dṛṣṭaḥ kṣatriyāṇāṃ punarbhavaḥ",
    "GE07mbh_01_u:098.005f-1035_01": "tataḥ punaḥ samuditaṃ kṣatraṃ samabhavat tadā",
    "GE07mbh_01_u:098.005f-1035_02": "imaṃ caivātra vakṣye 'ham itihāsaṃ purātanam",
    "GE07mbh_01_u:098.006a": "athotathya iti khyāta āsīd dhīmān ṛṣiḥ purā",
    "GE07mbh_01_u:098.006c": "mamatā nāma tasyāsīd bhāryā paramasaṃmatā",
    "GE07mbh_01_u:098.007a": "utathyasya yavīyāṃs tu purodhās tridivaukasām",
    "GE07mbh_01_u:098.007c": "bṛhaspatir bṛhattejā mamatāṃ so 'nvapadyata",
    "GE07mbh_01_u:098.008a": "uvāca mamatā taṃ tu devaraṃ vadatāṃ varam",
    "GE07mbh_01_u:098.008c": "antarvatnī ahaṃ bhrātrā jyeṣṭhenāramyatām iti",
    "GE07mbh_01_u:098.009a": "ayaṃ ca me mahābhāga kukṣāv eva bṛhaspate",
    "GE07mbh_01_u:098.009c": "autathyo vedam atraiva ṣaḍaṅgaṃ pratyadhīyata",
    "GE07mbh_01_u:098.010a": "amogharetās tvaṃ cāpi nūnaṃ bhavitum arhasi",
    "GE07mbh_01_u:098.010c": "tasmād evaṃgate 'dya tvam upāramitum arhasi",
    "GE07mbh_01_u:098.011a": "evam uktas tayā samyag bṛhattejā bṛhaspatiḥ",
    "GE07mbh_01_u:098.011c": "kāmātmānaṃ tadātmānaṃ na śaśāka niyacchitum",
    "GE07mbh_01_u:098.012a": "saṃbabhūva tataḥ kāmī tayā sārdham akāmayā",
    "GE07mbh_01_u:098.012c": "utsṛjantaṃ tu taṃ retaḥ sa garbhastho 'bhyabhāṣata",
    "GE07mbh_01_u:098.013a": "bhos tāta kanyasa vade dvayor nāsty atra saṃbhavaḥ",
    "GE07mbh_01_u:098.013c": "amoghaśukraś ca bhavān pūrvaṃ cāham ihāgataḥ",
    "GE07mbh_01_u:098.013d-1036_01": "amogharetāś ca bhavān na pīḍāṃ kartum arhati",
    "GE07mbh_01_u:098.013d-1036_02": "aśrutvaiva tu tad vākyaṃ garbhasthasya bṛhaspatiḥ",
    "GE07mbh_01_u:098.013d-1036_03": "jagāma maithunāyaiva mamatāṃ cārulocanām",
    "GE07mbh_01_u:098.013d-1036_04": "śukrotsargaṃ tato buddhvā tasyā garbhagato muniḥ",
    "GE07mbh_01_u:098.013d-1036_05": "padbhyām ārodhayan mārgaṃ śukrasya ca bṛhaspateḥ",
    "GE07mbh_01_u:098.013d-1036_06": "sthānam aprāptam atha tac chukraṃ pratihataṃ tadā",
    "GE07mbh_01_u:098.013d-1036_07": "papāta sahasā bhūmau tataḥ kruddho bṛhaspatiḥ",
    "GE07mbh_01_u:098.014a": "śaśāpa taṃ tataḥ kruddha evam ukto bṛhaspatiḥ",
    "GE07mbh_01_u:098.014c": "utathyaputraṃ garbhasthaṃ nirbhartsya bhagavān ṛṣiḥ",
    "GE07mbh_01_u:098.015a": "yasmāt tvam īdṛśe kāle sarvabhūtepsite sati",
    "GE07mbh_01_u:098.015c": "evam āttha vacas tasmāt tamo dīrghaṃ pravekṣyasi",
    "GE07mbh_01_u:098.016a": "sa vai dīrghatamā nāma śāpād ṛṣir ajāyata",
    "GE07mbh_01_u:098.016c": "bṛhaspater bṛhatkīrter bṛhaspatir ivaujasā",
    "GE07mbh_01_u:098.016d-1037_01": "jātyandho vedavit prājñaḥ patnīṃ lebhe svavidyayā",
    "GE07mbh_01_u:098.016d-1037_02": "taruṇīṃ rūpasaṃpannāṃ pradveṣīṃ nāma brāhmaṇīm",
    "GE07mbh_01_u:098.017a": "sa putrāñ janayām āsa gautamādīn mahāyaśāḥ",
    "GE07mbh_01_u:098.017c": "ṛṣer utathyasya tadā saṃtānakulavṛddhaye",
    "GE07mbh_01_u:098.017d-1038_01": "dharmātmā ca mahātmā ca vedavedāṅgapāragaḥ",
    "GE07mbh_01_u:098.017d-1038_02": "godharmaṃ saurabheyāc ca so 'dhītya nikhilaṃ muniḥ",
    "GE07mbh_01_u:098.017d-1038_03": "prāvartata tathā kartuṃ śraddhāvāṃs tam aśaṅkayā",
    "GE07mbh_01_u:098.017d-1038_04": "tato vitathamaryādaṃ taṃ dṛṣṭvā munisattamāḥ",
    "GE07mbh_01_u:098.017d-1038_05": "kruddhā mohābhibhūtās te sarve tatrāśramaukasaḥ",
    "GE07mbh_01_u:098.017d-1038_06": "aho 'yaṃ bhinnamaryādo nāśrame vastum arhati",
    "GE07mbh_01_u:098.017d-1038_07": "tasmād enaṃ vayaṃ sarve pāpātmānaṃ tyajāmahe",
    "GE07mbh_01_u:098.017d-1038_08": "ity anyonyaṃ samābhāṣya te dīrghatamasaṃ munim patnī",
    "GE07mbh_01_u:098.017d-056x0006": "bhīṣmaḥ patnī",
    "GE07mbh_01_u:098.017d-056x0011": "dīrghatamāḥ bhīṣmaḥ",
    "GE07mbh_01_u:098.017d-056_0001": "putralābhāc ca sā patnī na tutoṣa patiṃ tadā pradviṣantīṃ patir bhāryāṃ kiṃ māṃ dveṣṭīti cābravīt",
    "GE07mbh_01_u:098.017d-056_0003": "patir bhāryānubharaṇād bhartā ceti prakīrtyate ahaṃ tvāṃ bharaṇaṃ kṛtvā jātyandhaṃ sasutā sadā",
    "GE07mbh_01_u:098.017d-056_0005": "nityakālaṃ śrameṇārtā na bhareyaṃ mahātapaḥ tasyās tad vacanaṃ śrutvā ṛṣiḥ kopasamanvitaḥ",
    "GE07mbh_01_u:098.017d-056_0007": "pratyuvāca tataḥ patnīṃ pradveṣīṃ sasutāṃ tadā",
    "GE07mbh_01_u:098.017d-056_0008": "nīyatāṃ kṣatriyakule dhanārthī tvaṃ bhaviṣyasi tvayā dattaṃ dhanaṃ vipra neccheyaṃ duḥkhakārakam",
    "GE07mbh_01_u:098.017d-056_0010": "yatheṣṭaṃ kuru viprendra na bhareyaṃ yathā purā",
    "GE07mbh_01_u:098.017d-056_0011": "adya prabhṛti maryādā mayā loke pratiṣṭhitā",
    "GE07mbh_01_u:098.017d-056_0012": "eka eva patir nāryā yāvajjīvaṃ parāyaṇam",
    "GE07mbh_01_u:098.017d-056_0013": "mṛte jīvati vā tasmin nāparaṃ prāpnuyān naram",
    "GE07mbh_01_u:098.017d-056_0014": "abhigamya paraṃ nārī patiṣyati na saṃśayaḥ",
    "GE07mbh_01_u:098.017d-056_0015": "apatīnāṃ tu nārīṇām adya prabhṛti pātakam",
    "GE07mbh_01_u:098.017d-056_0016": "yady asti ced dhanaṃ sarvaṃ vṛthābhogā bhavantu tāḥ akīrtiḥ parivādaś ca nityakālaṃ bhavantu vai",
    "GE07mbh_01_u:098.017d-056_0018": "tasya tad vacanaṃ śrutvā brāhmaṇī bhṛśakopitā",
    "GE07mbh_01_u:098.017d-056_0019": "gaṅgām ānīyatām eṣa putrā ity evam abravīt",
    "GE07mbh_01_u:098.018a": "lobhamohābhibhūtās te putrās taṃ gautamādayaḥ",
    "GE07mbh_01_u:098.018c": "kāṣṭhe samudge prakṣipya gaṅgāyāṃ samavāsṛjan",
    "GE07mbh_01_u:098.019a": "na syād andhaś ca vṛddhaś ca bhartavyo 'yam iti sma te",
    "GE07mbh_01_u:098.019b-1039_01": "karmaṇy atha tataḥ krūre teṣāṃ buddhir ajāyata",
    "GE07mbh_01_u:098.019c": "cintayitvā tataḥ krūrāḥ pratijagmur atho gṛhān",
    "GE07mbh_01_u:098.020a": "so 'nusrotas tadā rājan plavamāna ṛṣis tataḥ",
    "GE07mbh_01_u:098.020c": "jagāma subahūn deśān andhas tenoḍupena ha",
    "GE07mbh_01_u:098.021a": "taṃ tu rājā balir nāma sarvadharmaviśāradaḥ",
    "GE07mbh_01_u:098.021c": "apaśyan majjanagataḥ srotasābhyāśam āgatam",
    "GE07mbh_01_u:098.022a": "jagrāha cainaṃ dharmātmā baliḥ satyaparākramaḥ",
    "GE07mbh_01_u:098.022c": "jñātvā cainaṃ sa vavre 'tha putrārthaṃ manujarṣabha",
    "GE07mbh_01_u:098.022d-1040_01": "taṃ pūjayitvā rājarṣir viśrāntaṃ munim abravīt",
    "GE07mbh_01_u:098.023a": "saṃtānārthaṃ mahābhāga bhāryāsu mama mānada",
    "GE07mbh_01_u:098.023c": "putrān dharmārthakuśalān utpādayitum arhasi",
    "GE07mbh_01_u:098.024a": "evam uktaḥ sa tejasvī taṃ tathety uktavān ṛṣiḥ",
    "GE07mbh_01_u:098.024c": "tasmai sa rājā svāṃ bhāryāṃ sudeṣṇāṃ prāhiṇot tadā",
    "GE07mbh_01_u:098.025a": "andhaṃ vṛddhaṃ ca taṃ matvā na sā devī jagāma ha",
    "GE07mbh_01_u:098.025c": "svāṃ tu dhātreyikāṃ tasmai vṛddhāya prāhiṇot tadā",
    "GE07mbh_01_u:098.026a": "tasyāṃ kākṣīvadādīn sa śūdrayonāv ṛṣir vaśī",
    "GE07mbh_01_u:098.026c": "janayām āsa dharmātmā putrān ekādaśaiva tu",
    "GE07mbh_01_u:098.027a": "kākṣīvadādīn putrāṃs tān dṛṣṭvā sarvān adhīyataḥ",
    "GE07mbh_01_u:098.027b-1041_01": "mudā ca tān balī rājā dṛṣṭvā kakṣīvadādikān",
    "GE07mbh_01_u:098.027c": "uvāca tam ṛṣiṃ rājā mamaita iti vīryavān",
    "GE07mbh_01_u:098.028a": "nety uvāca maharṣis taṃ mamaivaita iti bruvan",
    "GE07mbh_01_u:098.028c": "śūdrayonau mayā hīme jātāḥ kākṣīvadādayaḥ",
    "GE07mbh_01_u:098.029a": "andhaṃ vṛddhaṃ ca māṃ matvā sudeṣṇā mahiṣī tava",
    "GE07mbh_01_u:098.029c": "avamanya dadau mūḍhā śūdrāṃ dhātreyikāṃ hi me",
    "GE07mbh_01_u:098.030a": "tataḥ prasādayām āsa punas tam ṛṣisattamam",
    "GE07mbh_01_u:098.030c": "baliḥ sudeṣṇāṃ bhāryāṃ ca tasmai tāṃ prāhiṇot punaḥ",
    "GE07mbh_01_u:098.031a": "tāṃ sa dīrghatamāṅgeṣu spṛṣṭvā devīm athābravīt",
    "GE07mbh_01_u:098.031c": "bhaviṣyati kumāras te tejasvī satyavāg iti",
    "GE07mbh_01_u:098.032a": "tatrāṅgo nāma rājarṣiḥ sudeṣṇāyām ajāyata",
    "GE07mbh_01_u:098.032b-1042_01": "aṅgo vaṅgaḥ kaliṅgaś ca puṇḍraḥ suhmaś ca te sutāḥ",
    "GE07mbh_01_u:098.032b-1042_02": "teṣāṃ deśāḥ samākhyātāḥ svanāmakathitā bhuvi",
    "GE07mbh_01_u:098.032b-1042_03": "aṅgasyāṅgo 'bhavad deśo vaṅgo vaṅgasya ca smṛtaḥ",
    "GE07mbh_01_u:098.032b-1042_04": "kaliṅgaviṣayaś caiva kaliṅgasya ca sa smṛtaḥ",
    "GE07mbh_01_u:098.032b-1042_05": "puṇḍrasya puṇḍrāḥ prakhyātāḥ suhmāḥ suhmasya ca smṛtāḥ",
    "GE07mbh_01_u:098.032b-1042_06": "evaṃ baleḥ purā vaṃśaḥ prakhyāto vai maharṣijaḥ",
    "GE07mbh_01_u:098.032c": "evam anye maheṣvāsā brāhmaṇaiḥ kṣatriyā bhuvi",
    "GE07mbh_01_u:098.033a": "jātāḥ paramadharmajñā vīryavanto mahābalāḥ",
    "GE07mbh_01_u:098.033c": "etac chrutvā tvam apy atra mātaḥ kuru yathepsitam",
    "GE07mbh_01_u:099.001": "bhīṣma uvāca",
    "GE07mbh_01_u:099.001a": "punar bharatavaṃśasya hetuṃ saṃtānavṛddhaye",
    "GE07mbh_01_u:099.001c": "vakṣyāmi niyataṃ mātas tan me nigadataḥ śṛṇu",
    "GE07mbh_01_u:099.002a": "brāhmaṇo guṇavān kaś cid dhanenopanimantryatām",
    "GE07mbh_01_u:099.002c": "vicitravīryakṣetreṣu yaḥ samutpādayet prajāḥ",
    "GE07mbh_01_u:099.003": "vaiśaṃpāyana uvāca",
    "GE07mbh_01_u:099.003a": "tataḥ satyavatī bhīṣmaṃ vācā saṃsajjamānayā",
    "GE07mbh_01_u:099.003c": "vihasantīva savrīḍam idaṃ vacanam abravīt satyavatī",
    "GE07mbh_01_u:099.003d-057x0013": "bhīṣmaḥ satyavatī",
    "GE07mbh_01_u:099.003d-057x0031": "bhīṣmaḥ vaiśaṃpāyanaḥ",
    "GE07mbh_01_u:099.003d-057_0001": "bhīṣmasya tu vacaḥ śrutvā dharmyaṃ hetvarthasaṃhitam",
    "GE07mbh_01_u:099.003d-057_0002": "mātā satyavatī bhīṣmaṃ punar evābhyabhāṣata aucathyam adhikṛtyedam aṅgaṃ ca yad udāhṛtam",
    "GE07mbh_01_u:099.003d-057_0004": "paurāṇī śrutir ity eṣā prāptakālam idaṃ kuru",
    "GE07mbh_01_u:099.003d-057_0005": "tvaṃ hi putra kulasyāsya jyeṣṭhaḥ śreṣṭhaś ca bhārata yathā ca te pitur vākyaṃ mama kāryaṃ tavānagha",
    "GE07mbh_01_u:099.003d-057_0007": "mama putras tava bhrātā yavīyān supriyaś ca te",
    "GE07mbh_01_u:099.003d-057_0008": "bāla eva gataḥ svargaṃ bhārato bharatarṣabha",
    "GE07mbh_01_u:099.003d-057_0009": "ime mahiṣyau tasyeha kāśirājasute ubhe rūpayauvanasaṃpanne putrakāme ca bhārata",
    "GE07mbh_01_u:099.003d-057_0011": "dharmam etat paraṃ jñātvā saṃtānāya kulasya ca",
    "GE07mbh_01_u:099.003d-057_0012": "ābhyāṃ mama niyogāt tu dharmaṃ caritum arhasi",
    "GE07mbh_01_u:099.003d-057_0013": "asaṃśayaṃ paro dharmas tvayā mātaḥ prakīrtitaḥ",
    "GE07mbh_01_u:099.003d-057_0014": "tvam apy etāṃ pratijñāṃ tu vettha yā paramā mayi",
    "GE07mbh_01_u:099.003d-057_0015": "jānīṣe yat tadā vṛttaṃ śulkahetos tvadantare",
    "GE07mbh_01_u:099.003d-057_0016": "tat satyavati satyaṃ vai punar eva bravīmi te tan na jātv anyathā kāryaṃ lokānām api saṃkṣaye",
    "GE07mbh_01_u:099.003d-057_0018": "parityajeyaṃ trailokyaṃ rājyaṃ deveṣu vā punaḥ",
    "GE07mbh_01_u:099.003d-057_0019": "yad vābhyadhikam etābhyāṃ na tu satyaṃ parityaje",
    "GE07mbh_01_u:099.003d-057_0020": "tyajec ca pṛthivī gandham āpaś ca rasam uttamam jyotiś ca paramaṃ rūpaṃ vāyuḥ sparśaguṇaṃ tyajet",
    "GE07mbh_01_u:099.003d-057_0022": "tyajec ca ghoṣam ākāśaḥ somaḥ śītatvam utsṛjet",
    "GE07mbh_01_u:099.003d-057_0023": "prabhāṃ samutsṛjed arko dhūmaketur athoṣṇatām vṛtrahā vikramaṃ jahyād dharmaṃ jahyāc ca dharmarāṭ",
    "GE07mbh_01_u:099.003d-057_0025": "amaratvasya vā hetos trailokyasadanasya vā utsṛjeyam ahaṃ prāṇān na tu satyaṃ kathaṃ cana",
    "GE07mbh_01_u:099.003d-057_0027": "jānāmi tvayi dharmajña satyaṃ satyavatāṃ vara",
    "GE07mbh_01_u:099.003d-057_0028": "icchaṃs tvam iha lokāṃs trīn sṛjer anyān ariṃdama yathā tu vaḥ kulaṃ caiva dharmaś ca na parābhavet",
    "GE07mbh_01_u:099.003d-057_0030": "suhṛdaś ca suhṛṣṭāḥ syus tathā tvaṃ kartum arhasi tvam eva kulavṛddhāsi gauravaṃ tu paraṃ tvayi",
    "GE07mbh_01_u:099.003d-057_0032": "sopāyaṃ kulasaṃtāne vaktum arhasi naḥ param",
    "GE07mbh_01_u:099.003d-057_0033": "striyo hi paramaṃ guhyaṃ dhārayanti kule kule",
    "GE07mbh_01_u:099.003d-057_0034": "puruṣāṃś cāpi māyābhir bahvībhir upagṛhṇate sā satyavati saṃpaśya dharmaṃ satyaparāyaṇe",
    "GE07mbh_01_u:099.003d-057_0036": "yathā na jahyāṃ satyaṃ ca na sīdec ca kulaṃ hi naḥ",
    "GE07mbh_01_u:099.004a": "satyam etan mahābāho yathā vadasi bhārata",
    "GE07mbh_01_u:099.004c": "viśvāsāt te pravakṣyāmi saṃtānāya kulasya ca vaiśaṃpāyanaḥ",
    "GE07mbh_01_u:099.004d-1043_01": "evam uktvā tato bhīṣmaṃ taṃ mātā pratyabhāṣata",
    "GE07mbh_01_u:099.004d-1043_02": "rocate me vacas tubhyaṃ mamāpi vacanaṃ śṛṇu",
    "GE07mbh_01_u:099.004e": "na te śakyam anākhyātum āpad dhīyaṃ tathāvidhā",
    "GE07mbh_01_u:099.005a": "tvam eva naḥ kule dharmas tvaṃ satyaṃ tvaṃ parā gatiḥ",
    "GE07mbh_01_u:099.005b-1044_01": "yat tvaṃ vakṣyasi tat kāryam asmābhir iti me matiḥ",
    "GE07mbh_01_u:099.005b-1045_01": "yan me bālye purā vṛttaṃ kumāryās tac chṛṇuṣva me",
    "GE07mbh_01_u:099.005c": "tasmān niśamya vākyaṃ me kuruṣva yad anantaram",
    "GE07mbh_01_u:099.005d-1046_01": "śṛṇu bhīṣma vaco mahyaṃ dharmārthasahitaṃ hitam",
    "GE07mbh_01_u:099.005d-1046_02": "na ca visrambhakathitaṃ bhavān sūcitum arhati",
    "GE07mbh_01_u:099.005d-1046_03": "yas tu rājā vasur nāma śrutas te bharatarṣabha",
    "GE07mbh_01_u:099.005d-1046_04": "tasya śuklād ahaṃ matsyā dhṛtā kukṣau purā kila",
    "GE07mbh_01_u:099.005d-1046_05": "mātaraṃ me jalād dhṛtvā dāśaḥ paramadharmavit",
    "GE07mbh_01_u:099.005d-1046_06": "māṃ tu svagṛham ānīya duhitṛtve hy akalpayat",
    "GE07mbh_01_u:099.006a": "dharmayuktasya dharmātman pitur āsīt tarī mama",
    "GE07mbh_01_u:099.006c": "sā kadā cid ahaṃ tatra gatā prathamayauvane",
    "GE07mbh_01_u:099.006d-1047_01": "atārayaṃ janaṃ tatra pāragāminam añjasā",
    "GE07mbh_01_u:099.007a": "atha dharmabhṛtāṃ śreṣṭhaḥ paramarṣiḥ parāśaraḥ",
    "GE07mbh_01_u:099.007c": "ājagāma tarīṃ dhīmāṃs tariṣyan yamunāṃ nadīm",
    "GE07mbh_01_u:099.008a": "sa tāryamāṇo yamunāṃ mām upetyābravīt tadā",
    "GE07mbh_01_u:099.008c": "sāntvapūrvaṃ muniśreṣṭhaḥ kāmārto madhuraṃ bahu",
    "GE07mbh_01_u:099.008d-1048_01": "uktvā janmakulaṃ mahyaṃ nāsi dāśasuteti ca",
    "GE07mbh_01_u:099.009a": "tam ahaṃ śāpabhītā ca pitur bhītā ca bhārata",
    "GE07mbh_01_u:099.009c": "varair asulabhair uktā na pratyākhyātum utsahe",
    "GE07mbh_01_u:099.009d-1049_01": "prekṣya tāṃs tu mahābhāgān pare pāre ṛṣīn sthitān",
    "GE07mbh_01_u:099.009d-1049_02": "yamunātīravinyastān pradīptān iva pāvakān",
    "GE07mbh_01_u:099.009d-1049_03": "purastād aruṇaś caiva taruṇaḥ saṃprakāśate",
    "GE07mbh_01_u:099.009d-1049_04": "yenaiṣā tāmravastreva dyauḥ kṛtā pravijṛmbhitā",
    "GE07mbh_01_u:099.009d-1049_05": "uktamātro mayā tatra nīhāram asṛjat prabhuḥ",
    "GE07mbh_01_u:099.009d-1049_06": "parāśaraḥ satyadhṛtir dvīpe ca yamunāmbhasi",
    "GE07mbh_01_u:099.010a": "abhibhūya sa māṃ bālāṃ tejasā vaśam ānayat",
    "GE07mbh_01_u:099.010c": "tamasā lokam āvṛtya naugatām eva bhārata",
    "GE07mbh_01_u:099.011a": "matsyagandho mahān āsīt purā mama jugupsitaḥ",
    "GE07mbh_01_u:099.011c": "tam apāsya śubhaṃ gandham imaṃ prādāt sa me muniḥ",
    "GE07mbh_01_u:099.011d-1050_01": "kanyātvaṃ ca dadau prītaḥ punar vidvāṃs tapodhanaḥ",
    "GE07mbh_01_u:099.011d-1050_02": "tasya vīryam ahaṃ dṛṣṭvā tathā yuktaṃ mahātmanaḥ",
    "GE07mbh_01_u:099.011d-1050_03": "vismitā vyathitā caiva prādām ātmānam eva ca",
    "GE07mbh_01_u:099.011d-1050_04": "vasiṣṭhena samānītā yājñavalkyādayo dvijāḥ",
    "GE07mbh_01_u:099.011d-1050_05": "kṛtvā vivāhaṃ me sarve pratijagmur yathāgatam",
    "GE07mbh_01_u:099.011d-1050_06": "tatas tadā mahātmā sa kanyāyāṃ mayi bhārata",
    "GE07mbh_01_u:099.011d-1050_07": "prahṛṣṭo 'janayat putraṃ dvīpa eva parāśaraḥ",
    "GE07mbh_01_u:099.011d-1051_01": "himaṃ caivāsṛjad dhīmān dvīpaṃ ca yamunāmbhasi",
    "GE07mbh_01_u:099.011d-1052_01": "tataḥ pitā vasuś caiva pitaraś ca tapodhanāḥ",
    "GE07mbh_01_u:099.012a": "tato mām āha sa munir garbham utsṛjya māmakam",
    "GE07mbh_01_u:099.012c": "dvīpe 'syā eva saritaḥ kanyaiva tvaṃ bhaviṣyasi",
    "GE07mbh_01_u:099.012d-1053_01": "evam uktvā gataḥ so 'tha ṛṣiḥ paramadharmavit",
    "GE07mbh_01_u:099.012d-1053_02": "mamāpi prasavo jātas tatkṣaṇād eva bhārata",
    "GE07mbh_01_u:099.013a": "pārāśaryo mahāyogī sa babhūva mahān ṛṣiḥ",
    "GE07mbh_01_u:099.013c": "kanyāputro mama purā dvaipāyana iti smṛtaḥ",
    "GE07mbh_01_u:099.014a": "yo vyasya vedāṃś caturas tapasā bhagavān ṛṣiḥ",
    "GE07mbh_01_u:099.014c": "loke vyāsatvam āpede kārṣṇyāt kṛṣṇatvam eva ca",
    "GE07mbh_01_u:099.015a": "satyavādī śamaparas tapasvī dagdhakilbiṣaḥ",
    "GE07mbh_01_u:099.015b-1054_01": "sadyotpannaḥ sa tu mahān saha pitrā tato gataḥ",
    "GE07mbh_01_u:099.015c": "sa niyukto mayā vyaktaṃ tvayā ca amitadyute",
    "GE07mbh_01_u:099.015e": "bhrātuḥ kṣetreṣu kalyāṇam apatyaṃ janayiṣyati",
    "GE07mbh_01_u:099.016a": "sa hi mām uktavāṃs tatra smareḥ kṛtyeṣu mām iti",
    "GE07mbh_01_u:099.016c": "taṃ smariṣye mahābāho yadi bhīṣma tvam icchasi",
    "GE07mbh_01_u:099.016d-1055_01": "tava cānumate kāmam ābhyām utpādayet prajāḥ",
    "GE07mbh_01_u:099.017a": "tava hy anumate bhīṣma niyataṃ sa mahātapāḥ",
    "GE07mbh_01_u:099.017c": "vicitravīryakṣetreṣu putrān utpādayiṣyati",
    "GE07mbh_01_u:099.018-1056_01": "ity uktamātre bhīṣmas tu mūrdhny añjalikṛto 'hṛṣat",
    "GE07mbh_01_u:099.018-1057_01": "sarvavit sarvakartā ca yady etat tat karoti ca",
    "GE07mbh_01_u:099.018a": "maharṣeḥ kīrtane tasya bhīṣmaḥ prāñjalir abravīt",
    "GE07mbh_01_u:099.018b-1058_01": "deśakālau tu jānāmi kriyatām arthasiddhaye",
    "GE07mbh_01_u:099.018c": "dharmam arthaṃ ca kāmaṃ ca trīn etān yo 'nupaśyati",
    "GE07mbh_01_u:099.019a": "artham arthānubandhaṃ ca dharmaṃ dharmānubandhanam",
    "GE07mbh_01_u:099.019c": "kāmaṃ kāmānubandhaṃ ca viparītān pṛthak pṛthak",
    "GE07mbh_01_u:099.019d-1059_01": "śubhaṃ śubhānubaṃdhaṃ ca tāṃś caiva trividhān punaḥ",
    "GE07mbh_01_u:099.019e": "yo vicintya dhiyā samyag vyavasyati sa buddhimān",
    "GE07mbh_01_u:099.019f-1060_01": "punaḥ punar yo vicintya dhiyā samyag vyavasyati",
    "GE07mbh_01_u:099.019f-1060_02": "sa buddhimān manuṣyeṣu sa naraḥ kṛtsnakarmakṛt",
    "GE07mbh_01_u:099.020a": "tad idaṃ dharmayuktaṃ ca hitaṃ caiva kulasya naḥ",
    "GE07mbh_01_u:099.020c": "uktaṃ bhavatyā yac chreyaḥ paramaṃ rocate mama",
    "GE07mbh_01_u:099.021a": "tatas tasmin pratijñāte bhīṣmeṇa kurunandana",
    "GE07mbh_01_u:099.021c": "kṛṣṇadvaipāyanaṃ kālī cintayām āsa vai munim",
    "GE07mbh_01_u:099.021d-1061_01": "tasyāḥ sa cintitaṃ jñātvā satyavatyā mahātapāḥ",
    "GE07mbh_01_u:099.022a": "sa vedān vibruvan dhīmān mātur vijñāya cintitam",
    "GE07mbh_01_u:099.022c": "prādurbabhūvāviditaḥ kṣaṇena kurunandana",
    "GE07mbh_01_u:099.023a": "tasmai pūjāṃ tadā dattvā sutāya vidhipūrvakam",
    "GE07mbh_01_u:099.023c": "pariṣvajya ca bāhubhyāṃ prasnavair abhiṣicya ca",
    "GE07mbh_01_u:099.023e": "mumoca bāṣpaṃ dāśeyī putraṃ dṛṣṭvā cirasya tam",
    "GE07mbh_01_u:099.024a": "tām adbhiḥ pariṣicyārtāṃ maharṣir abhivādya ca",
    "GE07mbh_01_u:099.024c": "mātaraṃ pūrvajaḥ putro vyāso vacanam abravīt",
    "GE07mbh_01_u:099.025a": "bhavatyā yad abhipretaṃ tad ahaṃ kartum āgataḥ",
    "GE07mbh_01_u:099.025c": "śādhi māṃ dharmatattvajñe karavāṇi priyaṃ tava",
    "GE07mbh_01_u:099.026a": "tasmai pūjāṃ tato 'kārṣīt purodhāḥ paramarṣaye",
    "GE07mbh_01_u:099.026c": "sa ca tāṃ pratijagrāha vidhivan mantrapūrvakam",
    "GE07mbh_01_u:099.026d-1062_01": "pūjito mantrapūrvaṃ tu vidhivat prītim āpa saḥ",
    "GE07mbh_01_u:099.027a": "tam āsanagataṃ mātā pṛṣṭvā kuśalam avyayam",
    "GE07mbh_01_u:099.027b-1063_01": "ācacakṣe krameṇāsmai tadartham abhicintitam",
    "GE07mbh_01_u:099.027c": "satyavaty abhivīkṣyainam uvācedam anantaram",
    "GE07mbh_01_u:099.028a": "mātāpitroḥ prajāyante putrāḥ sādhāraṇāḥ kave",
    "GE07mbh_01_u:099.028c": "teṣāṃ pitā yathā svāmī tathā mātā na saṃśayaḥ",
    "GE07mbh_01_u:099.029a": "vidhātṛvihitaḥ sa tvaṃ yathā me prathamaḥ sutaḥ",
    "GE07mbh_01_u:099.029c": "vicitravīryo brahmarṣe tathā me 'varajaḥ sutaḥ",
    "GE07mbh_01_u:099.030a": "yathaiva pitṛto bhīṣmas tathā tvam api mātṛtaḥ",
    "GE07mbh_01_u:099.030c": "bhrātā vicitravīryasya yathā vā putra manyase",
    "GE07mbh_01_u:099.031a": "ayaṃ śāṃtanavaḥ satyaṃ pālayan satyavikramaḥ",
    "GE07mbh_01_u:099.031c": "buddhiṃ na kurute 'patye tathā rājyānuśāsane",
    "GE07mbh_01_u:099.032a": "sa tvaṃ vyapekṣayā bhrātuḥ saṃtānāya kulasya ca",
    "GE07mbh_01_u:099.032c": "bhīṣmasya cāsya vacanān niyogāc ca mamānagha",
    "GE07mbh_01_u:099.033a": "anukrośāc ca bhūtānāṃ sarveṣāṃ rakṣaṇāya ca",
    "GE07mbh_01_u:099.033c": "ānṛśaṃsyena yad brūyāṃ tac chrutvā kartum arhasi",
    "GE07mbh_01_u:099.034a": "yavīyasas tava bhrātur bhārye surasutopame",
    "GE07mbh_01_u:099.034c": "rūpayauvanasaṃpanne putrakāme ca dharmataḥ",
    "GE07mbh_01_u:099.035a": "tayor utpādayāpatyaṃ samartho hy asi putraka",
    "GE07mbh_01_u:099.035c": "anurūpaṃ kulasyāsya saṃtatyāḥ prasavasya ca",
    "GE07mbh_01_u:099.036": "vyāsa uvāca",
    "GE07mbh_01_u:099.036a": "vettha dharmaṃ satyavati paraṃ cāparam eva ca",
    "GE07mbh_01_u:099.036c": "yathā ca tava dharmajñe dharme praṇihitā matiḥ",
    "GE07mbh_01_u:099.037a": "tasmād ahaṃ tvanniyogād dharmam uddiśya kāraṇam",
    "GE07mbh_01_u:099.037c": "īpsitaṃ te kariṣyāmi dṛṣṭaṃ hy etat purātanam",
    "GE07mbh_01_u:099.038a": "bhrātuḥ putrān pradāsyāmi mitrāvaruṇayoḥ samān",
    "GE07mbh_01_u:099.038c": "vrataṃ caretāṃ te devyau nirdiṣṭam iha yan mayā",
    "GE07mbh_01_u:099.039a": "saṃvatsaraṃ yathānyāyaṃ tataḥ śuddhe bhaviṣyataḥ",
    "GE07mbh_01_u:099.039c": "na hi mām avratopetā upeyāt kā cid aṅganā",
    "GE07mbh_01_u:099.039d-1064_01": "na hi mām arhataḥ prāptum aśuddhe kosalātmaje",
    "GE07mbh_01_u:099.039f-1065_01": "evaṃ satyavatī dharmaṃ paramaṃ jñātum arhasi",
    "GE07mbh_01_u:099.040": "satyavaty uvāca",
    "GE07mbh_01_u:099.040a": "yathā sadyaḥ prapadyeta devī garbhaṃ tathā kuru",
    "GE07mbh_01_u:099.040c": "arājakeṣu rāṣṭreṣu nāsti vṛṣṭir na devatāḥ",
    "GE07mbh_01_u:099.040c-1066_01": ". . . . . . . . prajānāthā vinaśyati",
    "GE07mbh_01_u:099.040c-1066_02": "naśyanti ca kriyāḥ sarvāḥ",
    "GE07mbh_01_u:099.041a": "katham arājakaṃ rāṣṭraṃ śakyaṃ dhārayituṃ prabho",
    "GE07mbh_01_u:099.041c": "tasmād garbhaṃ samādhatsva bhīṣmas taṃ vardhayiṣyati",
    "GE07mbh_01_u:099.042": "vyāsa uvāca",
    "GE07mbh_01_u:099.042a": "yadi putraḥ pradātavyo mayā kṣipram akālikam",
    "GE07mbh_01_u:099.042c": "virūpatāṃ me sahatām etad asyāḥ paraṃ vratam",
    "GE07mbh_01_u:099.043a": "yadi me sahate gandhaṃ rūpaṃ veṣaṃ tathā vapuḥ",
    "GE07mbh_01_u:099.043c": "adyaiva garbhaṃ kausalyā viśiṣṭaṃ pratipadyatām",
    "GE07mbh_01_u:099.043d-1067_01": "tasya cāpi śataṃ putrā bhavitāro na saṃśayaḥ",
    "GE07mbh_01_u:099.043d-1067_02": "goptāraḥ kuruvaṃśasya bhavatyāḥ śokanāśanāḥ vaiśaṃpāyana uvāca",
    "GE07mbh_01_u:099.044-1068_01": "evam uktvā mahātejā vyāsaḥ satyavatīṃ",
    "GE07mbh_01_u:099.044-1069_01": "śayane tv atha kausalyā śucivastrā svalaṃkṛtā",
    "GE07mbh_01_u:099.044a": "samāgamanam ākāṅkṣann iti so 'ntarhito muniḥ",
    "GE07mbh_01_u:099.044c": "tato 'bhigamya sā devī snuṣāṃ rahasi saṃgatām",
    "GE07mbh_01_u:099.044e": "dharmyam arthasamāyuktam uvāca vacanaṃ hitam",
    "GE07mbh_01_u:099.045a": "kausalye dharmatantraṃ yad bravīmi tvāṃ nibodha me",
    "GE07mbh_01_u:099.045c": "bharatānāṃ samucchedo vyaktaṃ madbhāgyasaṃkṣayāt",
    "GE07mbh_01_u:099.046a": "vyathitāṃ māṃ ca saṃprekṣya pitṛvaṃśaṃ ca pīḍitam",
    "GE07mbh_01_u:099.046c": "bhīṣmo buddhim adān me 'tra dharmasya ca vivṛddhaye",
    "GE07mbh_01_u:099.046d-1070_01": "ahaṃ tvām adya vakṣyāmi buddhyā niścitya bhāmini",
    "GE07mbh_01_u:099.046d-1070_02": "śrutvā tu tadvacaḥ subhru kartum arhasi nānyathā",
    "GE07mbh_01_u:099.047a": "sā ca buddhis tavādhīnā putri jñātaṃ mayeti ha",
    "GE07mbh_01_u:099.047c": "naṣṭaṃ ca bhārataṃ vaṃśaṃ punar eva samuddhara",
    "GE07mbh_01_u:099.047d-1071_01": "garbhaṃ dhāraya kalyāṇi devarasya mahātmanaḥ",
    "GE07mbh_01_u:099.048a": "putraṃ janaya suśroṇi devarājasamaprabham",
    "GE07mbh_01_u:099.048c": "sa hi rājyadhuraṃ gurvīm udvakṣyati kulasya naḥ",
    "GE07mbh_01_u:099.048d-1072_01": "evam uktvā tu sā devī snuṣāṃ satyavatī tadā",
    "GE07mbh_01_u:099.049a": "sā dharmato 'nunīyaināṃ kathaṃ cid dharmacāriṇīm",
    "GE07mbh_01_u:099.049c": "bhojayām āsa viprāṃś ca devarṣīn atithīṃs tathā",
    "GE07mbh_01_u:100.001": "vaiśaṃpāyana uvāca",
    "GE07mbh_01_u:100.001a": "tataḥ satyavatī kāle vadhūṃ snātām ṛtau tadā",
    "GE07mbh_01_u:100.001c": "saṃveśayantī śayane śanakair vākyam abravīt",
    "GE07mbh_01_u:100.002a": "kausalye devaras te 'sti so 'dya tvānupravekṣyati",
    "GE07mbh_01_u:100.002c": "apramattā pratīkṣainaṃ niśīthe āgamiṣyati",
    "GE07mbh_01_u:100.003a": "śvaśrvās tad vacanaṃ śrutvā śayānā śayane śubhe",
    "GE07mbh_01_u:100.003c": "sācintayat tadā bhīṣmam anyāṃś ca kurupuṃgavān",
    "GE07mbh_01_u:100.003d-1073_01": "tataḥ suptajanaprāye niśīthe bhagavān ṛṣiḥ",
    "GE07mbh_01_u:100.004a": "tato 'mbikāyāṃ prathamaṃ niyuktaḥ satyavāg ṛṣiḥ",
    "GE07mbh_01_u:100.004c": "dīpyamāneṣu dīpeṣu śayanaṃ praviveśa ha",
    "GE07mbh_01_u:100.004d-1074_01": "satyavatyā niyuktas tu satyavāg ṛṣisattamaḥ",
    "GE07mbh_01_u:100.004d-1074_02": "jagāma tasyāḥ śayanaṃ vipule tapasi sthitaḥ",
    "GE07mbh_01_u:100.005a": "tasya kṛṣṇasya kapilā jaṭā dīpte ca locane",
    "GE07mbh_01_u:100.005c": "babhrūṇi caiva śmaśrūṇi dṛṣṭvā devī nyamīlayat",
    "GE07mbh_01_u:100.005d-1075_01": "taṃ samīkṣya tu kausalyā duṣprekṣyam atathocitā",
    "GE07mbh_01_u:100.005d-1075_02": "virūpam iti vitrastā saṃkucyāsīn nimīlitā",
    "GE07mbh_01_u:100.005d-1075_03": "virūpo hi jaṭī cāpi durvarṇaḥ puruṣaḥ kṛśaḥ",
    "GE07mbh_01_u:100.005d-1075_04": "sugandhetaragandhaś ca sarvathā duṣpradharṣaṇaḥ",
    "GE07mbh_01_u:100.006a": "saṃbabhūva tayā rātrau mātuḥ priyacikīrṣayā",
    "GE07mbh_01_u:100.006c": "bhayāt kāśisutā taṃ tu nāśaknod abhivīkṣitum",
    "GE07mbh_01_u:100.007a": "tato niṣkrāntam āsādya mātā putram athābravīt",
    "GE07mbh_01_u:100.007c": "apy asyāṃ guṇavān putra rājaputro bhaviṣyati",
    "GE07mbh_01_u:100.007d-1076_01": "ity uktaḥ so 'bravīn mātaḥ kumāro mātṛdoṣataḥ",
    "GE07mbh_01_u:100.007d-1076_02": "andho nāgāyutaprāṇo bhaviṣyaty ambikodarāt",
    "GE07mbh_01_u:100.008a": "niśamya tad vaco mātur vyāsaḥ paramabuddhimān",
    "GE07mbh_01_u:100.008c": "provācātīndriyajñāno vidhinā saṃpracoditaḥ",
    "GE07mbh_01_u:100.009a": "nāgāyutasamaprāṇo vidvān rājarṣisattamaḥ",
    "GE07mbh_01_u:100.009c": "mahābhāgo mahāvīryo mahābuddhir bhaviṣyati",
    "GE07mbh_01_u:100.010a": "tasya cāpi śataṃ putrā bhaviṣyanti mahābalāḥ",
    "GE07mbh_01_u:100.010c": "kiṃ tu mātuḥ sa vaiguṇyād andha eva bhaviṣyati",
    "GE07mbh_01_u:100.011a": "tasya tad vacanaṃ śrutvā mātā putram athābravīt",
    "GE07mbh_01_u:100.011b-1077_01": "alabdhalābhaḥ putro 'yaṃ yady andho vai bhaviṣyati",
    "GE07mbh_01_u:100.011b-1077_02": "asya vaṃśasya goptāraṃ satāṃ śokavināśanam",
    "GE07mbh_01_u:100.011b-1077_03": "tasmād avarajaṃ putraṃ janayānyaṃ narādhipam",
    "GE07mbh_01_u:100.011b-1077_04": "bhrātur bhāryāparā ceyaṃ rūpayauvanaśālinī",
    "GE07mbh_01_u:100.011b-1077_05": "asyām utpādayāpatyaṃ manniyogād guṇādhikam",
    "GE07mbh_01_u:100.011c": "nāndhaḥ kurūṇāṃ nṛpatir anurūpas tapodhana",
    "GE07mbh_01_u:100.012a": "jñātivaṃśasya goptāraṃ pitṝṇāṃ vaṃśavardhanam",
    "GE07mbh_01_u:100.012c": "dvitīyaṃ kuruvaṃśasya rājānaṃ dātum arhasi",
    "GE07mbh_01_u:100.013a": "sa tatheti pratijñāya niścakrāma mahātapāḥ",
    "GE07mbh_01_u:100.013c": "sāpi kālena kausalyā suṣuve 'ndhaṃ tam ātmajam",
    "GE07mbh_01_u:100.013d-1078_01": "ambālikāṃ samādhāya tasyāṃ satyavatī sutam",
    "GE07mbh_01_u:100.013d-1078_02": "bhūyo niyojayām āsa saṃtānāya kulasya vai",
    "GE07mbh_01_u:100.013d-1078_03": "viṣaṇṇāmbālikā sādhvī niṣaṇṇā śayanottame",
    "GE07mbh_01_u:100.013d-1078_04": "ko nv eṣyatīti dhyāyantī niyatā saṃpratīkṣate",
    "GE07mbh_01_u:100.013d-1079_01": "dhṛtarāṣṭra yatas tena dhṛtarāṣṭras tato 'bhavat",
    "GE07mbh_01_u:100.014a": "punar eva tu sā devī paribhāṣya snuṣāṃ tataḥ",
    "GE07mbh_01_u:100.014c": "ṛṣim āvāhayat satyā yathāpūrvam aninditā",
    "GE07mbh_01_u:100.015a": "tatas tenaiva vidhinā maharṣis tām apadyata",
    "GE07mbh_01_u:100.015c": "ambālikām athābhyāgād ṛṣiṃ dṛṣṭvā ca sāpi tam",
    "GE07mbh_01_u:100.015e": "viṣaṇṇā pāṇḍusaṃkāśā samapadyata bhārata",
    "GE07mbh_01_u:100.016a": "tāṃ bhītāṃ pāṇḍusaṃkāśāṃ viṣaṇṇāṃ prekṣya pārthiva",
    "GE07mbh_01_u:100.016c": "vyāsaḥ satyavatīputra idaṃ vacanam abravīt",
    "GE07mbh_01_u:100.017a": "yasmāt pāṇḍutvam āpannā virūpaṃ prekṣya mām api",
    "GE07mbh_01_u:100.017c": "tasmād eṣa sutas tubhyaṃ pāṇḍur eva bhaviṣyati",
    "GE07mbh_01_u:100.018a": "nāma cāsya tad eveha bhaviṣyati śubhānane",
    "GE07mbh_01_u:100.018c": "ity uktvā sa nirākrāmad bhagavān ṛṣisattamaḥ",
    "GE07mbh_01_u:100.019a": "tato niṣkrāntam ālokya satyā putram abhāṣata",
    "GE07mbh_01_u:100.019b-1080_01": "apy asya guṇavān putra rājaputro bhaviṣyati",
    "GE07mbh_01_u:100.019b-1081_01": "kumāro brūhi me putra asty atra bhavitā śubhaḥ",
    "GE07mbh_01_u:100.019c": "śaśaṃsa sa punar mātre tasya bālasya pāṇḍutām",
    "GE07mbh_01_u:100.019d-1082_01": "tam uvāca tato mātā apy atra bhavitā śubhaḥ",
    "GE07mbh_01_u:100.019d-1082_02": "kumāro brūhi me tattvam ṛṣis tāṃ pratyuvāca ha",
    "GE07mbh_01_u:100.019d-1083_01": "bhaviṣyati suvikrāntaḥ kumāro dikṣu viśrutaḥ",
    "GE07mbh_01_u:100.019d-1083_02": "pāṇḍutvaṃ varṇatas tasya mātṛdoṣād bhaviṣyati",
    "GE07mbh_01_u:100.020a": "taṃ mātā punar evānyam ekaṃ putram ayācata",
    "GE07mbh_01_u:100.020c": "tatheti ca maharṣis tāṃ mātaraṃ pratyabhāṣata",
    "GE07mbh_01_u:100.021a": "tataḥ kumāraṃ sā devī prāptakālam ajījanat",
    "GE07mbh_01_u:100.021c": "pāṇḍuṃ lakṣaṇasaṃpannaṃ dīpyamānam iva śriyā",
    "GE07mbh_01_u:100.021e": "tasya putrā maheṣvāsā jajñire pañca pāṇḍavāḥ",
    "GE07mbh_01_u:100.021f-1084_01": "(21ef) tasya putrā maheṣvāsā janiṣyantīha pañca vai",
    "GE07mbh_01_u:100.021f-1084_02": "ity uktvā mātaraṃ tatra so 'bhivādya jagāma ha",
    "GE07mbh_01_u:100.021f-1084_03": "munau yāte 'mbikā putraṃ mahābhāgam asūyata",
    "GE07mbh_01_u:100.021f-1084_04": "dhṛtarāṣṭraṃ mahāprājñaṃ prajñācakṣuṣam īśvaram",
    "GE07mbh_01_u:100.021f-1084_05": "(21ab) anujāmbālikā tatra putraṃ kāle vyajāyata",
    "GE07mbh_01_u:100.021f-1084_06": "(21cd) pāṇḍuṃ lakṣaṇasaṃpannaṃ dīpyamānaṃ śriyāvṛtam",
    "GE07mbh_01_u:100.021f-1084_07": "tayor janmakriyāḥ sarvā yathāvad anupūrvaśaḥ",
    "GE07mbh_01_u:100.021f-1084_08": "kārayām āsa vai bhīṣmo brāhmaṇair vedapāragaiḥ",
    "GE07mbh_01_u:100.021f-1084_09": "andhaṃ dṛṣṭvāmbikāputraṃ jātaṃ satyavatī sutam",
    "GE07mbh_01_u:100.021f-1084_10": "(20ab) kausalyārthe samāhūya putram anyam ayācata",
    "GE07mbh_01_u:100.021f-1084_11": "andho 'yam anyam icchāmi kausalyātanayaṃ śubham",
    "GE07mbh_01_u:100.021f-1084_12": "(20cd) evam ukto maharṣis tāṃ mātaraṃ pratyabhāṣata",
    "GE07mbh_01_u:100.021f-1084_13": "niyatā yadi kausalyā bhaviṣyati punaḥ śubhā",
    "GE07mbh_01_u:100.021f-1084_14": "bhaviṣyati kumāro 'syāṃ dharmaśāstrārthatattvavit",
    "GE07mbh_01_u:100.021f-1084_15": "tāṃ samādhāya vai bhūyaḥ snuṣāṃ satyavatī tadā",
    "GE07mbh_01_u:100.022a": "ṛtukāle tato jyeṣṭhāṃ vadhūṃ tasmai nyayojayat",
    "GE07mbh_01_u:100.022c": "sā tu rūpaṃ ca gandhaṃ ca maharṣeḥ pravicintya tam",
    "GE07mbh_01_u:100.022e": "nākarod vacanaṃ devyā bhayāt surasutopamā",
    "GE07mbh_01_u:100.023a": "tataḥ svair bhūṣaṇair dāsīṃ bhūṣayitvāpsaropamām",
    "GE07mbh_01_u:100.023c": "preṣayām āsa kṛṣṇāya tataḥ kāśipateḥ sutā",
    "GE07mbh_01_u:100.024a": "dāsī ṛṣim anuprāptaṃ pratyudgamyābhivādya ca",
    "GE07mbh_01_u:100.024c": "saṃviveśābhyanujñātā satkṛtyopacacāra ha",
    "GE07mbh_01_u:100.024d-1085_01": "upacāreṇa śīlena rūpayauvanasaṃpadā",
    "GE07mbh_01_u:100.024d-1086_01": "vāgbhāvopapradānena gātrasaṃsparśanena ca",
    "GE07mbh_01_u:100.025a": "kāmopabhogena tu sa tasyāṃ tuṣṭim agād ṛṣiḥ",
    "GE07mbh_01_u:100.025c": "tayā sahoṣito rātriṃ maharṣiḥ prīyamāṇayā",
    "GE07mbh_01_u:100.026a": "uttiṣṭhann abravīd enām abhujiṣyā bhaviṣyasi",
    "GE07mbh_01_u:100.026c": "ayaṃ ca te śubhe garbhaḥ śrīmān udaram āgataḥ",
    "GE07mbh_01_u:100.026e": "dharmātmā bhavitā loke sarvabuddhimatāṃ varaḥ",
    "GE07mbh_01_u:100.027a": "sa jajñe viduro nāma kṛṣṇadvaipāyanātmajaḥ",
    "GE07mbh_01_u:100.027c": "dhṛtarāṣṭrasya ca bhrātā pāṇḍoś cāmitabuddhimān",
    "GE07mbh_01_u:100.028a": "dharmo vidurarūpeṇa śāpāt tasya mahātmanaḥ",
    "GE07mbh_01_u:100.028c": "māṇḍavyasyārthatattvajñaḥ kāmakrodhavivarjitaḥ",
    "GE07mbh_01_u:100.028d-1087_01": "kṛṣṇadvaipāyano 'py etat satyavatyai nyavedayat",
    "GE07mbh_01_u:100.028d-1087_02": "pralambham ātmanaś caiva śūdrāyāḥ putrajanma ca",
    "GE07mbh_01_u:100.029a": "sa dharmasyānṛṇo bhūtvā punar mātrā sametya ca",
    "GE07mbh_01_u:100.029c": "tasyai garbhaṃ samāvedya tatraivāntaradhīyata",
    "GE07mbh_01_u:100.030a": "evaṃ vicitravīryasya kṣetre dvaipāyanād api",
    "GE07mbh_01_u:100.030c": "jajñire devagarbhābhāḥ",
    "GE07mbh_01_u:100.030d-1088_01": "teṣu triṣu kumāreṣu jāteṣu kurujāṅgalam",
    "GE07mbh_01_u:100.030d-1088_02": "kuravo 'tha kurukṣetraṃ sarvaṃ trayam avardhata",
    "GE07mbh_01_u:100.030d-1088_03": "gandhavatyā tathaivokto dharmarūpaṃ sutaṃ prati",
    "GE07mbh_01_u:100.030d-1088_04": "nāham asmi punar yoktuṃ śakto mātaḥ sutaṃ prati",
    "GE07mbh_01_u:101.001": "janamejaya uvāca",
    "GE07mbh_01_u:101.001a": "kiṃ kṛtaṃ karma dharmeṇa yena śāpam upeyivān",
    "GE07mbh_01_u:101.001c": "kasya śāpāc ca brahmarṣe śūdrayonāv ajāyata",
    "GE07mbh_01_u:101.002": "vaiśaṃpāyana uvāca",
    "GE07mbh_01_u:101.002a": "babhūva brāhmaṇaḥ kaś cin māṇḍavya iti viśrutaḥ",
    "GE07mbh_01_u:101.002c": "dhṛtimān sarvadharmajñaḥ satye tapasi ca sthitaḥ",
    "GE07mbh_01_u:101.002d-1089_01": "sa tīrthayātrāṃ vicarañ jagāma ca yadṛcchayā",
    "GE07mbh_01_u:101.002d-1089_02": "saṃnikṛṣṭāni tīrthāni grāmāṇāṃ yāni kāni cit",
    "GE07mbh_01_u:101.002d-1089_03": "tatrāśramapadaṃ kṛtvā vasati sma mahāmuniḥ",
    "GE07mbh_01_u:101.003a": "sa āśramapadadvāri vṛkṣamūle mahātapāḥ",
    "GE07mbh_01_u:101.003c": "ūrdhvabāhur mahāyogī tasthau maunavratānvitaḥ",
    "GE07mbh_01_u:101.004a": "tasya kālena mahatā tasmiṃs tapasi tiṣṭhataḥ",
    "GE07mbh_01_u:101.004c": "tam āśramapadaṃ prāptā dasyavo loptrahāriṇaḥ",
    "GE07mbh_01_u:101.004e": "anusāryamāṇā bahubhī rakṣibhir bharatarṣabha",
    "GE07mbh_01_u:101.004f-1090_01": "tām eva vasatiṃ jagmus tadgrāmāl loptrahāriṇaḥ",
    "GE07mbh_01_u:101.005a": "te tasyāvasathe loptraṃ nidadhuḥ kurusattama",
    "GE07mbh_01_u:101.005c": "nidhāya ca bhayāl līnās tatraivānvāgate bale",
    "GE07mbh_01_u:101.006a": "teṣu līneṣv atho śīghraṃ tatas tad rakṣiṇāṃ balam",
    "GE07mbh_01_u:101.006b-1091_01": "tataḥ śīghrataraṃ rājaṃs tadā rājabalaṃ mahat",
    "GE07mbh_01_u:101.006b-1091_02": "yasminn āvasathe śete sa muniḥ saṃśitavrataḥ",
    "GE07mbh_01_u:101.006c": "ājagāma tato 'paśyaṃs tam ṛṣiṃ taskarānugāḥ",
    "GE07mbh_01_u:101.007a": "tam apṛcchaṃs tato rājaṃs tathāvṛttaṃ tapodhanam",
    "GE07mbh_01_u:101.007c": "katareṇa pathā yātā dasyavo dvijasattama",
    "GE07mbh_01_u:101.007e": "tena gacchāmahe brahman pathā śīghrataraṃ vayam",
    "GE07mbh_01_u:101.008a": "tathā tu rakṣiṇāṃ teṣāṃ bruvatāṃ sa tapodhanaḥ",
    "GE07mbh_01_u:101.008c": "na kiṃ cid vacanaṃ rājann avadat sādhv asādhu vā",
    "GE07mbh_01_u:101.009a": "tatas te rājapuruṣā vicinvānās tadāśramam",
    "GE07mbh_01_u:101.009c": "dadṛśus tatra saṃlīnāṃs tāṃś corān dravyam eva ca",
    "GE07mbh_01_u:101.010a": "tataḥ śaṅkā samabhavad rakṣiṇāṃ taṃ muniṃ prati",
    "GE07mbh_01_u:101.010c": "saṃyamyainaṃ tato rājñe dasyūṃś caiva nyavedayan",
    "GE07mbh_01_u:101.011a": "taṃ rājā saha taiś corair anvaśād vadhyatām iti",
    "GE07mbh_01_u:101.011c": "sa vadhyaghātair ajñātaḥ śūle proto mahātapāḥ",
    "GE07mbh_01_u:101.012a": "tatas te śūlam āropya taṃ muniṃ rakṣiṇas tadā",
    "GE07mbh_01_u:101.012c": "pratijagmur mahīpālaṃ dhanāny ādāya tāny atha",
    "GE07mbh_01_u:101.013a": "śūlasthaḥ sa tu dharmātmā kālena mahatā tataḥ",
    "GE07mbh_01_u:101.013c": "nirāhāro 'pi viprarṣir maraṇaṃ nābhyupāgamat",
    "GE07mbh_01_u:101.013e": "dhārayām āsa ca prāṇān ṛṣīṃś ca samupānayat",
    "GE07mbh_01_u:101.014a": "śūlāgre tapyamānena tapas tena mahātmanā",
    "GE07mbh_01_u:101.014c": "saṃtāpaṃ paramaṃ jagmur munayo 'tha paraṃtapa",
    "GE07mbh_01_u:101.014d-1092_01": "duḥkhitā ṛṣayas tatra āśramasthāś ca taṃ tadā",
    "GE07mbh_01_u:101.015a": "te rātrau śakunā bhūtvā saṃnyavartanta sarvataḥ",
    "GE07mbh_01_u:101.015c": "darśayanto yathāśakti tam apṛcchan dvijottamam",
    "GE07mbh_01_u:101.015d-1093_01": "bhagavan kena doṣeṇa gantāsi dvijasattama",
    "GE07mbh_01_u:101.015e": "śrotum icchāmahe brahman kiṃ pāpaṃ kṛtavān asi",
    "GE07mbh_01_u:101.015f-1094_01": "yeneha samanuprāptaṃ śūle duḥkhabhayaṃ mahat",
    "GE07mbh_01_u:101.015f-1095_01": "tat te dvijavaraśreṣṭha saṃśayaḥ sumahān iha",
    "GE07mbh_01_u:101.015f-1095_02": "īdṛśasya dvijaśreṣṭha ugre tapasi vartataḥ",
    "GE07mbh_01_u:101.016a": "tataḥ sa muniśārdūlas tān uvāca tapodhanān",
    "GE07mbh_01_u:101.016c": "doṣataḥ kaṃ gamiṣyāmi na hi me 'nyo 'parādhyati",
    "GE07mbh_01_u:101.016d-1096_01": "taṃ dṛṣṭvā rakṣiṇas tatra tathā bahutithe 'hani",
    "GE07mbh_01_u:101.016d-1096_02": "nyavedayaṃs tathā rājñe yathā vṛttaṃ narādhipa",
    "GE07mbh_01_u:101.016d-1097_01": "śrutvā ca vacanaṃ teṣāṃ śūlastham ṛṣisattamam",
    "GE07mbh_01_u:101.017a": "rājā ca tam ṛṣiṃ śrutvā niṣkramya saha mantribhiḥ",
    "GE07mbh_01_u:101.017c": "prasādayām āsa tadā śūlastham ṛṣisattamam",
    "GE07mbh_01_u:101.018a": "yan mayāpakṛtaṃ mohād ajñānād ṛṣisattama",
    "GE07mbh_01_u:101.018c": "prasādaye tvāṃ tatrāhaṃ na me tvaṃ kroddhum arhasi",
    "GE07mbh_01_u:101.019a": "evam uktas tato rājñā prasādam akaron muniḥ",
    "GE07mbh_01_u:101.019c": "kṛtaprasādo rājā taṃ tataḥ samavatārayat",
    "GE07mbh_01_u:101.020a": "avatārya ca śūlāgrāt tac chūlaṃ niścakarṣa ha",
    "GE07mbh_01_u:101.020c": "aśaknuvaṃś ca niṣkraṣṭuṃ śūlaṃ mūle sa cicchide",
    "GE07mbh_01_u:101.021a": "sa tathāntargatenaiva śūlena vyacaran muniḥ",
    "GE07mbh_01_u:101.021b-1098_01": "kaṇṭhapārśvāntarasthena śaṅkunā munir ācarat",
    "GE07mbh_01_u:101.021b-1098_02": "puṣpabhājanadhārī syād iti cintāparo 'bhavat",
    "GE07mbh_01_u:101.021c": "sa tena tapasā lokān vijigye durlabhān paraiḥ",
    "GE07mbh_01_u:101.021e": "aṇīmāṇḍavya iti ca tato lokeṣu kathyate",
    "GE07mbh_01_u:101.022a": "sa gatvā sadanaṃ vipro dharmasya paramārthavit",
    "GE07mbh_01_u:101.022c": "āsanasthaṃ tato dharmaṃ dṛṣṭvopālabhata prabhuḥ",
    "GE07mbh_01_u:101.023a": "kiṃ nu tad duṣkṛtaṃ karma mayā kṛtam ajānatā",
    "GE07mbh_01_u:101.023c": "yasyeyaṃ phalanirvṛttir īdṛśy āsāditā mayā",
    "GE07mbh_01_u:101.023e": "śīghram ācakṣva me tattvaṃ paśya me tapaso balam",
    "GE07mbh_01_u:101.024": "dharma uvāca",
    "GE07mbh_01_u:101.024a": "pataṃgakānāṃ puccheṣu tvayeṣīkā praveśitā",
    "GE07mbh_01_u:101.024c": "karmaṇas tasya te prāptaṃ phalam etat tapodhana",
    "GE07mbh_01_u:101.024d-1099_01": "svalpam eva yathā dattaṃ dānaṃ bahuguṇaṃ bhavet",
    "GE07mbh_01_u:101.024d-1099_02": "adharma evaṃ viprarṣe bahuduḥkhaphalapradaḥ āṇimāṇḍavyaḥ",
    "GE07mbh_01_u:101.024d-1100_01": "kasmin kāle mayā tat tu kṛtaṃ brūhi yathātatham",
    "GE07mbh_01_u:101.024d-1100_02": "tenokto dharmarājo 'tha bālabhāve tvayā kṛtam",
    "GE07mbh_01_u:101.025": "aṇīmāṇḍavya uvāca",
    "GE07mbh_01_u:101.025a": "alpe 'parādhe vipulo mama daṇḍas tvayā kṛtaḥ",
    "GE07mbh_01_u:101.025c": "śūdrayonāv ato dharma mānuṣaḥ saṃbhaviṣyasi",
    "GE07mbh_01_u:101.025d-1101_01": "bālo hi dvādaśād varṣāj janmano yat kariṣyati",
    "GE07mbh_01_u:101.025d-1101_02": "na bhaviṣyaty adharmo 'tra na prajñāsyati vai diśaḥ",
    "GE07mbh_01_u:101.026a": "maryādāṃ sthāpayāmy adya loke dharmaphalodayām",
    "GE07mbh_01_u:101.026c": "ā caturdaśamād varṣān na bhaviṣyati pātakam",
    "GE07mbh_01_u:101.026e": "pareṇa kurvatām evaṃ doṣa eva bhaviṣyati",
    "GE07mbh_01_u:101.027": "vaiśaṃpāyana uvāca",
    "GE07mbh_01_u:101.027a": "etena tv aparādhena śāpāt tasya mahātmanaḥ",
    "GE07mbh_01_u:101.027c": "dharmo vidurarūpeṇa śūdrayonāv ajāyata",
    "GE07mbh_01_u:101.028a": "dharme cārthe ca kuśalo lobhakrodhavivarjitaḥ",
    "GE07mbh_01_u:101.028c": "dīrghadarśī śamaparaḥ kurūṇāṃ ca hite rataḥ vaiśaṃpāyana uvāca",
    "GE07mbh_01_u:101.028d-1102_01": "sarvato balavān dharmas tato 'pi brāhmaṇo mahān",
    "GE07mbh_01_u:101.028d-1102_02": "itīha kathayām āsa bhagavān bādarāyaṇaḥ vaiśaṃpāyana uvāca",
    "GE07mbh_01_u:102.001-1103_01": "dhṛtarāṣṭre ca pāṇḍau ca vidure ca mahātmani",
    "GE07mbh_01_u:102.001a": "teṣu triṣu kumāreṣu jāteṣu kurujāṅgalam",
    "GE07mbh_01_u:102.001c": "kuravo 'tha kurukṣetraṃ trayam etad avardhata",
    "GE07mbh_01_u:102.002a": "ūrdhvasasyābhavad bhūmiḥ sasyāni phalavanti ca",
    "GE07mbh_01_u:102.002c": "yathartuvarṣī parjanyo bahupuṣpaphalā drumāḥ",
    "GE07mbh_01_u:102.003a": "vāhanāni prahṛṣṭāni muditā mṛgapakṣiṇaḥ",
    "GE07mbh_01_u:102.003c": "gandhavanti ca mālyāni rasavanti phalāni ca",
    "GE07mbh_01_u:102.004a": "vaṇigbhiś cāvakīryanta nagarāṇy atha śilpibhiḥ",
    "GE07mbh_01_u:102.004c": "śūrāś ca kṛtavidyāś ca santaś ca sukhino 'bhavan",
    "GE07mbh_01_u:102.005a": "nābhavan dasyavaḥ ke cin nādharmarucayo janāḥ",
    "GE07mbh_01_u:102.005c": "pradeśeṣv api rāṣṭrāṇāṃ kṛtaṃ yugam avartata",
    "GE07mbh_01_u:102.006a": "dānakriyādharmaśīlā yajñavrataparāyaṇāḥ",
    "GE07mbh_01_u:102.006c": "anyonyaprītisaṃyuktā vyavardhanta prajās tadā",
    "GE07mbh_01_u:102.007a": "mānakrodhavihīnāś ca janā lobhavivarjitāḥ",
    "GE07mbh_01_u:102.007c": "anyonyam abhyavardhanta dharmottaram avartata",
    "GE07mbh_01_u:102.008a": "tan mahodadhivat pūrṇaṃ nagaraṃ vai vyarocata",
    "GE07mbh_01_u:102.008c": "dvāratoraṇaniryūhair yuktam abhracayopamaiḥ",
    "GE07mbh_01_u:102.008e": "prāsādaśatasaṃbādhaṃ mahendrapurasaṃnibham",
    "GE07mbh_01_u:102.009a": "nadīṣu vanakhaṇḍeṣu",
    "GE07mbh_01_u:102.009c": "kānaneṣu ca ramyeṣu vijahrur muditā janāḥ",
    "GE07mbh_01_u:102.010a": "uttaraiḥ kurubhiḥ sārdhaṃ dakṣiṇāḥ kuravas tadā",
    "GE07mbh_01_u:102.010c": "vispardhamānā vyacaraṃs tathā siddharṣicāraṇaiḥ",
    "GE07mbh_01_u:102.010e": "nābhavat kṛpaṇaḥ kaś cin nābhavan vidhavāḥ striyaḥ",
    "GE07mbh_01_u:102.011a": "tasmiñ janapade ramye bahavaḥ kurubhiḥ kṛtāḥ",
    "GE07mbh_01_u:102.011c": "kūpārāmasabhāvāpyo brāhmaṇāvasathās tathā",
    "GE07mbh_01_u:102.011d-1104_01": "babhūvuḥ sarvarddhiyutās tasmin rāṣṭre sadotsavāḥ",
    "GE07mbh_01_u:102.011d-1105_01": "svāhākāraiḥ svadhābhiś ca saṃnivāsaḥ kurūṣitaḥ",
    "GE07mbh_01_u:102.011e": "bhīṣmeṇa śāstrato rājan sarvataḥ parirakṣite",
    "GE07mbh_01_u:102.012a": "babhūva ramaṇīyaś ca caityayūpaśatāṅkitaḥ",
    "GE07mbh_01_u:102.012c": "sa deśaḥ pararāṣṭrāṇi pratigṛhyābhivardhitaḥ",
    "GE07mbh_01_u:102.012e": "bhīṣmeṇa vihitaṃ rāṣṭre dharmacakram avartata",
    "GE07mbh_01_u:102.013a": "kriyamāṇeṣu kṛtyeṣu kumārāṇāṃ mahātmanām",
    "GE07mbh_01_u:102.013c": "paurajānapadāḥ sarve babhūvuḥ satatotsavāḥ",
    "GE07mbh_01_u:102.014a": "gṛheṣu kurumukhyānāṃ paurāṇāṃ ca narādhipa",
    "GE07mbh_01_u:102.014c": "dīyatāṃ bhujyatāṃ ceti vāco 'śrūyanta sarvaśaḥ",
    "GE07mbh_01_u:102.015a": "dhṛtarāṣṭraś ca pāṇḍuś ca viduraś ca mahāmatiḥ",
    "GE07mbh_01_u:102.015c": "janmaprabhṛti bhīṣmeṇa putravat paripālitāḥ",
    "GE07mbh_01_u:102.015d-1106_01": "vaidikādhyayane yukto nītiśāstreṣu pāragaḥ",
    "GE07mbh_01_u:102.015d-1106_02": "bhīṣmeṇa rājā kauravyo dhṛtarāṣṭro 'bhiṣecitaḥ",
    "GE07mbh_01_u:102.015d-1106_03": "(cf.17) dhanurvede 'śvapṛṣṭhe ca gadāyuddhe 'sicarmaṇi",
    "GE07mbh_01_u:102.015d-1106_04": "(cf.17) tathaiva gajaśikṣāyām astreṣu vividheṣu ca",
    "GE07mbh_01_u:102.015d-1106_05": "arthadharmapradhānāsu vidyāsu vividhāsu ca",
    "GE07mbh_01_u:102.015d-1106_06": "gataḥ pāraṃ yadā pāṇḍus tadā senāpatiḥ kṛtaḥ",
    "GE07mbh_01_u:102.015d-1106_07": "(23) dhṛtarāṣṭras tv acakṣuṣṭvād rājyaṃ na pratyapadyata",
    "GE07mbh_01_u:102.015d-1106_08": "(23) avaratvāc ca viduraḥ pāṇḍuś cāsīn mahīpatiḥ",
    "GE07mbh_01_u:102.015d-1106_09": "amātyo manujendrasya bāla eva yaśasvinaḥ",
    "GE07mbh_01_u:102.015d-1106_10": "praṇetā sarvadharmāṇāṃ bhīṣmeṇa viduraḥ kṛtaḥ",
    "GE07mbh_01_u:102.015d-1106_11": "sarvaśāstrārthatattvajño buddhimedhāpaṭur yuvā",
    "GE07mbh_01_u:102.015d-1106_12": "bhāvenāgamayuktena sarvaṃ vedayate jagat",
    "GE07mbh_01_u:102.015d-1106_13": "(21) pranaṣṭaḥ śaṃtanor vaṃśaḥ bhīṣmeṇa punar uddhṛtaḥ",
    "GE07mbh_01_u:102.015d-1106_14": "(21) tato nirvacanaṃ satsu tad idaṃ paripaṭhyate",
    "GE07mbh_01_u:102.015d-1106_15": "(22) kausalyā vīrasūḥ strīṇāṃ deśānāṃ kurujāṅgalam",
    "GE07mbh_01_u:102.015d-1106_16": "(22) bhīṣmo dharmabhṛtāṃ śreṣṭhaḥ purāṇāṃ gajasāhvayam",
    "GE07mbh_01_u:102.015d-1106_17": "te trayaḥ kālayogena kumārā janamejaya",
    "GE07mbh_01_u:102.015d-1106_18": "avardhanta mahātmāno nandayantaḥ suhṛjjanam",
    "GE07mbh_01_u:102.016a": "saṃskāraiḥ saṃskṛtās te tu vratādhyayanasaṃyutāḥ",
    "GE07mbh_01_u:102.016c": "śramavyāyāmakuśalāḥ samapadyanta yauvanam",
    "GE07mbh_01_u:102.017a": "dhanurvede 'śvapṛṣṭhe ca gadāyuddhe 'sicarmaṇi",
    "GE07mbh_01_u:102.017c": "tathaiva gajaśikṣāyāṃ nītiśāstre ca pāragāḥ",
    "GE07mbh_01_u:102.018a": "itihāsapurāṇeṣu nānāśikṣāsu",
    "GE07mbh_01_u:102.018c": "vedavedāṅgatattvajñāḥ sarvatra kṛtaniśramāḥ",
    "GE07mbh_01_u:102.019a": "pāṇḍur dhanuṣi vikrānto narebhyo 'bhyadhiko 'bhavat",
    "GE07mbh_01_u:102.019c": "aty anyān balavān āsīd dhṛtarāṣṭro mahīpatiḥ",
    "GE07mbh_01_u:102.020a": "triṣu lokeṣu na tv āsīt kaś cid vidurasaṃmitaḥ",
    "GE07mbh_01_u:102.020c": "dharmanityas tato rājan dharme ca paramaṃ gataḥ",
    "GE07mbh_01_u:102.020d-1107_01": "atha śuśrāva viprebhyo yādavasya mahīpateḥ",
    "GE07mbh_01_u:102.020d-1107_02": "rūpayauvanasaṃpannāṃ sutāṃ sāgaragāsutaḥ",
    "GE07mbh_01_u:102.020d-1107_03": "subalasya ca kalyāṇīṃ gāndhārādhipateḥ sutām",
    "GE07mbh_01_u:102.020d-1107_04": "sutāṃ ca madrarājasya rūpeṇāpratimāṃ bhuvi",
    "GE07mbh_01_u:102.021a": "pranaṣṭaṃ śaṃtanor vaṃśaṃ samīkṣya punar uddhṛtam",
    "GE07mbh_01_u:102.021c": "tato nirvacanaṃ loke sarvarāṣṭreṣv avartata",
    "GE07mbh_01_u:102.022a": "vīrasūnāṃ kāśisute deśānāṃ kurujāṅgalam",
    "GE07mbh_01_u:102.022c": "sarvadharmavidāṃ bhīṣmaḥ purāṇāṃ gajasāhvayam",
    "GE07mbh_01_u:102.023a": "dhṛtarāṣṭras tv acakṣuṣṭvād rājyaṃ na pratyapadyata",
    "GE07mbh_01_u:102.023c": "karaṇatvāc ca viduraḥ pāṇḍur āsīn mahīpatiḥ",
    "GE07mbh_01_u:102.023d-1108_01": "kadā cid atha gāṅgeyaḥ sarvanītiviśāradaḥ",
    "GE07mbh_01_u:102.023d-1108_02": "viduraṃ dharmatattvajñaṃ vākyam āha yathocitam",
    "GE07mbh_01_u:102.023d-1109_01": "tataḥ kāle bahutithe bhīṣmo viduram abravīt",
    "GE07mbh_01_u:103.001": "bhīṣma uvāca",
    "GE07mbh_01_u:103.001a": "guṇaiḥ samuditaṃ samyag idaṃ naḥ prathitaṃ kulam",
    "GE07mbh_01_u:103.001c": "aty anyān pṛthivīpālān pṛthivyām adhirājyabhāk",
    "GE07mbh_01_u:103.002a": "rakṣitaṃ rājabhiḥ pūrvair dharmavidbhir mahātmabhiḥ",
    "GE07mbh_01_u:103.002c": "notsādam agamac cedaṃ kadā cid iha naḥ kulam",
    "GE07mbh_01_u:103.003a": "mayā ca satyavatyā ca kṛṣṇena ca mahātmanā",
    "GE07mbh_01_u:103.003c": "samavasthāpitaṃ bhūyo yuṣmāsu kulatantuṣu",
    "GE07mbh_01_u:103.004a": "vardhate tad idaṃ putra kulaṃ sāgaravad yathā",
    "GE07mbh_01_u:103.004c": "tathā mayā vidhātavyaṃ tvayā caiva viśeṣataḥ",
    "GE07mbh_01_u:103.005a": "śrūyate yādavī kanyā anurūpā kulasya naḥ",
    "GE07mbh_01_u:103.005c": "subalasyātmajā caiva tathā madreśvarasya ca",
    "GE07mbh_01_u:103.006a": "kulīnā rūpavatyaś ca nāthavatyaś ca sarvaśaḥ",
    "GE07mbh_01_u:103.006c": "ucitāś caiva saṃbandhe te 'smākaṃ kṣatriyarṣabhāḥ",
    "GE07mbh_01_u:103.007a": "manye varayitavyās tā ity ahaṃ dhīmatāṃ vara",
    "GE07mbh_01_u:103.007c": "saṃtānārthaṃ kulasyāsya yad vā vidura manyase",
    "GE07mbh_01_u:103.008": "vidura uvāca",
    "GE07mbh_01_u:103.008a": "bhavān pitā bhavān mātā bhavān naḥ paramo guruḥ",
    "GE07mbh_01_u:103.008c": "tasmāt svayaṃ kulasyāsya vicārya kuru yad dhitam",
    "GE07mbh_01_u:103.009": "vaiśaṃpāyana uvāca",
    "GE07mbh_01_u:103.009a": "atha śuśrāva viprebhyo gāndhārīṃ subalātmajām",
    "GE07mbh_01_u:103.009c": "ārādhya varadaṃ devaṃ bhaganetraharaṃ haram",
    "GE07mbh_01_u:103.009e": "gāndhārī kila putrāṇāṃ śataṃ lebhe varaṃ śubhā",
    "GE07mbh_01_u:103.010a": "iti śrutvā ca tattvena bhīṣmaḥ kurupitāmahaḥ",
    "GE07mbh_01_u:103.010c": "tato gāndhārarājasya preṣayām āsa bhārata",
    "GE07mbh_01_u:103.011a": "acakṣur iti tatrāsīt subalasya vicāraṇā",
    "GE07mbh_01_u:103.011c": "kulaṃ khyātiṃ ca vṛttaṃ ca buddhyā tu prasamīkṣya saḥ",
    "GE07mbh_01_u:103.011e": "dadau tāṃ dhṛtarāṣṭrāya gāndhārīṃ dharmacāriṇīm",
    "GE07mbh_01_u:103.012a": "gāndhārī tv api śuśrāva dhṛtarāṣṭram acakṣuṣam",
    "GE07mbh_01_u:103.012c": "ātmānaṃ ditsitaṃ cāsmai pitrā mātrā ca bhārata",
    "GE07mbh_01_u:103.013a": "tataḥ sā paṭṭam ādāya kṛtvā bahuguṇaṃ śubhā",
    "GE07mbh_01_u:103.013c": "babandha netre sve rājan pativrataparāyaṇā",
    "GE07mbh_01_u:103.013e": "nātyaśnīyāṃ patim aham ity evaṃ kṛtaniścayā",
    "GE07mbh_01_u:103.014a": "tato gāndhārarājasya putraḥ śakunir abhyayāt",
    "GE07mbh_01_u:103.014c": "svasāraṃ parayā lakṣmyā yuktām ādāya kauravān",
    "GE07mbh_01_u:103.014d-1110_01": "tāṃ tadā dhṛtarāṣṭrāya dadau paramasatkṛtām",
    "GE07mbh_01_u:103.014d-1110_02": "bhīṣmasyānumate caiva vivāhaṃ samakārayat",
    "GE07mbh_01_u:103.014d-1111_01": "tato vivāhaṃ cakre 'syā nakṣatre sarvasaṃmate",
    "GE07mbh_01_u:103.014d-1111_02": "saubalas tu mahārājā śakuniḥ priyadarśanaḥ",
    "GE07mbh_01_u:103.015a": "dattvā sa bhaginīṃ vīro yathārhaṃ ca paricchadam",
    "GE07mbh_01_u:103.015c": "punar āyāt svanagaraṃ bhīṣmeṇa pratipūjitaḥ",
    "GE07mbh_01_u:103.016a": "gāndhāry api varārohā",
    "GE07mbh_01_u:103.016c": "tuṣṭiṃ kurūṇāṃ sarveṣāṃ janayām āsa bhārata",
    "GE07mbh_01_u:103.016d-1112_01": "gāndhārī sā patiṃ dṛṣṭvā prajñācakṣuṣam īśvaram",
    "GE07mbh_01_u:103.016d-1112_02": "aticārād bhṛśaṃ bhītā bhartuḥ sā samacintayat",
    "GE07mbh_01_u:103.016d-1112_03": "sā dṛṣṭivinivṛttāpi bhartuś ca samatāṃ yayau",
    "GE07mbh_01_u:103.016d-1112_04": "na hi sūkṣme 'py atīcāre bhartuḥ sā vavṛte tadā",
    "GE07mbh_01_u:103.017a": "vṛttenārādhya tān sarvān pativrataparāyaṇā",
    "GE07mbh_01_u:103.017c": "vācāpi puruṣān anyān suvratā nānvakīrtayat",
    "GE07mbh_01_u:103.017d-1113_01": "tasyāḥ sahodarāḥ kanyāḥ punar eva dadau daśa",
    "GE07mbh_01_u:103.017d-1113_02": "gāndhārarājaḥ subalo bhīṣmeṇa varitas tadā",
    "GE07mbh_01_u:103.017d-1113_03": "satyavratāṃ satyasenāṃ sudeṣṇāṃ ca susaṃhitām",
    "GE07mbh_01_u:103.017d-1113_04": "tejaḥśravāṃ suśravāṃ ca tathaiva nikṛtiṃ śubhām",
    "GE07mbh_01_u:103.017d-1113_05": "śaṃbhuvāṃ ca daśārṇāṃ ca gāndhārīr daśa viśrutāḥ",
    "GE07mbh_01_u:103.017d-1113_06": "ekāhnā pratijagrāha dhṛtarāṣṭro janeśvaraḥ",
    "GE07mbh_01_u:103.017d-1113_07": "tataḥ śāṃtanavo bhīṣmo dhanuṣkrītās tatas tataḥ",
    "GE07mbh_01_u:103.017d-1113_08": "adadād dhṛtarāṣṭrāya rājaputrīḥ paraḥ śatam",
    "GE07mbh_01_u:104.001": "vaiśaṃpāyana uvāca",
    "GE07mbh_01_u:104.001a": "śūro nāma yaduśreṣṭho vasudevapitābhavat",
    "GE07mbh_01_u:104.001c": "tasya kanyā pṛthā nāma rūpeṇāsadṛśī bhuvi",
    "GE07mbh_01_u:104.002a": "paitṛṣvaseyāya sa tām anapatyāya vīryavān",
    "GE07mbh_01_u:104.002c": "agryam agre pratijñāya svasyāpatyasya vīryavān",
    "GE07mbh_01_u:104.003a": "agrajāteti tāṃ kanyām agryānugrahakāṅkṣiṇe",
    "GE07mbh_01_u:104.003c": "pradadau kuntibhojāya sakhā sakhye mahātmane",
    "GE07mbh_01_u:104.004a": "sā niyuktā pitur gehe devatātithipūjane",
    "GE07mbh_01_u:104.004c": "ugraṃ paryacarad ghoraṃ brāhmaṇaṃ saṃśitavratam",
    "GE07mbh_01_u:104.005a": "nigūḍhaniścayaṃ dharme yaṃ taṃ durvāsasaṃ viduḥ",
    "GE07mbh_01_u:104.005c": "tam ugraṃ saṃśitātmānaṃ sarvayatnair atoṣayat",
    "GE07mbh_01_u:104.005d-1114_01": "dadhyājyakādibhir nityaṃ vyañjanaiḥ pratyahaṃ śubhā",
    "GE07mbh_01_u:104.005d-1114_02": "sahasrasaṃkhyair yogīndraṃ samupācarad uttamā",
    "GE07mbh_01_u:104.005d-1114_03": "durvāsā vatsarasyānte dadau mantram anuttamam",
    "GE07mbh_01_u:104.006a": "tasyai sa pradadau mantram āpaddharmānvavekṣayā",
    "GE07mbh_01_u:104.006c": "abhicārābhisaṃyuktam abravīc caiva tāṃ muniḥ",
    "GE07mbh_01_u:104.006d-1115_01": "abhicārāyutaṃ tasyā ācaṣṭa bhagavān ṛṣiḥ",
    "GE07mbh_01_u:104.007a": "yaṃ yaṃ devaṃ tvam etena mantreṇāvāhayiṣyasi",
    "GE07mbh_01_u:104.007c": "tasya tasya prasādena putras tava bhaviṣyati",
    "GE07mbh_01_u:104.008a": "tathoktā sā tu vipreṇa tena kautūhalāt tadā",
    "GE07mbh_01_u:104.008b-1116_01": "raves tasya parīkṣārthaṃ kuntī kanyāpi bhāskaram",
    "GE07mbh_01_u:104.008c": "kanyā satī devam arkam ājuhāva yaśasvinī",
    "GE07mbh_01_u:104.008d-1117_01": "tato ghanāntaraṃ kṛtvā svamārgaṃ tapanas tadā",
    "GE07mbh_01_u:104.008d-1117_02": "upatasthe sa tāṃ kanyāṃ pṛthāṃ pṛthulalocanām",
    "GE07mbh_01_u:104.008d-1118_01": "avatīrya svamārgāc ca divyamūrtidharaḥ svayam",
    "GE07mbh_01_u:104.009a": "sā dadarśa tam āyāntaṃ bhāskaraṃ lokabhāvanam",
    "GE07mbh_01_u:104.009c": "vismitā cānavadyāṅgī dṛṣṭvā tan mahad adbhutam kunty uvāca",
    "GE07mbh_01_u:104.009d-058x0007": "sūrya uvāca",
    "GE07mbh_01_u:104.009d-058x0011": "vaiśaṃpāyana uvāca tāṃ samāsādya devas tu vivasvān idam abravīt",
    "GE07mbh_01_u:104.009d-058_0002": "ayam asmy asitāpāṅge brūhi kiṃ karavāṇi te",
    "GE07mbh_01_u:104.009d-058_0003": "kaś cin me brahmavit prādād varaṃ vidyāṃ ca śatruhan",
    "GE07mbh_01_u:104.009d-058_0004": "yad vijijñāsayāhvānaṃ kṛtavaty asmi te vibho",
    "GE07mbh_01_u:104.009d-058_0005": "tad asminn aparādhe tvāṃ śirasābhiprasādaye yoṣito hi sadā rakṣyāḥ svaparāddhāpi nityadā",
    "GE07mbh_01_u:104.009d-058_0007": "vedāhaṃ sarvam evaitad yad durvāsā dadau tava",
    "GE07mbh_01_u:104.009d-058_0008": "saṃtyajyobhe mānabhaye kriyatāṃ saṃgamo mayā amoghaṃ darśanaṃ mahyam āhūtaś cāsmi te śubhe",
    "GE07mbh_01_u:104.009d-058_0010": "vṛthāhvānād dhi te bhīru doṣo hi syād asaṃśayam saivam uktā bahuvidhaṃ sāntvaṃ krūraṃ vivasvatā",
    "GE07mbh_01_u:104.009d-058_0012": "sā tu naicchad varārohā kanyāham iti pārthiva",
    "GE07mbh_01_u:104.009d-058_0013": "bandhupakṣabhayād bhītā lajjayā ca tapasvinī tām arkaḥ punar evedam abravīd bharatarṣabha",
    "GE07mbh_01_u:104.009d-058_0015": "matprasādān na te rājñi bhavitā doṣa ity uta evam uktvā tu bhagavān kuntibhojasutāṃ tadā sūryaḥ",
    "GE07mbh_01_u:104.009d-059x0010": "vaiśaṃpāyanaḥ sūryaḥ",
    "GE07mbh_01_u:104.009d-059x0016": "kuntī sūryaḥ",
    "GE07mbh_01_u:104.009d-059x0020": "vaiśaṃpāyanaḥ",
    "GE07mbh_01_u:104.009d-059_0001": "sābravīd bhagavan kas tvaṃ prādurbhūto mamāgrataḥ",
    "GE07mbh_01_u:104.009d-059_0002": "āhūtopasthitaṃ bhadre ṛṣimantreṇa coditam",
    "GE07mbh_01_u:104.009d-059_0003": "viddhi māṃ putralābhāya devam arkaṃ śucismite",
    "GE07mbh_01_u:104.009d-059_0004": "putras te nirmitaḥ subhru śṛṇu yādṛk śubhānane",
    "GE07mbh_01_u:104.009d-059_0005": "āditye kuṇḍale bibhrat kavacaṃ caiva māmakam",
    "GE07mbh_01_u:104.009d-059_0006": "śastrāstrāṇām abhedyaṃ ca bhaviṣyati śucismite nāsya kiṃ cid adeyaṃ ca brāhmaṇebhyo bhaviṣyati",
    "GE07mbh_01_u:104.009d-059_0008": "codyamāno mayā cāpi na kṣamaṃ cintayiṣyati",
    "GE07mbh_01_u:104.009d-059_0009": "dāsyate sa hi viprebhyo mānī caiva bhaviṣyati",
    "GE07mbh_01_u:104.009d-059_0010": "evam uktā tataḥ kuntī gopatiṃ pratyuvāca ha",
    "GE07mbh_01_u:104.009d-059_0011": "kanyā pitṛvaśā cāhaṃ puruṣārtho na caiva me",
    "GE07mbh_01_u:104.009d-059_0012": "yady evaṃ manyase bhīru kim āhvayasi bhāskaram",
    "GE07mbh_01_u:104.009d-059_0013": "yadi mām avajānāsi ṛṣiḥ sa na bhaviṣyati",
    "GE07mbh_01_u:104.009d-059_0014": "mantradānena yasya tvam avalepena darpitā kulaṃ ca te 'dya dhakṣyāmi krodhadīptena cakṣuṣā",
    "GE07mbh_01_u:104.009d-059_0016": "prasīda bhagavan mahyam avalepo hi nāsti me",
    "GE07mbh_01_u:104.009d-059_0017": "mamaiva parihāryaṃ syāt kanyābhāvasya dūṣaṇam vyapayātu bhayaṃ te 'dya kumāraṃ prasamīkṣyase",
    "GE07mbh_01_u:104.009d-059_0019": "mayā tvaṃ cāpy anujñātā punaḥ kanyā bhaviṣyasi",
    "GE07mbh_01_u:104.009d-059_0020": "evam uktā tataḥ kuntī saṃprahṛṣṭatanūruhā saṃgatā ca tataḥ subhrūr ādityena mahātmanā",
    "GE07mbh_01_u:104.010a": "prakāśakarmā tapanas tasyāṃ garbhaṃ dadhau tataḥ",
    "GE07mbh_01_u:104.010c": "ajījanat tato vīraṃ sarvaśastrabhṛtāṃ varam",
    "GE07mbh_01_u:104.010e": "āmuktakavacaḥ śrīmān devagarbhaḥ śriyāvṛtaḥ",
    "GE07mbh_01_u:104.011a": "sahajaṃ kavacaṃ bibhrat kuṇḍaloddyotitānanaḥ",
    "GE07mbh_01_u:104.011c": "ajāyata sutaḥ karṇaḥ sarvalokeṣu viśrutaḥ",
    "GE07mbh_01_u:104.011d-1119_01": "mañjūṣāṃ ratnasaṃpūrṇāṃ",
    "GE07mbh_01_u:104.012a": "prādāc ca tasyāḥ kanyātvaṃ punaḥ sa paramadyutiḥ",
    "GE07mbh_01_u:104.012c": "dattvā ca dadatāṃ śreṣṭho divam ācakrame tataḥ",
    "GE07mbh_01_u:104.012d-1120_01": "dṛṣṭvā kumāraṃ jātaṃ sā vārṣṇeyī dīnamānasā",
    "GE07mbh_01_u:104.012d-1120_02": "ekāgrā cintayām āsa kiṃ kṛtvā sukṛtaṃ bhavet",
    "GE07mbh_01_u:104.013a": "gūhamānāpacāraṃ taṃ bandhupakṣabhayāt tadā",
    "GE07mbh_01_u:104.013c": "utsasarja jale kuntī taṃ kumāraṃ salakṣaṇam",
    "GE07mbh_01_u:104.014a": "tam utsṛṣṭaṃ tadā garbhaṃ rādhābhartā mahāyaśāḥ",
    "GE07mbh_01_u:104.014c": "putratve kalpayām āsa sabhāryaḥ sūtanandanaḥ",
    "GE07mbh_01_u:104.015a": "nāmadheyaṃ ca cakrāte tasya bālasya tāv ubhau",
    "GE07mbh_01_u:104.015c": "vasunā saha jāto 'yaṃ vasuṣeṇo bhavatv iti",
    "GE07mbh_01_u:104.016a": "sa vardhamāno balavān sarvāstreṣūdyato 'bhavat",
    "GE07mbh_01_u:104.016b-1121_01": "loke caiva hi vikhyātaḥ sarvaśastrabhṛtāṃ varaḥ",
    "GE07mbh_01_u:104.016c": "ā pṛṣṭhatāpād ādityam upatasthe sa vīryavān",
    "GE07mbh_01_u:104.017a": "yasmin kāle japann āste sa vīraḥ satyasaṃgaraḥ",
    "GE07mbh_01_u:104.017c": "nādeyaṃ brāhmaṇeṣv āsīt tasmin kāle mahātmanaḥ karṇaḥ",
    "GE07mbh_01_u:104.017d-060x0011": "sūryaḥ vaiśaṃpāyanaḥ",
    "GE07mbh_01_u:104.017d-060_0001": "tataḥ kāle tu kasmiṃś cit svapnānte karṇam abravīt ādityo brāhmaṇo bhūtvā śṛṇu vīra vaco mama",
    "GE07mbh_01_u:104.017d-060_0003": "prabhātāyāṃ rajanyāṃ tvām āgamiṣyati vāsavaḥ na tasya bhikṣā dātavyā viprarūpī bhaviṣyati",
    "GE07mbh_01_u:104.017d-060_0005": "niścayo 'syāpahartuṃ te kavacaṃ kuṇḍale tathā",
    "GE07mbh_01_u:104.017d-060_0006": "atas tvāṃ bodhayāmy eṣa smartāsi vacanaṃ mama",
    "GE07mbh_01_u:104.017d-060_0007": "śakro māṃ viprarūpeṇa yadi vai yācate dvija",
    "GE07mbh_01_u:104.017d-060_0008": "kathaṃ tasmai na dāsyāmi yathā cāsmy avabodhitaḥ",
    "GE07mbh_01_u:104.017d-060_0009": "viprāḥ pūjyās tu devānāṃ satataṃ priyam icchatām",
    "GE07mbh_01_u:104.017d-060_0010": "taṃ devadevaṃ jānan vai na śaknomy avamantraṇe",
    "GE07mbh_01_u:104.017d-060_0011": "yady evaṃ śṛṇu me vīra varaṃ te so 'pi dāsyati",
    "GE07mbh_01_u:104.017d-060_0012": "śaktiṃ tvam api yācethāḥ sarvaśatruvighātinīm evam uktvā dvijaḥ svapne tatraivāntaradhīyata",
    "GE07mbh_01_u:104.017d-060_0014": "karṇaḥ prabuddhas taṃ svapnaṃ cintayāno 'bhavat tadā",
    "GE07mbh_01_u:104.018a": "tam indro brāhmaṇo bhūtvā bhikṣārthaṃ bhūtabhāvanaḥ",
    "GE07mbh_01_u:104.018c": "kuṇḍale prārthayām āsa kavacaṃ ca mahādyutiḥ",
    "GE07mbh_01_u:104.018d-1122_01": "evam uktas tadā karṇo brāhmaṇena mahātmanaḥ",
    "GE07mbh_01_u:104.018d-1123_01": "karṇaḥ[tu] kuṇḍale bhittvā prāyacchat sa kṛtāñjaliḥ",
    "GE07mbh_01_u:104.019a": "utkṛtya vimanāḥ svāṅgāt kavacaṃ rudhirasravam",
    "GE07mbh_01_u:104.019c": "karṇas tu kuṇḍale chittvā prāyacchat sa kṛtāñjaliḥ",
    "GE07mbh_01_u:104.019d-1124_01": "pratigṛhya tu deveśas tuṣṭas tenāsya karmaṇā karṇaḥ",
    "GE07mbh_01_u:104.019d-1125_01": "aho sāhasam ity āha manasā vāsavo hasan",
    "GE07mbh_01_u:104.019d-1125_02": "devadānavayakṣāṇāṃ gandharvoragarakṣasām",
    "GE07mbh_01_u:104.019d-1125_03": "na taṃ paśyāmi yo hy etat karma kartā bhaviṣyati",
    "GE07mbh_01_u:104.019d-1125_04": "prīto 'smi karmaṇā tena varaṃ vṛṇu yad icchasi",
    "GE07mbh_01_u:104.019d-1125_05": "icchāmi bhagavaddattāṃ śaktiṃ śatrunibarhaṇīm",
    "GE07mbh_01_u:104.019d-1126_01": "amoghām apratihatāṃ tvattaḥ suragaṇeśvara",
    "GE07mbh_01_u:104.020a": "śaktiṃ tasmai dadau śakraḥ vismito vākyam abravīt",
    "GE07mbh_01_u:104.020c": "devāsuramanuṣyāṇāṃ gandharvoragarakṣasām",
    "GE07mbh_01_u:104.020e": "yasmai kṣepsyasi ruṣṭaḥ san so 'nayā na bhaviṣyati",
    "GE07mbh_01_u:104.020f-1127_01": "hatvaikaṃ samare śatruṃ tato mām āgamiṣyati",
    "GE07mbh_01_u:104.020f-1128_01": "ity uktvāntardadhe śakro varaṃ dattvā tu tasya vai",
    "GE07mbh_01_u:104.021a": "purā nāma tu tasyāsīd vasuṣeṇa iti śrutam",
    "GE07mbh_01_u:104.021c": "tato vaikartanaḥ karṇaḥ karmaṇā tena so 'bhavat",
    "GE07mbh_01_u:105.001": "vaiśaṃpāyana uvāca",
    "GE07mbh_01_u:105.001a": "rūpasattvaguṇopetā dharmārāmā mahāvratā",
    "GE07mbh_01_u:105.001c": "duhitā kuntibhojasya kṛte pitrā svayaṃvare",
    "GE07mbh_01_u:105.001d-1129_01": "tāṃ tu tejasvinīṃ kanyāṃ rūpayauvanaśālinīm",
    "GE07mbh_01_u:105.001d-1129_02": "nāvṛṇvan pārthivāḥ ke cid atīva strīguṇair yutām",
    "GE07mbh_01_u:105.001d-1129_03": "tataḥ sā kuntibhojena rājñāhūya narādhipān",
    "GE07mbh_01_u:105.001d-1129_04": "pitrā svayaṃvare dattā duhitā rājasattama",
    "GE07mbh_01_u:105.001d-1129_05": "tataḥ sā raṅgamadhyasthaṃ teṣāṃ rājñāṃ manasvinī",
    "GE07mbh_01_u:105.001d-1129_06": "dadarśa rājaśārdūlaṃ pāṇḍuṃ bharatasattamam",
    "GE07mbh_01_u:105.002a": "siṃhadaṃṣṭraṃ gajaskandham ṛṣabhākṣaṃ mahābalam",
    "GE07mbh_01_u:105.002b-1130_01": "patiṃ vavre maheṣvāsaṃ pāṇḍuṃ kuntī yaśasvinī",
    "GE07mbh_01_u:105.002b-1131_01": "ādityam iva sarveṣāṃ rājñāṃ pracchādya vai prabhāḥ",
    "GE07mbh_01_u:105.002b-1131_02": "tiṣṭhantaṃ rājasamitau puraṃdaram ivāparam",
    "GE07mbh_01_u:105.002b-1131_03": "taṃ dṛṣṭvā sānavadyāṅgī kuntibhojasutā śubhā",
    "GE07mbh_01_u:105.002b-1131_04": "pāṇḍuṃ naravaraṃ raṅge hṛdayenākulābhavat",
    "GE07mbh_01_u:105.002b-1131_05": "tataḥ kāmaparītāṅgī sakṛt pracalamānasā",
    "GE07mbh_01_u:105.002b-1131_06": "vrīḍamānā srajaṃ kuntī rājñaḥ skandhe samāsṛjat",
    "GE07mbh_01_u:105.002b-1131_07": "taṃ niśamya vṛtaṃ pāṇḍuṃ kuntyā sarve narādhipāḥ",
    "GE07mbh_01_u:105.002b-1131_08": "yathāgataṃ samājagmur gajair aśvai rathais tathā",
    "GE07mbh_01_u:105.002b-1131_09": "tatas tasyāḥ pitā rājann udvāham akarot prabhuḥ",
    "GE07mbh_01_u:105.002c": "bhūmipālasahasrāṇāṃ madhye pāṇḍum avindata",
    "GE07mbh_01_u:105.003a": "sa tayā kuntibhojasya duhitrā kurunandanaḥ",
    "GE07mbh_01_u:105.003c": "yuyuje 'mitasaubhāgyaḥ paulomyā maghavān iva",
    "GE07mbh_01_u:105.004a": "yātvā devavratenāpi madrāṇāṃ puṭabhedanam",
    "GE07mbh_01_u:105.004c": "viśrutā triṣu lokeṣu mādrī madrapateḥ sutā",
    "GE07mbh_01_u:105.005a": "sarvarājasu vikhyātā rūpeṇāsadṛśī bhuvi",
    "GE07mbh_01_u:105.005c": "pāṇḍor arthe parikrītā dhanena mahatā tadā",
    "GE07mbh_01_u:105.005e": "vivāhaṃ kārayām āsa bhīṣmaḥ pāṇḍor mahātmanaḥ",
    "GE07mbh_01_u:105.006a": "siṃhoraskaṃ gajaskandham ṛṣabhākṣaṃ manasvinam",
    "GE07mbh_01_u:105.006c": "pāṇḍuṃ dṛṣṭvā naravyāghraṃ vyasmayanta narā bhuvi",
    "GE07mbh_01_u:105.007a": "kṛtodvāhas tataḥ pāṇḍur balotsāhasamanvitaḥ",
    "GE07mbh_01_u:105.007b-1132_01": "goptā bharatavaṃśasya śrīmān sarvāstrakovidaḥ",
    "GE07mbh_01_u:105.007c": "jigīṣamāṇo vasudhāṃ yayau śatrūn anekaśaḥ",
    "GE07mbh_01_u:105.007d-061_0000": "vaiśaṃpāyana uvāca kuntyāḥ pāṇḍoś ca rājendra kuntibhojo mahīpatiḥ",
    "GE07mbh_01_u:105.007d-061_0002": "kṛtvodvāhaṃ tadā taṃ tu nānāvasubhir arcitam",
    "GE07mbh_01_u:105.007d-061_0003": "svapuraṃ preṣayām āsa sa rājā kurusattamam",
    "GE07mbh_01_u:105.007d-061_0004": "tato balena mahatā nānādhvajapatākinā",
    "GE07mbh_01_u:105.007d-061_0005": "stūyamānaḥ sa cāśībhir brāhmaṇaiś ca maharṣibhiḥ",
    "GE07mbh_01_u:105.007d-061_0006": "saṃprāpya nagaraṃ rājā pāṇḍuḥ kauravanandanaḥ nyaveśayata tāṃ bhāryāṃ kuntīṃ svabhavane prabhuḥ",
    "GE07mbh_01_u:105.007d-061_0008": "tataḥ śāṃtanavo bhīṣmo rājñaḥ pāṇḍor yaśasvinaḥ",
    "GE07mbh_01_u:105.007d-061_0009": "vivāhasyāparasyārthe cakāra matimān matim",
    "GE07mbh_01_u:105.007d-061_0010": "so 'mātyaiḥ sthaviraiḥ sārdhaṃ brāhmaṇaiś ca maharṣibhiḥ balena caturaṅgena yayau madrapateḥ puram",
    "GE07mbh_01_u:105.007d-061_0012": "tam āgatam abhiśrutya bhīṣmaṃ bāhlīkapuṅgavaḥ",
    "GE07mbh_01_u:105.007d-061_0013": "pratyudgamyārcayitvā ca puraṃ prāveśayan nṛpaḥ",
    "GE07mbh_01_u:105.007d-061_0014": "dattvā tasyāsanaṃ śubhraṃ pādyam arghyaṃ tathaiva ca",
    "GE07mbh_01_u:105.007d-061_0015": "madhuparkaṃ ca madreśaḥ papracchāgamane 'rthitām",
    "GE07mbh_01_u:105.007d-061_0016": "taṃ bhīṣmaḥ pratyuvācedaṃ madrarājaṃ kurūdvahaḥ āgataṃ māṃ vijānīhi varārthinam ariṃdama",
    "GE07mbh_01_u:105.007d-061_0018": "śrūyate bhavataḥ sādhvī svasā mādrī yaśasvinī",
    "GE07mbh_01_u:105.007d-061_0019": "tām ahaṃ varayiṣyāmi pāṇḍor arthe yaśasvinīm",
    "GE07mbh_01_u:105.007d-061_0020": "yuktarūpo hi saṃbandhe tvaṃ no rājan vayaṃ tava etat saṃcintya madreśa gṛhāṇāsmān yathāvidhi",
    "GE07mbh_01_u:105.007d-061_0022": "tam evaṃvādinaṃ bhīṣmaṃ pratyabhāṣata madrapaḥ",
    "GE07mbh_01_u:105.007d-061_0023": "na hi me 'nyo varas tvattaḥ śreyān iti matir mama",
    "GE07mbh_01_u:105.007d-061_0024": "pūrvaiḥ pravartitaṃ kiṃ cit kule 'smin nṛpasattamaiḥ",
    "GE07mbh_01_u:105.007d-061_0025": "sādhu vā yadi vāsādhu tan nātikrāntum utsahe",
    "GE07mbh_01_u:105.007d-061_0026": "vyaktaṃ tad bhavataś cāpi viditaṃ nātra saṃśayaḥ",
    "GE07mbh_01_u:105.007d-061_0027": "na ca yuktaṃ tathā vaktuṃ bhavān dehīti sattama kuladharmaḥ sa no vīra pramāṇaṃ paramaṃ ca tat",
    "GE07mbh_01_u:105.007d-061_0029": "tena tvāṃ na bravīmy etad asaṃdigdhaṃ vaco 'rihan",
    "GE07mbh_01_u:105.007d-061_0030": "taṃ bhīṣmaḥ pratyuvācedaṃ madrarājaṃ mahāmatiḥ dharma eṣa paro rājan svayam uktaḥ svayaṃbhuvā",
    "GE07mbh_01_u:105.007d-061_0032": "nātra kaś cana doṣo 'sti pūrvair vidhir ayaṃ kṛtaḥ",
    "GE07mbh_01_u:105.007d-061_0033": "viditeyaṃ ca te śalya maryādā sādhusaṃmatā",
    "GE07mbh_01_u:105.007d-061_0034": "ity uktvā sa mahātejāḥ śātakumbhaṃ kṛtākṛtam",
    "GE07mbh_01_u:105.007d-061_0035": "ratnāni ca vicitrāṇi śalyāyādāt sahasraśaḥ gajān aśvān rathāṃś caiva vāsāṃsy ābharaṇāni ca",
    "GE07mbh_01_u:105.007d-061_0037": "maṇimuktāpravālaṃ ca gāṅgeyo vyasṛjac chubham tat pragṛhya dhanaṃ sarvaṃ śalyaḥ saṃprītamānasaḥ",
    "GE07mbh_01_u:105.007d-061_0039": "dadau tāṃ samalaṃkṛtya svasāraṃ kauravarṣabhe sa tāṃ mādrīm upādāya bhīṣmaḥ sāgaragāsutaḥ",
    "GE07mbh_01_u:105.007d-061_0041": "ājagāma puraṃ dhīmān praviṣṭo gajasāhvayam tata iṣṭe 'hani prāpte muhūrte sādhusaṃmate",
    "GE07mbh_01_u:105.007d-061_0043": "jagrāha vidhivat pāṇiṃ mādryāḥ pāṇḍur narādhipaḥ",
    "GE07mbh_01_u:105.007d-061_0044": "tato vivāhe nirvṛtte sa rājā kurunandanaḥ",
    "GE07mbh_01_u:105.007d-061_0045": "sthāpayām āsa tāṃ bhāryāṃ śubhe veśmani bhāvinīm",
    "GE07mbh_01_u:105.007d-061_0046": "sa tābhyāṃ vyacarat sārdhaṃ bhāryābhyāṃ rājasattamaḥ",
    "GE07mbh_01_u:105.007d-061_0047": "kuntyā mādryā ca rājendro yathākāmaṃ yathāsukham",
    "GE07mbh_01_u:105.007d-061_0048": "tataḥ sa kauravo rājā vihṛtya tridaśā niśāḥ",
    "GE07mbh_01_u:105.007d-061_0049": "jigīṣayā mahīṃ pāṇḍur niścakrāma purāt prabho",
    "GE07mbh_01_u:105.007d-061_0050": "sa bhīṣmapramukhān vṛddhān abhivādya praṇamya ca",
    "GE07mbh_01_u:105.007d-061_0051": "dhṛtarāṣṭraṃ ca kauravyaṃ tathānyān kurusattamān āmantrya prayayau rājā taiś caivābhyanumoditaḥ",
    "GE07mbh_01_u:105.007d-061_0053": "maṅgalācārayuktābhir āśīrbhiś cābhinanditaḥ",
    "GE07mbh_01_u:105.007d-061_0054": "gajavājirathaughena balena mahatāgamat",
    "GE07mbh_01_u:105.007d-061_0055": "sa rājā devarājābho vijigīṣur vasuṃdharām hṛṣṭapuṣṭabalaḥ prāyāt pāṇḍuḥ śatrūn anekaśaḥ",
    "GE07mbh_01_u:105.008a": "pūrvam āgaskṛto gatvā daśārṇāḥ samare jitāḥ",
    "GE07mbh_01_u:105.008c": "pāṇḍunā narasiṃhena kauravāṇāṃ yaśobhṛtā",
    "GE07mbh_01_u:105.009a": "tataḥ senām upādāya pāṇḍur nānāvidhadhvajām",
    "GE07mbh_01_u:105.009c": "prabhūtahastyaśvarathāṃ padātigaṇasaṃkulām",
    "GE07mbh_01_u:105.010a": "āgaskṛt sarvavīrāṇāṃ vairī sarvamahībhṛtām",
    "GE07mbh_01_u:105.010c": "goptā magadharāṣṭrasya dārvo rājagṛhe hataḥ",
    "GE07mbh_01_u:105.011a": "tataḥ kośaṃ samādāya vāhanāni balāni ca",
    "GE07mbh_01_u:105.011c": "pāṇḍunā mithilāṃ gatvā videhāḥ samare jitāḥ",
    "GE07mbh_01_u:105.012a": "tathā kāśiṣu suhmeṣu puṇḍreṣu bharatarṣabha",
    "GE07mbh_01_u:105.012c": "svabāhubalavīryeṇa kurūṇām akarod yaśaḥ",
    "GE07mbh_01_u:105.013a": "taṃ śaraughamahājvālam astrārciṣam ariṃdamam",
    "GE07mbh_01_u:105.013c": "pāṇḍupāvakam āsādya vyadahyanta narādhipāḥ",
    "GE07mbh_01_u:105.014a": "te sasenāḥ sasenena vidhvaṃsitabalā nṛpāḥ",
    "GE07mbh_01_u:105.014c": "pāṇḍunā vaśagāḥ kṛtvā karakarmasu yojitāḥ",
    "GE07mbh_01_u:105.015a": "tena te nirjitāḥ sarve pṛthivyāṃ sarvapārthivāḥ",
    "GE07mbh_01_u:105.015c": "tam ekaṃ menire śūraṃ deveṣv iva puraṃdaram",
    "GE07mbh_01_u:105.016a": "taṃ kṛtāñjalayaḥ sarve praṇatā vasudhādhipāḥ",
    "GE07mbh_01_u:105.016c": "upājagmur dhanaṃ gṛhya ratnāni vividhāni ca",
    "GE07mbh_01_u:105.017a": "maṇimuktāpravālaṃ ca suvarṇaṃ rajataṃ tathā",
    "GE07mbh_01_u:105.017c": "goratnāny aśvaratnāni ratharatnāni kuñjarān",
    "GE07mbh_01_u:105.018a": "kharoṣṭramahiṣāṃś caiva yac ca kiṃ cid ajāvikam",
    "GE07mbh_01_u:105.018c": "tat sarvaṃ pratijagrāha rājā nāgapurādhipaḥ",
    "GE07mbh_01_u:105.019a": "tad ādāya yayau pāṇḍuḥ punar muditavāhanaḥ",
    "GE07mbh_01_u:105.019c": "harṣayiṣyan svarāṣṭrāṇi puraṃ ca gajasāhvayam",
    "GE07mbh_01_u:105.020a": "śaṃtano rājasiṃhasya bharatasya ca dhīmataḥ",
    "GE07mbh_01_u:105.020c": "pranaṣṭaḥ kīrtijaḥ śabdaḥ pāṇḍunā punar uddhṛtaḥ",
    "GE07mbh_01_u:105.021a": "ye purā kururāṣṭrāṇi jahruḥ kurudhanāni ca",
    "GE07mbh_01_u:105.021c": "te nāgapurasiṃhena pāṇḍunā karadāḥ kṛtāḥ",
    "GE07mbh_01_u:105.022a": "ity abhāṣanta rājāno rājāmātyāś ca saṃgatāḥ",
    "GE07mbh_01_u:105.022b-1133_01": "abhyanandanta vai pāṇḍum āśīrvādaiḥ pṛthagvidhaiḥ",
    "GE07mbh_01_u:105.022c": "pratītamanaso hṛṣṭāḥ paurajānapadaiḥ saha",
    "GE07mbh_01_u:105.023a": "pratyudyayus taṃ saṃprāptaṃ sarve bhīṣmapurogamāḥ",
    "GE07mbh_01_u:105.023c": "te nadūram ivādhvānaṃ gatvā nāgapurālayāḥ",
    "GE07mbh_01_u:105.023e": "āvṛtaṃ dadṛśur lokaṃ hṛṣṭā bahuvidhair janaiḥ",
    "GE07mbh_01_u:105.024a": "nānāyānasamānītai ratnair uccāvacais tathā",
    "GE07mbh_01_u:105.024c": "hastyaśvaratharatnaiś ca gobhir uṣṭrair athāvikaiḥ",
    "GE07mbh_01_u:105.024e": "nāntaṃ dadṛśur āsādya bhīṣmeṇa saha kauravāḥ",
    "GE07mbh_01_u:105.025a": "so 'bhivādya pituḥ pādau kausalyānandavardhanaḥ",
    "GE07mbh_01_u:105.025c": "yathārhaṃ mānayām āsa paurajānapadān api",
    "GE07mbh_01_u:105.026a": "pramṛdya pararāṣṭrāṇi kṛtārthaṃ punarāgatam",
    "GE07mbh_01_u:105.026c": "putram āsādya bhīṣmas tu harṣād aśrūṇy avartayat",
    "GE07mbh_01_u:105.027a": "sa tūryaśatasaṃghānāṃ bherīṇāṃ ca mahāsvanaiḥ",
    "GE07mbh_01_u:105.027c": "harṣayan sarvaśaḥ paurān viveśa gajasāhvayam",
    "GE07mbh_01_u:106.001": "vaiśaṃpāyana uvāca",
    "GE07mbh_01_u:106.001a": "dhṛtarāṣṭrābhyanujñātaḥ svabāhuvijitaṃ dhanam",
    "GE07mbh_01_u:106.001c": "bhīṣmāya satyavatyai ca mātre copajahāra saḥ",
    "GE07mbh_01_u:106.002a": "vidurāya ca vai pāṇḍuḥ preṣayām āsa tad dhanam",
    "GE07mbh_01_u:106.002c": "suhṛdaś cāpi dharmātmā dhanena samatarpayat",
    "GE07mbh_01_u:106.003a": "tataḥ satyavatīṃ bhīṣmaḥ kausalyāṃ ca yaśasvinīm",
    "GE07mbh_01_u:106.003c": "śubhaiḥ pāṇḍujitai ratnais toṣayām āsa bhārata",
    "GE07mbh_01_u:106.004a": "nananda mātā kausalyā tam apratimatejasam",
    "GE07mbh_01_u:106.004c": "jayantam iva paulomī pariṣvajya nararṣabham",
    "GE07mbh_01_u:106.005a": "tasya vīrasya vikrāntaiḥ sahasraśatadakṣiṇaiḥ",
    "GE07mbh_01_u:106.005a-1134_01": ". . . . . . . . pāṇḍor bāhuvinirjitaiḥ",
    "GE07mbh_01_u:106.005a-1134_02": "asaṃkhyeyair dhanai rājā . . . . . . . .",
    "GE07mbh_01_u:106.005c": "aśvamedhaśatair īje dhṛtarāṣṭro mahāmakhaiḥ",
    "GE07mbh_01_u:106.006a": "saṃprayuktaś ca kuntyā ca mādryā ca bharatarṣabha",
    "GE07mbh_01_u:106.006c": "jitatandrīs tadā pāṇḍur babhūva vanagocaraḥ",
    "GE07mbh_01_u:106.007a": "hitvā prāsādanilayaṃ śubhāni śayanāni ca",
    "GE07mbh_01_u:106.007c": "araṇyanityaḥ satataṃ babhūva mṛgayāparaḥ",
    "GE07mbh_01_u:106.008a": "sa caran dakṣiṇaṃ pārśvaṃ ramyaṃ himavato gireḥ",
    "GE07mbh_01_u:106.008c": "uvāsa giripṛṣṭheṣu mahāśālavaneṣu ca",
    "GE07mbh_01_u:106.009a": "rarāja kuntyā mādryā ca pāṇḍuḥ saha vane vasan",
    "GE07mbh_01_u:106.009c": "kareṇvor iva madhyasthaḥ śrīmān pauraṃdaro gajaḥ",
    "GE07mbh_01_u:106.010a": "bhārataṃ saha bhāryābhyāṃ bāṇakhaḍgadhanurdharam",
    "GE07mbh_01_u:106.010c": "vicitrakavacaṃ vīraṃ paramāstravidaṃ nṛpam",
    "GE07mbh_01_u:106.010e": "devo 'yam ity amanyanta carantaṃ vanavāsinaḥ",
    "GE07mbh_01_u:106.011a": "tasya kāmāṃś ca bhogāṃś ca narā nityam atandritāḥ",
    "GE07mbh_01_u:106.011c": "upajahrur vanānteṣu dhṛtarāṣṭreṇa coditāḥ",
    "GE07mbh_01_u:106.012a": "atha pāraśavīṃ kanyāṃ devakasya mahīpateḥ",
    "GE07mbh_01_u:106.012c": "rūpayauvanasaṃpannāṃ sa śuśrāvāpagāsutaḥ",
    "GE07mbh_01_u:106.013a": "tatas tu varayitvā tām ānāyya puruṣarṣabhaḥ",
    "GE07mbh_01_u:106.013c": "vivāhaṃ kārayām āsa vidurasya mahāmateḥ",
    "GE07mbh_01_u:106.014a": "tasyāṃ cotpādayām āsa viduraḥ kurunandanaḥ",
    "GE07mbh_01_u:106.014c": "putrān vinayasaṃpannān ātmanaḥ sadṛśān guṇaiḥ",
    "GE07mbh_01_u:107.001": "vaiśaṃpāyana uvāca",
    "GE07mbh_01_u:107.001a": "tataḥ putraśataṃ jajñe gāndhāryāṃ janamejaya",
    "GE07mbh_01_u:107.001c": "dhṛtarāṣṭrasya vaiśyāyām ekaś cāpi śatāt paraḥ",
    "GE07mbh_01_u:107.002a": "pāṇḍoḥ kuntyāṃ ca mādryāṃ ca pañca putrā mahārathāḥ",
    "GE07mbh_01_u:107.002c": "devebhyaḥ samapadyanta saṃtānāya kulasya vai",
    "GE07mbh_01_u:107.003": "janamejaya uvāca",
    "GE07mbh_01_u:107.003a": "kathaṃ putraśataṃ jajñe gāndhāryāṃ dvijasattama",
    "GE07mbh_01_u:107.003c": "kiyatā caiva kālena teṣām āyuś ca kiṃ param",
    "GE07mbh_01_u:107.004a": "kathaṃ caikaḥ sa vaiśyāyāṃ dhṛtarāṣṭrasuto 'bhavat",
    "GE07mbh_01_u:107.004c": "kathaṃ ca sadṛśīṃ bhāryāṃ gāndhārīṃ dharmacāriṇīm",
    "GE07mbh_01_u:107.004e": "ānukūlye vartamānāṃ dhṛtarāṣṭro 'tyavartata",
    "GE07mbh_01_u:107.005a": "kathaṃ ca śaptasya sataḥ pāṇḍos tena mahātmanā",
    "GE07mbh_01_u:107.005c": "samutpannā daivatebhyaḥ pañca putrā mahārathāḥ",
    "GE07mbh_01_u:107.006a": "etad vidvan yathāvṛttaṃ vistareṇa tapodhana",
    "GE07mbh_01_u:107.006c": "kathayasva na me tṛptiḥ kathyamāneṣu bandhuṣu",
    "GE07mbh_01_u:107.007": "vaiśaṃpāyana uvāca",
    "GE07mbh_01_u:107.007a": "kṣucchramābhipariglānaṃ dvaipāyanam upasthitam",
    "GE07mbh_01_u:107.007c": "toṣayām āsa gāndhārī vyāsas tasyai varaṃ dadau",
    "GE07mbh_01_u:107.008a": "sā vavre sadṛśaṃ bhartuḥ putrāṇāṃ śatam ātmanaḥ",
    "GE07mbh_01_u:107.008c": "tataḥ kālena sā garbhaṃ dhṛtarāṣṭrād athāgrahīt",
    "GE07mbh_01_u:107.008d-1135_01": "gāndhāryām āhite garbhe pāṇḍur ambālikāsutaḥ",
    "GE07mbh_01_u:107.008d-1135_02": "agacchat paramaṃ duḥkham apatyārtham ariṃdama",
    "GE07mbh_01_u:107.008d-1135_03": "garbhiṇyām atha gāndhāryāṃ pāṇḍuḥ paramaduḥkhitaḥ",
    "GE07mbh_01_u:107.008d-1135_04": "mṛgābhiśāpād ātmānaṃ śocann uparatakriyaḥ",
    "GE07mbh_01_u:107.008d-1135_05": "sa gatvā tapasā siddhiṃ viśvāmitro yathā bhuvi",
    "GE07mbh_01_u:107.008d-1135_06": "dehanyāse kṛtamanā idaṃ vacanam abravīt",
    "GE07mbh_01_u:107.009a": "saṃvatsaradvayaṃ taṃ tu gāndhārī garbham āhitam",
    "GE07mbh_01_u:107.009c": "aprajā dhārayām āsa tatas tāṃ duḥkham āviśat",
    "GE07mbh_01_u:107.010a": "śrutvā kuntīsutaṃ jātaṃ bālārkasamatejasam",
    "GE07mbh_01_u:107.010c": "udarasyātmanaḥ sthairyam upalabhyānvacintayat",
    "GE07mbh_01_u:107.011a": "ajñātaṃ dhṛtarāṣṭrasya yatnena mahatā tataḥ",
    "GE07mbh_01_u:107.011c": "sodaraṃ pātayām āsa gāndhārī duḥkhamūrcchitā",
    "GE07mbh_01_u:107.012a": "tato jajñe māṃsapeśī lohāṣṭhīleva saṃhatā",
    "GE07mbh_01_u:107.012c": "dvivarṣasaṃbhṛtāṃ kukṣau tām utsraṣṭuṃ pracakrame",
    "GE07mbh_01_u:107.013a": "atha dvaipāyano jñātvā tvaritaḥ samupāgamat",
    "GE07mbh_01_u:107.013c": "tāṃ sa māṃsamayīṃ peśīṃ dadarśa japatāṃ varaḥ",
    "GE07mbh_01_u:107.014a": "tato 'bravīt saubaleyīṃ kim idaṃ te cikīrṣitam",
    "GE07mbh_01_u:107.014c": "sā cātmano mataṃ satyaṃ śaśaṃsa paramarṣaye",
    "GE07mbh_01_u:107.015a": "jyeṣṭhaṃ kuntīsutaṃ jātaṃ śrutvā ravisamaprabham",
    "GE07mbh_01_u:107.015c": "duḥkhena parameṇedam udaraṃ pātitaṃ mayā",
    "GE07mbh_01_u:107.016a": "śataṃ ca kila putrāṇāṃ vitīrṇaṃ me tvayā purā",
    "GE07mbh_01_u:107.016c": "iyaṃ ca me māṃsapeśī jātā putraśatāya vai",
    "GE07mbh_01_u:107.017": "vyāsa uvāca",
    "GE07mbh_01_u:107.017a": "evam etat saubaleyi naitaj jātv anyathā bhavet",
    "GE07mbh_01_u:107.017c": "vitathaṃ noktapūrvaṃ me svaireṣv api kuto 'nyathā",
    "GE07mbh_01_u:107.018a": "ghṛtapūrṇaṃ kuṇḍaśataṃ kṣipram eva vidhīyatām",
    "GE07mbh_01_u:107.018b-1136_01": "svanugupteṣu deśeṣu rakṣā caiva vidhīyatām",
    "GE07mbh_01_u:107.018c": "śītābhir adbhir aṣṭhīlām imāṃ ca pariṣiñcata",
    "GE07mbh_01_u:107.019": "vaiśaṃpāyana uvāca",
    "GE07mbh_01_u:107.019a": "sā sicyamānā aṣṭhīlā abhavac chatadhā tadā",
    "GE07mbh_01_u:107.019c": "aṅguṣṭhaparvamātrāṇāṃ garbhāṇāṃ pṛthag eva tu",
    "GE07mbh_01_u:107.020a": "ekādhikaśataṃ pūrṇaṃ yathāyogaṃ viśāṃ pate",
    "GE07mbh_01_u:107.020b-1137_01": "tataḥ kuṇḍaśataṃ tatra ānāyya tu mahān ṛṣiḥ",
    "GE07mbh_01_u:107.020c": "māṃsapeśyās tadā rājan kramaśaḥ kālaparyayāt",
    "GE07mbh_01_u:107.021a": "tatas tāṃs teṣu kuṇḍeṣu garbhān avadadhe tadā",
    "GE07mbh_01_u:107.021c": "svanugupteṣu deśeṣu rakṣāṃ ca vyadadhāt tataḥ",
    "GE07mbh_01_u:107.021d-1138_01": "śaśāsa caiva kṛṣṇo vai garbhāṇāṃ rakṣaṇaṃ tadā",
    "GE07mbh_01_u:107.022a": "śaśāsa caiva bhagavān kālenaitāvatā punaḥ",
    "GE07mbh_01_u:107.022c": "vighaṭṭanīyāny etāni kuṇḍānīti sma saubalīm",
    "GE07mbh_01_u:107.022d-1139_01": "ahnottarā kumārās te kuṇḍebhyas tu samutthitāḥ",
    "GE07mbh_01_u:107.023a": "ity uktvā bhagavān vyāsas tathā pratividhāya ca",
    "GE07mbh_01_u:107.023c": "jagāma tapase dhīmān himavantaṃ śiloccayam",
    "GE07mbh_01_u:107.023d-1140_01": "evaṃ saṃdiśya kauravya kṛṣṇadvaipāyanas tadā",
    "GE07mbh_01_u:107.023d-1140_02": "jagāma parvatāyaiva tapase saṃśitavrataḥ",
    "GE07mbh_01_u:107.024a": "jajñe krameṇa caitena teṣāṃ duryodhano nṛpaḥ",
    "GE07mbh_01_u:107.024c": "janmatas tu pramāṇena jyeṣṭho rājā yudhiṣṭhiraḥ",
    "GE07mbh_01_u:107.024d-1141_01": "tadākhyātaṃ tu bhīṣmāya vidurāya ca dhīmate",
    "GE07mbh_01_u:107.024d-1142_01": "yasminn ahani durdharṣo jajñe duryodhanas tadā",
    "GE07mbh_01_u:107.024d-1142_02": "tasminn eva mahābāhur jajñe bhīmo 'pi vīryavān",
    "GE07mbh_01_u:107.024d-1142_03": "sa jātamātra evātha dhṛtarāṣṭrasuto nṛpa",
    "GE07mbh_01_u:107.024d-1142_04": "rāsabhārāvasadṛśaṃ rurāva ca nanāda ca",
    "GE07mbh_01_u:107.024d-1142_05": "taṃ kharāḥ pratyabhāṣanta gṛdhragomāyuvāyasāḥ",
    "GE07mbh_01_u:107.024d-1142_06": "vātāś ca pravavuś cāpi digdāhaś cābhavat tadā",
    "GE07mbh_01_u:107.025a": "jātamātre sute tasmin dhṛtarāṣṭro 'bravīd idam",
    "GE07mbh_01_u:107.025b-1143_01": "duryodhane jātamātre dikṣu sarvāsu bhārata",
    "GE07mbh_01_u:107.025b-1143_02": "kravyādāḥ prāṇadan ghorāḥ śivāś cāśivanisvanāḥ",
    "GE07mbh_01_u:107.025b-1143_03": "vavarṣa rudhiraṃ devo bhayam āvedayan mahat",
    "GE07mbh_01_u:107.025b-1143_04": "etasminn antare rājā dhṛtarāṣṭro 'mbikāsutaḥ",
    "GE07mbh_01_u:107.025c": "samānīya bahūn viprān bhīṣmaṃ viduram eva ca",
    "GE07mbh_01_u:107.025d-1144_01": "anyāṃś ca suhṛdo rājan kurūn sarvāṃs tathaiva ca",
    "GE07mbh_01_u:107.026a": "yudhiṣṭhiro rājaputro jyeṣṭho naḥ kulavardhanaḥ",
    "GE07mbh_01_u:107.026c": "prāptaḥ svaguṇato rājyaṃ na tasmin vācyam asti naḥ",
    "GE07mbh_01_u:107.027a": "ayaṃ tv anantaras tasmād api rājā bhaviṣyati",
    "GE07mbh_01_u:107.027c": "etad dhi brūta me satyaṃ yad atra bhavitā dhruvam",
    "GE07mbh_01_u:107.027d-1145_01": "asmiñ jāte nimittāni śaṃsanti hy aśivaṃ mahat",
    "GE07mbh_01_u:107.027d-1145_02": "ato bravīmi vidura drutaṃ māṃ bhayam āviśat",
    "GE07mbh_01_u:107.028a": "vākyasyaitasya nidhane dikṣu sarvāsu bhārata",
    "GE07mbh_01_u:107.028c": "kravyādāḥ prāṇadan ghorāḥ śivāś cāśivaśaṃsinaḥ",
    "GE07mbh_01_u:107.029a": "lakṣayitvā nimittāni tāni ghorāṇi sarvaśaḥ",
    "GE07mbh_01_u:107.029c": "te 'bruvan brāhmaṇā rājan viduraś ca mahāmatiḥ",
    "GE07mbh_01_u:107.029d-1146_01": "yathemāni nimittāni ghorāṇi manujādhipa",
    "GE07mbh_01_u:107.029d-1146_02": "utthitāni sute jāte jyeṣṭhe te puruṣarṣabha",
    "GE07mbh_01_u:107.029d-1147_01": "eṣa duryodhano rājā śyāmaḥ piṅgalalocanaḥ",
    "GE07mbh_01_u:107.029d-1147_02": "na kevalaṃ kulasyāntaṃ kṣatriyāntaṃ kariṣyati",
    "GE07mbh_01_u:107.030a": "vyaktaṃ kulāntakaraṇo bhavitaiṣa sutas tava",
    "GE07mbh_01_u:107.030c": "tasya śāntiḥ parityāge puṣṭyā tv apanayo mahān",
    "GE07mbh_01_u:107.031a": "śatam ekonam apy astu putrāṇāṃ te mahīpate",
    "GE07mbh_01_u:107.031b-1148_01": "tyajainam ekaṃ śāntiṃ cet kulasyecchasi bhārata",
    "GE07mbh_01_u:107.031c": "ekena kuru vai kṣemaṃ lokasya ca kulasya ca",
    "GE07mbh_01_u:107.032a": "tyajed ekaṃ kulasyārthe grāmasyārthe kulaṃ tyajet",
    "GE07mbh_01_u:107.032c": "grāmaṃ janapadasyārthe ātmārthe pṛthivīṃ tyajet",
    "GE07mbh_01_u:107.033a": "sa tathā vidureṇoktas taiś ca sarvair dvijottamaiḥ",
    "GE07mbh_01_u:107.033c": "na cakāra tathā rājā putrasnehasamanvitaḥ",
    "GE07mbh_01_u:107.034a": "tataḥ putraśataṃ sarvaṃ dhṛtarāṣṭrasya pārthiva",
    "GE07mbh_01_u:107.034c": "māsamātreṇa saṃjajñe kanyā caikā śatādhikā",
    "GE07mbh_01_u:107.035a": "gāndhāryāṃ kliśyamānāyām udareṇa vivardhatā",
    "GE07mbh_01_u:107.035c": "dhṛtarāṣṭraṃ mahābāhuṃ vaiśyā paryacarat kila",
    "GE07mbh_01_u:107.036a": "tasmin saṃvatsare rājan dhṛtarāṣṭrān mahāyaśāḥ",
    "GE07mbh_01_u:107.036c": "jajñe dhīmāṃs tatas tasyāṃ yuyutsuḥ karaṇo nṛpa",
    "GE07mbh_01_u:107.037a": "evaṃ putraśataṃ jajñe dhṛtarāṣṭrasya dhīmataḥ",
    "GE07mbh_01_u:107.037c": "mahārathānāṃ vīrāṇāṃ kanyā caikātha duḥśalā",
    "GE07mbh_01_u:107.037d-1149_01": "yuyutsuś ca mahātejā vaiśyāputraḥ pratāpavān",
    "GE07mbh_01_u:107.037d-1150_01": "dhṛtarāṣṭrasya rājendra yathā te kathitaṃ mayā janamejaya uvāca",
    "GE07mbh_01_u:107.037d-063x0011": "vaiśaṃpāyana uvāca vyāsa uvāca",
    "GE07mbh_01_u:107.037d-063x0034": "vaiśaṃpāyana uvāca dhṛtarāṣṭrasya putrāṇām āditaḥ kathitaṃ tvayā",
    "GE07mbh_01_u:107.037d-063_0002": "ṛṣeḥ prasādāt tu śataṃ na ca kanyā prakīrtitā",
    "GE07mbh_01_u:107.037d-063_0003": "vaiśyāputro yuyutsuś ca kanyā caikā śatādhikā",
    "GE07mbh_01_u:107.037d-063_0004": "gāndhārarājaduhitā śataputreti cānagha",
    "GE07mbh_01_u:107.037d-063_0005": "uktā maharṣiṇā tena vyāsenāmitatejasā",
    "GE07mbh_01_u:107.037d-063_0006": "kathaṃ tv idānīṃ bhagavan kanyāṃ jātāṃ bravīṣi me yadi bhāgaśataṃ peśī kṛtā tena maharṣiṇā",
    "GE07mbh_01_u:107.037d-063_0008": "na prajāsyati ced bhūyaḥ saubaleyī kathaṃ cana",
    "GE07mbh_01_u:107.037d-063_0009": "kathaṃ tu saṃbhavas tasyā duḥśalāyā vadasva me",
    "GE07mbh_01_u:107.037d-063_0010": "yathārham iha viprarṣe paraṃ me 'tra kutūhalam",
    "GE07mbh_01_u:107.037d-063_0011": "sādhv ayaṃ praśna uddiṣṭaḥ pāṇḍaveya bravīmi te",
    "GE07mbh_01_u:107.037d-063_0012": "tāṃ māṃsapeśīṃ bhagavān svayam eva mahātapāḥ",
    "GE07mbh_01_u:107.037d-063_0013": "śītābhir adbhir āsicya bhāgaṃ bhāgam akalpayat",
    "GE07mbh_01_u:107.037d-063_0014": "yo yathā kalpito bhāgas taṃ taṃ dhātryā tadā nṛpa",
    "GE07mbh_01_u:107.037d-063_0015": "ghṛtapūrṇeṣu kuṇḍeṣu ekaikaṃ prākṣipat tadā etasmin nantare sādhvī gāndhārī sudṛḍhavratā",
    "GE07mbh_01_u:107.037d-063_0017": "duhitṛsnehasaṃyogam anudhyāya varāṅganā",
    "GE07mbh_01_u:107.037d-063_0018": "manasācintayad devī etat putraśataṃ mama bhaviṣyati na saṃdeho na bravīty anyathā muniḥ",
    "GE07mbh_01_u:107.037d-063_0020": "mameyaṃ paramā tuṣṭir duhitā me bhaved yadi",
    "GE07mbh_01_u:107.037d-063_0021": "ekā śatādhikā bālā bhaviṣyati kanīyasī tato dauhitrajāl lokād abāhyo 'sau patir mama",
    "GE07mbh_01_u:107.037d-063_0023": "adhikā kila nārīṇāṃ prītir jāmātṛjā bhavet",
    "GE07mbh_01_u:107.037d-063_0024": "yadi nāma mamāpi syād duhitaikā śatādhikā",
    "GE07mbh_01_u:107.037d-063_0025": "kṛtakṛtyā bhaveyaṃ vai putradauhitrasaṃvṛtā",
    "GE07mbh_01_u:107.037d-063_0026": "yadi satyaṃ tapas taptaṃ dattaṃ vāpy athavā hutam guravas toṣitā vāpi tathāstu duhitā mama",
    "GE07mbh_01_u:107.037d-063_0028": "etasminn eva kāle tu kṛṣṇadvaipāyanaḥ svayam",
    "GE07mbh_01_u:107.037d-063_0029": "vibhajya tāṃ tadā peśīṃ bhagavān ṛṣisattamaḥ",
    "GE07mbh_01_u:107.037d-063_0030": "gaṇayitvā śataṃ pūrṇam aṃśānām āha saubalīm",
    "GE07mbh_01_u:107.037d-063_0031": "pūrṇaṃ putraśataṃ tv etan na mithyā vāg udāhṛtā daivayogād ayaṃ bhāga ekaḥ śiṣṭaḥ śatāt paraḥ",
    "GE07mbh_01_u:107.037d-063_0033": "eṣā te subhage kanyā bhaviṣyati yathepsitā",
    "GE07mbh_01_u:107.037d-063_0034": "tato 'nyaṃ ghṛtakumbhaṃ tu samānāyya mahātapāḥ",
    "GE07mbh_01_u:107.037d-063_0035": "taṃ cāpi prākṣipat tatra kanyābhāgaṃ tapodhanaḥ",
    "GE07mbh_01_u:107.037d-063_0036": "etat te kathitaṃ rājan duḥśalājanma bhārata",
    "GE07mbh_01_u:107.037d-063_0037": "brūhi rājendra kiṃ bhūyo vartayiṣyāmi te 'nagha",
    "GE07mbh_01_u:108.001": "janamejaya uvāca",
    "GE07mbh_01_u:108.001a": "jyeṣṭhānujyeṣṭhatāṃ teṣāṃ nāmadheyāni cābhibho",
    "GE07mbh_01_u:108.001c": "dhṛtarāṣṭrasya putrāṇām ānupūrvyeṇa kīrtaya",
    "GE07mbh_01_u:108.002": "vaiśaṃpāyana uvāca",
    "GE07mbh_01_u:108.002a": "duryodhano yuyutsuś ca rājan duḥśāsanas tathā",
    "GE07mbh_01_u:108.002c": "duḥsaho duḥśalaś caiva jalasaṃdhaḥ samaḥ sahaḥ",
    "GE07mbh_01_u:108.003a": "vindānuvindau durdharṣaḥ subāhur duṣpradharṣaṇaḥ",
    "GE07mbh_01_u:108.003c": "durmarṣaṇo durmukhaś ca duṣkarṇaḥ karṇa eva ca",
    "GE07mbh_01_u:108.004a": "viviṃśatir vikarṇaś ca jalasaṃdhaḥ sulocanaḥ",
    "GE07mbh_01_u:108.004c": "citropacitrau citrākṣaś cārucitraḥ śarāsanaḥ",
    "GE07mbh_01_u:108.005a": "durmado duṣpragāhaś ca vivitsur vikaṭaḥ samaḥ",
    "GE07mbh_01_u:108.005c": "ūrṇanābhaḥ sunābhaś ca tathā nandopanandakau",
    "GE07mbh_01_u:108.006a": "senāpatiḥ suṣeṇaś ca kuṇḍodaramahodarau",
    "GE07mbh_01_u:108.006b-1151_01": "citradhvajaś citrarathaś citrabāhur amitrajit",
    "GE07mbh_01_u:108.006c": "citrabāṇaś citravarmā suvarmā durvimocanaḥ",
    "GE07mbh_01_u:108.007a": "ayobāhur mahābāhuś citrāṅgaś citrakuṇḍalaḥ",
    "GE07mbh_01_u:108.007c": "bhīmavego bhīmabalo balākī balavardhanaḥ",
    "GE07mbh_01_u:108.008a": "ugrāyudho bhīmakarmā kanakāyur dṛḍhāyudhaḥ",
    "GE07mbh_01_u:108.008b-1152_01": "citrāyudho niṣaṅgī ca pāśī vṛndārakas tathā",
    "GE07mbh_01_u:108.008c": "dṛḍhavarmā dṛḍhakṣatraḥ somakīrtir anūdaraḥ",
    "GE07mbh_01_u:108.009a": "dṛḍhasaṃdho jarāsaṃdhaḥ satyasaṃdhaḥ sadaḥsuvāk",
    "GE07mbh_01_u:108.009c": "ugraśravā aśvasenaḥ senānīr duṣparājayaḥ",
    "GE07mbh_01_u:108.010a": "aparājitaḥ paṇḍitako viśālākṣo durāvaraḥ",
    "GE07mbh_01_u:108.010b-1153_01": "ajitaś ca jayantaś ca jayatseno 'tha durjayaḥ",
    "GE07mbh_01_u:108.010c": "dṛḍhahastaḥ suhastaś ca vātavegasuvarcasau",
    "GE07mbh_01_u:108.011a": "ādityaketur bahvāśī nāgadantograyāyinau",
    "GE07mbh_01_u:108.011c": "kavacī niṣaṅgī pāśī ca daṇḍadhāro dhanurgrahaḥ",
    "GE07mbh_01_u:108.012a": "ugro bhīmaratho vīro vīrabāhur alolupaḥ",
    "GE07mbh_01_u:108.012b-1154_01": "bhīmakarmā subāhuś ca bhīmavikrānta eva ca",
    "GE07mbh_01_u:108.012c": "abhayo raudrakarmā ca tathā dṛḍharathas trayaḥ",
    "GE07mbh_01_u:108.013a": "anādhṛṣyaḥ kuṇḍabhedī virāvī dīrghalocanaḥ",
    "GE07mbh_01_u:108.013b-1155_01": "pramathaś ca pramāthī ca dīrghālātaś ca vīryavān",
    "GE07mbh_01_u:108.013b-1156_01": "dīrghadhvajo dīrghabhuja adīrgho dīrgha eva ca",
    "GE07mbh_01_u:108.013c": "dīrghabāhur mahābāhur vyūḍhoruḥ kanakadhvajaḥ",
    "GE07mbh_01_u:108.013d-1157_01": "mahākuṇḍaś ca kuṇḍaś ca kuṇḍajaś citrajas tathā",
    "GE07mbh_01_u:108.014a": "kuṇḍāśī virajāś caiva duḥśalā ca śatādhikā",
    "GE07mbh_01_u:108.014c": "etad ekaśataṃ rājan kanyā caikā prakīrtitā",
    "GE07mbh_01_u:108.015a": "nāmadheyānupūrvyeṇa viddhi janmakramaṃ nṛpa",
    "GE07mbh_01_u:108.015c": "sarve tv atirathāḥ śūrāḥ sarve yuddhaviśāradāḥ",
    "GE07mbh_01_u:108.016a": "sarve vedavidaś caiva rājaśāstreṣu kovidāḥ",
    "GE07mbh_01_u:108.016c": "sarve saṃsargavidyāsu",
    "GE07mbh_01_u:108.017a": "sarveṣām anurūpāś ca kṛtā dārā mahīpate",
    "GE07mbh_01_u:108.017c": "dhṛtarāṣṭreṇa samaye samīkṣya vidhivat tadā",
    "GE07mbh_01_u:108.018a": "duḥśalāṃ samaye rājā sindhurājāya bhārata",
    "GE07mbh_01_u:108.018c": "jayadrathāya pradadau saubalānumate tadā",
    "GE07mbh_01_u:108.018d-1158_01": "iti putraśataṃ rājan yuyutsuś ca śatādhikaḥ",
    "GE07mbh_01_u:108.018d-1158_02": "kanyakā duḥśalā caiva yathāvat kīrtitaṃ mayā",
    "GE07mbh_01_u:109.001": "janamejaya uvāca",
    "GE07mbh_01_u:109.001a": "kathito dhārtarāṣṭrāṇām ārṣaḥ saṃbhava uttamaḥ",
    "GE07mbh_01_u:109.001c": "amānuṣo mānuṣāṇāṃ bhavatā brahmavittama",
    "GE07mbh_01_u:109.002a": "nāmadheyāni cāpy eṣāṃ kathyamānāni bhāgaśaḥ",
    "GE07mbh_01_u:109.002c": "tvattaḥ śrutāni me brahman pāṇḍavānāṃ tu kīrtaya",
    "GE07mbh_01_u:109.003a": "te hi sarve mahātmāno devarājaparākramāḥ",
    "GE07mbh_01_u:109.003c": "tvayaivāṃśāvataraṇe devabhāgāḥ",
    "GE07mbh_01_u:109.004a": "tasmād icchāmy ahaṃ śrotum atimānuṣakarmaṇām",
    "GE07mbh_01_u:109.004c": "teṣām ājananaṃ sarvaṃ vaiśaṃpāyana kīrtaya",
    "GE07mbh_01_u:109.005": "vaiśaṃpāyana uvāca",
    "GE07mbh_01_u:109.005a": "rājā pāṇḍur mahāraṇye mṛgavyālaniṣevite",
    "GE07mbh_01_u:109.005c": "vane maithunakālasthaṃ dadarśa mṛgayūthapam",
    "GE07mbh_01_u:109.006a": "tatas tāṃ ca mṛgīṃ taṃ ca rukmapuṅkhaiḥ supatribhiḥ",
    "GE07mbh_01_u:109.006c": "nirbibheda śarais tīkṣṇaiḥ pāṇḍuḥ pañcabhir āśugaiḥ",
    "GE07mbh_01_u:109.007a": "sa ca rājan mahātejā ṛṣiputras tapodhanaḥ",
    "GE07mbh_01_u:109.007c": "bhāryayā saha tejasvī mṛgarūpeṇa saṃgataḥ",
    "GE07mbh_01_u:109.007d-1159_01": "mṛgo ṛṣir mṛgī bhāryā ubhau tau tapasānvitau",
    "GE07mbh_01_u:109.007d-1159_02": "remāte vipine bhūtvā niraṅkuśaratekṣaṇau",
    "GE07mbh_01_u:109.008a": "saṃsaktas tu tayā mṛgyā mānuṣīm īrayan giram",
    "GE07mbh_01_u:109.008c": "kṣaṇena patito bhūmau vilalāpākulendriyaḥ",
    "GE07mbh_01_u:109.009": "mṛga uvāca",
    "GE07mbh_01_u:109.009a": "kāmamanyuparītāpi buddhyaṅgarahitāpi ca",
    "GE07mbh_01_u:109.009c": "varjayanti nṛśaṃsāni pāpeṣv abhiratā narāḥ",
    "GE07mbh_01_u:109.010a": "na vidhiṃ grasate prajñā prajñāṃ tu grasate vidhiḥ",
    "GE07mbh_01_u:109.010c": "vidhiparyāgatān arthān prajñā na pratipadyate",
    "GE07mbh_01_u:109.011a": "śaśvaddharmātmanāṃ mukhye kule jātasya bhārata",
    "GE07mbh_01_u:109.011c": "kāmalobhābhibhūtasya kathaṃ te calitā matiḥ",
    "GE07mbh_01_u:109.012": "pāṇḍur uvāca",
    "GE07mbh_01_u:109.012a": "śatrūṇāṃ yā vadhe vṛttiḥ sā mṛgāṇāṃ vadhe smṛtā",
    "GE07mbh_01_u:109.012c": "rājñāṃ mṛga na māṃ mohāt tvaṃ garhayitum arhasi",
    "GE07mbh_01_u:109.013a": "acchadmanāmāyayā ca mṛgāṇāṃ vadha iṣyate",
    "GE07mbh_01_u:109.013c": "sa eva dharmo rājñāṃ tu tad vidvān kiṃ nu garhase",
    "GE07mbh_01_u:109.014a": "agastyaḥ satram āsīnaś cacāra mṛgayām ṛṣiḥ",
    "GE07mbh_01_u:109.014c": "āraṇyān sarvadaivatyān mṛgān prokṣya mahāvane",
    "GE07mbh_01_u:109.015a": "pramāṇadṛṣṭadharmeṇa katham asmān vigarhase",
    "GE07mbh_01_u:109.015c": "agastyasyābhicāreṇa yuṣmākaṃ vai vapā hutā",
    "GE07mbh_01_u:109.016": "mṛga uvāca",
    "GE07mbh_01_u:109.016a": "na ripūn vai samuddiśya vimuñcanti purā śarān",
    "GE07mbh_01_u:109.016b-1160_01": "na ripūṇāṃ samādhānaṃ parīpsante purātanāḥ",
    "GE07mbh_01_u:109.016c": "randhra eṣāṃ viśeṣeṇa vadhakālaḥ praśasyate",
    "GE07mbh_01_u:109.017": "pāṇḍur uvāca",
    "GE07mbh_01_u:109.017a": "pramattam apramattaṃ vā vivṛtaṃ ghnanti caujasā",
    "GE07mbh_01_u:109.017c": "upāyair iṣubhis tīkṣṇaiḥ kasmān mṛga vigarhase",
    "GE07mbh_01_u:109.017d-1161_01": "maithunasthaṃ mahārāja yat tvaṃ hanyā(t) hy akāraṇe",
    "GE07mbh_01_u:109.018": "mṛga uvāca",
    "GE07mbh_01_u:109.018a": "nāhaṃ ghnantaṃ mṛgān rājan vigarhe ātmakāraṇāt",
    "GE07mbh_01_u:109.018c": "maithunaṃ tu pratīkṣyaṃ me syāt tvayehānṛśaṃsataḥ",
    "GE07mbh_01_u:109.019a": "sarvabhūtahite kāle sarvabhūtepsite tathā",
    "GE07mbh_01_u:109.019c": "ko hi vidvān mṛgaṃ hanyāc carantaṃ maithunaṃ vane",
    "GE07mbh_01_u:109.019d-1162_01": "asyāṃ mṛgyāṃ ca rājendra harṣān maithunam ācaram",
    "GE07mbh_01_u:109.019e": "puruṣārthaphalaṃ kāntaṃ yat tvayā vitathaṃ kṛtam",
    "GE07mbh_01_u:109.020a": "pauravāṇām ṛṣīṇāṃ ca teṣām akliṣṭakarmaṇām",
    "GE07mbh_01_u:109.020c": "vaṃśe jātasya kauravya nānurūpam idaṃ tava",
    "GE07mbh_01_u:109.021a": "nṛśaṃsaṃ karma sumahat sarvalokavigarhitam",
    "GE07mbh_01_u:109.021c": "asvargyam ayaśasyaṃ ca adharmiṣṭhaṃ ca bhārata",
    "GE07mbh_01_u:109.022a": "strībhogānāṃ viśeṣajñaḥ śāstradharmārthatattvavit",
    "GE07mbh_01_u:109.022c": "nārhas tvaṃ surasaṃkāśa kartum asvargyam īdṛśam",
    "GE07mbh_01_u:109.023a": "tvayā nṛśaṃsakartāraḥ pāpācārāś ca mānavāḥ",
    "GE07mbh_01_u:109.023c": "nigrāhyāḥ pārthivaśreṣṭha",
    "GE07mbh_01_u:109.024a": "kiṃ kṛtaṃ te naraśreṣṭha nighnato mām anāgasam",
    "GE07mbh_01_u:109.024c": "muniṃ mūlaphalāhāraṃ mṛgaveṣadharaṃ nṛpa",
    "GE07mbh_01_u:109.024e": "vasamānam araṇyeṣu nityaṃ śamaparāyaṇam",
    "GE07mbh_01_u:109.025a": "tvayāhaṃ hiṃsito yasmāt tasmāt tvām apy asaṃśayam",
    "GE07mbh_01_u:109.025c": "dvayor nṛśaṃsakartāram avaśaṃ kāmamohitam",
    "GE07mbh_01_u:109.025e": "jīvitāntakaro bhāva evam evāgamiṣyati",
    "GE07mbh_01_u:109.026a": "ahaṃ hi kiṃdamo nāma tapasāpratimo muniḥ",
    "GE07mbh_01_u:109.026c": "vyapatrapan manuṣyāṇāṃ mṛgyāṃ maithunam ācaram",
    "GE07mbh_01_u:109.027a": "mṛgo bhūtvā mṛgaiḥ sārdhaṃ carāmi gahane vane",
    "GE07mbh_01_u:109.027b-1163_01": "gajāśvamahiṣādīnāṃ lajjā nāsti catuṣpadām",
    "GE07mbh_01_u:109.027b-1163_02": "lajjāśaṅkābhītihīnaṃ maithunaṃ paramaṃ sukham",
    "GE07mbh_01_u:109.027b-1163_03": "tat sukhaṃ dvipadāṃ nāsti vidyate tac catuṣpadām",
    "GE07mbh_01_u:109.027b-1163_04": "nṛpāṇāṃ mṛgayā dharmas tatrāpi na vadhaḥ smṛtaḥ",
    "GE07mbh_01_u:109.027b-1163_05": "maithunāsaktacittasya mṛgadvandvasya bhūmipa",
    "GE07mbh_01_u:109.027c": "na tu te brahmahatyeyaṃ bhaviṣyaty avijānataḥ",
    "GE07mbh_01_u:109.027e": "mṛgarūpadharaṃ hatvā mām evaṃ kāmamohitam",
    "GE07mbh_01_u:109.028a": "asya tu tvaṃ phalaṃ mūḍha prāpsyasīdṛśam eva hi",
    "GE07mbh_01_u:109.028c": "priyayā saha saṃvāsaṃ prāpya kāmavimohitaḥ",
    "GE07mbh_01_u:109.028e": "tvam apy asyām avasthāyāṃ pretalokaṃ gamiṣyasi",
    "GE07mbh_01_u:109.029a": "antakāle ca saṃvāsaṃ yayā gantāsi kāntayā",
    "GE07mbh_01_u:109.029c": "pretarājavaśaṃ prāptaṃ sarvabhūtaduratyayam",
    "GE07mbh_01_u:109.029e": "bhaktyā matimatāṃ śreṣṭha saiva tvām anuyāsyati",
    "GE07mbh_01_u:109.030a": "vartamānaḥ sukhe duḥkhaṃ yathāhaṃ prāpitas tvayā",
    "GE07mbh_01_u:109.030c": "tathā sukhaṃ tvāṃ saṃprāptaṃ duḥkham abhyāgamiṣyati",
    "GE07mbh_01_u:109.031": "vaiśaṃpāyana uvāca",
    "GE07mbh_01_u:109.031a": "evam uktvā suduḥkhārto jīvitāt sa vyayujyata",
    "GE07mbh_01_u:109.031c": "mṛgaḥ pāṇḍuś ca śokārtaḥ kṣaṇena samapadyata",
    "GE07mbh_01_u:110.001": "vaiśaṃpāyana uvāca",
    "GE07mbh_01_u:110.001a": "taṃ vyatītam atikramya rājā svam iva bāndhavam",
    "GE07mbh_01_u:110.001c": "sabhāryaḥ śokaduḥkhārtaḥ paryadevayad āturaḥ",
    "GE07mbh_01_u:110.002": "pāṇḍur uvāca",
    "GE07mbh_01_u:110.002a": "satām api kule jātāḥ karmaṇā bata durgatim",
    "GE07mbh_01_u:110.002c": "prāpnuvanty akṛtātmānaḥ kāmajālavimohitāḥ",
    "GE07mbh_01_u:110.003a": "śaśvad dharmātmanā jāto bāla eva pitā mama",
    "GE07mbh_01_u:110.003c": "jīvitāntam anuprāptaḥ kāmātmaiveti naḥ śrutam",
    "GE07mbh_01_u:110.004a": "tasya kāmātmanaḥ kṣetre rājñaḥ saṃyatavāg ṛṣiḥ",
    "GE07mbh_01_u:110.004c": "kṛṣṇadvaipāyanaḥ sākṣād bhagavān mām ajījanat",
    "GE07mbh_01_u:110.005a": "tasyādya vyasane buddhiḥ saṃjāteyaṃ mamādhamā",
    "GE07mbh_01_u:110.005c": "tyaktasya devair anayān mṛgayāyāṃ durātmanaḥ",
    "GE07mbh_01_u:110.006a": "mokṣam eva vyavasyāmi bandho hi vyasanaṃ mahat",
    "GE07mbh_01_u:110.006c": "suvṛttim anuvartiṣye tām ahaṃ pitur avyayām",
    "GE07mbh_01_u:110.006e": "atīva tapasātmānaṃ yojayiṣyāmy asaṃśayam",
    "GE07mbh_01_u:110.007a": "tasmād eko 'ham ekāham ekaikasmin vanaspatau",
    "GE07mbh_01_u:110.007c": "caran bhaikṣaṃ munir muṇḍaś cariṣyāmi mahīm imām",
    "GE07mbh_01_u:110.008a": "pāṃsunā samavacchannaḥ śūnyāgārapratiśrayaḥ",
    "GE07mbh_01_u:110.008c": "vṛkṣamūlaniketo vā tyaktasarvapriyāpriyaḥ",
    "GE07mbh_01_u:110.009a": "na śocan na prahṛṣyaṃś ca tulyanindātmasaṃstutiḥ",
    "GE07mbh_01_u:110.009c": "nirāśīr nirnamaskāro nirdvandvo niṣparigrahaḥ",
    "GE07mbh_01_u:110.010a": "na cāpy avahasan kaṃ cin na kurvan bhrukuṭīṃ kva cit",
    "GE07mbh_01_u:110.010c": "prasannavadano nityaṃ sarvabhūtahite rataḥ",
    "GE07mbh_01_u:110.011a": "jaṅgamājaṅgamaṃ sarvam avihiṃsaṃś caturvidham",
    "GE07mbh_01_u:110.011c": "svāsu prajāsv iva sadā samaḥ prāṇabhṛtāṃ prati",
    "GE07mbh_01_u:110.012a": "ekakālaṃ caran bhaikṣaṃ kulāni dve ca pañca ca",
    "GE07mbh_01_u:110.012c": "asaṃbhave vā bhaikṣasya carann anaśanāny api",
    "GE07mbh_01_u:110.013a": "alpam alpaṃ yathābhojyaṃ pūrvalābhena jātu cit",
    "GE07mbh_01_u:110.013c": "nityaṃ nāticaraṃl lābhe alābhe sapta pūrayan",
    "GE07mbh_01_u:110.013d-1164_01": "alābhe yadi vā lābhe samadarśī mahātapāḥ",
    "GE07mbh_01_u:110.014a": "vāsyaikaṃ takṣato bāhuṃ candanenaikam ukṣataḥ",
    "GE07mbh_01_u:110.014c": "nākalyāṇaṃ na kalyāṇaṃ pradhyāyann ubhayos tayoḥ",
    "GE07mbh_01_u:110.015a": "na jijīviṣuvat kiṃ cin na mumūrṣuvad ācaran",
    "GE07mbh_01_u:110.015c": "maraṇaṃ jīvitaṃ caiva nābhinandan na ca dviṣan",
    "GE07mbh_01_u:110.016a": "yāḥ kāś cij jīvatā śakyāḥ kartum abhyudayakriyāḥ",
    "GE07mbh_01_u:110.016c": "tāḥ sarvāḥ samatikramya nimeṣādiṣv avasthitaḥ",
    "GE07mbh_01_u:110.017a": "tāsu sarvāsv avasthāsu",
    "GE07mbh_01_u:110.017c": "saṃparityaktadharmātmā sunirṇiktātmakalmaṣaḥ",
    "GE07mbh_01_u:110.018a": "nirmuktaḥ sarvapāpebhyo vyatītaḥ sarvavāgurāḥ",
    "GE07mbh_01_u:110.018c": "na vaśe kasya cit tiṣṭhan sadharmā mātariśvanaḥ",
    "GE07mbh_01_u:110.019a": "etayā satataṃ vṛttyā carann evaṃprakārayā",
    "GE07mbh_01_u:110.019c": "dehaṃ saṃdhārayiṣyāmi nirbhayaṃ mārgam āsthitaḥ",
    "GE07mbh_01_u:110.020a": "nāhaṃ śvācarite mārge avīryakṛpaṇocite",
    "GE07mbh_01_u:110.020c": "svadharmāt satatāpete rameyaṃ vīryavarjitaḥ",
    "GE07mbh_01_u:110.021a": "satkṛto 'saktṛto vāpi yo 'nyāṃ kṛpaṇacakṣuṣā",
    "GE07mbh_01_u:110.021c": "upaiti vṛttiṃ kāmātmā sa śunāṃ vartate pathi",
    "GE07mbh_01_u:110.022": "vaiśaṃpāyana uvāca",
    "GE07mbh_01_u:110.022a": "evam uktvā suduḥkhārto niḥśvāsaparamo nṛpaḥ",
    "GE07mbh_01_u:110.022c": "avekṣamāṇaḥ kuntīṃ ca mādrīṃ ca samabhāṣata",
    "GE07mbh_01_u:110.023a": "kausalyā viduraḥ kṣattā rājā ca saha bandhubhiḥ",
    "GE07mbh_01_u:110.023c": "āryā satyavatī bhīṣmas te ca rājapurohitāḥ",
    "GE07mbh_01_u:110.024a": "brāhmaṇāś ca mahātmānaḥ somapāḥ saṃśitavratāḥ",
    "GE07mbh_01_u:110.024c": "pauravṛddhāś ca ye tatra nivasanty asmadāśrayāḥ",
    "GE07mbh_01_u:110.024e": "prasādya sarve vaktavyāḥ pāṇḍuḥ pravrajito vanam",
    "GE07mbh_01_u:110.025a": "niśamya vacanaṃ bhartur vanavāse dhṛtātmanaḥ",
    "GE07mbh_01_u:110.025c": "tatsamaṃ vacanaṃ kuntī mādrī ca samabhāṣatām",
    "GE07mbh_01_u:110.026a": "anye 'pi hy āśramāḥ santi ye śakyā bharatarṣabha",
    "GE07mbh_01_u:110.026b-1165_01": "āvābhyāṃ saha saṃvastuṃ dharmam āśritya cintitaḥ",
    "GE07mbh_01_u:110.026c": "āvābhyāṃ dharmapatnībhyāṃ saha taptvā tapo mahat",
    "GE07mbh_01_u:110.026d-1166_01": "śarīrasya vimokṣāya dharmaṃ prāpya mahāphalam",
    "GE07mbh_01_u:110.026e": "tvam eva bhavitā sārthaḥ svargasyāpi na saṃśayaḥ",
    "GE07mbh_01_u:110.027a": "praṇidhāyendriyagrāmaṃ bhartṛlokaparāyaṇe",
    "GE07mbh_01_u:110.027c": "tyaktakāmasukhe hy āvāṃ tapsyāvo vipulaṃ tapaḥ",
    "GE07mbh_01_u:110.028a": "yadi āvāṃ mahāprājña tyakṣyasi tvaṃ viśāṃ pate",
    "GE07mbh_01_u:110.028c": "adyaivāvāṃ prahāsyāvo jītivaṃ nātra saṃśayaḥ",
    "GE07mbh_01_u:110.029": "pāṇḍur uvāca",
    "GE07mbh_01_u:110.029a": "yadi vyavasitaṃ hy etad yuvayor dharmasaṃhitam",
    "GE07mbh_01_u:110.029c": "svavṛttim anuvartiṣye tām ahaṃ pitur avyayām",
    "GE07mbh_01_u:110.030a": "tyaktagrāmyasukhācāras tapyamāno mahat tapaḥ",
    "GE07mbh_01_u:110.030c": "valkalī phalamūlāśī cariṣyāmi mahāvane",
    "GE07mbh_01_u:110.031a": "agniṃ juhvann ubhau kālāv ubhau kālāv upaspṛśan",
    "GE07mbh_01_u:110.031c": "kṛśaḥ parimitāhāraś cīracarmajaṭādharaḥ",
    "GE07mbh_01_u:110.032a": "śītavātātapasahaḥ kṣutpipāsāśramānvitaḥ",
    "GE07mbh_01_u:110.032c": "tapasā duścareṇedaṃ śarīram",
    "GE07mbh_01_u:110.033a": "ekāntaśīlī vimṛśan pakvāpakvena vartayan",
    "GE07mbh_01_u:110.033c": "pitṝn devāṃś ca vanyena vāgbhir adbhiś ca tarpayan",
    "GE07mbh_01_u:110.034a": "vānaprasthajanasyāpi darśanaṃ kulavāsinām",
    "GE07mbh_01_u:110.034c": "nāpriyāṇy ācarañ jātu kiṃ punar grāmavāsinām",
    "GE07mbh_01_u:110.035a": "evam āraṇyaśāstrāṇām ugram ugrataraṃ vidhim",
    "GE07mbh_01_u:110.035c": "kāṅkṣamāṇo 'ham āsiṣye dehasyāsya samāpanāt",
    "GE07mbh_01_u:110.036": "vaiśaṃpāyana uvāca",
    "GE07mbh_01_u:110.036a": "ity evam uktvā bhārye te rājā kauravavaṃśajaḥ",
    "GE07mbh_01_u:110.036c": "tataś cūḍāmaṇiṃ niṣkam aṅgade kuṇḍalāni ca",
    "GE07mbh_01_u:110.036d-1167_01": "mukuṭaṃ hārasūtraṃ ca kaṭibandhaṃ tathaiva ca",
    "GE07mbh_01_u:110.036e": "vāsāṃsi ca mahārhāṇi strīṇām ābharaṇāni ca",
    "GE07mbh_01_u:110.036f-1168_01": "vāhanāni ca mukhyāni śastrāṇi kavacāni ca",
    "GE07mbh_01_u:110.036f-1168_02": "hemabhāṇḍāni divyāni paryaṅkāstaraṇāni ca",
    "GE07mbh_01_u:110.036f-1168_03": "maṇimuktāpravālāni vasūni vividhāni ca",
    "GE07mbh_01_u:110.036f-1168_04": "āsanāni ca mukhyāni bahūni vividhāni ca",
    "GE07mbh_01_u:110.037a": "pradāya sarvaṃ viprebhyaḥ pāṇḍuḥ punar abhāṣata",
    "GE07mbh_01_u:110.037c": "gatvā nāgapuraṃ vācyaṃ pāṇḍuḥ pravrajito vanam",
    "GE07mbh_01_u:110.038a": "arthaṃ kāmaṃ sukhaṃ caiva ratiṃ ca paramātmikām",
    "GE07mbh_01_u:110.038c": "pratasthe sarvam utsṛjya sabhāryaḥ kurupuṃgavaḥ",
    "GE07mbh_01_u:110.039a": "tatas tasyānuyātrāṇi te caiva paricārakāḥ",
    "GE07mbh_01_u:110.039c": "śrutvā bharatasiṃhasya vividhāḥ karuṇā giraḥ",
    "GE07mbh_01_u:110.039e": "bhīmam ārtasvaraṃ kṛtvā hāheti paricukruśuḥ",
    "GE07mbh_01_u:110.040a": "uṣṇam aśru vimuñcantas taṃ vihāya mahīpatim",
    "GE07mbh_01_u:110.040c": "yayur nāgapuraṃ tūrṇaṃ sarvam ādāya tadvacaḥ",
    "GE07mbh_01_u:110.040d-1169_01": "te gatvā nagaraṃ rājñe yathāvṛttaṃ mahātmane",
    "GE07mbh_01_u:110.040d-1169_02": "kathayāṃ cakrire sarvaṃ dhanaṃ ca vividhaṃ daduḥ",
    "GE07mbh_01_u:110.041a": "śrutvā ca tebhyas tat sarvaṃ yathāvṛttaṃ mahāvane",
    "GE07mbh_01_u:110.041c": "dhṛtarāṣṭro naraśreṣṭhaḥ pāṇḍum evānvaśocata",
    "GE07mbh_01_u:110.041d-1170_01": "na śayyāsanabhogeṣu ratiṃ vindati karhi cit",
    "GE07mbh_01_u:110.041d-1170_02": "bhrātṛśokasamāviṣṭas tam evārthaṃ vicintayan",
    "GE07mbh_01_u:110.042a": "rājaputras tu kauravyaḥ pāṇḍur mūlaphalāśanaḥ",
    "GE07mbh_01_u:110.042c": "jagāma saha bhāryābhyāṃ tato nāgasabhaṃ girim",
    "GE07mbh_01_u:110.043a": "sa caitraratham āsādya vāriṣeṇam atītya ca",
    "GE07mbh_01_u:110.043c": "himavantam atikramya prayayau gandhamādanam",
    "GE07mbh_01_u:110.044a": "rakṣyamāṇo mahābhūtaiḥ siddhaiś ca paramarṣibhiḥ",
    "GE07mbh_01_u:110.044c": "uvāsa sa tadā rājā sameṣu viṣameṣu ca",
    "GE07mbh_01_u:110.045a": "indradyumnasaraḥ prāpya haṃsakūṭam atītya ca",
    "GE07mbh_01_u:110.045c": "śataśṛṅge mahārāja tāpasaḥ samapadyata",
    "GE07mbh_01_u:111.001": "vaiśaṃpāyana uvāca",
    "GE07mbh_01_u:111.001a": "tatrāpi tapasi śreṣṭhe vartamānaḥ sa vīryavān",
    "GE07mbh_01_u:111.001c": "siddhacāraṇasaṃghānāṃ babhūva priyadarśanaḥ",
    "GE07mbh_01_u:111.002a": "śuśrūṣur anahaṃvādī saṃyatātmā jitendriyaḥ",
    "GE07mbh_01_u:111.002c": "svargaṃ gantuṃ parākrāntaḥ svena vīryeṇa bhārata",
    "GE07mbh_01_u:111.003a": "keṣāṃ cid abhavad bhrātā keṣāṃ cid abhavat sakhā",
    "GE07mbh_01_u:111.003c": "ṛṣayas tv apare cainaṃ putravat paryapālayan",
    "GE07mbh_01_u:111.004a": "sa tu kālena mahatā prāpya niṣkalmaṣaṃ tapaḥ",
    "GE07mbh_01_u:111.004c": "brahmarṣisadṛśaḥ pāṇḍur babhūva bharatarṣabha vaiśaṃpāyanaḥ",
    "GE07mbh_01_u:111.004d-1171x05": "ṛṣayaḥ vaiśaṃpāyanaḥ",
    "GE07mbh_01_u:111.004d-1171_01": "amāvāsyāṃ tu sahitā ṛṣayaḥ saśitavratāḥ",
    "GE07mbh_01_u:111.004d-1171_02": "brahmāṇaṃ draṣṭukāmās te saṃpratasthur maharṣayaḥ",
    "GE07mbh_01_u:111.004d-1171_03": "saṃprasthitān ṛṣīn dṛṣṭvā pāṇḍur vacanam abravīt",
    "GE07mbh_01_u:111.004d-1171_04": "bhavantaḥ kva gamiṣyanti brūta me vadatāṃ varāḥ",
    "GE07mbh_01_u:111.004d-1171_05": "samavāyo mahān adya brahmaloke mahātmanām",
    "GE07mbh_01_u:111.004d-1171_06": "devānāṃ ca ṛṣīṇāṃ ca pitṝṇāṃ ca mahātmanām",
    "GE07mbh_01_u:111.004d-1171_07": "vayaṃ tatra gamiṣyāmo draṣṭukāmāḥ svayaṃbhuvam",
    "GE07mbh_01_u:111.004d-1171_08": "pāṇḍum utthāya sahasā gantukāmaṃ maharṣibhiḥ",
    "GE07mbh_01_u:111.004d-1172_01": "tac chrutvā vacanaṃ teṣāṃ pāṇḍur vacanam abravīt",
    "GE07mbh_01_u:111.004d-1172_02": "aham apy āgamiṣyāmi yatra yūyaṃ gamiṣyatha",
    "GE07mbh_01_u:111.005a": "svargapāraṃ titīrṣan sa śataśṛṅgād udaṅmukhaḥ",
    "GE07mbh_01_u:111.005c": "pratasthe saha patnībhyām abruvaṃs tatra tāpasāḥ",
    "GE07mbh_01_u:111.005e": "upary upari gacchantaḥ śailarājam udaṅmukhāḥ",
    "GE07mbh_01_u:111.006a": "dṛṣṭavanto girer asya durgān deśān bahūn vayam",
    "GE07mbh_01_u:111.006b-1173_01": "vimānaśatasaṃbādhāṃ gītasvananināditām",
    "GE07mbh_01_u:111.006b-1174_01": "yakṣarākṣasaguptāni gandharvacaritāni ca",
    "GE07mbh_01_u:111.006c": "ākrīḍabhūtān devānāṃ gandharvāpsarasāṃ tathā",
    "GE07mbh_01_u:111.007a": "udyānāni kuberasya samāni viṣamāṇi ca",
    "GE07mbh_01_u:111.007c": "mahānadīnitambāṃś ca durgāṃś ca girigahvarān",
    "GE07mbh_01_u:111.008a": "santi nityahimā deśā nirvṛkṣamṛgapakṣiṇaḥ",
    "GE07mbh_01_u:111.008c": "santi ke cin mahāvarṣā durgāḥ ke cid durāsadāḥ",
    "GE07mbh_01_u:111.009a": "atikrāmen na pakṣī yān kuta evetare mṛgāḥ",
    "GE07mbh_01_u:111.009c": "vāyur eko 'tigād yatra siddhāś ca paramarṣayaḥ",
    "GE07mbh_01_u:111.010a": "gacchantyau śailarāje 'smin rājaputryau kathaṃ tv ime",
    "GE07mbh_01_u:111.010c": "na sīdetām aduḥkhārhe mā gamo bharatarṣabha",
    "GE07mbh_01_u:111.010d-1175_01": "aprajasya mahābhāga na svargaṃ gantum arhasi",
    "GE07mbh_01_u:111.010d-1176_01": "aprajātvaṃ manuṣyendra sādhu mā puṣkarekṣaṇa",
    "GE07mbh_01_u:111.011": "pāṇḍur uvāca",
    "GE07mbh_01_u:111.011a": "aprajasya mahābhāgā na dvāraṃ paricakṣate",
    "GE07mbh_01_u:111.011c": "svarge tenābhitapto 'ham aprajas tad bravīmi vaḥ",
    "GE07mbh_01_u:111.011d-1177_01": "so 'ham ugreṇa tapasā sabhāryas tyaktajīvitaḥ",
    "GE07mbh_01_u:111.011d-1177_02": "anapatyo 'pi vindeyaṃ svargam ugreṇa karmaṇā",
    "GE07mbh_01_u:111.012a": "ṛṇaiś caturbhiḥ saṃyuktā jāyante manujā bhuvi",
    "GE07mbh_01_u:111.012c": "pitṛdevarṣimanujadeyaiḥ śatasahasraśaḥ",
    "GE07mbh_01_u:111.013a": "etāni tu yathākālaṃ yo na budhyati mānavaḥ",
    "GE07mbh_01_u:111.013c": "na tasya lokāḥ santīti dharmavidbhiḥ pratiṣṭhitam",
    "GE07mbh_01_u:111.014a": "yajñaiś ca devān prīṇāti svādhyāyatapasā munīn",
    "GE07mbh_01_u:111.014c": "putraiḥ śrāddhaiḥ pitṝṃś cāpi ānṛśaṃsyena mānavān",
    "GE07mbh_01_u:111.015a": "ṛṣidevamanuṣyāṇāṃ parimukto 'smi dharmataḥ",
    "GE07mbh_01_u:111.015b-1178_01": "trayāṇām itareṣāṃ tu nāśa ātmani naśyati",
    "GE07mbh_01_u:111.015b-1179_01": "pitryād ṛṇād anirmukta idānīm asmi tāpasāḥ",
    "GE07mbh_01_u:111.015c": "pitryād ṛṇād anirmuktas tena tapye tapodhanāḥ",
    "GE07mbh_01_u:111.016a": "dehanāśe dhruvo nāśaḥ pitṝṇām eṣa niścayaḥ",
    "GE07mbh_01_u:111.016b-1180_01": "pitṝṇām ṛṇanāśād dhi na prajā nāśam ṛcchati",
    "GE07mbh_01_u:111.016c": "iha tasmāt prajāhetoḥ prajāyante narottamāḥ",
    "GE07mbh_01_u:111.017a": "yathaivāhaṃ pituḥ kṣetre sṛṣṭas tena mahātmanā",
    "GE07mbh_01_u:111.017c": "tathaivāsmin mama kṣetre kathaṃ vai saṃbhavet prajā",
    "GE07mbh_01_u:111.018": "tāpasā ūcuḥ",
    "GE07mbh_01_u:111.018a": "asti vai tava dharmātman vidma devopamaṃ śubham",
    "GE07mbh_01_u:111.018c": "apatyam anaghaṃ rājan vayaṃ divyena cakṣuṣā",
    "GE07mbh_01_u:111.019a": "daivadiṣṭaṃ naravyāghra karmaṇehopapādaya",
    "GE07mbh_01_u:111.019c": "akliṣṭaṃ phalam avyagro vindate buddhimān naraḥ",
    "GE07mbh_01_u:111.020a": "tasmin dṛṣṭe phale tāta prayatnaṃ kartum arhasi",
    "GE07mbh_01_u:111.020c": "apatyaṃ guṇasaṃpannaṃ labdhvā prītim avāpsyasi",
    "GE07mbh_01_u:111.021": "vaiśaṃpāyana uvāca",
    "GE07mbh_01_u:111.021a": "tac chrutvā tāpasavacaḥ pāṇḍuś cintāparo 'bhavat",
    "GE07mbh_01_u:111.021c": "ātmano mṛgaśāpena jānann upahatāṃ kriyām vaiśaṃpāyanaḥ",
    "GE07mbh_01_u:111.021d-1181_01": "sa samānīya kuntīṃ ca mādrīṃ ca bharatarṣabha",
    "GE07mbh_01_u:111.021d-1181_02": "ācaṣṭa putralābhasya vyuṣṭiṃ sarvakriyādhikām",
    "GE07mbh_01_u:111.021d-1181_03": "uttamād avarāḥ puṃsaḥ kāṅkṣante putram āpadi",
    "GE07mbh_01_u:111.021d-1181_04": "apatyaṃ dharmaphaladaṃ śreṣṭhād icchanti sādhavaḥ",
    "GE07mbh_01_u:111.021d-1181_05": "anunīya tu te samyaṅ mahābrāhmaṇasaṃsadi",
    "GE07mbh_01_u:111.021d-1181_06": "brāhmaṇaṃ guṇavantaṃ vai cintayām āsa dharmavit",
    "GE07mbh_01_u:111.022a": "so 'bravīd vijane kuntīṃ dharmapatnīṃ yaśasvinīm",
    "GE07mbh_01_u:111.022c": "apatyotpādane yogam āpadi prasamarthayan",
    "GE07mbh_01_u:111.023a": "apatyaṃ nāma lokeṣu pratiṣṭhā dharmasaṃhitā",
    "GE07mbh_01_u:111.023c": "iti kunti vidur dhīrāḥ śāśvataṃ dharmam āditaḥ",
    "GE07mbh_01_u:111.024a": "iṣṭaṃ dattaṃ tapas taptaṃ niyamaś ca svanuṣṭhitaḥ",
    "GE07mbh_01_u:111.024c": "sarvam evānapatyasya na pāvanam ihocyate",
    "GE07mbh_01_u:111.025a": "so 'ham evaṃ viditvaitat prapaśyāmi śucismite",
    "GE07mbh_01_u:111.025c": "anapatyaḥ śubhāṃl lokān nāvāpsyāmīti cintayan",
    "GE07mbh_01_u:111.026a": "mṛgābhiśāpān naṣṭaṃ me prajanaṃ hy akṛtātmanaḥ",
    "GE07mbh_01_u:111.026c": "nṛśaṃsakāriṇo bhīru yathaivopahataṃ tathā",
    "GE07mbh_01_u:111.027a": "ime vai bandhudāyādāḥ ṣaṭ putrā dharmadarśane",
    "GE07mbh_01_u:111.027c": "ṣaḍ evābandhudāyādāḥ putrās tāñ śṛṇu me pṛthe",
    "GE07mbh_01_u:111.028a": "svayaṃjātaḥ praṇītaś ca parikrītaś ca yaḥ sutaḥ",
    "GE07mbh_01_u:111.028a-1182_01": ". . . . . . . . tatsamaṃ putrikāsutaḥ",
    "GE07mbh_01_u:111.028a-1182_02": "svayaṃjātaḥ kṣatriyaś ca . . . . . . . .",
    "GE07mbh_01_u:111.028c": "paunarbhavaś ca kānīnaḥ svairiṇyāṃ yaś ca jāyate",
    "GE07mbh_01_u:111.029a": "dattaḥ krītaḥ kṛtrimaś ca upagacchet svayaṃ ca yaḥ",
    "GE07mbh_01_u:111.029c": "sahoḍho jātaretāś ca hīnayonidhṛtaś ca yaḥ",
    "GE07mbh_01_u:111.030a": "pūrvapūrvatamābhāve matvā lipseta vai sutam",
    "GE07mbh_01_u:111.030c": "uttamād avarāḥ puṃsaḥ kāṅkṣante putram āpadi",
    "GE07mbh_01_u:111.031a": "apatyaṃ dharmaphaladaṃ śreṣṭhaṃ vindanti sādhavaḥ",
    "GE07mbh_01_u:111.031c": "ātmaśukrād api pṛthe manuḥ svāyambhuvo 'bravīt",
    "GE07mbh_01_u:111.032a": "tasmāt praheṣyāmy adya tvāṃ hīnaḥ prajananāt svayam",
    "GE07mbh_01_u:111.032c": "sadṛśāc chreyaso vā tvaṃ viddhy apatyaṃ yaśasvini",
    "GE07mbh_01_u:111.032d-1183_01": "yā hi te bhaginī sādhvī śrutasenā yaśasvinī",
    "GE07mbh_01_u:111.032d-1183_02": "uvāha yāṃ tu kaikeyaḥ śāradaṇḍāyanir mahān",
    "GE07mbh_01_u:111.033a": "śṛṇu kunti kathāṃ cemāṃ śāradaṇḍāyanīṃ prati",
    "GE07mbh_01_u:111.033c": "yā vīrapatnī gurubhir niyuktāpatyajanmani",
    "GE07mbh_01_u:111.034a": "puṣpeṇa prayatā snātā niśi kunti catuṣpathe",
    "GE07mbh_01_u:111.034b-1184_01": "apatyārthe prajālābhe anvagacchac chubhavratā",
    "GE07mbh_01_u:111.034c": "varayitvā dvijaṃ siddhaṃ hutvā puṃsavane 'nalam",
    "GE07mbh_01_u:111.035a": "karmaṇy avasite tasmin sā tenaiva sahāvasat",
    "GE07mbh_01_u:111.035c": "tatra trīñ janayām āsa durjayādīn mahārathān",
    "GE07mbh_01_u:111.036a": "tathā tvam api kalyāṇi brāhmaṇāt tapasādhikāt",
    "GE07mbh_01_u:111.036c": "manniyogād yata kṣipram apatyotpādanaṃ prati",
    "GE07mbh_01_u:112.001": "vaiśaṃpāyana uvāca",
    "GE07mbh_01_u:112.001a": "evam uktā mahārāja kuntī pāṇḍum abhāṣata",
    "GE07mbh_01_u:112.001c": "kurūṇām ṛṣabhaṃ vīraṃ tadā bhūmipatiṃ patim",
    "GE07mbh_01_u:112.002a": "na mām arhasi dharmajña vaktum evaṃ kathaṃ cana",
    "GE07mbh_01_u:112.002c": "dharmapatnīm abhiratāṃ tvayi rājīvalocana",
    "GE07mbh_01_u:112.003a": "tvam eva tu mahābāho mayy apatyāni bhārata",
    "GE07mbh_01_u:112.003c": "vīra vīryopapannāni dharmato janayiṣyasi",
    "GE07mbh_01_u:112.004a": "svargaṃ manujaśārdūla gaccheyaṃ sahitā tvayā",
    "GE07mbh_01_u:112.004c": "apatyāya ca māṃ gaccha tvam eva kurunandana",
    "GE07mbh_01_u:112.005a": "na hy ahaṃ manasāpy anyaṃ gaccheyaṃ tvad ṛte naram",
    "GE07mbh_01_u:112.005c": "tvattaḥ prativiśiṣṭaś ca ko 'nyo 'sti bhuvi mānavaḥ",
    "GE07mbh_01_u:112.006a": "imāṃ ca tāvad dharmyāṃ tvaṃ paurāṇīṃ śṛṇu me kathām",
    "GE07mbh_01_u:112.006c": "pariśrutāṃ viśālākṣa kīrtayiṣyāmi yām aham",
    "GE07mbh_01_u:112.007a": "vyuṣitāśva iti khyāto babhūva kila pārthivaḥ",
    "GE07mbh_01_u:112.007c": "purā paramadharmiṣṭhaḥ pūror vaṃśavivardhanaḥ",
    "GE07mbh_01_u:112.008a": "tasmiṃś ca yajamāne vai dharmātmani mahātmani",
    "GE07mbh_01_u:112.008c": "upāgamaṃs tato devāḥ sendrāḥ saha maharṣibhiḥ",
    "GE07mbh_01_u:112.009a": "amādyad indraḥ somena dakṣiṇābhir dvijātayaḥ",
    "GE07mbh_01_u:112.009c": "vyuṣitāśvasya rājarṣes tato yajñe mahātmanaḥ",
    "GE07mbh_01_u:112.009d-1185_01": "devā brahmarṣayaś caiva cakruḥ karma svayaṃ tadā",
    "GE07mbh_01_u:112.010a": "vyuṣitāśvas tato rājann ati martyān vyarocata",
    "GE07mbh_01_u:112.010c": "sarvabhūtāny ati yathā tapanaḥ śiśirātyaye",
    "GE07mbh_01_u:112.011a": "sa vijitya gṛhītvā ca nṛpatīn rājasattamaḥ",
    "GE07mbh_01_u:112.011c": "prācyān udīcyān madhyāṃś ca dakṣiṇātyān akālayat",
    "GE07mbh_01_u:112.012a": "aśvamedhe mahāyajñe vyuṣitāśvaḥ pratāpavān",
    "GE07mbh_01_u:112.012c": "babhūva sa hi rājendro daśanāgabalānvitaḥ",
    "GE07mbh_01_u:112.013a": "apy atra gāthāṃ gāyanti ye purāṇavido janāḥ",
    "GE07mbh_01_u:112.013b-1186_01": "vyuṣitāśve yaśovṛddhe manuṣyendre kurūttama",
    "GE07mbh_01_u:112.013b-1187_01": "aprameyam aparyantaṃ vyuṣitāśvo dhanaṃ dadau",
    "GE07mbh_01_u:112.013c": "vyuṣitāśvaḥ samudrāntāṃ vijityemāṃ vasuṃdharām",
    "GE07mbh_01_u:112.013e": "apālayat sarvavarṇān pitā putrān ivaurasān",
    "GE07mbh_01_u:112.014a": "yajamāno mahāyajñair brāhmaṇebhyo dadau dhanam",
    "GE07mbh_01_u:112.014c": "anantaratnāny ādāya ājahāra mahākratūn",
    "GE07mbh_01_u:112.014e": "suṣāva ca bahūn somān somasaṃsthās tatāna ca",
    "GE07mbh_01_u:112.015a": "āsīt kākṣīvatī cāsya bhāryā paramasaṃmatā",
    "GE07mbh_01_u:112.015c": "bhadrā nāma manuṣyendra rūpeṇāsadṛśī bhuvi",
    "GE07mbh_01_u:112.016a": "kāmayām āsatus tau tu parasparam iti śrutiḥ",
    "GE07mbh_01_u:112.016c": "sa tasyāṃ kāmasaṃmatto yakṣmāṇaṃ samapadyata",
    "GE07mbh_01_u:112.017a": "tenācireṇa kālena jagāmāstam ivāṃśumān",
    "GE07mbh_01_u:112.017c": "tasmin prete manuṣyendre bhāryāsya bhṛśaduḥkhitā",
    "GE07mbh_01_u:112.018a": "aputrā puruṣavyāghra vilalāpeti naḥ śrutam",
    "GE07mbh_01_u:112.018c": "bhadrā paramaduḥkhārtā tan nibodha narādhipa",
    "GE07mbh_01_u:112.019a": "nārī paramadharmajña sarvā putravinākṛtā",
    "GE07mbh_01_u:112.019c": "patiṃ vinā jīvati yā na sā jīvati duḥkhitā",
    "GE07mbh_01_u:112.020a": "patiṃ vinā mṛtaṃ śreyo nāryāḥ kṣatriyapuṃgava",
    "GE07mbh_01_u:112.020c": "tvadgatiṃ gantum icchāmi prasīdasva nayasva mām",
    "GE07mbh_01_u:112.021a": "tvayā hīnā kṣaṇam api nāhaṃ jīvitum utsahe",
    "GE07mbh_01_u:112.021c": "prasādaṃ kuru me rājann itas tūrṇaṃ nayasva mām",
    "GE07mbh_01_u:112.022a": "pṛṣṭhato 'nugamiṣyāmi sameṣu viṣameṣu ca",
    "GE07mbh_01_u:112.022c": "tvām ahaṃ naraśārdūla gacchantam anivartinam",
    "GE07mbh_01_u:112.023a": "chāyevānapagā rājan satataṃ vaśavartinī",
    "GE07mbh_01_u:112.023c": "bhaviṣyāmi naravyāghra nityaṃ priyahite ratā",
    "GE07mbh_01_u:112.024a": "adya prabhṛti māṃ rājan kaṣṭā hṛdayaśoṣaṇāḥ",
    "GE07mbh_01_u:112.024c": "ādhayo 'bhibhaviṣyanti tvad ṛte puṣkarekṣaṇa",
    "GE07mbh_01_u:112.025a": "abhāgyayā mayā nūnaṃ viyuktāḥ sahacāriṇaḥ",
    "GE07mbh_01_u:112.025c": "saṃyogā viprayuktā vā pūrvadeheṣu pārthiva",
    "GE07mbh_01_u:112.025d-1188_01": "tena me viprayogo 'yam upapannas tvayā saha",
    "GE07mbh_01_u:112.025d-1188_02": "viprayuktā tu yā patyā muhūrtam api jīvati",
    "GE07mbh_01_u:112.025d-1188_03": "duḥkhaṃ jīvati sā pāpā narakastheva pārthiva",
    "GE07mbh_01_u:112.026a": "tad idaṃ karmabhiḥ pāpaiḥ pūrvadeheṣu saṃcitam",
    "GE07mbh_01_u:112.026c": "duḥkhaṃ mām anusaṃprāptaṃ rājaṃs tvadviprayogajam",
    "GE07mbh_01_u:112.027a": "adya prabhṛty ahaṃ rājan kuśaprastaraśāyinī",
    "GE07mbh_01_u:112.027c": "bhaviṣyāmy asukhāviṣṭā tvaddarśanaparāyaṇā",
    "GE07mbh_01_u:112.028a": "darśayasva naravyāghra sādhu mām asukhānvitām",
    "GE07mbh_01_u:112.028c": "dīnām anāthāṃ kṛpaṇāṃ vilapantīṃ nareśvara",
    "GE07mbh_01_u:112.029a": "evaṃ bahuvidhaṃ tasyāṃ vilapantyāṃ punaḥ punaḥ",
    "GE07mbh_01_u:112.029c": "taṃ śavaṃ saṃpariṣvajya vāk kilāntarhitābravīt",
    "GE07mbh_01_u:112.030a": "uttiṣṭha bhadre gaccha tvaṃ dadānīha varaṃ tava",
    "GE07mbh_01_u:112.030c": "janayiṣyāmy apatyāni tvayy ahaṃ cāruhāsini",
    "GE07mbh_01_u:112.031a": "ātmīye ca varārohe śayanīye caturdaśīm",
    "GE07mbh_01_u:112.031c": "aṣṭamīṃ vā ṛtusnātā saṃviśethā mayā saha",
    "GE07mbh_01_u:112.032a": "evam uktā tu sā devī tathā cakre pativratā",
    "GE07mbh_01_u:112.032c": "yathoktam eva tad vākyaṃ bhadrā putrārthinī tadā",
    "GE07mbh_01_u:112.033a": "sā tena suṣuve devī śavena manujādhipa",
    "GE07mbh_01_u:112.033c": "trīñ śālvāṃś caturo madrān sutān bharatasattama",
    "GE07mbh_01_u:112.034a": "tathā tvam api mayy eva manasā bharatarṣabha",
    "GE07mbh_01_u:112.034c": "śakto janayituṃ putrāṃs tapoyogabalānvayāt",
    "GE07mbh_01_u:113.001": "vaiśaṃpāyana uvāca",
    "GE07mbh_01_u:113.001a": "evam uktas tayā rājā tāṃ devīṃ punar abravīt",
    "GE07mbh_01_u:113.001c": "dharmavid dharmasaṃyuktam idaṃ vacanam uttamam",
    "GE07mbh_01_u:113.002a": "evam etat purā kunti vyuṣitāśvaś cakāra ha",
    "GE07mbh_01_u:113.002c": "yathā tvayoktaṃ kalyāṇi sa hy āsīd amaropamaḥ",
    "GE07mbh_01_u:113.003a": "atha tv imaṃ pravakṣyāmi dharmaṃ tv etaṃ nibodha me",
    "GE07mbh_01_u:113.003c": "purāṇam ṛṣibhir dṛṣṭaṃ dharmavidbhir mahātmabhiḥ",
    "GE07mbh_01_u:113.004a": "anāvṛtāḥ kila purā striya āsan varānane",
    "GE07mbh_01_u:113.004c": "kāmacāravihāriṇyaḥ svatantrāś cārulocane",
    "GE07mbh_01_u:113.005a": "tāsāṃ vyuccaramāṇānāṃ kaumārāt subhage patīn",
    "GE07mbh_01_u:113.005c": "nādharmo 'bhūd varārohe sa hi dharmaḥ purābhavat",
    "GE07mbh_01_u:113.006a": "taṃ caiva dharmaṃ paurāṇaṃ tiryagyonigatāḥ prajāḥ",
    "GE07mbh_01_u:113.006c": "adyāpy anuvidhīyante kāmadveṣavivarjitāḥ",
    "GE07mbh_01_u:113.006e": "purāṇadṛṣṭo dharmo 'yaṃ pūjyate ca maharṣibhiḥ",
    "GE07mbh_01_u:113.007a": "uttareṣu ca rambhoru kuruṣv adyāpi vartate",
    "GE07mbh_01_u:113.007c": "strīṇām anugrahakaraḥ sa hi dharmaḥ sanātanaḥ",
    "GE07mbh_01_u:113.007d-1189_01": "nāgnis tṛpyati kāṣṭhānāṃ nāpagānāṃ mahodadhiḥ",
    "GE07mbh_01_u:113.007d-1189_02": "nāntakaḥ sarvabhūtānāṃ na puṃsāṃ vāmalocanāḥ",
    "GE07mbh_01_u:113.007d-1189_03": "evaṃ tṛṣṇā tu nārīṇāṃ puruṣaṃ puruṣaṃ prati",
    "GE07mbh_01_u:113.007d-1189_04": "agamyāgamanaṃ strīṇāṃ nāsti nityaṃ śucismite",
    "GE07mbh_01_u:113.007d-1189_05": "putraṃ vā kila pautraṃ vā kāsāṃ cid bhrātaraṃ tathā",
    "GE07mbh_01_u:113.007d-1189_06": "rahasīha naraṃ dṛṣṭvā yonir utklidyate tataḥ",
    "GE07mbh_01_u:113.007d-1189_07": "etat svābhāvikaṃ strīṇāṃ na nimittakṛtaṃ śubhe",
    "GE07mbh_01_u:113.008a": "asmiṃs tu loke nacirān maryādeyaṃ śucismite",
    "GE07mbh_01_u:113.008c": "sthāpitā yena yasmāc ca tan me vistarataḥ śṛṇu",
    "GE07mbh_01_u:113.009a": "babhūvoddālako nāma maharṣir iti naḥ śrutam",
    "GE07mbh_01_u:113.009c": "śvetaketur iti khyātaḥ putras tasyābhavan muniḥ",
    "GE07mbh_01_u:113.010a": "maryādeyaṃ kṛtā tena mānuṣeṣv iti naḥ śrutam",
    "GE07mbh_01_u:113.010c": "kopāt kamalapatrākṣi yadarthaṃ tan nibodha me uddālakaḥ",
    "GE07mbh_01_u:113.010d-064x0021": "brāhmaṇaḥ pāṇḍuḥ",
    "GE07mbh_01_u:113.010d-064_0001": "śvetaketoḥ pitā devi tapa ugraṃ samāsthitaḥ",
    "GE07mbh_01_u:113.010d-064_0002": "grīṣme pañcatapā bhūtvā varṣāsv ākāśago 'bhavat",
    "GE07mbh_01_u:113.010d-064_0003": "śiśire salilasthāyī saha patnyā mahātapāḥ uddālakaṃ tapasyantaṃ niyamena samāhitam",
    "GE07mbh_01_u:113.010d-064_0005": "tasya putraḥ śvetaketuḥ paricaryāṃ cakāra ha",
    "GE07mbh_01_u:113.010d-064_0006": "abhyāgacchad dvijaḥ kaś cid valīpalitasaṃtataḥ taṃ dṛṣṭvaiva muniḥ prītaḥ pūjayām āsa śāstrataḥ",
    "GE07mbh_01_u:113.010d-064_0008": "svāgatena ca pādyena mṛduvākyaiś ca bhārata",
    "GE07mbh_01_u:113.010d-064_0009": "śākamūlaphalādyaiś ca vanyair anyair apūjayat kṣutpipāsāśramair ārtaḥ pūjitas tu maharṣiṇā",
    "GE07mbh_01_u:113.010d-064_0011": "viśrānto munim āsādya paryapṛcchad dvijas tadā",
    "GE07mbh_01_u:113.010d-064_0012": "uddālaka maharṣe tvaṃ satyaṃ me brūhi mānṛtam",
    "GE07mbh_01_u:113.010d-064_0013": "ṛṣiputraḥ kumāro 'yaṃ darśanīyo viśeṣataḥ tava putram imaṃ manye kṛtakṛtyo 'si tad vada",
    "GE07mbh_01_u:113.010d-064_0015": "mama patnī mahāprājña kuśikasya sutā matā",
    "GE07mbh_01_u:113.010d-064_0016": "mām evānugatā patnī mama nityam anuvratā",
    "GE07mbh_01_u:113.010d-064_0017": "arundhatīva patnīnāṃ tapasā karśitastanī",
    "GE07mbh_01_u:113.010d-064_0018": "tasyāṃ jātaḥ śvetaketur mama putro mahātapāḥ",
    "GE07mbh_01_u:113.010d-064_0019": "vedavedāṅgavid vipra macchāsanaparāyaṇaḥ",
    "GE07mbh_01_u:113.010d-064_0020": "lokajñaḥ sarvalokeṣu viśrutaḥ satyavāg ghṛṇī apūrvī bhāryayā cārthī vṛddho 'haṃ mandacākṣuṣaḥ",
    "GE07mbh_01_u:113.010d-064_0022": "pitryād ṛṇād anirmuktaḥ pūrvam evākṛtastriyaḥ prajāraṇī tu patnī te kulaśīlasamādhinī",
    "GE07mbh_01_u:113.010d-064_0024": "sadṛśī mama gotreṇa vahāmy enāṃ kṣamasva vai",
    "GE07mbh_01_u:113.010d-064_0025": "ity uktvā mṛgaśāvākṣīṃ cīrakṛṣṇājināmbarām",
    "GE07mbh_01_u:113.010d-064_0026": "yaṣṭyādhāraḥ srastagātro mandacakṣur abuddhimān",
    "GE07mbh_01_u:113.010d-064_0027": "svavyāpārām akṣamāṃ tām acittām ātmani dvijaḥ",
    "GE07mbh_01_u:113.011a": "śvetaketoḥ kila purā samakṣaṃ mātaraṃ pituḥ",
    "GE07mbh_01_u:113.011c": "jagrāha brāhmaṇaḥ pāṇau gacchāva iti cābravīt",
    "GE07mbh_01_u:113.012a": "ṛṣiputras tataḥ kopaṃ cakārāmarṣitas tadā",
    "GE07mbh_01_u:113.012c": "mātaraṃ tāṃ tathā dṛṣṭvā nīyamānāṃ balād iva",
    "GE07mbh_01_u:113.012d-065_0001": "tapasā dīptavīryo hi śvetaketur na cakṣame",
    "GE07mbh_01_u:113.012d-065_0002": "saṃgṛhya mātaraṃ haste śvetaketur abhāṣata durbrāhmaṇa vimuñca tvaṃ mātaraṃ me pativratām",
    "GE07mbh_01_u:113.012d-065_0004": "ayaṃ pitā me brahmarṣiḥ kṣamāvān brahmavittamaḥ",
    "GE07mbh_01_u:113.012d-065_0005": "śāpānugrahayoḥ śaktas tūṣṇīṃbhūto mahāvrataḥ",
    "GE07mbh_01_u:113.012d-065_0006": "tasya patnī damopetā mama mātā viśeṣataḥ",
    "GE07mbh_01_u:113.012d-065_0007": "pativratāṃ tapovṛddhāṃ sādhvācārair alaṃkṛtām",
    "GE07mbh_01_u:113.012d-065_0008": "apradānena te brahman mātṛbhūtāṃ vimuñca me",
    "GE07mbh_01_u:113.012d-065_0009": "evam uktvā tu yācantaṃ vimuñceti muhur muhuḥ",
    "GE07mbh_01_u:113.012d-065_0010": "pratyavocad dvijo rājann apragalbham idaṃ vacaḥ",
    "GE07mbh_01_u:113.012d-065_0011": "apatyārthī śvetaketo vṛddho 'haṃ mandacākṣuṣaḥ",
    "GE07mbh_01_u:113.012d-065_0012": "pitā te ṛṇanirmuktas tvayā putreṇa kāśyapa",
    "GE07mbh_01_u:113.012d-065_0013": "ṛṇād aham anirmukto vṛddho 'haṃ vigataspṛhaḥ",
    "GE07mbh_01_u:113.012d-065_0014": "mama ko dāsyati sutāṃ kanyāṃ saṃprāptayauvanām",
    "GE07mbh_01_u:113.012d-065_0015": "prajāraṇīm imāṃ patnīṃ vimuñca tvaṃ mahātapaḥ",
    "GE07mbh_01_u:113.012d-065_0016": "ekayā prajayā pitror mātaraṃ te dadāmy aham",
    "GE07mbh_01_u:113.012d-065_0017": "evam uktaḥ śvetaketur lajjayā krodham eyivān",
    "GE07mbh_01_u:113.013a": "kruddhaṃ taṃ tu pitā dṛṣṭvā śvetaketum uvāca ha",
    "GE07mbh_01_u:113.013b-1190_01": "saṃgṛhya mātaraṃ haste",
    "GE07mbh_01_u:113.013c": "mā tāta kopaṃ kārṣīs tvam eṣa dharmaḥ sanātanaḥ",
    "GE07mbh_01_u:113.014a": "anāvṛtā hi sarveṣāṃ varṇānām aṅganā bhuvi",
    "GE07mbh_01_u:113.014c": "yathā gāvaḥ sthitās tāta sve sve varṇe tathā prajāḥ",
    "GE07mbh_01_u:113.014d-1191_01": "tathaiva ca kuṭumbeṣu na pramādyanti karhi cit",
    "GE07mbh_01_u:113.014d-1191_02": "ṛtukāle tu saṃprāpte bhartāraṃ na jahus tadā",
    "GE07mbh_01_u:113.015a": "ṛṣiputro 'tha taṃ dharmaṃ śvetaketur na cakṣame",
    "GE07mbh_01_u:113.015c": "cakāra caiva maryādām imāṃ strīpuṃsayor bhuvi",
    "GE07mbh_01_u:113.016a": "mānuṣeṣu mahābhāge na tv evānyeṣu jantuṣu",
    "GE07mbh_01_u:113.016c": "tadā prabhṛti maryādā sthiteyam iti naḥ śrutam",
    "GE07mbh_01_u:113.017a": "vyuccarantyāḥ patiṃ nāryā adya prabhṛti pātakam",
    "GE07mbh_01_u:113.017c": "bhrūṇahatyākṛtaṃ pāpaṃ bhaviṣyaty asukhāvaham",
    "GE07mbh_01_u:113.017d-1192_01": "adyāpy anuvidhīyante kāmadveṣavivarjitāḥ",
    "GE07mbh_01_u:113.017d-1192_02": "uttareṣu mahābhāge kuruṣv evaṃ yaśasvinī",
    "GE07mbh_01_u:113.018a": "bhāryāṃ tathā vyuccarataḥ kaumārīṃ brahmacāriṇīm",
    "GE07mbh_01_u:113.018c": "pativratām etad eva bhavitā pātakaṃ bhuvi",
    "GE07mbh_01_u:113.019a": "patyā niyuktā yā caiva patny apatyārtham eva ca",
    "GE07mbh_01_u:113.019c": "na kariṣyati tasyāś ca bhaviṣyaty etad eva hi",
    "GE07mbh_01_u:113.020a": "iti tena purā bhīru maryādā sthāpitā balāt",
    "GE07mbh_01_u:113.020c": "uddālakasya putreṇa dharmyā vai śvetaketunā",
    "GE07mbh_01_u:113.020d-1193_01": "tena bhūyas tato dṛṣṭaṃ yasminn arthe nibodha tat",
    "GE07mbh_01_u:113.020d-1193_02": "niyuktā patinā bhāryā yady apatyasya kāraṇāt",
    "GE07mbh_01_u:113.020d-1193_03": "na kuryāt tat tadā bhīru sainaḥ sumahad āpnuyāt",
    "GE07mbh_01_u:113.021a": "saudāsena ca rambhoru niyuktāpatyajanmani",
    "GE07mbh_01_u:113.021c": "madayantī jagāmarṣiṃ vasiṣṭham iti naḥ śrutam",
    "GE07mbh_01_u:113.022a": "tasmāl lebhe ca sā putram aśmakaṃ nāma bhāminī",
    "GE07mbh_01_u:113.022c": "bhāryā kalmāṣapādasya bhartuḥ priyacikīrṣayā",
    "GE07mbh_01_u:113.023a": "asmākam api te janma viditaṃ kamalekṣaṇe",
    "GE07mbh_01_u:113.023c": "kṛṣṇadvaipāyanād bhīru kurūṇāṃ vaṃśavṛddhaye",
    "GE07mbh_01_u:113.024a": "ata etāni sarvāṇi kāraṇāni samīkṣya vai",
    "GE07mbh_01_u:113.024c": "mamaitad vacanaṃ dharmyaṃ kartum arhasy anindite",
    "GE07mbh_01_u:113.025a": "ṛtāv ṛtau rājaputri striyā bhartā yatavrate",
    "GE07mbh_01_u:113.025c": "nātivartavya ity evaṃ dharmaṃ dharmavido viduḥ",
    "GE07mbh_01_u:113.026a": "śeṣeṣv anyeṣu kāleṣu svātantryaṃ strī kilārhati",
    "GE07mbh_01_u:113.026c": "dharmam etaṃ janāḥ santaḥ purāṇaṃ paricakṣate",
    "GE07mbh_01_u:113.027a": "bhartā bhāryāṃ rājaputri dharmyaṃ vādharmyam eva vā",
    "GE07mbh_01_u:113.027c": "yad brūyāt tat tathā kāryam iti dharmavido viduḥ",
    "GE07mbh_01_u:113.028a": "viśeṣataḥ putragṛddhī hīnaḥ prajananāt svayam",
    "GE07mbh_01_u:113.028c": "yathāham anavadyāṅgi putradarśanalālasaḥ",
    "GE07mbh_01_u:113.029a": "tathā raktāṅgulitalaḥ padmapatranibhaḥ śubhe",
    "GE07mbh_01_u:113.029c": "prasādārthaṃ mayā te 'yaṃ śirasy abhyudyato 'ñjaliḥ",
    "GE07mbh_01_u:113.030a": "manniyogāt sukeśānte dvijātes tapasādhikāt",
    "GE07mbh_01_u:113.030c": "putrān guṇasamāyuktān utpādayitum arhasi",
    "GE07mbh_01_u:113.030e": "tvatkṛte 'haṃ pṛthuśroṇi gaccheyaṃ putriṇāṃ gatim",
    "GE07mbh_01_u:113.030f-1194_01": "tat kuruṣva mahābhāge vacanaṃ dharmasaṃmatam",
    "GE07mbh_01_u:113.031a": "evam uktā tataḥ kuntī pāṇḍuṃ parapuraṃjayam",
    "GE07mbh_01_u:113.031c": "pratyuvāca varārohā bhartuḥ priyahite ratā",
    "GE07mbh_01_u:113.031d-1195_01": "adharmaḥ sumahān eṣa strīṇāṃ bharatasattama",
    "GE07mbh_01_u:113.031d-1195_02": "yat prasādayate bhartā prasādyaḥ kṣatriyarṣabha",
    "GE07mbh_01_u:113.031d-1195_03": "śṛṇu cedaṃ mahābāho mama prītikaraṃ vacaḥ",
    "GE07mbh_01_u:113.032a": "pitṛveśmany ahaṃ bālā niyuktātithipūjane",
    "GE07mbh_01_u:113.032c": "ugraṃ paryacaraṃ tatra brāhmaṇaṃ saṃśitavratam",
    "GE07mbh_01_u:113.033a": "nigūḍhaniścayaṃ dharme yaṃ taṃ durvāsasaṃ viduḥ",
    "GE07mbh_01_u:113.033c": "tam ahaṃ saṃśitātmānaṃ sarvayatnair atoṣayam",
    "GE07mbh_01_u:113.034a": "sa me 'bhicārasaṃyuktam ācaṣṭa bhagavān varam",
    "GE07mbh_01_u:113.034c": "mantragrāmaṃ ca me prādād abravīc caiva mām idam",
    "GE07mbh_01_u:113.035a": "yaṃ yaṃ devaṃ tvam etena mantreṇāvāhayiṣyasi",
    "GE07mbh_01_u:113.035c": "akāmo vā sakāmo vā sa te vaśam upaiṣyati",
    "GE07mbh_01_u:113.035d-1196_01": "tasya tasya prasādāt te rājñi putro bhaviṣyati",
    "GE07mbh_01_u:113.036a": "ity uktāhaṃ tadā tena pitṛveśmani bhārata",
    "GE07mbh_01_u:113.036c": "brāhmaṇena vacas tathyaṃ tasya kālo 'yam āgataḥ",
    "GE07mbh_01_u:113.037a": "anujñātā tvayā devam āhvayeyam ahaṃ nṛpa",
    "GE07mbh_01_u:113.037c": "tena mantreṇa rājarṣe yathā syān nau prajā vibho kuntī",
    "GE07mbh_01_u:113.037d-1197_01": "yāṃ me vidyāṃ mahārāja adadāt sa mahāyaśāḥ",
    "GE07mbh_01_u:113.037d-1197_02": "tayāhūtaḥ suraḥ putraṃ pradāsyati suropamam",
    "GE07mbh_01_u:113.037d-1197_03": "anapatyakṛtaṃ yas te śokaṃ vīra vineṣyati",
    "GE07mbh_01_u:113.037d-1197_04": "apatyakāma evaṃ syān mamāpatyaṃ bhaved iti",
    "GE07mbh_01_u:113.037d-1197_05": "vipraṃ vā guṇasaṃpannaṃ sarvabhūtahite ratam",
    "GE07mbh_01_u:113.037d-1197_06": "anujānīhi bhadraṃ te daivataṃ hi patiḥ striyaḥ",
    "GE07mbh_01_u:113.037d-1197_07": "yaṃ tvaṃ vakṣyasi dharmajña devaṃ brāhmaṇam eva ca",
    "GE07mbh_01_u:113.037d-1197_08": "yathoddiṣṭaṃ tvayā vīra tat kartāsmi mahābhuja",
    "GE07mbh_01_u:113.037d-1197_09": "devāt putraphalaṃ sadyo viprāt kālāntare bhavet",
    "GE07mbh_01_u:113.038a": "āvāhayāmi kaṃ devaṃ brūhi tattvavidāṃ vara",
    "GE07mbh_01_u:113.038c": "tvatto 'nujñāpratīkṣāṃ māṃ viddhy asmin karmaṇi sthitām",
    "GE07mbh_01_u:113.038d-1198_00": "01,113.038d*1198=06 vaiśaṃpāyanaḥ",
    "GE07mbh_01_u:113.038d-1198_01": "dhanyo 'smy anugṛhīto 'smi tvaṃ no dhātrī kulasya hi",
    "GE07mbh_01_u:113.038d-1198_02": "namo maharṣaye tasmai yena datto varas tava",
    "GE07mbh_01_u:113.038d-1198_03": "na cādharmeṇa dharmajñe śakyāḥ pālayituṃ prajāḥ",
    "GE07mbh_01_u:113.038d-1198_04": "tasmāt tvaṃ putralābhāya saṃtānāya mamaiva ca",
    "GE07mbh_01_u:113.038d-1198_05": "pravaraṃ sarvadevānāṃ dharmam āvāhayābale",
    "GE07mbh_01_u:113.038d-1198_06": "pāṇḍunā samanujñātā bhāratena yaśasvinā",
    "GE07mbh_01_u:113.038d-1198_07": "matiṃ cakre mahārāja dharmasyāvāhane tadā",
    "GE07mbh_01_u:113.039": "pāṇḍur uvāca",
    "GE07mbh_01_u:113.039a": "adyaiva tvaṃ varārohe prayatasva yathāvidhi",
    "GE07mbh_01_u:113.039c": "dharmam āvāhaya śubhe sa hi deveṣu puṇyabhāk",
    "GE07mbh_01_u:113.040a": "adharmeṇa na no dharmaḥ saṃyujyeta kathaṃ cana",
    "GE07mbh_01_u:113.040b-066_0039": "bhīṣma uvāca yathāsau nīyate daṇḍaḥ satataṃ pāpakāriṣu",
    "GE07mbh_01_u:113.040b-066_0002": "daṇḍasya nayanāt sā hi daṇḍanītir ihocyate",
    "GE07mbh_01_u:113.040b-066_0003": "bhūyaṃ sa bhagavān dhyātvā ciraṃ śūladharaḥ prabhuḥ",
    "GE07mbh_01_u:113.040b-066_0004": "asṛjat sarvaśāstrāṇi mahādevo maheśvaraḥ",
    "GE07mbh_01_u:113.040b-066_0005": "daṇḍanīteḥ prayogārthaṃ pramāṇāni ca sarvaśaḥ vidyāś catasraḥ kūṭasthās tāsāṃ bhedavikalpanā",
    "GE07mbh_01_u:113.040b-066_0007": "aṅgāni vedāś catvāro mīmāṃsā nyāyavistaraḥ",
    "GE07mbh_01_u:113.040b-066_0008": "purāṇaṃ dharmaśāstraṃ ca vidyā hy etāś caturdaśa",
    "GE07mbh_01_u:113.040b-066_0009": "āyurvedo dhanurvedo gāndharvaś ceti niścayaḥ arthaśāstraṃ caturthaṃ tu vidyā hy aṣṭādaśaiva tu",
    "GE07mbh_01_u:113.040b-066_0011": "daśa cāṣṭau ca vikhyātā etā dharmasya saṃhitāḥ",
    "GE07mbh_01_u:113.040b-066_0012": "etāsām eva vidyānāṃ vyāsam āha maheśvaraḥ",
    "GE07mbh_01_u:113.040b-066_0013": "śatāni trīṇi śāstrāṇām āha tantrāṇi saptatiḥ",
    "GE07mbh_01_u:113.040b-066_0014": "vyāsa eva tu vidyānāṃ mahādevena kīrtitaḥ",
    "GE07mbh_01_u:113.040b-066_0015": "tantraṃ pāśupataṃ nāma pāñcarātraṃ ca viśrutam",
    "GE07mbh_01_u:113.040b-066_0016": "yogaśāstraṃ ca sāṃkhyaṃ ca tantraṃ lokāyataṃ tathā",
    "GE07mbh_01_u:113.040b-066_0017": "tantraṃ brahmalulā nāma tarkavidyā divaukasām sukhaduḥkhārthajijñāsākārakaś ceti viśrutam",
    "GE07mbh_01_u:113.040b-066_0019": "tarkavidyās tathā cāṣṭau saśloko nava vistaraḥ",
    "GE07mbh_01_u:113.040b-066_0020": "daśa cāṣṭau ca vijñeyāḥ paurāṇāṃ yajñasaṃhitāḥ",
    "GE07mbh_01_u:113.040b-066_0021": "purāṇasya praṇītāś ca tāvad eveha saṃhitā",
    "GE07mbh_01_u:113.040b-066_0022": "dharmaśāstrāṇi tadvācaḥ ekārthā nīti nānyathā ekārthāni purāṇāni vedāś caikārthasaṃhitāḥ",
    "GE07mbh_01_u:113.040b-066_0024": "nānārthāni ca sarvāṇi tataḥ śāstrāṇi śaṃkaraḥ",
    "GE07mbh_01_u:113.040b-066_0025": "provāca bhagavān devaḥ kālajñānāni yāni ca",
    "GE07mbh_01_u:113.040b-066_0026": "catuḥṣaṣṭipramāṇānām āyurvedaṃ ca sottaram",
    "GE07mbh_01_u:113.040b-066_0027": "aṣṭādaśavikalpāntāṃ daṇḍanītiṃ ca śāśvatīm",
    "GE07mbh_01_u:113.040b-066_0028": "gāndharvam itihāsaṃ ca nānāvistaram uktavān ity etāḥ śāṃkaraproktā vidyāḥ śabdārthasaṃhitāḥ",
    "GE07mbh_01_u:113.040b-066_0030": "punar bhedasahasraṃ ca tāsām eva tu vistaraḥ",
    "GE07mbh_01_u:113.040b-066_0031": "ṛṣibhir devagandharvaiḥ savikalpaḥ savistaraḥ",
    "GE07mbh_01_u:113.040b-066_0032": "śaśvad abhyasyate loke veda eva ca sarvaśaḥ",
    "GE07mbh_01_u:113.040b-066_0033": "vidyāś catasraḥ saṃkṣiptāḥ vedavādāś ca te smṛtāḥ",
    "GE07mbh_01_u:113.040b-066_0034": "etāsāṃ pārago yaś ca sa cokto vedapāragaḥ",
    "GE07mbh_01_u:113.040b-066_0035": "vidānāṃ pārago rudro viṣṇur indro bṛhaspatiḥ",
    "GE07mbh_01_u:113.040b-066_0036": "śakraḥ svāyaṃbhuvaś caiva manuḥ paramadharmavit brahmā ca paramo devaḥ sadā sarvaiḥ surāsuraiḥ",
    "GE07mbh_01_u:113.040b-066_0038": "sarvasyānugrahaś caiva vyāso vai vedapāragaḥ ahaṃ śāṃtanavo bhīṣmaḥ prasādān mādhavasya ca",
    "GE07mbh_01_u:113.040b-066_0040": "śaṃkarasya prasādāc ca brahmaṇaś ca kurūdvaha",
    "GE07mbh_01_u:113.040b-066_0041": "vedapāraga ity ukto yājñavalkyaś ca sarvaśaḥ",
    "GE07mbh_01_u:113.040b-066_0042": "kalpe kalpe mahābhāgair ṛṣibhis tattvadarśibhiḥ ṛṣiputrair ṛṣigaṇair bhidyate ''śramikair api",
    "GE07mbh_01_u:113.040b-066_0044": "śivena brahmaṇā caiva viṣṇunā ca vikalpitāḥ",
    "GE07mbh_01_u:113.040b-066_0045": "ādikalpe punaś caiva bhidyante sādhubhiḥ punaḥ",
    "GE07mbh_01_u:113.040b-066_0046": "idānīm api vidvadbhiḥ bhidyante ca vikalpakaiḥ",
    "GE07mbh_01_u:113.040b-066_0047": "pūrvajanmānusāreṇa bahudheyaṃ sarasvatī",
    "GE07mbh_01_u:113.040c": "lokaś cāyaṃ varārohe dharmo 'yam iti maṃsyate",
    "GE07mbh_01_u:113.041a": "dhārmikaś ca kurūṇāṃ sa bhaviṣyati na saṃśayaḥ",
    "GE07mbh_01_u:113.041c": "dattasyāpi ca dharmeṇa nādharme raṃsyate manaḥ",
    "GE07mbh_01_u:113.041d-1199_01": "dharmādikaṃ hi dharmajñe dharmāntaṃ dharmamadhyamam",
    "GE07mbh_01_u:113.041d-1199_02": "apatyam iṣṭaṃ lokeṣu yaśaḥkīrtivivardhanam",
    "GE07mbh_01_u:113.042a": "tasmād dharmaṃ puraskṛtya niyatā tvaṃ śucismite",
    "GE07mbh_01_u:113.042c": "upacārābhicārābhyāṃ dharmam ārādhayasva vai",
    "GE07mbh_01_u:113.043": "vaiśaṃpāyana uvāca",
    "GE07mbh_01_u:113.043a": "sā tathoktā tathety uktvā tena bhartrā varāṅganā",
    "GE07mbh_01_u:113.043c": "abhivādyābhyanujñātā pradakṣiṇam avartata",
    "GE07mbh_01_u:114.001": "vaiśaṃpāyana uvāca",
    "GE07mbh_01_u:114.001a": "saṃvatsarāhite garbhe gāndhāryā janamejaya",
    "GE07mbh_01_u:114.001c": "āhvayām āsa vai kuntī garbhārthaṃ dharmam acyutam",
    "GE07mbh_01_u:114.002a": "sā baliṃ tvaritā devī dharmāyopajahāra ha",
    "GE07mbh_01_u:114.002b-1200_01": "jānatī dharmam agryaṃ vai mantrair vaśam upānayat",
    "GE07mbh_01_u:114.002b-1200_02": "āhūto niyamāt kuntyā sarvabhūtanamaskṛtaḥ",
    "GE07mbh_01_u:114.002b-1200_03": "dadṛśe bhagavān dharmaḥ saṃtānārthāya pāṇḍave",
    "GE07mbh_01_u:114.002b-1200_04": "tasmin bahumṛge 'raṇye śataśṛṅge nagottame",
    "GE07mbh_01_u:114.002b-1200_05": "pāṇḍor arthe mahābhāgā kuntī dharmam upāgamat",
    "GE07mbh_01_u:114.002b-1200_06": "ṛtukāle śucisnātā śuklavastrā yaśasvinī",
    "GE07mbh_01_u:114.002b-1200_07": "śayyāṃ jagrāha suśroṇī saha dharmeṇa suvratā",
    "GE07mbh_01_u:114.002c": "jajāpa japyaṃ vidhivad dattaṃ durvāsasā purā",
    "GE07mbh_01_u:114.002d-1201_01": "ājagāma tato devo dharmo mantrabalāt tataḥ",
    "GE07mbh_01_u:114.002d-1201_02": "vimāne sūryasaṃkāśe kuntī yatra japasthitā",
    "GE07mbh_01_u:114.002d-1201_03": "vihasya tāṃ tato brūyāḥ kunti kiṃ te dadāmy aham",
    "GE07mbh_01_u:114.002d-1201_04": "sā taṃ vihasyamānāpi putraṃ dehy abravīd idam",
    "GE07mbh_01_u:114.003a": "saṃgamya sā tu dharmeṇa yogamūrtidhareṇa vai",
    "GE07mbh_01_u:114.003c": "lebhe putraṃ varārohā sarvaprāṇabhṛtāṃ varam",
    "GE07mbh_01_u:114.004a": "aindre candrasamāyukte muhūrte 'bhijite 'ṣṭame",
    "GE07mbh_01_u:114.004c": "divā madhyagate sūrye tithau puṇye 'bhipūjite",
    "GE07mbh_01_u:114.005a": "samṛddhayaśasaṃ kuntī suṣāva samaye sutam",
    "GE07mbh_01_u:114.005c": "jātamātre sute tasmin vāg uvācāśarīriṇī",
    "GE07mbh_01_u:114.006a": "eṣa dharmabhṛtāṃ śreṣṭho bhaviṣyati na saṃśayaḥ",
    "GE07mbh_01_u:114.006b-1202_01": "vikrāntaḥ satyavāk caiva rājā pṛthvyāṃ bhaviṣyati",
    "GE07mbh_01_u:114.006c": "yudhiṣṭhira iti khyātaḥ pāṇḍoḥ prathamajaḥ sutaḥ",
    "GE07mbh_01_u:114.007a": "bhavitā prathito rājā triṣu lokeṣu viśrutaḥ",
    "GE07mbh_01_u:114.007c": "yaśasā tejasā caiva vṛttena ca samanvitaḥ",
    "GE07mbh_01_u:114.008a": "dhārmikaṃ taṃ sutaṃ labdhvā pāṇḍus tāṃ punar abravīt",
    "GE07mbh_01_u:114.008c": "prāhuḥ kṣatraṃ balajyeṣṭhaṃ balajyeṣṭhaṃ sutaṃ vṛṇu",
    "GE07mbh_01_u:114.008d-1203_01": "prāhuḥ putrā bahutarāḥ kartavyāḥ karmaviddvijāḥ",
    "GE07mbh_01_u:114.008d-1204_01": "tataḥ kuntīm abhikramya śaśāsātīva bhārata",
    "GE07mbh_01_u:114.008d-1204_02": "vāyum āvāhayasveti sa devo balavattaraḥ",
    "GE07mbh_01_u:114.008d-1204_03": "aśvamedhaḥ kratuśreṣṭho jyotiḥśreṣṭho divākaraḥ",
    "GE07mbh_01_u:114.008d-1204_04": "brāhmaṇo dvipadāṃ śreṣṭho devaśreṣṭhaś ca mārutaḥ",
    "GE07mbh_01_u:114.008d-1204_05": "mārutaṃ marutāṃ śreṣṭhaṃ sarvaprāṇibhir īḍitam",
    "GE07mbh_01_u:114.008d-1204_06": "āvāhaya tvaṃ niyamāt putrārthaṃ varavarṇini",
    "GE07mbh_01_u:114.008d-1204_07": "sa no yaṃ dāsyati sutaṃ sa prāṇabalavān nṛṣu",
    "GE07mbh_01_u:114.008d-1204_08": "bhaviṣyati varārohe balajyeṣṭhā hi bhūmipāḥ",
    "GE07mbh_01_u:114.009a": "tatas tathoktā patyā tu vāyum evājuhāva sā",
    "GE07mbh_01_u:114.009b-1205_01": "tatas tām āgato vāyur mṛgārūḍho mahābalaḥ",
    "GE07mbh_01_u:114.009b-1205_02": "kiṃ te kunti dadāmy adya brūhi yat te hṛdi sthitam",
    "GE07mbh_01_u:114.009b-1205_03": "sā salajjā vihasyāha putraṃ dehi surottama",
    "GE07mbh_01_u:114.009b-1205_04": "balavantaṃ mahākāyaṃ sarvadarpaprabhañjanam",
    "GE07mbh_01_u:114.009b-1206_01": "dvitīyenopahāreṇa tenoktavidhinā punaḥ",
    "GE07mbh_01_u:114.009b-1206_02": "tair eva niyamaiḥ sthitvā mantragrāmam udairayat",
    "GE07mbh_01_u:114.009b-1206_03": "ājagāma tato vāyuḥ kiṃ karomīti cābravīt",
    "GE07mbh_01_u:114.009b-1206_04": "lajjānvitā tataḥ kuntī putram aicchan mahābalam",
    "GE07mbh_01_u:114.009b-1206_05": "tathāstv iti ca tāṃ vāyuḥ samālabhya divaṃ gataḥ",
    "GE07mbh_01_u:114.009c": "tasmāj jajñe mahābāhur bhīmo bhīmaparākramaḥ",
    "GE07mbh_01_u:114.010a": "tam apy atibalaṃ jātaṃ vāg abhyavadad acyutam",
    "GE07mbh_01_u:114.010c": "sarveṣāṃ balināṃ śreṣṭho jāto 'yam iti bhārata",
    "GE07mbh_01_u:114.010d-1207_01": "jātamātre kumāre tu sarvalokasya pārthivāḥ",
    "GE07mbh_01_u:114.010d-1207_02": "mūtraṃ prasusruvuḥ sarve vyathitāś ca prapedire",
    "GE07mbh_01_u:114.010d-1207_03": "vāhanāni vyaśīryanta vimuñcanty aśrubindavaḥ",
    "GE07mbh_01_u:114.010d-1207_04": "yathānilaḥ samuddhūtaḥ samarthaḥ kampane bhuvaḥ",
    "GE07mbh_01_u:114.010d-1207_05": "tathā manyuparītāṅgo bhīmo bhīmaparākramaḥ",
    "GE07mbh_01_u:114.011a": "idam atyadbhutaṃ cāsīj jātamātre vṛkodare",
    "GE07mbh_01_u:114.011c": "yad aṅkāt patito mātuḥ śilāṃ gātrair acūrṇayat janamejaya uvāca",
    "GE07mbh_01_u:114.011d-1208x05": "vaiśaṃpāyana uvāca",
    "GE07mbh_01_u:114.011d-1208_01": "kathaṃ sa vajrasaṃghātaḥ kumāro nyapatad girau",
    "GE07mbh_01_u:114.011d-1208_02": "kathaṃ tu tena patatā śilā gātrair vicūrṇitā",
    "GE07mbh_01_u:114.011d-1208_03": "etad icchāmi bhagavaṃs tvattaḥ śrotuṃ dvijottama",
    "GE07mbh_01_u:114.011d-1208_04": "yathāvad iha viprarṣe paraṃ me 'tra kutūhalam",
    "GE07mbh_01_u:114.011d-1208_05": "sādhv ayaṃ praśnam uddiṣṭaḥ pāṇḍaveya bravīmi te",
    "GE07mbh_01_u:114.011d-1209_01": "kuntī tu saha putreṇa yātvā suruciraṃ saraḥ",
    "GE07mbh_01_u:114.011d-1209_02": "snātvā tu sutam ādāya daśame 'hani yādavī",
    "GE07mbh_01_u:114.011d-1209_03": "daivatāny arcayiṣyantī nirjagāmāśramāt pṛthā",
    "GE07mbh_01_u:114.011d-1209_04": "śailābhyāśena gacchantyās tadā bharatasattama",
    "GE07mbh_01_u:114.011d-1209_05": "niścakrāma mahāvyāghro jighāṃsur girigahvarāt",
    "GE07mbh_01_u:114.011d-1209_06": "tam āpatantaṃ śārdūlaṃ vikṛṣya dhanur uttamam",
    "GE07mbh_01_u:114.011d-1209_07": "nirbibheda śaraiḥ pāṇḍus tribhis tridaśavikramaḥ",
    "GE07mbh_01_u:114.011d-1209_08": "nādena mahatā tāṃ tu pūrayantaṃ girer guhām",
    "GE07mbh_01_u:114.011d-1209_09": "dṛṣṭvā śailam upāroḍhum aicchat kuntī bhayāt tadā",
    "GE07mbh_01_u:114.011d-1209_10": "trāsāt tasyāḥ sutas tv aṅkāt papāta bharatarṣabha",
    "GE07mbh_01_u:114.011d-1209_11": "parvatasyoparisthāyām adhastād apatac chiśuḥ",
    "GE07mbh_01_u:114.011d-1209_12": "sa śilāṃ cūrṇayām āsa vajravad vajricoditaḥ",
    "GE07mbh_01_u:114.011d-1209_13": "putrasnehāt tataḥ pāṇḍur abhyadhāvad gires taṭam",
    "GE07mbh_01_u:114.012a": "kuntī vyāghrabhayodvignā sahasotpatitā kila",
    "GE07mbh_01_u:114.012c": "nānvabudhyata saṃsuptam utsaṅge sve vṛkodaram",
    "GE07mbh_01_u:114.013a": "tataḥ sa vajrasaṃghātaḥ kumāro 'bhyapatad girau",
    "GE07mbh_01_u:114.013c": "patatā tena śatadhā śilā gātrair vicūrṇitā",
    "GE07mbh_01_u:114.013e": "tāṃ śilāṃ cūrṇitāṃ dṛṣṭvā pāṇḍur vismayam āgamat",
    "GE07mbh_01_u:114.013f-1210_01": "sa tu janmani bhīmasya vinadantaṃ mahāsvanam",
    "GE07mbh_01_u:114.013f-1210_02": "dadarśa giriśṛṅgasthaṃ vyāghraṃ vyāghraparākramaḥ",
    "GE07mbh_01_u:114.013f-1210_03": "dārasaṃrakṣaṇārthāya putrasaṃrakṣaṇāya ca",
    "GE07mbh_01_u:114.013f-1210_04": "sadā bāṇadhanuṣpāṇir abhavat kurunandanaḥ",
    "GE07mbh_01_u:114.013f-1210_05": "maghe candramasā yukte siṃhe cābhyudite gurau",
    "GE07mbh_01_u:114.013f-1210_06": "divā madhyagate sūrye tithau puṇye trayodaśīm",
    "GE07mbh_01_u:114.013f-1210_07": "maitre muhūrte sā kuntī suṣuve bhīmam acyutam",
    "GE07mbh_01_u:114.014a": "yasminn ahani bhīmas tu jajñe bharatasattama",
    "GE07mbh_01_u:114.014c": "duryodhano 'pi tatraiva prajajñe vasudhādhipa",
    "GE07mbh_01_u:114.015a": "jāte vṛkodare pāṇḍur idaṃ bhūyo 'nvacintayat",
    "GE07mbh_01_u:114.015c": "kathaṃ nu me varaḥ putro lokaśreṣṭho bhaved iti",
    "GE07mbh_01_u:114.016a": "daive puruṣakāre ca loko 'yaṃ hi pratiṣṭhitaḥ",
    "GE07mbh_01_u:114.016c": "tatra daivaṃ tu vidhinā kālayuktena labhyate",
    "GE07mbh_01_u:114.017a": "indro hi rājā devānāṃ pradhāna iti naḥ śrutam",
    "GE07mbh_01_u:114.017c": "aprameyabalotsāho vīryavān amitadyutiḥ",
    "GE07mbh_01_u:114.018a": "taṃ toṣayitvā tapasā putraṃ lapsye mahābalam",
    "GE07mbh_01_u:114.018c": "yaṃ dāsyati sa me putraṃ sa varīyān bhaviṣyati",
    "GE07mbh_01_u:114.018d-1211_01": "amānuṣān mānuṣāṃś ca sa saṃgrāme haniṣyati",
    "GE07mbh_01_u:114.018e": "karmaṇā manasā vācā tasmāt tapsye mahat tapaḥ",
    "GE07mbh_01_u:114.019a": "tataḥ pāṇḍur mahātejā mantrayitvā maharṣibhiḥ",
    "GE07mbh_01_u:114.019c": "dideśa kuntyāḥ kauravyo vrataṃ sāṃvatsaraṃ śubham",
    "GE07mbh_01_u:114.020a": "ātmanā ca mahābāhur ekapādasthito 'bhavat",
    "GE07mbh_01_u:114.020c": "ugraṃ sa tapa ātasthe parameṇa samādhinā",
    "GE07mbh_01_u:114.021a": "ārirādhayiṣur devaṃ tridaśānāṃ tam īśvaram",
    "GE07mbh_01_u:114.021c": "sūryeṇa saha dharmātmā paryavartata bhārata",
    "GE07mbh_01_u:114.022a": "taṃ tu kālena mahatā vāsavaḥ pratyabhāṣata",
    "GE07mbh_01_u:114.022c": "putraṃ tava pradāsyāmi triṣu lokeṣu viśrutam",
    "GE07mbh_01_u:114.023a": "devānāṃ brāhmaṇānāṃ ca suhṛdāṃ cārthasādhakam",
    "GE07mbh_01_u:114.023b-1212_01": "durhṛdāṃ śokajananaṃ sarvabāndhavanandanam",
    "GE07mbh_01_u:114.023c": "sutaṃ te 'gryaṃ pradāsyāmi sarvāmitravināśanam",
    "GE07mbh_01_u:114.024a": "ity uktaḥ kauravo rājā vāsavena mahātmanā",
    "GE07mbh_01_u:114.024b-1213_01": "kuntīṃ rājasutāṃ pāṇḍur apatyārthe 'bhyacodayat",
    "GE07mbh_01_u:114.024b-1213_02": "dharmaṃ balaṃ ca niścitya yathā syād iti bhārata",
    "GE07mbh_01_u:114.024c": "uvāca kuntīṃ dharmātmā devarājavacaḥ smaran",
    "GE07mbh_01_u:114.024d-1214_01": "udarkas tava kalyāṇi tuṣṭo devagaṇeśvaraḥ",
    "GE07mbh_01_u:114.024d-1214_02": "dātum icchati te putraṃ yathā saṃkalpitaṃ hṛdā",
    "GE07mbh_01_u:114.024d-1214_03": "atimānuṣakarmāṇaṃ yaśasvinam ariṃdamam",
    "GE07mbh_01_u:114.025a": "nītimantaṃ mahātmānam ādityasamatejasam",
    "GE07mbh_01_u:114.025c": "durādharṣaṃ kriyāvantam atīvādbhutadarśanam",
    "GE07mbh_01_u:114.026a": "putraṃ janaya suśroṇi dhāma kṣatriyatejasām",
    "GE07mbh_01_u:114.026c": "labdhaḥ prasādo devendrāt tam āhvaya śucismite vaiśaṃpāyanaḥ",
    "GE07mbh_01_u:114.026d-1215_01": "jāteṣu dhṛtarāṣṭrasya kumāreṣu mahātmasu",
    "GE07mbh_01_u:114.027a": "evam uktā tataḥ śakram ājuhāva yaśasvinī",
    "GE07mbh_01_u:114.027b-1216_01": "tataḥ paryacarat tena balinā bhagavān api",
    "GE07mbh_01_u:114.027c": "athājagāma devendro janayām āsa cārjunam",
    "GE07mbh_01_u:114.027d-1217_01": "uttarābhyāṃ tu pūrvābhyāṃ phalgunībhyāṃ tato divā",
    "GE07mbh_01_u:114.027d-1217_02": "jātas tu phālgune māsi tenāsau phalgunaḥ smṛtaḥ",
    "GE07mbh_01_u:114.028a": "jātamātre kumāre tu vāg uvācāśarīriṇī",
    "GE07mbh_01_u:114.028a-1218_01": ". . . . . . . . sarvabhūtapraharṣiṇī",
    "GE07mbh_01_u:114.028a-1218_02": "sūtake vartamānāṃ tāṃ . . . . . . . .",
    "GE07mbh_01_u:114.028c": "mahāgambhīranirghoṣā nabho nādayatī tadā",
    "GE07mbh_01_u:114.028d-1219_01": "śṛṇvatāṃ sarvabhūtānāṃ teṣāṃ cāśramavāsinām",
    "GE07mbh_01_u:114.028d-1219_02": "kuntīm ābhāṣya vispaṣṭam uvācedaṃ śucismitām",
    "GE07mbh_01_u:114.029a": "kārtavīryasamaḥ kunti śibitulyaparākramaḥ",
    "GE07mbh_01_u:114.029b-1220_01": "eṣa vīryavatāṃ śreṣṭho bhaviṣyaty aparājitaḥ",
    "GE07mbh_01_u:114.029b-1220_02": "tathā divyāni cāstrāṇi nikhilāny āhariṣyati",
    "GE07mbh_01_u:114.029c": "eṣa śakra ivājeyo yaśas te prathayiṣyati",
    "GE07mbh_01_u:114.030a": "adityā viṣṇunā prītir yathābhūd abhivardhitā",
    "GE07mbh_01_u:114.030c": "tathā viṣṇusamaḥ prītiṃ vardhayiṣyati te 'rjunaḥ",
    "GE07mbh_01_u:114.031a": "eṣa madrān vaśe kṛtvā kurūṃś ca saha kekayaiḥ",
    "GE07mbh_01_u:114.031c": "cedikāśikarūṣāṃś ca kurulakṣma sudhāsyati",
    "GE07mbh_01_u:114.031d-1221_01": "etasya bhujavīryeṇa trāsitāḥ sarvaśatravaḥ",
    "GE07mbh_01_u:114.031d-1221_02": "nivātakavacāḥ sarve prahāsyanti ca jīvitam",
    "GE07mbh_01_u:114.031d-1221_03": "hiraṇyapuram ārujya nihaniṣyati saṃyuge",
    "GE07mbh_01_u:114.031d-1221_04": "pulomāyās tu tanayān kālakeyāṃś ca sarvaśaḥ",
    "GE07mbh_01_u:114.031d-1221_05": "gatvottarāṃ diśaṃ vīro vijitya yudhi pārthivān",
    "GE07mbh_01_u:114.031d-1221_06": "dhanaratnaugham amitam ānayiṣyati pāṇḍavaḥ",
    "GE07mbh_01_u:114.032a": "etasya bhujavīryeṇa khāṇḍave havyavāhanaḥ",
    "GE07mbh_01_u:114.032c": "medasā sarvabhūtānāṃ tṛptiṃ yāsyati vai parām",
    "GE07mbh_01_u:114.033a": "grāmaṇīś ca mahīpālān eṣa jitvā mahābalaḥ",
    "GE07mbh_01_u:114.033c": "bhrātṛbhiḥ sahito vīras trīn medhān āhariṣyati",
    "GE07mbh_01_u:114.034a": "jāmadagnyasamaḥ kunti viṣṇutulyaparākramaḥ",
    "GE07mbh_01_u:114.034c": "eṣa vīryavatāṃ śreṣṭho bhaviṣyaty aparājitaḥ",
    "GE07mbh_01_u:114.034d-1222_01": "eṣa yuddhe mahādevaṃ toṣayiṣyati śaṃkaram",
    "GE07mbh_01_u:114.034d-1222_02": "astraṃ pāśupataṃ nāma tasmāt tuṣṭād avāpsyati",
    "GE07mbh_01_u:114.034d-1222_03": "nivātakavacā nāma daityā vibudhavidviṣaḥ",
    "GE07mbh_01_u:114.034d-1222_04": "śakrājñayā mahābāhus tān vadhiṣyati te sutaḥ",
    "GE07mbh_01_u:114.035a": "tathā divyāni cāstrāṇi nikhilāny āhariṣyati",
    "GE07mbh_01_u:114.035c": "vipranaṣṭāṃ śriyaṃ cāyam āhartā puruṣarṣabhaḥ",
    "GE07mbh_01_u:114.036a": "etām atyadbhutāṃ vācaṃ kuntīputrasya sūtake",
    "GE07mbh_01_u:114.036c": "uktavān vāyur ākāśe kuntī śuśrāva cāsya tām",
    "GE07mbh_01_u:114.037a": "vācam uccāritām uccais tāṃ niśamya tapasvinām",
    "GE07mbh_01_u:114.037c": "babhūva paramo harṣaḥ śataśṛṅganivāsinām",
    "GE07mbh_01_u:114.038a": "tathā devaṛṣīṇāṃ ca sendrāṇāṃ ca divaukasām",
    "GE07mbh_01_u:114.038c": "ākāśe dundubhīnāṃ ca babhūva tumulaḥ svanaḥ",
    "GE07mbh_01_u:114.039a": "udatiṣṭhan mahāghoṣaḥ puṣpavṛṣṭibhir āvṛtaḥ",
    "GE07mbh_01_u:114.039c": "samavetya ca devānāṃ gaṇāḥ pārtham apūjayan",
    "GE07mbh_01_u:114.040a": "kādraveyā vainateyā gandharvāpsarasas tathā",
    "GE07mbh_01_u:114.040c": "prajānāṃ patayaḥ sarve sapta caiva maharṣayaḥ",
    "GE07mbh_01_u:114.041a": "bharadvājaḥ kaśyapo gautamaś ca; viśvāmitro jamadagnir vasiṣṭhaḥ",
    "GE07mbh_01_u:114.041c": "yaś codito bhāskare 'bhūt pranaṣṭe; so 'py atrātrir bhagavān ājagāma",
    "GE07mbh_01_u:114.042a": "marīcir aṅgirāś caiva pulastyaḥ pulahaḥ kratuḥ",
    "GE07mbh_01_u:114.042c": "dakṣaḥ prajāpatiś caiva gandharvāpsarasas tathā",
    "GE07mbh_01_u:114.043a": "divyamālyāmbaradharāḥ sarvālaṃkārabhūṣitāḥ",
    "GE07mbh_01_u:114.043b-1223_01": "te ca prakāśā martyeṣu sarvopaskārasaṃbhṛtāḥ",
    "GE07mbh_01_u:114.043c": "upagāyanti bībhatsum upanṛtyanti cāpsarāḥ",
    "GE07mbh_01_u:114.043d-1224_01": "tathā maharṣayaś cāpi jepus tatra samantataḥ",
    "GE07mbh_01_u:114.043d-1225_01": "tato gandharvatūryeṣu praṇadatsu vihāyasi",
    "GE07mbh_01_u:114.043e": "gandharvaiḥ sahitaḥ śrīmān prāgāyata ca tumburuḥ",
    "GE07mbh_01_u:114.044a": "bhīmasenograsenau ca ūrṇāyur anaghas tathā",
    "GE07mbh_01_u:114.044c": "gopatir dhṛtarāṣṭraś ca sūryavarcāś ca saptamaḥ",
    "GE07mbh_01_u:114.045a": "yugapas tṛṇapaḥ kārṣṇir nandiś citrarathas tathā",
    "GE07mbh_01_u:114.045c": "trayodaśaḥ śāliśirāḥ parjanyaś ca caturdaśaḥ",
    "GE07mbh_01_u:114.046a": "kaliḥ pañcadaśaś cātra nāradaś caiva ṣoḍaśaḥ",
    "GE07mbh_01_u:114.046c": "sad vā bṛhad vā bṛhakaḥ karālaś ca mahāyaśāḥ",
    "GE07mbh_01_u:114.047a": "brahmacārī bahuguṇaḥ suparṇaś ceti viśrutaḥ",
    "GE07mbh_01_u:114.047c": "viśvāvasur bhumanyuś ca sucandro daśamas tathā",
    "GE07mbh_01_u:114.048a": "gītamādhuryasaṃpannau vikhyātau ca hahāhuhū",
    "GE07mbh_01_u:114.048c": "ity ete devagandharvā jagus tatra nararṣabham",
    "GE07mbh_01_u:114.049a": "tathaivāpsaraso hṛṣṭāḥ sarvālaṃkārabhūṣitāḥ",
    "GE07mbh_01_u:114.049c": "nanṛtur vai mahābhāgā jaguś cāyatalocanāḥ",
    "GE07mbh_01_u:114.050a": "anūnā cānavadyā ca priyamukhyā guṇāvarā",
    "GE07mbh_01_u:114.050c": "adrikā ca tathā sācī miśrakeśī alambusā",
    "GE07mbh_01_u:114.051a": "marīciḥ śicukā caiva vidyutparṇā tilottamā",
    "GE07mbh_01_u:114.051c": "agnikā lakṣaṇā kṣemā devī rambhā manoramā",
    "GE07mbh_01_u:114.051d-1226_01": "urvaśī caiva rājendra nanṛtur gītanisvanaiḥ",
    "GE07mbh_01_u:114.052a": "asitā ca subāhuś ca supriyā suvapus tathā",
    "GE07mbh_01_u:114.052c": "puṇḍarīkā sugandhā ca surathā ca pramāthinī",
    "GE07mbh_01_u:114.053a": "kāmyā śāradvatī caiva nanṛtus tatra saṃghaśaḥ",
    "GE07mbh_01_u:114.053c": "menakā sahajanyā ca parṇikā puñjikasthalā",
    "GE07mbh_01_u:114.054a": "kratusthalā ghṛtācī ca viśvācī pūrvacitty api",
    "GE07mbh_01_u:114.054c": "umlocety abhivikhyātā pramloceti ca tā daśa",
    "GE07mbh_01_u:114.054e": "urvaśy ekādaśīty etā jagur āyatalocanāḥ",
    "GE07mbh_01_u:114.055a": "dhātāryamā ca mitraś ca varuṇo 'ṃśo bhagas tathā",
    "GE07mbh_01_u:114.055c": "indro vivasvān pūṣā ca tvaṣṭā ca savitā tathā",
    "GE07mbh_01_u:114.056a": "parjanyaś caiva viṣṇuś ca ādityāḥ pāvakārciṣaḥ",
    "GE07mbh_01_u:114.056b-1227_01": "ity ete dvādaśādityā jvalantaḥ sūryavarcasaḥ",
    "GE07mbh_01_u:114.056c": "mahimānaṃ pāṇḍavasya vardhayanto 'mbare sthitāḥ",
    "GE07mbh_01_u:114.057a": "mṛgavyādhaś ca śarvaś ca nirṛtiś ca mahāyaśāḥ",
    "GE07mbh_01_u:114.057c": "ajaikapād ahirbudhnyaḥ pinākī ca paraṃtapaḥ",
    "GE07mbh_01_u:114.058a": "dahano 'theśvaraś caiva kapālī ca viśāṃ pate",
    "GE07mbh_01_u:114.058c": "sthāṇur bhavaś ca bhagavān rudrās tatrāvatasthire",
    "GE07mbh_01_u:114.059a": "aśvinau vasavaś cāṣṭau marutaś ca mahābalāḥ",
    "GE07mbh_01_u:114.059b-1228_01": "nāsatyaś caiva dasraś ca smṛtau dvāv aśvināv iti",
    "GE07mbh_01_u:114.059b-1228_02": "tau cāśvinau tathā sādhyās tasyāsañ janmani sthitāḥ",
    "GE07mbh_01_u:114.059b-1228_03": "kratur dakṣas tapaḥ satyaḥ kālaḥ kāmo dhuris tathā",
    "GE07mbh_01_u:114.059b-1228_04": "kurumān madhumāṃś caiva rocamānaś ca tejasā",
    "GE07mbh_01_u:114.059c": "viśvedevās tathā sādhyās tatrāsan parisaṃsthitāḥ",
    "GE07mbh_01_u:114.060a": "karkoṭako 'tha śeṣaś ca vāsukiś ca bhujaṃgamaḥ",
    "GE07mbh_01_u:114.060c": "kacchapaś cāpakuṇḍaś ca takṣakaś ca mahoragaḥ",
    "GE07mbh_01_u:114.061a": "āyayus tejasā yuktā mahākrodhā mahābalāḥ",
    "GE07mbh_01_u:114.061c": "ete cānye ca bahavas tatra nāgā vyavasthitāḥ",
    "GE07mbh_01_u:114.061d-1229_01": "mahān pitāmahas tv enaṃ vastreṇārajasā tadā",
    "GE07mbh_01_u:114.061d-1229_02": "pratijagrāha naptāraṃ rājarṣiparivāritaḥ",
    "GE07mbh_01_u:114.061d-1229_03": "sagareṇāmbarīṣeṇa nahuṣeṇa yayātinā",
    "GE07mbh_01_u:114.061d-1229_04": "dhīmatā dhundhumāreṇa rājñoparicareṇa ha",
    "GE07mbh_01_u:114.061d-1229_05": "mucukundena māndhātrā śibināriṣṭaneminā",
    "GE07mbh_01_u:114.061d-1229_06": "bharatena dilīpena sarvaiś ca janamejaya",
    "GE07mbh_01_u:114.061d-1229_07": "pūruḥ sārdhaṃ nṛpatibhir jagrāha kurupuṃgavam",
    "GE07mbh_01_u:114.061d-1229_08": "anye ca bahavas tatra samāsan rājasattamāḥ",
    "GE07mbh_01_u:114.061d-1229_09": "ete cānye ca bahavo naralokādhipās tathā",
    "GE07mbh_01_u:114.061d-1229_10": "devalokād ihāgamya praikṣanta bharatarṣabham",
    "GE07mbh_01_u:114.061d-1229_11": "vidyotamānaṃ vapuṣā bhāsayantaṃ diśo daśa",
    "GE07mbh_01_u:114.061d-1229_12": "lakṣaṇair vyañjitair yuktaṃ sarvair māhātmyasūcakaiḥ",
    "GE07mbh_01_u:114.061d-1230_01": "tāṃś ca devagaṇān sarvāṃs tapaḥsiddhā maharṣayaḥ",
    "GE07mbh_01_u:114.061d-1230_02": "vimānagiryagragatān dadṛśur netare janāḥ",
    "GE07mbh_01_u:114.062a": "tārkṣyaś cāriṣṭanemiś ca garuḍaś cāsitadhvajaḥ",
    "GE07mbh_01_u:114.062c": "aruṇaś cāruṇiś caiva vainateyā vyavasthitāḥ",
    "GE07mbh_01_u:114.063a": "tad dṛṣṭvā mahad āścaryaṃ vismitā munisattamāḥ",
    "GE07mbh_01_u:114.063c": "adhikāṃ sma tato vṛttim avartan pāṇḍavān prati",
    "GE07mbh_01_u:114.063d-1231_01": "pāṇḍuḥ prītena manasā devatādīn apūjayat",
    "GE07mbh_01_u:114.063d-1231_02": "pāṇḍunā pūjitā devāḥ pratyūcur nṛpasattamam",
    "GE07mbh_01_u:114.063d-1231_03": "prādurbhūto hy ayaṃ dharmo devatānāṃ prasādajaḥ",
    "GE07mbh_01_u:114.063d-1231_04": "mātariśvā hy ayaṃ bhīmo balavān arimardanaḥ",
    "GE07mbh_01_u:114.063d-1231_05": "sākṣād indraḥ svayaṃ jātaḥ prasādāc ca śatakratoḥ",
    "GE07mbh_01_u:114.063d-1231_06": "pitṛtvād devatānāṃ hi nāsti puṇyataras tvayā",
    "GE07mbh_01_u:114.063d-1231_07": "pitṝṇām ṛṇamukto 'si svargaṃ prāpsyasi puṇyabhāk",
    "GE07mbh_01_u:114.063d-1231_08": "ity uktvā devatāḥ sarvā viprajagmur yathāgatam",
    "GE07mbh_01_u:114.064a": "pāṇḍus tu punar evaināṃ putralobhān mahāyaśāḥ",
    "GE07mbh_01_u:114.064c": "prāhiṇod darśanīyāṅgīṃ kuntī tv enam athābravīt",
    "GE07mbh_01_u:114.065a": "nātaś caturthaṃ prasavam āpatsv api vadanty uta",
    "GE07mbh_01_u:114.065c": "ataḥ paraṃ cāriṇī syāt pañcame bandhakī bhavet",
    "GE07mbh_01_u:114.066a": "sa tvaṃ vidvan dharmam imaṃ buddhigamyaṃ kathaṃ nu mām",
    "GE07mbh_01_u:114.066c": "apatyārthaṃ samutkramya pramādād iva bhāṣase pāṇḍuḥ",
    "GE07mbh_01_u:114.066d-1232_01": "evam etad dharmaśāstraṃ yathā vadasi tat tathā",
    "GE07mbh_01_u:115.001": "vaiśaṃpāyana uvāca",
    "GE07mbh_01_u:115.001a": "kuntīputreṣu jāteṣu dhṛtarāṣṭrātmajeṣu ca",
    "GE07mbh_01_u:115.001c": "madrarājasutā pāṇḍuṃ raho vacanam abravīt",
    "GE07mbh_01_u:115.002a": "na me 'sti tvayi saṃtāpo viguṇe 'pi paraṃtapa",
    "GE07mbh_01_u:115.002b-1233_01": "na tāpo yauvanasthāyī parābhavaṃ kathaṃ ca naḥ",
    "GE07mbh_01_u:115.002c": "nāvaratve varārhāyāḥ sthitvā cānagha nityadā",
    "GE07mbh_01_u:115.003a": "gāndhāryāś caiva nṛpate jātaṃ putraśataṃ tathā",
    "GE07mbh_01_u:115.003c": "śrutvā na me tathā duḥkham abhavat kurunandana",
    "GE07mbh_01_u:115.004a": "idaṃ tu me mahad duḥkhaṃ tulyatāyām aputratā",
    "GE07mbh_01_u:115.004c": "diṣṭyā tv idānīṃ bhartur me kuntyām apy asti saṃtatiḥ",
    "GE07mbh_01_u:115.005a": "yadi tv apatyasaṃtānaṃ kuntirājasutā mayi",
    "GE07mbh_01_u:115.005c": "kuryād anugraho me syāt tava cāpi hitaṃ bhavet",
    "GE07mbh_01_u:115.006a": "stambho hi me sapatnītvād vaktuṃ kuntisutāṃ prati",
    "GE07mbh_01_u:115.006c": "yadi tu tvaṃ prasanno me svayam enāṃ pracodaya",
    "GE07mbh_01_u:115.007": "pāṇḍur uvāca",
    "GE07mbh_01_u:115.007a": "mamāpy eṣa sadā mādri hṛdy arthaḥ parivartate",
    "GE07mbh_01_u:115.007c": "na tu tvāṃ prasahe vaktum iṣṭāniṣṭavivakṣayā",
    "GE07mbh_01_u:115.008a": "tava tv idaṃ mataṃ jñātvā prayatiṣyāmy ataḥ param",
    "GE07mbh_01_u:115.008c": "manye dhruvaṃ mayoktā sā vaco me pratipatsyate",
    "GE07mbh_01_u:115.009": "vaiśaṃpāyana uvāca",
    "GE07mbh_01_u:115.009a": "tataḥ kuntīṃ punaḥ pāṇḍur vivikta idam abravīt",
    "GE07mbh_01_u:115.009b-1234_01": "anugṛhṇīṣva kalyāṇi madrarājasutām api",
    "GE07mbh_01_u:115.009c": "kulasya mama saṃtānaṃ lokasya ca kuru priyam",
    "GE07mbh_01_u:115.010a": "mama cāpiṇḍanāśāya pūrveṣām api cātmanaḥ",
    "GE07mbh_01_u:115.010c": "matpriyārthaṃ ca kalyāṇi kuru kalyāṇam uttamam",
    "GE07mbh_01_u:115.010d-1235_01": "kulasya piṇḍavṛddhiś ca kulasya kulasaṃtatiḥ",
    "GE07mbh_01_u:115.010d-1235_02": "mama ceṣṭasya nirvṛttis tava cāpi paraṃ yaśaḥ",
    "GE07mbh_01_u:115.011a": "yaśaso 'rthāya caiva tvaṃ kuru karma suduṣkaram",
    "GE07mbh_01_u:115.011c": "prāpyādhipatyam indreṇa yajñair iṣṭaṃ yaśorthinā",
    "GE07mbh_01_u:115.012a": "tathā mantravido viprās tapas taptvā suduṣkaram",
    "GE07mbh_01_u:115.012c": "gurūn abhyupagacchanti yaśaso 'rthāya bhāmini",
    "GE07mbh_01_u:115.013a": "tathā rājarṣayaḥ sarve brāhmaṇāś ca tapodhanāḥ",
    "GE07mbh_01_u:115.013c": "cakrur uccāvacaṃ karma yaśaso 'rthāya duṣkaram",
    "GE07mbh_01_u:115.013d-1236_01": "tathā rājarṣayo dhīrā manuvainyādayaḥ pṛthak",
    "GE07mbh_01_u:115.013d-1236_02": "yaśo 'rthaṃ dharmayuktāni cakruḥ karmāṇi śobhane",
    "GE07mbh_01_u:115.014a": "sā tvaṃ mādrīṃ plaveneva tārayemām anindite",
    "GE07mbh_01_u:115.014c": "apatyasaṃvibhāgena parāṃ kīrtim avāpnuhi",
    "GE07mbh_01_u:115.014d-1237_01": "dharmaṃ vai dharmaśāstroktaṃ yathā vadasi tat tathā",
    "GE07mbh_01_u:115.014d-1237_02": "tasmād anugrahaṃ mādryāḥ kuruṣva varavarṇini",
    "GE07mbh_01_u:115.015a": "evam uktābravīn mādrīṃ sakṛc cintaya daivatam",
    "GE07mbh_01_u:115.015c": "tasmāt te bhavitāpatyam anurūpam asaṃśayam",
    "GE07mbh_01_u:115.015d-1238_01": "kuntyā mantre kṛte tasmin vidhidṛṣṭena karmaṇā",
    "GE07mbh_01_u:115.015d-1238_02": "tato rājasutā snātā śayane saṃviveśa ha",
    "GE07mbh_01_u:115.016a": "tato mādrī vicāryaiva jagāma manasāśvinau",
    "GE07mbh_01_u:115.016c": "tāv āgamya sutau tasyāṃ janayām āsatur yamau",
    "GE07mbh_01_u:115.017a": "nakulaṃ sahadevaṃ ca rūpeṇāpratimau bhuvi",
    "GE07mbh_01_u:115.017c": "tathaiva tāv api yamau vāg uvācāśarīriṇī",
    "GE07mbh_01_u:115.017d-1239_01": "karmato bhaktitaś caiva balato 'pi nayais tathā",
    "GE07mbh_01_u:115.018a": "rūpasattvaguṇopetāv etāv anyāñ janān ati",
    "GE07mbh_01_u:115.018c": "bhāsatas tejasātyarthaṃ rūpadraviṇasaṃpadā",
    "GE07mbh_01_u:115.019a": "nāmāni cakrire teṣāṃ śataśṛṅganivāsinaḥ",
    "GE07mbh_01_u:115.019c": "bhaktyā ca karmaṇā caiva tathāśīrbhir viśāṃ pate",
    "GE07mbh_01_u:115.020a": "jyeṣṭhaṃ yudhiṣṭhirety āhur bhīmaseneti madhyamam",
    "GE07mbh_01_u:115.020c": "arjuneti tṛtīyaṃ ca kuntīputrān akalpayan",
    "GE07mbh_01_u:115.021a": "pūrvajaṃ nakulety evaṃ sahadeveti cāparam",
    "GE07mbh_01_u:115.021c": "mādrīputrāv akathayaṃs te viprāḥ prītamānasāḥ",
    "GE07mbh_01_u:115.021e": "anusaṃvatsaraṃ jātā api te kurusattamāḥ",
    "GE07mbh_01_u:115.021f-1240_01": "pāṇḍuputrā vyarājanta pañca saṃvatsarā iva",
    "GE07mbh_01_u:115.021f-1241_01": "anvavartanta pārthāś ca mādrīputrau tathaiva ca",
    "GE07mbh_01_u:115.021f-1242_01": "mahāsattvā mahāvīryā mahābalaparākramāḥ",
    "GE07mbh_01_u:115.021f-1242_02": "pāṇḍur dṛṣṭvā sutāṃs tāṃs tu devarūpān mahaujasaḥ",
    "GE07mbh_01_u:115.021f-1242_03": "mudaṃ paramikāṃ lebhe nananda ca narādhipaḥ",
    "GE07mbh_01_u:115.021f-1242_04": "ṛṣīṇām api sarveṣāṃ śataśṛṅganivāsinām",
    "GE07mbh_01_u:115.021f-1242_05": "priyā babhūvus tāsāṃ ca tathaiva muniyoṣitām",
    "GE07mbh_01_u:115.022a": "kuntīm atha punaḥ pāṇḍur mādryarthe samacodayat",
    "GE07mbh_01_u:115.022c": "tam uvāca pṛthā rājan rahasy uktā satī sadā",
    "GE07mbh_01_u:115.023a": "uktā sakṛd dvandvam eṣā lebhe tenāsmi vañcitā",
    "GE07mbh_01_u:115.023c": "bibhemy asyāḥ paribhavān nārīṇāṃ gatir īdṛśī",
    "GE07mbh_01_u:115.024a": "nājñāsiṣam ahaṃ mūḍhā dvandvāhvāne phaladvayam",
    "GE07mbh_01_u:115.024c": "tasmān nāhaṃ niyoktavyā tvayaiṣo 'stu varo mama",
    "GE07mbh_01_u:115.025a": "evaṃ pāṇḍoḥ sutāḥ pañca devadattā mahābalāḥ",
    "GE07mbh_01_u:115.025c": "saṃbhūtāḥ kīrtimantas te kuruvaṃśavivardhanāḥ",
    "GE07mbh_01_u:115.025d-1243_01": "devaujasaḥ sattvavantaḥ sarvaśāstraviśāradāḥ",
    "GE07mbh_01_u:115.025d-1243_02": "divyasaṃhananāḥ sarve sarve bhāsvaramūrtayaḥ",
    "GE07mbh_01_u:115.026a": "śubhalakṣaṇasaṃpannāḥ somavat priyadarśanāḥ",
    "GE07mbh_01_u:115.026c": "siṃhadarpā maheṣvāsāḥ siṃhavikrāntagāminaḥ",
    "GE07mbh_01_u:115.026d-1244_01": "siṃhoraskāḥ siṃhasattvāḥ siṃhākṣāḥ siṃhavikramāḥ",
    "GE07mbh_01_u:115.026e": "siṃhagrīvā manuṣyendrā vavṛdhur devavikramāḥ",
    "GE07mbh_01_u:115.027a": "vivardhamānās te tatra puṇye haimavate girau",
    "GE07mbh_01_u:115.027c": "vismayaṃ janayām āsur maharṣīṇāṃ sameyuṣām",
    "GE07mbh_01_u:115.028a": "te ca pañca śataṃ caiva",
    "GE07mbh_01_u:115.028c": "sarve vavṛdhur alpena kālenāpsv iva nīrajāḥ vaiśaṃpāyanaḥ",
    "GE07mbh_01_u:115.028d-067_0001": "jātamātrān upādāya śataśṛṅganivāsinaḥ",
    "GE07mbh_01_u:115.028d-067_0002": "pāṇḍoḥ putrān amanyanta tāpasāḥ svān ivātmajān",
    "GE07mbh_01_u:115.028d-067_0003": "tatas tu vṛṣṇayaḥ sarve vasudevapurogamāḥ pāṇḍuḥ śāpabhayād bhītaḥ śataśṛṅgam upeyivān",
    "GE07mbh_01_u:115.028d-067_0005": "tatraiva munibhiḥ sārdhaṃ tāpaso 'bhūt tapaś caran",
    "GE07mbh_01_u:115.028d-067_0006": "śākamūlaphalāhāras tapasvī niyatendriyaḥ",
    "GE07mbh_01_u:115.028d-067_0007": "yogadhyānaparo rājā babhūveti ca vādakāḥ prabruvanti sma bahavas tac chrutvā śokakarśitāḥ",
    "GE07mbh_01_u:115.028d-067_0009": "pāṇḍoḥ prītisamāyuktāḥ kadā śroṣyāma satkathāḥ ity evaṃ kathayantas te vṛṣṇayaḥ saha bāndhavaiḥ",
    "GE07mbh_01_u:115.028d-067_0011": "pāṇḍoḥ putrāgamaṃ śrutvā sarve harṣasamanvitāḥ sabhājayantas te 'nyonyaṃ vasudevaṃ vaco 'bruvan",
    "GE07mbh_01_u:115.028d-067_0013": "na bhaveran kriyāhīnāḥ pāṇḍoḥ putrā mahābalāḥ",
    "GE07mbh_01_u:115.028d-067_0014": "pāṇḍoḥ priyahitānveṣī preṣaya tvaṃ purohitam vasudevas tathety uktvā visasarja purohitam",
    "GE07mbh_01_u:115.028d-067_0016": "yuktāni ca kumārāṇāṃ pāribarhāṇy anekaśaḥ",
    "GE07mbh_01_u:115.028d-067_0017": "kuntīṃ mādrīṃ ca saṃdiśya dāsadāsīparicchadam",
    "GE07mbh_01_u:115.028d-067_0018": "gāvo hiraṇyaṃ rūpyaṃ ca preṣayām āsa bhārata",
    "GE07mbh_01_u:115.028d-067_0019": "tāni sarvāṇi saṃgṛhya prayayau sa purohitaḥ",
    "GE07mbh_01_u:115.028d-067_0020": "tam āgataṃ dvijaśreṣṭhaṃ kāśyapaṃ vai purohitam",
    "GE07mbh_01_u:115.028d-067_0021": "pūjayām āsa vidhivat pāṇḍuḥ parapuraṃjayaḥ pṛthā mādrī ca saṃhṛṣṭe vasudevaṃ praśaṃsatām",
    "GE07mbh_01_u:115.028d-067_0023": "tataḥ pāṇḍuḥ kriyāḥ sarvāḥ pāṇḍavānām akārayat",
    "GE07mbh_01_u:115.028d-067_0024": "garbhādhānādikṛtyāni caulopanayanāni ca",
    "GE07mbh_01_u:115.028d-067_0025": "kāśyapaḥ kṛtavān sarvam upākarma ca bhārata",
    "GE07mbh_01_u:115.028d-067_0026": "caulopanayanād ūrdhvaṃ vṛṣabhākṣā yaśasvinaḥ",
    "GE07mbh_01_u:115.028d-067_0027": "vaidikādhyayane sarve samapadyanta pāragāḥ",
    "GE07mbh_01_u:115.028d-067_0028": "śaryāteḥ pṛṣataḥ putraḥ śuko nāma paraṃtapaḥ",
    "GE07mbh_01_u:115.028d-067_0029": "yena sāgaraparyantā dhanuṣā nirjitā mahī aśvamedhaśatair iṣṭvā sa mahātmā mahāmakhaiḥ",
    "GE07mbh_01_u:115.028d-067_0031": "ārādhya devatāḥ sarvāḥ pitṝn api mahāmatiḥ",
    "GE07mbh_01_u:115.028d-067_0032": "śataśṛṅge tapas tepe śākamūlaphalāśanaḥ",
    "GE07mbh_01_u:115.028d-067_0033": "tenopakaraṇaśreṣṭhaiḥ śikṣayā copabṛṃhitāḥ",
    "GE07mbh_01_u:115.028d-067_0034": "tatprasādād dhanurvede samapadyanta pāragāḥ",
    "GE07mbh_01_u:115.028d-067_0035": "gadāyāṃ pārago bhīmas tomareṣu yudhiṣṭhiraḥ asicarmaṇi niṣṇātau yamau sattvavatāṃ varau",
    "GE07mbh_01_u:115.028d-067_0037": "dhanurvede gataḥ pāraṃ savyasācī paraṃtapaḥ",
    "GE07mbh_01_u:115.028d-067_0038": "śukena samanujñāto matsamo 'yam iti prabho",
    "GE07mbh_01_u:115.028d-067_0039": "anujñāya tato rājā śaktiṃ khaḍgaṃ tathā śarān",
    "GE07mbh_01_u:115.028d-067_0040": "dhanuś ca dadatāṃ śreṣṭhas tālamātraṃ mahāprabham",
    "GE07mbh_01_u:115.028d-067_0041": "vipāṭhakṣuranārācān gṛdhrapakṣān alaṃkṛtān",
    "GE07mbh_01_u:115.028d-067_0042": "dadau pārthāya saṃhṛṣṭo mahoragasamaprabhān",
    "GE07mbh_01_u:115.028d-067_0043": "avāpya sarvaśastrāṇi mudito vāsavātmajaḥ",
    "GE07mbh_01_u:115.028d-067_0044": "mene sarvān mahīpālān aparyāptān svatejasā ekavarṣāntarās tv evaṃ parasparam ariṃdamāḥ",
    "GE07mbh_01_u:115.028d-067_0046": "anvavardhanta pārthāś ca mādrīputrau tathaiva ca",
    "GE07mbh_01_u:115.028d-067_0047": "pāṇḍavānāṃ tathāyus tvaṃ śṛṇu kauravanandana jagāma hāstinapuraṃ ṣoḍaśābdo yudhiṣṭhiraḥ",
    "GE07mbh_01_u:115.028d-067_0049": "bhīmasenaḥ pañcadaśe bībhatsur vai caturdaśe trayodaśābdau ca yamau jagmatur nāgasāhvayam",
    "GE07mbh_01_u:115.028d-067_0051": "tatra trayodaśābdāni dhārtarāṣṭraiḥ sahoṣitāḥ",
    "GE07mbh_01_u:115.028d-067_0052": "ṣaṭ ca māsāñ jatugṛhān muktā jāto ghaṭotkacaḥ",
    "GE07mbh_01_u:115.028d-067_0053": "ṣaṇmāsān ekacakrāyāṃ varṣaṃ pāñcālake gṛhe dhārtarāṣṭraiḥ sahoṣitvā pañca varṣāṇi bhārata",
    "GE07mbh_01_u:115.028d-067_0055": "indraprasthe 'vasaṃs tatra trīṇi varṣāṇi viṃśatim",
    "GE07mbh_01_u:115.028d-067_0056": "dvādaśābdān athaikaṃ ca vibhramadyūtanirjitāḥ",
    "GE07mbh_01_u:115.028d-067_0057": "bhuṅktvā ṣaṭtriṃśataṃ rājyaṃ sāgarāntāṃ vasuṃdharām māsaiḥ ṣaḍbhir mahātmānaḥ sarve kṛṣṇaparāyaṇāḥ",
    "GE07mbh_01_u:115.028d-067_0059": "rājye parikṣitaṃ sthāpya iṣṭāṃ gatim avāpnuvan",
    "GE07mbh_01_u:115.028d-067_0060": "evaṃ yudhiṣṭhirasyāpi āyur aṣṭottaraṃ śatam arjunāt keśavo jyeṣṭhas tribhir māsair mahābhujaḥ",
    "GE07mbh_01_u:115.028d-067_0062": "kṛṣṇāt saṃkarṣaṇo jyeṣṭhas tribhir māsair mahābalaḥ",
    "GE07mbh_01_u:116.001": "vaiśaṃpāyana uvāca",
    "GE07mbh_01_u:116.001a": "darśanīyāṃs tataḥ putrān pāṇḍuḥ pañca mahāvane",
    "GE07mbh_01_u:116.001c": "tān paśyan parvate reme svabāhubalapālitān",
    "GE07mbh_01_u:116.002a": "supuṣpitavane kāle kadā cin madhumādhave",
    "GE07mbh_01_u:116.002b-1245_01": "pūrṇe caturdaśe varṣe phalgunasya ca dhīmataḥ",
    "GE07mbh_01_u:116.002b-1245_02": "tadā uttaraphalgunyāṃ pravṛtte svastivācane",
    "GE07mbh_01_u:116.002b-1245_03": "rakṣaṇe vismṛtā kuntī vyagrā brāhmaṇabhojane",
    "GE07mbh_01_u:116.002b-1245_04": "purohitena saha sā brāhmaṇān paryaveṣayat",
    "GE07mbh_01_u:116.002b-1245_05": "tasmin kāle samāhūya mādrīṃ madanamohitaḥ",
    "GE07mbh_01_u:116.002c": "bhūtasaṃmohane rājā sabhāryo vyacarad vanam",
    "GE07mbh_01_u:116.003a": "palāśais tilakaiś cūtaiś campakaiḥ pāribhadrakaiḥ",
    "GE07mbh_01_u:116.003c": "anyaiś ca bahubhir vṛkṣaiḥ phalapuṣpasamṛddhibhiḥ",
    "GE07mbh_01_u:116.003d-1246_01": "karṇikārair aśokaiś ca keśarair atimuktakaiḥ",
    "GE07mbh_01_u:116.003d-1247_01": "tadā kurabakaiś caiva mattabhramarakūjitaiḥ",
    "GE07mbh_01_u:116.003d-1247_02": "cūtair mañjiribhiś caiva pārijātavanair api",
    "GE07mbh_01_u:116.003d-1248_01": "parapuṣṭopasaṃghuṣṭasaṃgītaiḥ ṣaṭpadair api",
    "GE07mbh_01_u:116.003d-1249_01": "jambūdumbarasaihuṇḍair vaṭair āmrātakair dhavaiḥ",
    "GE07mbh_01_u:116.003d-1249_02": "nīpārjunakadambaiś ca badarair nāgakesaraiḥ",
    "GE07mbh_01_u:116.003d-1249_03": "tamālair bilvakais tālaiḥ panasair vanakiṃśukaiḥ",
    "GE07mbh_01_u:116.003d-1250_01": "hintālakadalīśālaiḥ panasair vanakiṃśukaiḥ",
    "GE07mbh_01_u:116.003d-1251_01": "bakulais tilakais tālaiḥ panasair vanakiṃśukaiḥ",
    "GE07mbh_01_u:116.004a": "jalasthānaiś ca vividhaiḥ padminībhiś ca śobhitam",
    "GE07mbh_01_u:116.004b-1252_01": "nānāvihaṃgasaṃghuṣṭaṃ parapuṣṭanināditam",
    "GE07mbh_01_u:116.004b-1253_01": "samīkṣya ca tatas tatra ramyaṃ kusumitaṃ drumam",
    "GE07mbh_01_u:116.004c": "pāṇḍor vanaṃ tu saṃprekṣya prajajñe hṛdi manmathaḥ",
    "GE07mbh_01_u:116.004d-1254_01": "mattabhramarasaṃgītaṃ kokilasvanamiśritam",
    "GE07mbh_01_u:116.004d-1254_02": "gāyamānais tu gandharvaiḥ purā nāgapure yathā",
    "GE07mbh_01_u:116.005a": "prahṛṣṭamanasaṃ tatra viharantaṃ yathāmaram",
    "GE07mbh_01_u:116.005c": "taṃ mādry anujagāmaikā vasanaṃ bibhratī śubham",
    "GE07mbh_01_u:116.006a": "samīkṣamāṇaḥ sa tu tāṃ vayaḥsthāṃ tanuvāsasam",
    "GE07mbh_01_u:116.006c": "tasya kāmaḥ pravavṛdhe gahane 'gnir ivotthitaḥ",
    "GE07mbh_01_u:116.007a": "rahasy ātmasamāṃ dṛṣṭvā rājā rājīvalocanām",
    "GE07mbh_01_u:116.007c": "na śaśāka niyantuṃ taṃ kāmaṃ kāmabalātkṛtaḥ",
    "GE07mbh_01_u:116.007d-1255_01": "atha so 'ṣṭādaśe varṣe ṛtau mādrīm alaṃkṛtām",
    "GE07mbh_01_u:116.007d-1255_02": "ājuhāva tataḥ pāṇḍuḥ parītātmā yaśasvinīm",
    "GE07mbh_01_u:116.008a": "tata enāṃ balād rājā nijagrāha rahogatām",
    "GE07mbh_01_u:116.008c": "vāryamāṇas tayā devyā visphurantyā yathābalam",
    "GE07mbh_01_u:116.009a": "sa tu kāmaparītātmā taṃ śāpaṃ nānvabudhyata",
    "GE07mbh_01_u:116.009c": "mādrīṃ maithunadharmeṇa gacchamāno balād iva",
    "GE07mbh_01_u:116.010a": "jīvitāntāya kauravyo manmathasya vaśaṃ gataḥ",
    "GE07mbh_01_u:116.010c": "śāpajaṃ bhayam utsṛjya jagāmaiva balāt priyām",
    "GE07mbh_01_u:116.011a": "tasya kāmātmano buddhiḥ sākṣāt kālena mohitā",
    "GE07mbh_01_u:116.011c": "saṃpramathyendriyagrāmaṃ pranaṣṭā saha cetasā",
    "GE07mbh_01_u:116.012a": "sa tayā saha saṃgamya bhāryayā kurunandana",
    "GE07mbh_01_u:116.012c": "pāṇḍuḥ paramadharmātmā yuyuje kāladharmaṇā",
    "GE07mbh_01_u:116.012d-1256_01": "kṣaṇenābhyapatad rājā rājadhānīṃ yamasya vai",
    "GE07mbh_01_u:116.013a": "tato mādrī samāliṅgya rājānaṃ gatacetasam",
    "GE07mbh_01_u:116.013c": "mumoca duḥkhajaṃ śabdaṃ punaḥ punar atīva ha",
    "GE07mbh_01_u:116.013d-1257_01": "taṃ śrutvā karuṇaṃ śabdaṃ sahasotpatitaṃ tadā",
    "GE07mbh_01_u:116.014a": "saha putrais tataḥ kuntī mādrīputrau ca pāṇḍavau",
    "GE07mbh_01_u:116.014c": "ājagmuḥ sahitās tatra yatra rājā tathāgataḥ",
    "GE07mbh_01_u:116.015a": "tato mādry abravīd rājann ārtā kuntīm idaṃ vacaḥ",
    "GE07mbh_01_u:116.015c": "ekaiva tvam ihāgaccha tiṣṭhantv atraiva dārakāḥ",
    "GE07mbh_01_u:116.016a": "tac chrutvā vacanaṃ tasyās tatraivāvārya dārakān",
    "GE07mbh_01_u:116.016c": "hatāham iti vikruśya sahasopajagāma ha",
    "GE07mbh_01_u:116.017a": "dṛṣṭvā pāṇḍuṃ ca mādrīṃ ca śayānau dharaṇītale",
    "GE07mbh_01_u:116.017c": "kuntī śokaparītāṅgī vilalāpa suduḥkhitā",
    "GE07mbh_01_u:116.018a": "rakṣyamāṇo mayā nityaṃ vīraḥ satatam ātmavān",
    "GE07mbh_01_u:116.018c": "kathaṃ tvam abhyatikrāntaḥ śāpaṃ jānan vanaukasaḥ",
    "GE07mbh_01_u:116.019a": "nanu nāma tvayā mādri rakṣitavyo janādhipaḥ",
    "GE07mbh_01_u:116.019c": "sā kathaṃ lobhitavatī vijane tvaṃ narādhipam mādrī",
    "GE07mbh_01_u:116.019d-1258_01": "vidhinā coditasyāsya māṃ dṛṣṭvā vijane vane",
    "GE07mbh_01_u:116.019d-1258_02": "acintayitvā tac chāpaṃ praharṣaḥ samajāyata",
    "GE07mbh_01_u:116.020a": "kathaṃ dīnasya satataṃ tvām āsādya rahogatām",
    "GE07mbh_01_u:116.020c": "taṃ vicintayataḥ śāpaṃ praharṣaḥ samajāyata",
    "GE07mbh_01_u:116.021a": "dhanyā tvam asi bāhlīki matto bhāgyatarā tathā",
    "GE07mbh_01_u:116.021c": "dṛṣṭavaty asi yad vaktraṃ prahṛṣṭasya mahīpateḥ",
    "GE07mbh_01_u:116.022": "mādry uvāca",
    "GE07mbh_01_u:116.022a": "vilobhyamānena mayā vāryamāṇena cāsakṛt",
    "GE07mbh_01_u:116.022c": "ātmā na vārito 'nena satyaṃ diṣṭaṃ cikīrṣuṇā vaiśaṃpāyanaḥ",
    "GE07mbh_01_u:116.022d-068x0019": "kuntī vaiśaṃpāyanaḥ",
    "GE07mbh_01_u:116.022d-068x0037": "yudhiṣṭhiraḥ bhīmaḥ",
    "GE07mbh_01_u:116.022d-068x0052": "vaiśaṃpāyanaḥ arjunaḥ",
    "GE07mbh_01_u:116.022d-068x0057": "vaiśaṃpāyanaḥ yamau",
    "GE07mbh_01_u:116.022d-068x0061": "vaiśaṃpāyanaḥ",
    "GE07mbh_01_u:116.022d-068_0001": "tasyās tad vacanaṃ śrutvā kuntī śokāgnidīpitā",
    "GE07mbh_01_u:116.022d-068_0002": "papāta sahasā bhūmau chinnamūla iva drumaḥ",
    "GE07mbh_01_u:116.022d-068_0003": "niśceṣṭā patitā bhūmau mohe na tu cacāla sā tasmin kṣaṇe kṛtasnānam amalāmbarasaṃvṛtam",
    "GE07mbh_01_u:116.022d-068_0005": "alaṃkārakṛtaṃ pāṇḍuṃ śayānaṃ śayane śubhe kuntīm utthāpya mādrī tu mohenāviṣṭacetanām",
    "GE07mbh_01_u:116.022d-068_0007": "ehy ehīti ca tāṃ kuntīṃ darśayām āsa kauravam",
    "GE07mbh_01_u:116.022d-068_0008": "pādayoḥ patitā kuntī punar utthāya bhūmipam",
    "GE07mbh_01_u:116.022d-068_0009": "raktacandanadigdhāṅgaṃ mahārajatavāsasam sasmitena tu vaktreṇa gadantam iva bhāratīm",
    "GE07mbh_01_u:116.022d-068_0011": "parirabhya tadā mohād vilalāpākulendriyā",
    "GE07mbh_01_u:116.022d-068_0012": "mādrī cāpi samāliṅgya rājānaṃ vilalāpa sā",
    "GE07mbh_01_u:116.022d-068_0013": "taṃ tathāśāyinaṃ pāṇḍum ṛṣayaḥ saha cāraṇaiḥ",
    "GE07mbh_01_u:116.022d-068_0014": "abhyetya sahitāḥ sarve śokād aśrūṇy avartayan",
    "GE07mbh_01_u:116.022d-068_0015": "astaṃ gatam ivādityaṃ saṃśuṣkam iva sāgaram",
    "GE07mbh_01_u:116.022d-068_0016": "dṛṣṭvā pāṇḍuṃ naravyāghraṃ śocanti sma maharṣayaḥ",
    "GE07mbh_01_u:116.022d-068_0017": "samānaśokā ṛṣayaḥ pāṇḍavāś ca bubhūvire te samāśvāsite viprair vilepatur anindite",
    "GE07mbh_01_u:116.022d-068_0019": "hā rājan kasya nau hitvā gacchasi tridaśālayam",
    "GE07mbh_01_u:116.022d-068_0020": "hā rājan mama mandāyāḥ kathaṃ mādrīṃ sametya vai nidhanaṃ prāptavān rājan madbhāgyaparisaṃkṣayāt",
    "GE07mbh_01_u:116.022d-068_0022": "yudhiṣṭhiraṃ bhīmasenam arjunaṃ ca yamāv ubhau",
    "GE07mbh_01_u:116.022d-068_0023": "kasmāt putrān priyān hitvā prayāto 'si viśāṃ pate nūnaṃ tvāṃ tridaśā devāḥ pratinandanti bhārata",
    "GE07mbh_01_u:116.022d-068_0025": "yathā hi tapa ugraṃ te caritaṃ viprasaṃsadi",
    "GE07mbh_01_u:116.022d-068_0026": "āvābhyāṃ sahito rājan gamiṣyasi divaṃ śubham",
    "GE07mbh_01_u:116.022d-068_0027": "ājamīḍhājamīḍhānāṃ karmaṇā caritāṃ gatim",
    "GE07mbh_01_u:116.022d-068_0028": "nanu nāma sahāvābhyāṃ gamiṣyāmīti nas tvayā",
    "GE07mbh_01_u:116.022d-068_0029": "pratijñātaṃ kuruśreṣṭha yadāsi vanam āgataḥ āvābhyāṃ tv eva sahito gamiṣyasi viśāṃ pate",
    "GE07mbh_01_u:116.022d-068_0031": "muhūrtaṃ kṣamyatāṃ rājann ārokṣyāvaś citāṃ tava",
    "GE07mbh_01_u:116.022d-068_0032": "vilapitvā bhṛśaṃ tv evaṃ niḥsaṃjñe patite bhuvi",
    "GE07mbh_01_u:116.022d-068_0033": "yathā viddhe hate mṛgyau lubdhair vanagate tathā",
    "GE07mbh_01_u:116.022d-068_0034": "yudhiṣṭhiramukhāḥ sarve pāṇḍavā vedapāragāḥ",
    "GE07mbh_01_u:116.022d-068_0035": "te 'py āgatya pitur mūle niḥsaṃjñāḥ patitā bhuvi",
    "GE07mbh_01_u:116.022d-068_0036": "pāṇḍoḥ pādau pariṣvajya vilapanti sma pāṇḍavāḥ",
    "GE07mbh_01_u:116.022d-068_0037": "hā vinaṣṭāḥ sma tāteti hā vināthā bhavāmahe",
    "GE07mbh_01_u:116.022d-068_0038": "tvadvihīnā mahāprājña kathaṃ vartāma bālakāḥ lokanāthasya putrāḥ smo na sanāthā bhavāmahe",
    "GE07mbh_01_u:116.022d-068_0040": "kṣaṇenaiva mahārāja aho lokasya citratā nāsmadvidhā rājaputrā adhanyāḥ santi bhārata",
    "GE07mbh_01_u:116.022d-068_0042": "tvadvināśāc ca rājendra rājyapraskhalanāt tathā",
    "GE07mbh_01_u:116.022d-068_0043": "bāndhavānām athājñānāt prāptāḥ sma vyasanaṃ vayam",
    "GE07mbh_01_u:116.022d-068_0044": "kiṃ kariṣyāmahe rājan kartavyaṃ naḥ prasīdatām",
    "GE07mbh_01_u:116.022d-068_0045": "hitvā rājyaṃ ca bhogāṃś ca śataśṛṅganivāsinā",
    "GE07mbh_01_u:116.022d-068_0046": "tvayā labdhāḥ sma rājendra mahatā tapasā vayam",
    "GE07mbh_01_u:116.022d-068_0047": "hitvā mānaṃ vanaṃ gatvā svayam āhṛtya bhakṣaṇam",
    "GE07mbh_01_u:116.022d-068_0048": "śākamūlaphalair vanyair bharaṇaṃ vai tvayā kṛtam",
    "GE07mbh_01_u:116.022d-068_0049": "putrān utpādya pitaro yam icchanti mahātmanaḥ",
    "GE07mbh_01_u:116.022d-068_0050": "trivargaphalam icchantas tasya kālo 'yam āgataḥ",
    "GE07mbh_01_u:116.022d-068_0051": "abhuktvaiva phalaṃ rājan gantuṃ nārhasi bhārata",
    "GE07mbh_01_u:116.022d-068_0052": "ity evam uktvā pitaraṃ bhīmo 'pi vilalāpa ha praṇaṣṭaṃ bhārataṃ vaṃśaṃ pāṇḍunā punar uddhṛtam",
    "GE07mbh_01_u:116.022d-068_0054": "tasmiṃs tapovanagate naṣṭaṃ rājyaṃ sarāṣṭrakam punar nistāritaṃ kṣatraṃ pāṇḍuputrair mahātmabhiḥ",
    "GE07mbh_01_u:116.022d-068_0056": "etac chrutvā tu moditvā gantum arhasi kaurava",
    "GE07mbh_01_u:116.022d-068_0057": "ity evam uktvā pitaraṃ vilalāpa dhanaṃjayaḥ",
    "GE07mbh_01_u:116.022d-068_0058": "duḥsaṃcayaṃ tapaḥ kṛtvā labdhvā nau bharatarṣabha",
    "GE07mbh_01_u:116.022d-068_0059": "putralābhasya mahataḥ śuśrūṣādiphalaṃ tvayā",
    "GE07mbh_01_u:116.022d-068_0060": "na cāvāptaṃ kiṃ cid eva rājyaṃ pitrā yathā purā",
    "GE07mbh_01_u:116.022d-068_0061": "evam uktvā yamau cāpi vilepatur athāturau",
    "GE07mbh_01_u:116.023": "kunty uvāca",
    "GE07mbh_01_u:116.023a": "ahaṃ jyeṣṭhā dharmapatnī jyeṣṭhaṃ dharmaphalaṃ mama",
    "GE07mbh_01_u:116.023c": "avaśyaṃ bhāvino bhāvān mā māṃ mādri nivartaya",
    "GE07mbh_01_u:116.024a": "anveṣyāmīha bhartāram ahaṃ pretavaśaṃ gatam",
    "GE07mbh_01_u:116.024c": "uttiṣṭha tvaṃ visṛjyainam imān rakṣasva dārakān vaiśaṃpāyanaḥ",
    "GE07mbh_01_u:116.024d-1259_01": "avāpya putrāṃl labdhātmā vīrapatnītvam arthaye",
    "GE07mbh_01_u:116.024d-1259_02": "madrarājasutā kuntīm idaṃ vacanam abravīt",
    "GE07mbh_01_u:116.025": "mādry uvāca",
    "GE07mbh_01_u:116.025a": "aham evānuyāsyāmi bhartāram apalāyinam",
    "GE07mbh_01_u:116.025c": "na hi tṛptāsmi kāmānāṃ taj jyeṣṭhā anumanyatām",
    "GE07mbh_01_u:116.026a": "māṃ cābhigamya kṣīṇo 'yaṃ kāmād bharatasattamaḥ",
    "GE07mbh_01_u:116.026c": "tam ucchindyām asya kāmaṃ kathaṃ nu yamasādane",
    "GE07mbh_01_u:116.026d-1260_01": "mama hetor gato rājā divaṃ rājarṣisattamaḥ",
    "GE07mbh_01_u:116.026d-1260_02": "na caiva tādṛśī buddhir bāndhavāś ca na tādṛśāḥ",
    "GE07mbh_01_u:116.026d-1260_03": "na cotsahe dhārayituṃ prāṇān bhartṛvinākṛtā",
    "GE07mbh_01_u:116.026d-1260_04": "tasmāt tam anuyāsyāmi yāntaṃ vaivasvatakṣayam",
    "GE07mbh_01_u:116.027a": "na cāpy ahaṃ vartayantī nirviśeṣaṃ suteṣu te",
    "GE07mbh_01_u:116.027c": "vṛttim ārye cariṣyāmi spṛśed enas tathā hi mām",
    "GE07mbh_01_u:116.027d-1261_01": "tvaṃ tu matsutayor nityaṃ tvatsuteṣu samā sadā",
    "GE07mbh_01_u:116.028a": "tasmān me sutayoḥ kunti vartitavyaṃ svaputravat",
    "GE07mbh_01_u:116.028c": "māṃ hi kāmayamāno 'yaṃ rājā pretavaśaṃ gataḥ",
    "GE07mbh_01_u:116.028d-1262_01": "anveṣyāmi ca bhartāraṃ vrajantaṃ yamasādanam",
    "GE07mbh_01_u:116.029a": "rājñaḥ śarīreṇa saha mamāpīdaṃ kalevaram",
    "GE07mbh_01_u:116.029c": "dagdhavyaṃ supraticchannam etad ārye priyaṃ kuru",
    "GE07mbh_01_u:116.030a": "dārakeṣv apramattā ca bhavethāś ca hitā mama",
    "GE07mbh_01_u:116.030c": "ato 'nyan na prapaśyāmi saṃdeṣṭavyaṃ hi kiṃ cana",
    "GE07mbh_01_u:116.030d-1263_01": "tasyās tad vacanaṃ śrutvā kuntī śokāgnidīpitā",
    "GE07mbh_01_u:116.030d-1263_02": "papāta sahasā bhūmau chinnamūla iva drumaḥ",
    "GE07mbh_01_u:116.030d-1263_03": "niśceṣṭā patitā bhūmau mohenaiva cacāla sā",
    "GE07mbh_01_u:116.030d-1263_04": "tasmin kṣaṇe kṛtasnānaṃ mahad ambarasaṃvṛtam",
    "GE07mbh_01_u:116.030d-1263_05": "alaṃkārakṛtaṃ pāṇḍuṃ śayānaṃ śayane śubhe",
    "GE07mbh_01_u:116.030d-1263_06": "kuntīm utthāpya mādrī tu mohenāviṣṭacetanām",
    "GE07mbh_01_u:116.030d-1263_07": "ehy ehi kunti mā rodīḥ darśayāmi svakautukam",
    "GE07mbh_01_u:116.030d-1263_08": "pādayoḥ patitā kuntī punar utthāya bhūmipam",
    "GE07mbh_01_u:116.030d-1263_09": "raktacandanadigdhāṅgaṃ mahārajatavāsasam vaiśaṃpāyanaḥ",
    "GE07mbh_01_u:116.030d-069x0016": "kuntī mādrī",
    "GE07mbh_01_u:116.030d-069x0028": "vaiśaṃpāyanaḥ",
    "GE07mbh_01_u:116.030d-069_0001": "ṛṣayas tān samāśvāsya pāṇḍavān satyavikramān ūcuḥ kuntīṃ ca mādrīṃ ca samāśvāsya tapasvinaḥ",
    "GE07mbh_01_u:116.030d-069_0003": "subhage bālaputre tu na martavyaṃ kathaṃ cana",
    "GE07mbh_01_u:116.030d-069_0004": "pāṇḍavāṃś cāpi neṣyāmaḥ kururāṣṭraṃ paraṃtapān adharmeṣv arthajāteṣu dhṛtarāṣṭraś ca lobhavān",
    "GE07mbh_01_u:116.030d-069_0006": "sa kadācin na varteta pāṇḍaveṣu yathāvidhi",
    "GE07mbh_01_u:116.030d-069_0007": "kuntyāḥś ca vṛṣṇayo nāthāḥ kuntibhojas tathaiva ca",
    "GE07mbh_01_u:116.030d-069_0008": "mādryāś ca balināṃ śreṣṭhaḥ śalyo bhrātā mahārathaḥ",
    "GE07mbh_01_u:116.030d-069_0009": "bhartrā tu maraṇaṃ sārdhaṃ phalavan nātra saṃśayaḥ",
    "GE07mbh_01_u:116.030d-069_0010": "yuvābhyāṃ duṣkaraṃ caitad vadanti dvijapuṃgavāḥ mṛte bhartari sādhvī strī brahmacarye vyavasthitā",
    "GE07mbh_01_u:116.030d-069_0012": "yamaiś ca niyamaiḥ śrāntā manovākkāyajaiḥ śubhaiḥ",
    "GE07mbh_01_u:116.030d-069_0013": "bhartāraṃ cintayantī sā bhartāraṃ nistarec chubhā",
    "GE07mbh_01_u:116.030d-069_0014": "tāritaś cāpi bhartā syād ātmā putrais tathaiva ca tasmāj jīvitam evaitad yuvayor vidma śobhanam",
    "GE07mbh_01_u:116.030d-069_0016": "yathā pāṇḍos tu nirdeśas tathā vipragaṇasya ca",
    "GE07mbh_01_u:116.030d-069_0017": "ājñā śirasi nikṣiptā kariṣyāmi ca tat tathā",
    "GE07mbh_01_u:116.030d-069_0018": "yad āhur bhagavanto hi tan manye śobhanaṃ param bhartuś ca mama putrāṇāṃ mama caiva na saṃśayaḥ",
    "GE07mbh_01_u:116.030d-069_0020": "kuntī samarthā putrāṇāṃ yogakṣemasya dhāraṇe",
    "GE07mbh_01_u:116.030d-069_0021": "assyā hi na samā buddhyā yady api syād arundhatī",
    "GE07mbh_01_u:116.030d-069_0022": "kuntyāś ca vṛṣṇayo nāthā kuntibhojas tathaiva ca",
    "GE07mbh_01_u:116.030d-069_0023": "nāhaṃ tvam iva putrāṇāṃ samarthā dhāraṇe tathā",
    "GE07mbh_01_u:116.030d-069_0024": "sāhaṃ bhartāram anviṣye saṃtṛptā na tv ahaṃ tathā bhartṛlokasya tu jyeṣṭhā devī mām anumanyatām",
    "GE07mbh_01_u:116.030d-069_0026": "dharmajñasya kṛtajñasya satyasaṃdhasya dhīmataḥ",
    "GE07mbh_01_u:116.030d-069_0027": "pādau paricariṣyāmi tathāryādyanumanyatām",
    "GE07mbh_01_u:116.030d-069_0028": "evam uktvā mahārāja madrarājasutā śubhā dadau kuntyai yamau mādrī śirasābhipraṇamya ca",
    "GE07mbh_01_u:116.030d-069_0030": "abhivādya maharṣīn sā pariṣvajya ca pāṇḍavān",
    "GE07mbh_01_u:116.030d-069_0031": "mūrdhny upāghrāya bahuśaḥ pārthān ātmasutau tathā",
    "GE07mbh_01_u:116.030d-069_0032": "haste yudhiṣṭhiraṃ gṛhya mādrī vākyam abhāṣata",
    "GE07mbh_01_u:116.030d-069_0033": "kuntī mātā ahaṃ dhātrī yuṣmākaṃ tu pitā mṛtaḥ yudhiṣṭhiraḥ pitā jyeṣṭhaś caturṇāṃ dharmataḥ sadā",
    "GE07mbh_01_u:116.030d-069_0035": "vṛddhādyupāsanāsaktāḥ satyadharmaparāyaṇāḥ tādṛśā na vinaśyanti naiva yānti parābhavam",
    "GE07mbh_01_u:116.030d-069_0037": "tasmāt sarve kurudhvaṃ vai guruvṛttim atandritāḥ",
    "GE07mbh_01_u:116.030d-069_0038": "ṛṣīṇāṃ ca pṛthāyāś ca namaskṛtya punaḥ punaḥ",
    "GE07mbh_01_u:116.030d-069_0039": "āyāsakṛpaṇā mādrī pratyuvāca pṛthāṃ tataḥ dhanyā tvam asi vārṣṇeyi nāsti strī sadṛśī tvayā",
    "GE07mbh_01_u:116.030d-069_0041": "vīryaṃ tejaś ca yogaṃ ca māhātmyaṃ ca yaśasvinām",
    "GE07mbh_01_u:116.030d-069_0042": "kunti drakṣyasi putrāṇāṃ pañcānām amitaujasām",
    "GE07mbh_01_u:116.030d-069_0043": "ṛṣīṇāṃ saṃnidhau yaiṣā mayā vāg abhyudīritā",
    "GE07mbh_01_u:116.030d-069_0044": "didṛkṣamāṇayā svargaṃ na mamaiṣā vṛthā bhavet",
    "GE07mbh_01_u:116.030d-069_0045": "āryā cāpy abhivādyā ca mama pūjyā ca sarvataḥ jyeṣṭhā variṣṭhā tvaṃ devi bhūṣitā svaguṇaiḥ śubhaiḥ",
    "GE07mbh_01_u:116.030d-069_0047": "abhyanujñātum icchāmi tvayā yādavanandini",
    "GE07mbh_01_u:116.030d-069_0048": "dharmaṃ svargaṃ ca kīrtiṃ ca tvatkṛte 'ham avāpnuyām",
    "GE07mbh_01_u:116.030d-069_0049": "yathā tathā vidhatsveha mā ca kārṣīr vicāraṇām",
    "GE07mbh_01_u:116.030d-069_0050": "bāṣpasaṃdigdhayā vācā kunty uvāca yaśasvinī anujñātāsi kalyāṇi tridive saṃgamo 'stu te",
    "GE07mbh_01_u:116.030d-069_0052": "bhartrā saha viśālākṣi kṣipram adyaiva bhāmini",
    "GE07mbh_01_u:116.030d-069_0053": "saṃgatā svargaloke tvaṃ ramethāḥ śāśvatīḥ samāḥ",
    "GE07mbh_01_u:116.030d-069_0054": "tataḥ purohitaḥ snātvā pretakarmaṇi pāragaḥ hiraṇyaśakalān ājyaṃ tilān dadhi ca taṇḍulān",
    "GE07mbh_01_u:116.030d-069_0056": "udakumbhaṃ saparaśuṃ samanīya tapasvibhiḥ",
    "GE07mbh_01_u:116.030d-069_0057": "aśvamedhāgnim āhṛtya yathānyāyaṃ samantataḥ",
    "GE07mbh_01_u:116.030d-069_0058": "kāśyapaḥ kārayām āsa pāṇḍoḥ pretasya tāṃ kriyām",
    "GE07mbh_01_u:116.030d-069_0059": "purohitoktavidhinā pāṇḍoḥ putro yudhiṣṭhiraḥ",
    "GE07mbh_01_u:116.030d-069_0060": "tenāgninādahat pāṇḍuṃ kṛtvā cāpi kriyās tadā",
    "GE07mbh_01_u:116.030d-069_0061": "rudan śokābhisaṃtaptaḥ papāta bhuvi pāṇḍavaḥ ṛṣīn putrān pṛthāṃ caiva visṛjya ca nṛpātmajān",
    "GE07mbh_01_u:116.031": "vaiśaṃpāyana uvāca",
    "GE07mbh_01_u:116.031a": "ity uktvā taṃ citāgnisthaṃ dharmapatnī nararṣabham",
    "GE07mbh_01_u:116.031c": "madrarājātmajā tūrṇam anvārohad yaśasvinī",
    "GE07mbh_01_u:116.031d-1264_01": "āhatāmbarasaṃvīto bhrātṛbhiḥ sahito 'naghaḥ",
    "GE07mbh_01_u:116.031d-1264_02": "udakaṃ kṛtavāṃs tatra purohitamate sthitaḥ",
    "GE07mbh_01_u:116.031d-1264_03": "arhatas tasya kṛtyāni śataśṛṅganivāsinaḥ",
    "GE07mbh_01_u:116.031d-1264_04": "tāpasā vidhivac cakruś cāraṇā ṛṣibhiḥ saha",
    "GE07mbh_01_u:116.031d-1265_01": "tāpasā vidhivat karma kārayām āsur ātmajaiḥ",
    "GE07mbh_01_u:117.001": "vaiśaṃpāyana uvāca",
    "GE07mbh_01_u:117.001a": "pāṇḍor avabhṛthaṃ kṛtvā devakalpā maharṣayaḥ",
    "GE07mbh_01_u:117.001c": "tato mantram akurvanta te sametya tapasvinaḥ",
    "GE07mbh_01_u:117.002a": "hitvā rājyaṃ ca rāṣṭraṃ ca sa mahātmā mahātapāḥ",
    "GE07mbh_01_u:117.002c": "asmin sthāne tapas taptuṃ tāpasāñ śaraṇaṃ gataḥ",
    "GE07mbh_01_u:117.003a": "sa jātamātrān putrāṃś ca dārāṃś ca bhavatām iha",
    "GE07mbh_01_u:117.003c": "pradāyopanidhiṃ rājā pāṇḍuḥ svargam ito gataḥ",
    "GE07mbh_01_u:117.003d-1266_01": "tasyemān ātmajān dehaṃ bhāryāṃ ca sumahātmanaḥ",
    "GE07mbh_01_u:117.003d-1266_02": "svarāṣṭraṃ gṛhya gacchāmo dharma eṣa hi naḥ smṛtaḥ",
    "GE07mbh_01_u:117.003d-1267_01": "tasmāt kṛtyaṃ parīkṣadhvam iti hovāca dharmavit",
    "GE07mbh_01_u:117.003d-1267_02": "śukaḥ paramakalyāṇo girā samabhibhāṣata",
    "GE07mbh_01_u:117.004a": "te parasparam āmantrya sarvabhūtahite ratāḥ",
    "GE07mbh_01_u:117.004b-1268_01": "dharmaṃ caiva puraskṛtya śreṣṭhāṃ matim akurvata",
    "GE07mbh_01_u:117.004b-1268_02": "kurukṣetram itaḥ kuntīṃ tāṃ saputrāṃ nayāmahe",
    "GE07mbh_01_u:117.004c": "pāṇḍoḥ putrān puraskṛtya nagaraṃ nāgasāhvayam",
    "GE07mbh_01_u:117.005a": "udāramanasaḥ siddhā gamane cakrire manaḥ",
    "GE07mbh_01_u:117.005c": "bhīṣmāya pāṇḍavān dātuṃ dhṛtarāṣṭrāya caiva hi",
    "GE07mbh_01_u:117.006a": "tasminn eva kṣaṇe sarve tān ādāya pratasthire",
    "GE07mbh_01_u:117.006c": "pāṇḍor dārāṃś ca putrāṃś ca śarīraṃ caiva tāpasāḥ",
    "GE07mbh_01_u:117.006d-1269_01": "ādāya prasthitāḥ sarve śataśṛṅgān nagottamāt",
    "GE07mbh_01_u:117.007a": "sukhinī sā purā bhūtvā satataṃ putravatsalā",
    "GE07mbh_01_u:117.007c": "prapannā dīrgham adhvānaṃ saṃkṣiptaṃ tad amanyata",
    "GE07mbh_01_u:117.008a": "sā nadīrgheṇa kālena saṃprāptā kurujāṅgalam",
    "GE07mbh_01_u:117.008c": "vardhamānapuradvāram āsasāda yaśasvinī",
    "GE07mbh_01_u:117.008d-1270_01": "dvāriṇaṃ tāpasā ūcū rājānaṃ ca prakāśaya",
    "GE07mbh_01_u:117.008d-1270_02": "te tu gatvā kṣaṇenaiva sabhāyāṃ viniveditāḥ",
    "GE07mbh_01_u:117.009a": "taṃ cāraṇasahasrāṇāṃ munīnām āgamaṃ tadā",
    "GE07mbh_01_u:117.009c": "śrutvā nāgapure nṝṇāṃ vismayaḥ samajāyata",
    "GE07mbh_01_u:117.010a": "muhūrtodita āditye sarve dharmapuraskṛtāḥ",
    "GE07mbh_01_u:117.010c": "sadārās tāpasān draṣṭuṃ niryayuḥ puravāsinaḥ",
    "GE07mbh_01_u:117.011a": "strīsaṃghāḥ kṣatrasaṃghāś ca yānasaṃghān samāsthitāḥ",
    "GE07mbh_01_u:117.011c": "brāhmaṇaiḥ saha nirjagmur brāhmaṇānāṃ ca yoṣitaḥ",
    "GE07mbh_01_u:117.012a": "tathā viṭśūdrasaṃghānāṃ mahān vyatikaro 'bhavat",
    "GE07mbh_01_u:117.012c": "na kaś cid akarod īrṣyām abhavan dharmabuddhayaḥ",
    "GE07mbh_01_u:117.013a": "tathā bhīṣmaḥ śāṃtanavaḥ somadatto 'tha bāhlikaḥ",
    "GE07mbh_01_u:117.013c": "prajñācakṣuś ca rājarṣiḥ kṣattā ca viduraḥ svayam",
    "GE07mbh_01_u:117.014a": "sā ca satyavatī devī kausalyā ca yaśasvinī",
    "GE07mbh_01_u:117.014c": "rājadāraiḥ parivṛtā gāndhārī ca viniryayau",
    "GE07mbh_01_u:117.015a": "dhṛtarāṣṭrasya dāyādā",
    "GE07mbh_01_u:117.015c": "bhūṣitā bhūṣaṇaiś citraiḥ śatasaṃkhyā viniryayuḥ",
    "GE07mbh_01_u:117.016a": "tān maharṣigaṇān sarvāñ śirobhir abhivādya ca",
    "GE07mbh_01_u:117.016b-1271_01": "svāgataṃ vacanaṃ coktvā pāṇḍor bhavanam āviśan",
    "GE07mbh_01_u:117.016c": "upopaviviśuḥ sarve kauravyāḥ sapurohitāḥ",
    "GE07mbh_01_u:117.017a": "tathaiva śirasā bhūmāv abhivādya praṇamya ca",
    "GE07mbh_01_u:117.017c": "upopaviviśuḥ sarve paurajānapadā api",
    "GE07mbh_01_u:117.018a": "tam akūjam ivājñāya janaughaṃ sarvaśas tadā",
    "GE07mbh_01_u:117.018b-1272_01": "pūjayitvā yathānyāyaṃ pādyenārghyeṇa ca prabho",
    "GE07mbh_01_u:117.018c": "bhīṣmo rājyaṃ ca rāṣṭraṃ ca maharṣibhyo nyavedayat",
    "GE07mbh_01_u:117.019a": "teṣām atho vṛddhatamaḥ pratyutthāya jaṭājinī",
    "GE07mbh_01_u:117.019c": "maharṣimatam ājñāya maharṣir idam abravīt",
    "GE07mbh_01_u:117.020a": "yaḥ sa kauravyadāyādaḥ pāṇḍur nāma narādhipaḥ",
    "GE07mbh_01_u:117.020c": "kāmabhogān parityajya śataśṛṅgam ito gataḥ",
    "GE07mbh_01_u:117.020d-1273_01": "kāmabhogān parityajya tapasvī saṃbabhūva ha",
    "GE07mbh_01_u:117.020d-1273_02": "sa yathoktaṃ tapas tepe tatra mūlaphalāśanaḥ",
    "GE07mbh_01_u:117.020d-1273_03": "patnībhyāṃ saha dharmātmā kaṃ cit kālam atandritaḥ",
    "GE07mbh_01_u:117.020d-1273_04": "tena vṛttasamācārais tapasā ca tapasvinaḥ",
    "GE07mbh_01_u:117.020d-1273_05": "toṣitās tāpasās tatra śataśṛṅganivāsinaḥ",
    "GE07mbh_01_u:117.020d-1273_06": "svargalokaṃ gantukāmaṃ tāpasā vinivārya tam",
    "GE07mbh_01_u:117.020d-1273_07": "udyataṃ saha patnībhyāṃ viprā vacanam abruvan",
    "GE07mbh_01_u:117.020d-1273_08": "anapatyasya rājendra puṇyalokā na santi te",
    "GE07mbh_01_u:117.020d-1273_09": "tasmād dharmaṃ ca vāyuṃ ca mahendraṃ ca tathāśvinau",
    "GE07mbh_01_u:117.020d-1273_10": "ārādhayasva rājendra patnībhyāṃ saha devatāḥ",
    "GE07mbh_01_u:117.020d-1273_11": "tṛptāḥ putrān prayacchanti ṛṇamukto bhaviṣyasi",
    "GE07mbh_01_u:117.020d-1273_12": "tapasā divyacakṣuṣṭvāt paśyāmas te tathā sutān",
    "GE07mbh_01_u:117.020d-1273_13": "asmākaṃ vacanaṃ śrutvā devān ārādhayat tadā",
    "GE07mbh_01_u:117.020d-1274_01": "kuntī saṃpreṣayām āsa devaranyāyadharmataḥ",
    "GE07mbh_01_u:117.020d-1274_02": "svānām anyatamair nāryaḥ puṇyair ākhyāyikair api",
    "GE07mbh_01_u:117.020d-1274_03": "muner mantraprabhāveṇa śaṃkarāṃśābhiyoginaḥ",
    "GE07mbh_01_u:117.020d-1274_04": "āhūya dharmaṃ vāyuṃ ca mahendraṃ ca tathāśvinau",
    "GE07mbh_01_u:117.020d-1274_05": "asūta putrān kuntī ca mādrī ca dvau sutāv api",
    "GE07mbh_01_u:117.021a": "brahmacaryavratasthasya tasya divyena hetunā",
    "GE07mbh_01_u:117.021c": "sākṣād dharmād ayaṃ putras tasya jāto yudhiṣṭhiraḥ",
    "GE07mbh_01_u:117.022a": "tathemaṃ balināṃ śreṣṭhaṃ tasya rājño mahātmanaḥ",
    "GE07mbh_01_u:117.022c": "mātariśvā dadau putraṃ bhīmaṃ nāma mahābalam",
    "GE07mbh_01_u:117.023a": "puruhūtād ayaṃ jajñe kuntyāṃ satyaparākramaḥ",
    "GE07mbh_01_u:117.023c": "yasya kīritr maheṣvāsān sarvān abhibhaviṣyati",
    "GE07mbh_01_u:117.023d-1275_01": "asmiñ jāte maheṣvāse devāḥ sendrās tathābruvan",
    "GE07mbh_01_u:117.023d-1275_02": "matprasādād ayaṃ jātaḥ kuntyāṃ satyaparākramaḥ",
    "GE07mbh_01_u:117.023d-1275_03": "ajeyo yudhi jetārīn devatādīn na saṃśayaḥ",
    "GE07mbh_01_u:117.023d-1276_01": "sa laṅghayitvā hariṇā bhuvo bhārān niyojitaḥ",
    "GE07mbh_01_u:117.023d-1276_02": "naro mām āviśat kunti viṣṇor ardhaṃ naraṃ viduḥ",
    "GE07mbh_01_u:117.023d-1276_03": "so 'haṃ tvām āviśaṃ bhadre jāto 'haṃ phalgunāhvayaḥ",
    "GE07mbh_01_u:117.023d-1276_04": "tasmād ajayyo bhuvane caturdaśabhir apy asau",
    "GE07mbh_01_u:117.023d-1277_01": "yudhiṣṭhiro rājasūyaṃ bhrātṛvīryād avāpsyati",
    "GE07mbh_01_u:117.023d-1277_02": "indrasya vacanaṃ śrutvā pāṇḍuḥ prītim avāpa saḥ",
    "GE07mbh_01_u:117.023d-1277_03": "eṣa jetā manuṣyāṃś ca sarvān gandharvarākṣasān",
    "GE07mbh_01_u:117.023d-1277_04": "eṣa duryodhanaṃ kīrtyā bhāratāṃś ca vijeṣyati",
    "GE07mbh_01_u:117.023d-1277_05": "vīrasyaikasya vikrāntair dharmaputro yudhiṣṭhiraḥ",
    "GE07mbh_01_u:117.023d-1277_06": "yakṣyate rājasūyādyair dharma evāparaḥ sadā",
    "GE07mbh_01_u:117.023d-1278_01": "vijitya nṛpatīn sarvān kṛtvā ca karadān prabhuḥ",
    "GE07mbh_01_u:117.023d-1278_02": "svayaṃ bhokṣyati dharmātmā pṛthivīṃ sāgarāmbarām",
    "GE07mbh_01_u:117.023d-1279_01": "surāsuroragāṃś caiva vīryād ekaratho jayet",
    "GE07mbh_01_u:117.023d-1280_01": "ajātaśatrur dharmātmā pṛthvaiśvaryābhipūjitaḥ",
    "GE07mbh_01_u:117.024a": "yau tu mādrī maheṣvāsāv asūta kurusattamau",
    "GE07mbh_01_u:117.024c": "aśvibhyāṃ manujavyāghrāv imau tāv api tiṣṭhataḥ",
    "GE07mbh_01_u:117.024d-1281_01": "nakulaḥ sahadevaś ca tāv apy amitatejasau",
    "GE07mbh_01_u:117.024d-1281_02": "pāṇḍavau naraśārdūlāv imāv apy aparājitau",
    "GE07mbh_01_u:117.025a": "caratā dharmanityena vanavāsaṃ yaśasvinā",
    "GE07mbh_01_u:117.025c": "eṣa paitāmaho vaṃśaḥ pāṇḍunā punar uddhṛtaḥ",
    "GE07mbh_01_u:117.026a": "putrāṇāṃ janma vṛddhiṃ ca vaidikādhyayanāni ca",
    "GE07mbh_01_u:117.026c": "paśyataḥ satataṃ pāṇḍoḥ śaśvat prītir avardhata",
    "GE07mbh_01_u:117.027a": "vartamānaḥ satāṃ vṛtte putralābham avāpya ca",
    "GE07mbh_01_u:117.027c": "pitṛlokaṃ gataḥ pāṇḍur itaḥ saptadaśe 'hani",
    "GE07mbh_01_u:117.028a": "taṃ citāgatam ājñāya vaiśvānaramukhe hutam",
    "GE07mbh_01_u:117.028c": "praviṣṭā pāvakaṃ mādrī hitvā jīvitam ātmanaḥ",
    "GE07mbh_01_u:117.029a": "sā gatā saha tenaiva patilokam anuvratā",
    "GE07mbh_01_u:117.029c": "tasyās tasya ca yat kāryaṃ kriyatāṃ tadanantaram",
    "GE07mbh_01_u:117.029d-1282_01": "bhīṣmaṃ ca dhṛtarāṣṭraṃ ca viduraṃ ca mahāmatim",
    "GE07mbh_01_u:117.029d-1283_01": "pṛthāṃ ca śaraṇaṃ prāptāṃ pāṇḍavāṃś ca yaśasvinaḥ",
    "GE07mbh_01_u:117.029d-1283_02": "yathāvad anugṛhṇantāṃ dharmo hy eṣa sanātanaḥ",
    "GE07mbh_01_u:117.029d-1284_01": "eteṣāṃ bharaṇaṃ bhīṣma mahān dharmas tathaiva ca",
    "GE07mbh_01_u:117.029d-1284_02": "kṣattuś ca dhṛtarāṣṭrasya gāndhāryāś ca viśeṣataḥ",
    "GE07mbh_01_u:117.029d-1285_01": "ime śarīre ca tayoḥ pṛthāṃ ca śaraṇāgatām",
    "GE07mbh_01_u:117.029d-1285_02": "tasya putrāṃś ca dharmajñān sarvān satkartum arhatha",
    "GE07mbh_01_u:117.030a": "ime tayoḥ śarīre dve sutāś ceme tayor varāḥ",
    "GE07mbh_01_u:117.030c": "kriyābhir anugṛhyantāṃ saha mātrā paraṃtapāḥ",
    "GE07mbh_01_u:117.031a": "pretakārye ca nirvṛtte pitṛmedhaṃ mahāyaśāḥ",
    "GE07mbh_01_u:117.031c": "labhatāṃ sarvadharmajñaḥ pāṇḍuḥ kurukulodvahaḥ",
    "GE07mbh_01_u:117.032a": "evam uktvā kurūn sarvān kurūṇām eva paśyatām",
    "GE07mbh_01_u:117.032c": "kṣaṇenāntarhitāḥ sarve cāraṇā guhyakaiḥ saha",
    "GE07mbh_01_u:117.033a": "gandharvanagarākāraṃ tatraivāntarhitaṃ punaḥ",
    "GE07mbh_01_u:117.033c": "ṛṣisiddhagaṇaṃ dṛṣṭvā vismayaṃ te paraṃ yayuḥ",
    "GE07mbh_01_u:117.033d-1286_01": "kauravāḥ sahasotpatya sādhu sādhv iti vismitāḥ vaiśaṃpāyanaḥ",
    "GE07mbh_01_u:118.000-1287_01": "kuravaś ca tadā sarve pāṇḍoḥ śrutvā tathā vidhim",
    "GE07mbh_01_u:118.000-1287_02": "bhīṣmaprabhṛtayo mātrā jagṛhus tān sutān saha",
    "GE07mbh_01_u:118.001": "dhṛtarāṣṭra uvāca",
    "GE07mbh_01_u:118.001a": "pāṇḍor vidura sarvāṇi pretakāryāṇi kāraya",
    "GE07mbh_01_u:118.001c": "rājavad rājasiṃhasya mādryāś caiva viśeṣataḥ",
    "GE07mbh_01_u:118.002a": "paśūn vāsāṃsi ratnāni dhanāni vividhāni ca",
    "GE07mbh_01_u:118.002c": "pāṇḍoḥ prayaccha mādryāś ca yebhyo yāvac ca vāñchitam",
    "GE07mbh_01_u:118.003a": "yathā ca kuntī satkāraṃ kuryān mādryās tathā kuru",
    "GE07mbh_01_u:118.003c": "yathā na vāyur nādityaḥ paśyetāṃ tāṃ susaṃvṛtām",
    "GE07mbh_01_u:118.004a": "na śocyaḥ pāṇḍur anaghaḥ praśasyaḥ sa narādhipaḥ",
    "GE07mbh_01_u:118.004c": "yasya pañca sutā vīrā jātāḥ surasutopamāḥ",
    "GE07mbh_01_u:118.004d-1288_01": "sa pāṇḍuś ca na śocyaḥ syāt pravaraḥ puṇyakarmaṇām",
    "GE07mbh_01_u:118.005": "vaiśaṃpāyana uvāca",
    "GE07mbh_01_u:118.005a": "viduras taṃ tathety uktvā bhīṣmeṇa saha bhārata",
    "GE07mbh_01_u:118.005c": "pāṇḍuṃ saṃskārayām āsa deśe paramasaṃvṛte",
    "GE07mbh_01_u:118.006a": "tatas tu nagarāt tūrṇam ājyahomapuraskṛtāḥ",
    "GE07mbh_01_u:118.006c": "nirhṛtāḥ pāvakā dīptāḥ pāṇḍo rājapurohitaiḥ",
    "GE07mbh_01_u:118.006d-1289_01": "palāśavṛntakāṣṭhaiś ca kuśamuñjakabalvajaiḥ",
    "GE07mbh_01_u:118.006d-1289_02": "sūtroktena vidhānena śarīre cakrur añjasā",
    "GE07mbh_01_u:118.006d-1289_03": "atha darbhe tayor bhūpa kṛtvā pratikṛtī tayoḥ",
    "GE07mbh_01_u:118.006d-1289_04": "śibikāyām athāropya śobhitāyām alaṃkṛtaiḥ",
    "GE07mbh_01_u:118.007a": "athainam ārtavair gandhair mālyaiś ca vividhair varaiḥ",
    "GE07mbh_01_u:118.007c": "śibikāṃ samalaṃcakrur vāsasācchādya sarvaśaḥ",
    "GE07mbh_01_u:118.007d-1290_01": "muktāpravālamāṇikyahemasragbhir alaṃkṛtām",
    "GE07mbh_01_u:118.008a": "tāṃ tathā śobhitāṃ mālyair vāsobhiś ca mahādhanaiḥ darpaṇāśokapunnāgamallikājāticampakaiḥ",
    "GE07mbh_01_u:118.008b-1291_02": "nālikeraphalaiḥ puṣpaiḥ pūgīphalasunārcitaiḥ",
    "GE07mbh_01_u:118.008c": "amātyā jñātayaś caiva suhṛdaś copatasthire",
    "GE07mbh_01_u:118.009a": "nṛsiṃhaṃ narayuktena paramālaṃkṛtena tam",
    "GE07mbh_01_u:118.009c": "avahan yānamukhyena saha mādryā susaṃvṛtam",
    "GE07mbh_01_u:118.010a": "pāṇḍureṇātapatreṇa cāmaravyajanena",
    "GE07mbh_01_u:118.010c": "sarvavāditranādaiś ca samalaṃcakrire tataḥ",
    "GE07mbh_01_u:118.011a": "ratnāni cāpy upādāya bahūni śataśo narāḥ",
    "GE07mbh_01_u:118.011c": "pradaduḥ kāṅkṣamāṇebhyaḥ pāṇḍos tatraurdhvadehikam",
    "GE07mbh_01_u:118.012a": "atha chatrāṇi śubhrāṇi pāṇḍurāṇi bṛhanti ca",
    "GE07mbh_01_u:118.012c": "ājahruḥ kauravasyārthe vāsāṃsi rucirāṇi ca",
    "GE07mbh_01_u:118.013a": "yājakaiḥ śuklavāsobhir hūyamānā hutāśanāḥ",
    "GE07mbh_01_u:118.013c": "agacchann agratas tasya dīpyamānāḥ svalaṃkṛtāḥ",
    "GE07mbh_01_u:118.014a": "brāhmaṇāḥ kṣatriyā vaiśyāḥ śūdrāś caiva sahasraśaḥ",
    "GE07mbh_01_u:118.014c": "rudantaḥ śokasaṃtaptā anujagmur narādhipam",
    "GE07mbh_01_u:118.014c-1292_01": "rudantaś ca tathā striyaḥ",
    "GE07mbh_01_u:118.014c-1292_02": "vikīrṇamūrdhajāḥ sarve mūrdhni vinyastapāṇayaḥ",
    "GE07mbh_01_u:118.014c-1292_03": "urastāḍaṃ rudantyaś ca striyaḥ sarvā anuvratāḥ",
    "GE07mbh_01_u:118.014c-1292_04": "ekavastradharāḥ sarve nirābharaṇabhūṣitāḥ",
    "GE07mbh_01_u:118.014c-1292_05": "noṣṇīṣiṇo mahārāja nirānandā bhṛśāturāḥ",
    "GE07mbh_01_u:118.014c-1292_06": "puruṣāś ca striyaḥ sarvā",
    "GE07mbh_01_u:118.015a": "ayam asmān apāhāya duḥkhe cādhāya śāśvate",
    "GE07mbh_01_u:118.015c": "kṛtvānāthān paro nāthaḥ kva yāsyati narādhipaḥ",
    "GE07mbh_01_u:118.015d-1293_01": "anidhāya sutān rājye vane jātān yaśasvinaḥ",
    "GE07mbh_01_u:118.015d-1293_02": "a . . putrasaṃpattiṃ kva yāsyasi mahīpate",
    "GE07mbh_01_u:118.016a": "krośantaḥ pāṇḍavāḥ sarve bhīṣmo vidura eva ca",
    "GE07mbh_01_u:118.016b-1294_01": "bāhlīkaḥ somadattaś ca tathā bhūriśravā nṛpaḥ",
    "GE07mbh_01_u:118.016b-1294_02": "anyonyaṃ vai samāśliṣya anujagmuḥ sahasraśaḥ",
    "GE07mbh_01_u:118.016c": "ramaṇīye vanoddeśe gaṅgātīre same śubhe",
    "GE07mbh_01_u:118.017a": "nyāsayām āsur atha tāṃ śibikāṃ satyavādinaḥ",
    "GE07mbh_01_u:118.017c": "sabhāryasya nṛsiṃhasya pāṇḍor akliṣṭakarmaṇaḥ",
    "GE07mbh_01_u:118.017d-1295_01": "āchidya vāsasaṃvītaṃ deśaśuddhiṃ vitenire",
    "GE07mbh_01_u:118.018a": "tatas tasya śarīraṃ tat sarvagandhaniṣevitam",
    "GE07mbh_01_u:118.018c": "śucikālīyakādigdhaṃ mukhyasnānādhivāsitam",
    "GE07mbh_01_u:118.018e": "paryaṣiñcaj jalenāśu śātakumbhamayair ghaṭaiḥ",
    "GE07mbh_01_u:118.019a": "candanena ca mukhyena śuklena samalepayan",
    "GE07mbh_01_u:118.019c": "kālāguruvimiśreṇa tathā tuṅgarasena ca",
    "GE07mbh_01_u:118.020a": "athainaṃ deśajaiḥ śuklair vāsobhiḥ samayojayan",
    "GE07mbh_01_u:118.020c": "ācchannaḥ sa tu vāsobhir jīvann iva nararṣabhaḥ",
    "GE07mbh_01_u:118.020e": "śuśubhe puruṣavyāghro mahārhaśayanocitaḥ",
    "GE07mbh_01_u:118.020f-1296_01": "hayamedhāgninā sarve yājakāḥ sapurohitāḥ",
    "GE07mbh_01_u:118.020f-1296_02": "vedoktena vidhānena kriyāś cakruḥ samantrakam",
    "GE07mbh_01_u:118.021a": "yājakair abhyanujñātaṃ pretakarmaṇi niṣṭhitaiḥ",
    "GE07mbh_01_u:118.021c": "ghṛtāvasiktaṃ rājānaṃ saha mādryā svalaṃkṛtam",
    "GE07mbh_01_u:118.022a": "tuṅgapadmakamiśreṇa candanena sugandhinā",
    "GE07mbh_01_u:118.022b-1297_01": "saralaṃ devadāruṃ ca gugguluṃ lākṣayā saha",
    "GE07mbh_01_u:118.022b-1297_02": "raktacandanakāṣṭhaiś ca hariberair uśīrajaiḥ",
    "GE07mbh_01_u:118.022c": "anyaiś ca vividhair gandhair analpaiḥ samadāhayan",
    "GE07mbh_01_u:118.022d-1298_01": "ghṛtāplutais tathā vastraiḥ prāvāraiś ca mahādhanaiḥ",
    "GE07mbh_01_u:118.022d-1298_02": "ghṛtapūrṇais tathā kumbhai rājānaṃ samadāhayan",
    "GE07mbh_01_u:118.023a": "tatas tayoḥ śarīre te dṛṣṭvā mohavaśaṃ gatā",
    "GE07mbh_01_u:118.023c": "hāhā putreti kausalyā papāta sahasā bhuvi",
    "GE07mbh_01_u:118.024a": "tāṃ prekṣya patitām ārtāṃ paurajānapado janaḥ",
    "GE07mbh_01_u:118.024c": "ruroda sasvanaṃ sarvo rājabhaktyā kṛpānvitaḥ",
    "GE07mbh_01_u:118.025a": "klāntānīvārtanādena sarvāṇi ca vicukruśuḥ",
    "GE07mbh_01_u:118.025c": "mānuṣaiḥ saha bhūtāni tiryagyonigatāny api",
    "GE07mbh_01_u:118.025d-1299_01": "sarvāṇi sahaduḥkhāni ruruduḥ saha tair janaiḥ",
    "GE07mbh_01_u:118.026a": "tathā bhīṣmaḥ śāṃtanavo viduraś ca mahāmatiḥ",
    "GE07mbh_01_u:118.026c": "sarvaśaḥ kauravāś caiva prāṇadan bhṛśaduḥkhitāḥ",
    "GE07mbh_01_u:118.026d-1300_01": "cukruśuḥ pāṇḍavāḥ sarve dhṛtarāṣṭraś ca bhārata",
    "GE07mbh_01_u:118.027a": "tato bhīṣmo 'tha viduro rājā ca saha bandhubhiḥ",
    "GE07mbh_01_u:118.027c": "udakaṃ cakrire tasya sarvāś ca kuruyoṣitaḥ",
    "GE07mbh_01_u:118.027d-1301_01": "cukruśuḥ pāṇḍavāḥ sarve bhīṣmaḥ śāṃtanavas tathā",
    "GE07mbh_01_u:118.027d-1301_02": "viduro jñātayaś caiva cakruś cāpy udakakriyām",
    "GE07mbh_01_u:118.027d-1302_01": "ekakuṇḍe pṛthak caiva piṇḍāṃś caiva pṛthak pṛthak",
    "GE07mbh_01_u:118.027d-1302_02": "dadur dharmodakaṃ sarve sarvāś ca kuruyoṣitaḥ",
    "GE07mbh_01_u:118.028a": "kṛtodakāṃs tān ādāya pāṇḍavāñ śokakarśitān",
    "GE07mbh_01_u:118.028c": "sarvāḥ prakṛtayo rājañ śocantyaḥ paryavārayan",
    "GE07mbh_01_u:118.029a": "yathaiva pāṇḍavā bhūmau suṣupuḥ saha bāndhavaiḥ",
    "GE07mbh_01_u:118.029c": "tathaiva nāgarā rājañ śiśyire brāhmaṇādayaḥ",
    "GE07mbh_01_u:118.030a": "tad anānandam asvastham ākumāram ahṛṣṭavat",
    "GE07mbh_01_u:118.030c": "babhūva pāṇḍavaiḥ sārdhaṃ nagaraṃ dvādaśa kṣapāḥ",
    "GE07mbh_01_u:119.001": "vaiśaṃpāyana uvāca",
    "GE07mbh_01_u:119.001a": "tataḥ kṣattā ca rājā ca bhīṣmaś ca saha bandhubhiḥ",
    "GE07mbh_01_u:119.001c": "daduḥ śrāddhaṃ tadā pāṇḍoḥ svadhāmṛtamayaṃ tadā",
    "GE07mbh_01_u:119.001d-1303_01": "purohitasahāyās te yathānyāyam akurvata",
    "GE07mbh_01_u:119.001d-1304_01": "ekapāke pṛthak caiva svaśākhoktavidhānataḥ",
    "GE07mbh_01_u:119.002a": "kurūṃś ca vipramukhyāṃś ca bhojayitvā sahasraśaḥ",
    "GE07mbh_01_u:119.002c": "ratnaughān dvijamukhyebhyo dattvā grāmavarān api",
    "GE07mbh_01_u:119.003a": "kṛtaśaucāṃs tatas tāṃs tu pāṇḍavān bharatarṣabhān",
    "GE07mbh_01_u:119.003c": "ādāya viviśuḥ paurāḥ puraṃ vāraṇasāhvayam",
    "GE07mbh_01_u:119.004a": "satataṃ smānvatapyanta tam eva bharatarṣabham",
    "GE07mbh_01_u:119.004c": "paurajānapadāḥ sarve mṛtaṃ svam iva bāndhavam",
    "GE07mbh_01_u:119.005a": "śrāddhāvasāne tu tadā dṛṣṭvā taṃ duḥkhitaṃ janam",
    "GE07mbh_01_u:119.005c": "saṃmūḍhāṃ duḥkhaśokārtāṃ vyāso mātaram abravīt",
    "GE07mbh_01_u:119.006a": "atikrāntasukhāḥ kālāḥ pratyupasthitadāruṇāḥ",
    "GE07mbh_01_u:119.006c": "śvaḥ śvaḥ pāpīyadivasāḥ pṛthivī gatayauvanā",
    "GE07mbh_01_u:119.007a": "bahumāyāsamākīrṇo nānādoṣasamākulaḥ",
    "GE07mbh_01_u:119.007c": "luptadharmakriyācāro ghoraḥ kālo bhaviṣyati",
    "GE07mbh_01_u:119.007d-1305_01": "kurūṇām anayāc cāpi pṛthivī na bhaviṣyati",
    "GE07mbh_01_u:119.007d-070_0001": "tataḥ putrāś ca pautrāś ca rājānaḥ sarva eva hi",
    "GE07mbh_01_u:119.007d-070_0002": "pāṇḍavāḥ kauravāś caiva rājyaiśvaryamadānvitāḥ",
    "GE07mbh_01_u:119.007d-070_0003": "pṛthvīnimittam anyonyaṃ ghātayiṣyanti nirghṛṇāḥ",
    "GE07mbh_01_u:119.007d-070_0004": "kurupāṇḍavayor arthaḥ pṛthivīkṣayakāraṇaḥ",
    "GE07mbh_01_u:119.007d-070_0005": "anyonyaṃ ghoram āsādya kariṣyanti mahīm imām",
    "GE07mbh_01_u:119.007d-070_0006": "rudhiraughanimagnāṃ ca bālavṛddhāvaśeṣitām",
    "GE07mbh_01_u:119.007d-070_0007": "ghoram enam adṛṣṭvaiva kālaṃ sarvakṣayāvaham dṛṣṭvānandasukhaṃ prītyā dṛṣṭyā mātaḥ śṛṇuṣva ha",
    "GE07mbh_01_u:119.008a": "gaccha tvaṃ tyāgam āsthāya yuktā vasa tapovane",
    "GE07mbh_01_u:119.008c": "mā drakṣyasi kulasyāsya ghoraṃ saṃkṣayam ātmanaḥ",
    "GE07mbh_01_u:119.009a": "tatheti samanujñāya sā praviśyābravīt snuṣām",
    "GE07mbh_01_u:119.009c": "ambike tava putrasya durnayāt kila bhāratāḥ",
    "GE07mbh_01_u:119.009e": "sānubandhā vinaṅkṣyanti pautrāś caiveti naḥ śrutam",
    "GE07mbh_01_u:119.010a": "tat kausalyām imām ārtāṃ putraśokābhipīḍitām",
    "GE07mbh_01_u:119.010c": "vanam ādāya bhadraṃ te gacchāvo yadi manyase",
    "GE07mbh_01_u:119.011a": "tathety ukte ambikayā bhīṣmam āmantrya suvratā",
    "GE07mbh_01_u:119.011c": "vanaṃ yayau satyavatī snuṣābhyāṃ saha bhārata",
    "GE07mbh_01_u:119.012a": "tāḥ sughoraṃ tapaḥ kṛtvā devyo bharatasattama",
    "GE07mbh_01_u:119.012c": "dehaṃ tyaktvā mahārāja gatim iṣṭāṃ yayus tadā",
    "GE07mbh_01_u:119.013a": "avāpnuvanta vedoktān saṃskārān pāṇḍavās tadā",
    "GE07mbh_01_u:119.013c": "avardhanta ca bhogāṃs te bhuñjānāḥ pitṛveśmani",
    "GE07mbh_01_u:119.014a": "dhārtarāṣṭraiś ca sahitāḥ krīḍantaḥ pitṛveśmani",
    "GE07mbh_01_u:119.014c": "bālakrīḍāsu sarvāsu viśiṣṭāḥ pāṇḍavābhavan",
    "GE07mbh_01_u:119.015a": "jave lakṣyābhiharaṇe bhojye pāṃsuvikarṣaṇe",
    "GE07mbh_01_u:119.015c": "dhārtarāṣṭrān bhīmasenaḥ sarvān sa parimardati",
    "GE07mbh_01_u:119.016a": "harṣād etān krīḍamānān gṛhya kākanilīyane",
    "GE07mbh_01_u:119.016c": "śiraḥsu ca nigṛhyainān yodhayām āsa pāṇḍavaḥ",
    "GE07mbh_01_u:119.017a": "śatam ekottaraṃ teṣāṃ kumārāṇāṃ mahaujasām",
    "GE07mbh_01_u:119.017c": "eka eva vimṛdnāti nātikṛcchrād vṛkodaraḥ",
    "GE07mbh_01_u:119.018a": "pādeṣu ca nigṛhyainān vinihatya balād balī",
    "GE07mbh_01_u:119.018c": "cakarṣa krośato bhūmau ghṛṣṭajānuśirokṣikān",
    "GE07mbh_01_u:119.019a": "daśa bālāñ jale krīḍan bhujābhyāṃ parigṛhya saḥ",
    "GE07mbh_01_u:119.019c": "āste sma salile magnaḥ pramṛtāṃś ca vimuñcati",
    "GE07mbh_01_u:119.020a": "phalāni vṛkṣam āruhya pracinvanti ca te yadā",
    "GE07mbh_01_u:119.020c": "tadā pādaprahāreṇa bhīmaḥ kampayate drumam",
    "GE07mbh_01_u:119.020d-1306_01": "pragṛhya vṛkṣamūlaṃ ca pāṇibhyāṃ kampayan drumam",
    "GE07mbh_01_u:119.020d-1306_02": "agraśākhāgrasaṃlīnān pātayām āsa bhūtale",
    "GE07mbh_01_u:119.020d-1306_03": "bhagnapādorupṛṣṭhāś ca bhinnamastakapārśvakāḥ",
    "GE07mbh_01_u:119.021a": "prahāravegābhihatād drumād vyāghūrṇitās tataḥ",
    "GE07mbh_01_u:119.021c": "saphalāḥ prapatanti sma drutaṃ srastāḥ kumārakāḥ",
    "GE07mbh_01_u:119.021d-1307_01": "ke cid bhagnaśiroraskāḥ ke cid bhagnakaṭītaṭāḥ",
    "GE07mbh_01_u:119.021d-1307_02": "nipetur bhrātaraḥ sarve bhīmasenabhujārditāḥ",
    "GE07mbh_01_u:119.022a": "na te niyuddhe na jave na yogyāsu kadā cana",
    "GE07mbh_01_u:119.022c": "kumārā uttaraṃ cakruḥ spardhamānā vṛkodaram",
    "GE07mbh_01_u:119.023a": "evaṃ sa dhārtarāṣṭrāṇāṃ spardhamāno vṛkodaraḥ",
    "GE07mbh_01_u:119.023c": "apriye 'tiṣṭhad atyantaṃ bālyān na drohacetasā",
    "GE07mbh_01_u:119.024a": "tato balam atikhyātaṃ dhārtarāṣṭraḥ pratāpavān",
    "GE07mbh_01_u:119.024c": "bhīmasenasya taj jñātvā duṣṭabhāvam adarśayat",
    "GE07mbh_01_u:119.025a": "tasya dharmād apetasya pāpāni paripaśyataḥ",
    "GE07mbh_01_u:119.025c": "mohād aiśvaryalobhāc ca pāpā matir ajāyata",
    "GE07mbh_01_u:119.026a": "ayaṃ balavatāṃ śreṣṭhaḥ kuntīputro vṛkodaraḥ",
    "GE07mbh_01_u:119.026c": "madhyamaḥ pāṇḍuputrāṇāṃ nikṛtyā saṃnihanyatām",
    "GE07mbh_01_u:119.026d-1308_01": "prāṇavān vikramī caiva śauryeṇa mahatānvitaḥ",
    "GE07mbh_01_u:119.026d-1308_02": "spardhate cāpi sahitān asmān eko vṛkodaraḥ",
    "GE07mbh_01_u:119.026d-1308_03": "taṃ tu suptaṃ purodyāne gaṅgāyāṃ prakṣipāmahe",
    "GE07mbh_01_u:119.027a": "atha tasmād avarajaṃ jyeṣṭhaṃ caiva yudhiṣṭhiram",
    "GE07mbh_01_u:119.027c": "prasahya bandhane baddhvā praśāsiṣye vasuṃdharām",
    "GE07mbh_01_u:119.028a": "evaṃ sa niścayaṃ pāpaḥ kṛtvā duryodhanas tadā",
    "GE07mbh_01_u:119.028c": "nityam evāntaraprekṣī bhīmasyāsīn mahātmanaḥ",
    "GE07mbh_01_u:119.029a": "tato jalavihārārthaṃ kārayām āsa bhārata",
    "GE07mbh_01_u:119.029c": "celakambalaveśmāni vicitrāṇi mahānti ca",
    "GE07mbh_01_u:119.029d-1309_01": "sarvakāmaiḥ supūrṇāni patākocchrayavanti ca",
    "GE07mbh_01_u:119.029d-1310_01": "tatra saṃjanayām āsa nānāgārāṇy anekaśaḥ",
    "GE07mbh_01_u:119.029d-1310_02": "udakakrīḍanaṃ nāma kārayām āsa bhārata",
    "GE07mbh_01_u:119.030a": "pramāṇakoṭyām uddeśaṃ sthalaṃ kiṃ cid upetya ca",
    "GE07mbh_01_u:119.030b-071_0001": "bhakṣyaṃ bhojyaṃ ca peyaṃ ca coṣyaṃ lehyam athāpi ca",
    "GE07mbh_01_u:119.030b-071_0002": "upāhṛtaṃ narais tatra kuśalaiḥ sūdakarmaṇi nyavedayaṃs tat puruṣā dhārtarāṣṭrāya vai tadā",
    "GE07mbh_01_u:119.030b-071_0004": "tato duryodhanas tatra pāṇḍavān āha durmatiḥ",
    "GE07mbh_01_u:119.030b-071_0005": "gaṅgāṃ caivānuyāsyāma udyānavanaśobhitām",
    "GE07mbh_01_u:119.030b-071_0006": "sahitā bhrātaraḥ sarve jalakrīḍām avāpnumaḥ evam astv iti taṃ cāpi pratyuvāca yudhiṣṭhiraḥ",
    "GE07mbh_01_u:119.030b-071_0008": "te rathair nagarākārair deśajaiś ca gajottamaiḥ",
    "GE07mbh_01_u:119.030b-071_0009": "niryayur nagarāc chūrāḥ kauravāḥ pāṇḍavaiḥ saha",
    "GE07mbh_01_u:119.030b-071_0010": "udyānavanam āsādya visṛjya ca mahājanam viśanti sma tadā vīrāḥ siṃhā iva girer guhām",
    "GE07mbh_01_u:119.030b-071_0012": "udyānam abhipaśyanto bhrātaraḥ sarva eva te",
    "GE07mbh_01_u:119.030b-071_0013": "upasthānagṛhaiḥ śubhrair valabhībhiś ca śobhitam gavākṣakais tathā jālair jalaiḥ sāṃcārikair api",
    "GE07mbh_01_u:119.030b-071_0015": "saṃmārjitaṃ saudhakāraiś citrakāraiś ca citritam dīrghikābhiś ca pūrṇābhis tathā puṣkariṇībhir hi (!)",
    "GE07mbh_01_u:119.030b-071_0017": "jalaṃ tac chuśubhe channaṃ phullair jalaruhais tathā",
    "GE07mbh_01_u:119.030b-071_0018": "upacchannā vasumatī tathā puṣpair yathartukaiḥ tatropaviṣṭās te sarve pāṇḍavāḥ kauravāś ca ha",
    "GE07mbh_01_u:119.030b-071_0020": "upacchannān bahūn kāmāṃs te bhuñjanti tatas tataḥ",
    "GE07mbh_01_u:119.030b-071_0021": "athodyānavare tasmiṃs tathā krīḍāgatāś ca te",
    "GE07mbh_01_u:119.030b-071_0022": "parasparasya vaktrebhyo dadur bhakṣyāṃs tatas tataḥ",
    "GE07mbh_01_u:119.030b-071_0023": "tato duryodhanaḥ pāpas tadbhakṣye kālakūṭakam viṣaṃ prakṣepayām āsa bhīmasenajighāṃsayā",
    "GE07mbh_01_u:119.030b-071_0025": "svayam utthāya caivātha hṛdayena kṣuropamaḥ sa vācāmṛtakalpaś ca bhrātṛvac ca suhṛd yathā",
    "GE07mbh_01_u:119.030b-071_0027": "svayaṃ prakṣipate bhakṣyaṃ vaktre bhīmasya pāpakṛt",
    "GE07mbh_01_u:119.030b-071_0028": "pratīcchitaṃ ca bhīmena taṃ vai doṣam ajānatā",
    "GE07mbh_01_u:119.030b-071_0029": "tato duryodhanas tatra hṛdayena hasann iva",
    "GE07mbh_01_u:119.030b-071_0030": "kṛtakṛtyam ivātmānaṃ manyate puruṣādhamaḥ",
    "GE07mbh_01_u:119.030b-071_0031": "tatas te sahitāḥ sarve jalakrīḍām akurvata",
    "GE07mbh_01_u:119.030b-071_0032": "pāṇḍavā dhārtarāṣṭrāś ca tadā muditamānasāḥ",
    "GE07mbh_01_u:119.030c": "krīḍāvasāne sarve te śucivastrāḥ svalaṃkṛtāḥ",
    "GE07mbh_01_u:119.030e": "sarvakāmasamṛddhaṃ tad annaṃ bubhujire śanaiḥ",
    "GE07mbh_01_u:119.031a": "divasānte pariśrāntā vihṛtya ca kurūdvahāḥ",
    "GE07mbh_01_u:119.031c": "vihārāvasatheṣv eva vīrā vāsam arocayan",
    "GE07mbh_01_u:119.032a": "khinnas tu balavān bhīmo vyāyāmābhyadhikas tadā",
    "GE07mbh_01_u:119.032c": "vāhayitvā kumārāṃs tāñ jalakrīḍāgatān vibhuḥ",
    "GE07mbh_01_u:119.032e": "pramāṇakoṭyāṃ vāsārthī suṣvāpāruhya tat sthalam",
    "GE07mbh_01_u:119.033a": "śītaṃ vāsaṃ samāsādya śrānto madavimohitaḥ",
    "GE07mbh_01_u:119.033c": "niśceṣṭaḥ pāṇḍavo rājan suṣvāpa mṛtakalpavat",
    "GE07mbh_01_u:119.034a": "tato baddhvā latāpāśair bhīmaṃ duryodhanaḥ śanaiḥ",
    "GE07mbh_01_u:119.034b-1311_01": "pramāṇakoṭyāṃ saṃsuptaṃ gaṅgāyāṃ balināṃ varam",
    "GE07mbh_01_u:119.034c": "gambhīraṃ bhīmavegaṃ ca sthalāj jalam apātayat",
    "GE07mbh_01_u:119.034d-1312_01": "sa niḥsaṃjño jalasyāntam atha vai pāṇḍavo 'viśat",
    "GE07mbh_01_u:119.034d-1312_02": "ākrāman nāgabhavane tadā nāgakumārakān",
    "GE07mbh_01_u:119.034d-1312_03": "tataḥ sametya bahubhis tadā nāgair mahāviṣaiḥ",
    "GE07mbh_01_u:119.034d-1312_04": "adṛśyata bhṛśaṃ bhīmo mahādaṃṣṭrair viṣolbaṇaiḥ",
    "GE07mbh_01_u:119.034d-1312_05": "tato 'sya daśyamānasya tad viṣaṃ kālakūṭakam",
    "GE07mbh_01_u:119.034d-1312_06": "hataṃ sarpaviṣeṇaiva sthāvaraṃ jaṅgamena tu",
    "GE07mbh_01_u:119.035a": "tataḥ prabuddhaḥ kaunteyaḥ sarvaṃ saṃchidya bandhanam",
    "GE07mbh_01_u:119.035c": "udatiṣṭhaj jalād bhūyo bhīmaḥ praharatāṃ varaḥ",
    "GE07mbh_01_u:119.035d-1313_01": "sa vimukto mahātejā nājñāsīt tena tat kṛtam",
    "GE07mbh_01_u:119.035d-1313_02": "punar nidrāvaśaṃ prāptas tatraiva prāsvapad balī",
    "GE07mbh_01_u:119.035d-1313_03": "atha rātryāṃ vyatītāyām uttasthuḥ kurupāṇḍavāḥ",
    "GE07mbh_01_u:119.035d-1313_04": "duryodhanas tu kaunteyaṃ dṛṣṭvā nirvedam abhyagāt",
    "GE07mbh_01_u:119.035d-1314_01": "samāsādya tataḥ kāṃś cin mamarda ca śirāṃsi ca",
    "GE07mbh_01_u:119.035d-1314_02": "śirobhiḥ śirasā vīraḥ kṛtavān yuddham adbhutam",
    "GE07mbh_01_u:119.035d-1315_01": "tathānyadivase suptaṃ sarpair ghorānanaiḥ punaḥ",
    "GE07mbh_01_u:119.035d-1315_02": "kupitaiś ca mahākāyais tīkṣṇadaṃṣṭrair mahāviṣaiḥ",
    "GE07mbh_01_u:119.036a": "suptaṃ cāpi punaḥ sarpais tīkṣṇadaṃṣṭrair mahāviṣaiḥ",
    "GE07mbh_01_u:119.036c": "kupitair daṃśayām āsa sarveṣv evāṅgamarmasu",
    "GE07mbh_01_u:119.037a": "daṃṣṭrāś ca daṃṣṭriṇāṃ teṣāṃ marmasv api nipātitāḥ",
    "GE07mbh_01_u:119.037c": "tvacaṃ naivāsya bibhiduḥ sāratvāt pṛthuvakṣasaḥ",
    "GE07mbh_01_u:119.038a": "pratibuddhas tu bhīmas tān sarvān sarpān apothayat vaiśaṃpāyana uvāca",
    "GE07mbh_01_u:119.038b-072x0059": "vidura uvāca",
    "GE07mbh_01_u:119.038b-072x0063": "vaiśaṃpāyana uvāca hatāvaśeṣā bhīmena sarpā vāsukim abhyayuḥ",
    "GE07mbh_01_u:119.038b-072_0002": "ūcuś ca sarparājānaṃ vāsukiṃ vāsavopamam",
    "GE07mbh_01_u:119.038b-072_0003": "ayaṃ naro vai nāgendra apsu baddhvā praveśitaḥ",
    "GE07mbh_01_u:119.038b-072_0004": "yathā ca no matir vīra viṣapīto bhaviṣyati",
    "GE07mbh_01_u:119.038b-072_0005": "niśceṣṭo 'smān anuprāptaḥ sa ca daṣṭo 'nvabudhyata",
    "GE07mbh_01_u:119.038b-072_0006": "sasaṃjñaś cāpi saṃvṛttaś chittvā bandhanam āśu naḥ",
    "GE07mbh_01_u:119.038b-072_0007": "pothayantaṃ mahābāhuṃ taṃ vai tvaṃ jñātum arhasi",
    "GE07mbh_01_u:119.038b-072_0008": "tato vāsukir abhyetya nāgair anugatas tadā",
    "GE07mbh_01_u:119.038b-072_0009": "paśyati sma mahābāhuṃ bhīmaṃ bhīmaparākramam āryakeṇa ca dṛṣṭaḥ sa pṛthāyā āryakeṇa ca",
    "GE07mbh_01_u:119.038b-072_0011": "tadā dauhitradauhitraḥ pariṣvaktaḥ supīḍitam",
    "GE07mbh_01_u:119.038b-072_0012": "suprītaś cābhavat tasya vāsukiḥ sumahāyaśāḥ abravīt taṃ ca nāgendraḥ kim asya kriyatāṃ priyam",
    "GE07mbh_01_u:119.038b-072_0014": "dhanaugho ratnanicayo vasu cāsya pradīyatām",
    "GE07mbh_01_u:119.038b-072_0015": "evam uktas tadā nāgo vāsukiṃ pratyabhāṣata",
    "GE07mbh_01_u:119.038b-072_0016": "yadi nāgendra tuṣṭo 'si kim asya dhanasaṃcayaiḥ",
    "GE07mbh_01_u:119.038b-072_0017": "rasaṃ pibet kumāro 'yaṃ tvayi prīte mahābalaḥ",
    "GE07mbh_01_u:119.038b-072_0018": "balaṃ nāgasahasrasya tasmin kuṇḍe pratiṣṭhitam yāvat pibati bālo 'yaṃ tāvad asmai pradīyatām",
    "GE07mbh_01_u:119.038b-072_0020": "evam astv iti taṃ nāgaṃ vāsukiḥ pratyabhāṣata",
    "GE07mbh_01_u:119.038b-072_0021": "tato bhīmas tadā nāgaiḥ kṛtasvastyayanaḥ śuciḥ",
    "GE07mbh_01_u:119.038b-072_0022": "prāṅmukhaś copaviṣṭaḥ san rasaṃ pibati pāṇḍavaḥ",
    "GE07mbh_01_u:119.038b-072_0023": "ekocchvāsāt tataḥ kuṇḍaṃ pibati sma mahābalaḥ",
    "GE07mbh_01_u:119.038b-072_0024": "evam aṣṭau sa kuṇḍāni hy apibat pāṇḍunandanaḥ",
    "GE07mbh_01_u:119.038b-072_0025": "tatas tu śayane divye nāgadatte mahābhujaḥ",
    "GE07mbh_01_u:119.038b-072_0026": "aśeta bhīmasenas tu yathāsukham ariṃdamaḥ tatas te kauravāḥ sarve vinā bhīmaṃ ca pāṇḍavāḥ",
    "GE07mbh_01_u:119.038b-072_0028": "vṛttakrīḍāvihārās tu pratasthur gajasāhvayam",
    "GE07mbh_01_u:119.038b-072_0029": "rathair gajais tathā cāśvair yānaiś cānyair anekaśaḥ",
    "GE07mbh_01_u:119.038b-072_0030": "bruvanto bhīmasenas tu yāto hy agrata eva naḥ tato duryodhanaḥ pāpas tatrāpaśyan vṛkodaram",
    "GE07mbh_01_u:119.038b-072_0032": "bhrātṛbhiḥ sahito hṛṣṭo nagaraṃ praviveśa ha",
    "GE07mbh_01_u:119.038b-072_0033": "yudhiṣṭhiras tu dharmātmā avindan pāpam ātmani",
    "GE07mbh_01_u:119.038b-072_0034": "svenānumānena paraṃ sādhuṃ samanupaśyati",
    "GE07mbh_01_u:119.038b-072_0035": "so 'bhyupetya tadā pārtho mātaraṃ bhrātṛvatsalaḥ",
    "GE07mbh_01_u:119.038b-072_0036": "abhivādyābravīt kuntīm amba bhīma ihāgataḥ kva gato bhavitā mātar neha paśyāmi taṃ śubhe",
    "GE07mbh_01_u:119.038b-072_0038": "udyānāni vanaṃ caiva vicitāni samantataḥ",
    "GE07mbh_01_u:119.038b-072_0039": "tadarthaṃ na ca taṃ vīraṃ dṛṣṭavanto vṛkodaram",
    "GE07mbh_01_u:119.038b-072_0040": "manyamānās tataḥ sarve yāto naḥ pūrvam eva saḥ āgatāḥ sma mahābhāge vyākulenāntarātmanā",
    "GE07mbh_01_u:119.038b-072_0042": "ihāgamya kva nu gatas tvayā vā preṣitaḥ kva nu",
    "GE07mbh_01_u:119.038b-072_0043": "kathayasva mahābāhuṃ bhīmasenaṃ yaśasvini",
    "GE07mbh_01_u:119.038b-072_0044": "na hi me śudhyate bhāvas taṃ vīraṃ prati śobhane",
    "GE07mbh_01_u:119.038b-072_0045": "yataḥ prasuptaṃ manye 'haṃ bhīmaṃ neti hatas tu saḥ ity uktā ca tataḥ kuntī dharmarājena dhīmatā",
    "GE07mbh_01_u:119.038b-072_0047": "hā heti kṛtvā saṃbhrāntā pratyuvāca yudhiṣṭhiram",
    "GE07mbh_01_u:119.038b-072_0048": "na putra bhīmaṃ paśyāmi na mām abhyeti sa prabho",
    "GE07mbh_01_u:119.038b-072_0049": "śīghram anveṣaṇe yatnaṃ kuru tasyānujaiḥ saha",
    "GE07mbh_01_u:119.038b-072_0050": "ity uktvā tanayaṃ jyeṣṭhaṃ hṛdayena vidūyatā",
    "GE07mbh_01_u:119.038b-072_0051": "kṣattāram ānāyya tadā kuntī vacanam abravīt",
    "GE07mbh_01_u:119.038b-072_0052": "kva gato bhagavan kṣattar bhīmaseno na dṛśyate",
    "GE07mbh_01_u:119.038b-072_0053": "udyānān nirgatāḥ sarve bhrātaro bhrātṛbhiḥ saha",
    "GE07mbh_01_u:119.038b-072_0054": "tatraikas tu mahābāhur bhīmo nābhyeti mām iha",
    "GE07mbh_01_u:119.038b-072_0055": "na ca prīṇayate cakṣuḥ sadā duryodhanasya saḥ",
    "GE07mbh_01_u:119.038b-072_0056": "krūro 'sau durmatiḥ kṣudro rājyalubdho 'napatrapaḥ",
    "GE07mbh_01_u:119.038b-072_0057": "nihanyād api taṃ vīraṃ jātamanyuḥ suyodhanaḥ",
    "GE07mbh_01_u:119.038b-072_0058": "tena me vyākulaṃ cittaṃ hṛdayaṃ dahyatīva ca",
    "GE07mbh_01_u:119.038b-072_0059": "maivaṃ vadasva kalyāṇi śeṣasaṃrakṣaṇaṃ kuru pratyādiṣṭo hi duṣṭātmā śeṣe 'pi praharet tava",
    "GE07mbh_01_u:119.038b-072_0061": "dīrghāyuṣas tava sutā yathovāca mahāmuniḥ",
    "GE07mbh_01_u:119.038b-072_0062": "āgamiṣyati te putraḥ prītiṃ cotpādayiṣyati",
    "GE07mbh_01_u:119.038b-072_0063": "evam uktvā yayau vidvān viduraḥ svaṃ niveśanam",
    "GE07mbh_01_u:119.038b-072_0064": "kuntī cintāparā bhūtvā sahāsīnā sutair gṛhe",
    "GE07mbh_01_u:119.038b-072_0065": "tato 'ṣṭame tu divase pratyabudhyata pāṇḍavaḥ",
    "GE07mbh_01_u:119.038b-072_0066": "tasmiṃs tadā rase jīrṇe so 'prameyabalo balī",
    "GE07mbh_01_u:119.038b-072_0067": "taṃ dṛṣṭvā pratibuddhaṃ tu pāṇḍavaṃ te bhujaṃgamāḥ",
    "GE07mbh_01_u:119.038b-072_0068": "sāntvayām āsur avyagrā vacanaṃ cedam abruvan",
    "GE07mbh_01_u:119.038b-072_0069": "yas te pīto mahābāho raso 'yaṃ vīryasaṃbhṛtaḥ",
    "GE07mbh_01_u:119.038b-072_0070": "tasmān nāgāyutabalo raṇe 'dhṛṣyo bhaviṣyasi",
    "GE07mbh_01_u:119.038b-072_0071": "gacchādya ca tvaṃ svagṛhaṃ snāto divyair imair jalaiḥ bhrātaras te nu tapyanti tvāṃ vinā kurupuṃgava",
    "GE07mbh_01_u:119.038b-072_0073": "tataḥ snāto mahābāhuḥ śuciḥ śuklāmbarasrajaḥ tato nāgasya bhavane kṛtakautukamaṅgalaḥ",
    "GE07mbh_01_u:119.038b-072_0075": "oṣadhībhir viṣaghnībhiḥ surabhībhir viśeṣataḥ",
    "GE07mbh_01_u:119.038b-072_0076": "bhuktavān paramānnaṃ ca nāgair dattaṃ mahābalaḥ",
    "GE07mbh_01_u:119.038b-072_0077": "pūjito bhujagair vīra āśīrbhiś cābhinanditaḥ divyābharaṇasaṃchanno nāgān āmantrya pāṇḍavaḥ",
    "GE07mbh_01_u:119.038b-072_0079": "udatiṣṭhat prahṛṣṭātmā nāgalokād ariṃdamaḥ",
    "GE07mbh_01_u:119.038b-072_0080": "utkṣiptaḥ sa tu nāgena jalāj jalaruhekṣaṇaḥ",
    "GE07mbh_01_u:119.038b-072_0081": "tasminn eva vanoddeśe sthāpitaḥ kurunandanaḥ te cāntardadhire nāgāḥ pāṇḍavasyaiva paśyataḥ",
    "GE07mbh_01_u:119.038b-072_0083": "tata utthāya kaunteyo bhīmaseno mahābalaḥ",
    "GE07mbh_01_u:119.038b-072_0084": "ājagāma mahābāhur mātur antikam añjasā",
    "GE07mbh_01_u:119.038b-072_0085": "tato 'bhivādya jananīṃ jyeṣṭhaṃ bhrātaram eva ca",
    "GE07mbh_01_u:119.038b-072_0086": "kanīyasaḥ samāghrāya śiraḥsv arivimardanaḥ",
    "GE07mbh_01_u:119.038b-072_0087": "taiś cāpi saṃpariṣvaktaḥ saha mātrā nararṣabhaiḥ",
    "GE07mbh_01_u:119.038b-072_0088": "anyonyagatasauhārdād diṣṭyā diṣṭyeti cābruvan",
    "GE07mbh_01_u:119.038b-072_0089": "tatas tat sarvam ācaṣṭa duryodhanaviceṣṭitam bhrātṝṇāṃ bhīmasenaś ca mahābalaparākramaḥ",
    "GE07mbh_01_u:119.038b-072_0091": "nāgaloke ca yad vṛttaṃ guṇadoṣam aśeṣataḥ",
    "GE07mbh_01_u:119.038b-072_0092": "tac ca sarvam aśeṣeṇa kathayām āsa pāṇḍavaḥ",
    "GE07mbh_01_u:119.038b-072_0093": "tato yudhiṣṭhiro rājā bhīmam āha vaco 'rthavat",
    "GE07mbh_01_u:119.038b-072_0094": "tūṣṇīṃ bhava na te jalpyam idaṃ kāryaṃ kathaṃ cana",
    "GE07mbh_01_u:119.038b-072_0095": "evam uktvā mahābāhur dharmarājo yudhiṣṭhiraḥ bhrātṛbhiḥ sahitaḥ sarvair apramatto 'bhavat tadā",
    "GE07mbh_01_u:119.038c": "sārathiṃ cāsya dayitam apahastena jaghnivān",
    "GE07mbh_01_u:119.038d-1316_01": "dharmātmā viduras teṣāṃ pārthānāṃ pradadau matim",
    "GE07mbh_01_u:119.038d-1317_01": "tāḍitas tena sūto 'pi yayau sa yamasādanam",
    "GE07mbh_01_u:119.038d-1318_01": "tathānyadivase rājan hantukāmo 'tyamarṣaṇaḥ",
    "GE07mbh_01_u:119.038d-1318_02": "valalena sahāmantrya saubalasya mate sthitaḥ",
    "GE07mbh_01_u:119.039a": "bhojane bhīmasenasya punaḥ prākṣepayad viṣam",
    "GE07mbh_01_u:119.039c": "kālakūṭaṃ navaṃ tīkṣṇaṃ saṃbhṛtaṃ lomaharṣaṇam",
    "GE07mbh_01_u:119.040a": "vaiśyāputras tadācaṣṭa pārthānāṃ hitakāmyayā",
    "GE07mbh_01_u:119.040c": "tac cāpi bhuktvājarayad avikāro vṛkodaraḥ",
    "GE07mbh_01_u:119.041a": "vikāraṃ na hy ajanayat sutīkṣṇam api tad viṣam",
    "GE07mbh_01_u:119.041c": "bhīmasaṃhanano bhīmas tad apy ajarayat tataḥ",
    "GE07mbh_01_u:119.041d-1319_01": "tato 'nyadivase rājan hantukāmo vṛkodaram",
    "GE07mbh_01_u:119.041d-1319_02": "saubalena sahāyena dhārtarāṣṭro 'bhyacintayat",
    "GE07mbh_01_u:119.041d-1319_03": "cintayan nālabhan nidrāṃ divārātrim atandritaḥ",
    "GE07mbh_01_u:119.042a": "evaṃ duryodhanaḥ karṇaḥ śakuniś cāpi saubalaḥ",
    "GE07mbh_01_u:119.042c": "anekair abhyupāyais tāñ jighāṃsanti sma pāṇḍavān",
    "GE07mbh_01_u:119.042d-1320_01": "na jajñire tu tad vṛttaṃ pāṇḍavā mandacetasaḥ",
    "GE07mbh_01_u:119.043a": "pāṇḍavāś cāpi tat sarvaṃ pratyajānann ariṃdamāḥ",
    "GE07mbh_01_u:119.043c": "udbhāvanam akurvanto vidurasya mate sthitāḥ",
    "GE07mbh_01_u:119.043d-1321_01": "kumārān krīḍamānāṃs tān dṛṣṭvā rājātidurmadān",
    "GE07mbh_01_u:119.043d-1321_02": "guruśikṣārtham anvicchan gautamaṃ tān nyavedayat",
    "GE07mbh_01_u:119.043d-1321_03": "śarastambasamudbhūtaṃ vedaśāstrārthapāragam",
    "GE07mbh_01_u:119.043d-1322_01": "rājñā niveditās tasmai te ca sarve hy adhiṣṭhitāḥ",
    "GE07mbh_01_u:119.043d-1323_01": "adhijagmuś ca kuravo dhanurvedaṃ kṛpāt tu te vaiśaṃpāyanaḥ",
    "GE07mbh_01_u:119.043d-073x0107": "viduraḥ vaiśaṃpāyanaḥ",
    "GE07mbh_01_u:119.043d-073_0001": "tatas te mantrayām āsur duryodhanapurogamāḥ prāṇahā vikramī cāpi śaurye ca mahati sthitaḥ",
    "GE07mbh_01_u:119.043d-073_0003": "spardhate cāpi satatam asmān eko vṛkodaraḥ",
    "GE07mbh_01_u:119.043d-073_0004": "taṃ tu suptaṃ purodyāne jalaśūle kṣipāmahe",
    "GE07mbh_01_u:119.043d-073_0005": "tato jalavihārārthaṃ kārayām āsa bhārata celakambalaveśmāni citrāṇi ca śubhāni ca",
    "GE07mbh_01_u:119.043d-073_0007": "tatra saṃskārayām āsur nānāgārāṇy anekaśaḥ",
    "GE07mbh_01_u:119.043d-073_0008": "udakakrīḍanārthāni kārayām āsa bhārata",
    "GE07mbh_01_u:119.043d-073_0009": "pramāṇakoṭyām uddeśe sthale kṛtvā paricchadam bhakṣyaṃ bhojyaṃ ca peyaṃ ca coṣyaṃ lehyaṃ tathaiva ca",
    "GE07mbh_01_u:119.043d-073_0011": "upārjitaṃ narais tatra tathā sūdakṛtaṃ ca tat",
    "GE07mbh_01_u:119.043d-073_0012": "nyavedayanta puruṣā dhārtarāṣṭrasya tat tathā tato duryodhanas tv āha pāṇḍavāṃs tu sudurmatiḥ",
    "GE07mbh_01_u:119.043d-073_0014": "gaṅgāṃ vai mānayāmo 'dya udyānavanaśobhitām",
    "GE07mbh_01_u:119.043d-073_0015": "sahitā bhrātaraḥ sarve jalakrīḍām avāpnumaḥ evam astv iti taṃ cāpi pratyuvāca yudhiṣṭhiraḥ",
    "GE07mbh_01_u:119.043d-073_0017": "te rathair nagarākārair deśajaiś ca hayottamaiḥ",
    "GE07mbh_01_u:119.043d-073_0018": "niryayur nagarād vīrāḥ kuravaḥ pāṇḍavaiḥ saha",
    "GE07mbh_01_u:119.043d-073_0019": "udyānavanam āsādya saṃprasṛjya ca vāhanam prāviśaṃs tu mahāvīryāḥ siṃhā iva girer guhām",
    "GE07mbh_01_u:119.043d-073_0021": "udyānaṃ smātha paśyanti bhrātaraḥ sarva eva te",
    "GE07mbh_01_u:119.043d-073_0022": "upasthānagṛhaiḥ śuddhair valabhībhiś ca śobhitam gavākṣakais tathā jālair jalasaṃsārakair api",
    "GE07mbh_01_u:119.043d-073_0024": "sūpasthitaṃ sudhākāraiś citrakāraiś ca śilpibhiḥ",
    "GE07mbh_01_u:119.043d-073_0025": "dīrghikābhiś ca puṇyābhis tathā kāraṇḍakair api",
    "GE07mbh_01_u:119.043d-073_0026": "jalaṃ tu śuśubhe channaṃ phullair jalaruhais tathā",
    "GE07mbh_01_u:119.043d-073_0027": "upakīrṇā vasumatī tathā puṣpair yathartukaiḥ upaviṣṭās tadā sarve pāṇḍavāḥ kuravas tathā",
    "GE07mbh_01_u:119.043d-073_0029": "upapannān bahūn kāmāṃs te 'tha bhuktvā tatas tataḥ",
    "GE07mbh_01_u:119.043d-073_0030": "athodyānavane tasmiṃs tathā krīḍāgatāś ca te",
    "GE07mbh_01_u:119.043d-073_0031": "parasparasya vaktreṣu dadur bhakṣyāṃs tatas tataḥ",
    "GE07mbh_01_u:119.043d-073_0032": "tato duryodhanaḥ pāpas tadbhakṣye kālakūṭakam viṣaṃ prakṣepayām āsa bhīmasenajighāṃsayā",
    "GE07mbh_01_u:119.043d-073_0034": "svayam utthāya caivātha hṛdayena kṣuropamaḥ satkṛtya bhrātṛvat tatra vācā cāmṛtakalpayā",
    "GE07mbh_01_u:119.043d-073_0036": "prākṣipad vai svayaṃ bhakṣyaṃ vaktre bhīmasya pāpakṛt",
    "GE07mbh_01_u:119.043d-073_0037": "prabhakṣitaṃ ca bhīmena hy asya doṣam ajānatā",
    "GE07mbh_01_u:119.043d-073_0038": "tato duryodhanas tatra hṛdayena hasann iva",
    "GE07mbh_01_u:119.043d-073_0039": "kṛtakṛtyam ivātmānaṃ mene sa puruṣādhamaḥ tatas te sahitāḥ sarve jalakrīḍām akurvata",
    "GE07mbh_01_u:119.043d-073_0041": "divasānte pariśrāntā vihṛtya kurunandanāḥ",
    "GE07mbh_01_u:119.043d-073_0042": "vihārāyataneṣv eva vīrā vāsam arocayan bhīmas tu balavān bhuktvā vyāyāmābhyadhikaṃ jale",
    "GE07mbh_01_u:119.043d-073_0044": "vāhayitvā kumārāṃs tāñ jale krīḍāṃ mahābalaḥ",
    "GE07mbh_01_u:119.043d-073_0045": "pramāṇakoṭyāṃ vāsārthī suṣvāpāruhya tat sthalam sa hi tat sthalam āsādya śrāntaś cāpsu viśeṣataḥ",
    "GE07mbh_01_u:119.043d-073_0047": "śrameṇa ca parītāṅgaḥ suṣvāpa mṛtakalpavat",
    "GE07mbh_01_u:119.043d-073_0048": "tato baddhvā latāpāśair bhīmaṃ duryodhanaḥ svayam",
    "GE07mbh_01_u:119.043d-073_0049": "śūlāny apsu nikhānyāśu sthalāj jalam apātayat",
    "GE07mbh_01_u:119.043d-073_0050": "saśeṣatvān na saṃprāpto jale śūlāni pāṇḍavaḥ",
    "GE07mbh_01_u:119.043d-073_0051": "papāta yatra tatrāsya śūlaṃ nāsīd yadṛcchayā",
    "GE07mbh_01_u:119.043d-073_0052": "sa niḥsaṃjño jalasyāntam avāg vai pāṇḍavo 'viśat",
    "GE07mbh_01_u:119.043d-073_0053": "ākramya nāgabhavane tathā nāgakumārakān",
    "GE07mbh_01_u:119.043d-073_0054": "tataḥ sametya bahubhis tadā nāgair mahāviṣaiḥ",
    "GE07mbh_01_u:119.043d-073_0055": "daśyate pāṇḍavas tatra viṣadigdho mahāviṣaiḥ tato 'sya daśyamānasya tad viṣaṃ kālakūṭakam",
    "GE07mbh_01_u:119.043d-073_0057": "hataṃ sarpaviṣeṇāśu sthāvaraṃ jaṅgamena tu tataḥ prabuddhaḥ kaunteyaḥ sa tat saṃchidya bandhanam",
    "GE07mbh_01_u:119.043d-073_0059": "pothayām āsa tān sarvān kāṃś cit prāṇair vyayojayat te hanyamānāḥ pārthena sarpā vāsukim abhyayuḥ",
    "GE07mbh_01_u:119.043d-073_0061": "ūcuś ca sarparājānaṃ vāsukiṃ vāsavopamam ayaṃ naro vai nāgendra hy apsu baddhvā praveśitaḥ",
    "GE07mbh_01_u:119.043d-073_0063": "yathā ca no matir vīra viṣapīto bhaviṣyati",
    "GE07mbh_01_u:119.043d-073_0064": "viniviṣṭo 'ntaraṃ prāptaḥ sa ca daṣṭo hy anekaśaḥ",
    "GE07mbh_01_u:119.043d-073_0065": "sasaṃjñaś cāpi saṃvṛttaś chittvā bandhanam āśu naḥ",
    "GE07mbh_01_u:119.043d-073_0066": "pothayāno mahābāhus taṃ vai tvaṃ jñātum arhasi",
    "GE07mbh_01_u:119.043d-073_0067": "tato vāsukir abhyetya nāgair anugatas tadā",
    "GE07mbh_01_u:119.043d-073_0068": "paśyati sma mahānāgo bhīmaṃ bhīmaparākramam āryakeṇa ca dṛṣṭaḥ san pṛthāyāś cāryakeṇa tu",
    "GE07mbh_01_u:119.043d-073_0070": "tato dṛṣṭaś ca tenāpi pariṣvaktaś ca pāṇḍavaḥ",
    "GE07mbh_01_u:119.043d-073_0071": "suprītaś cābhavat tasya vāsukiḥ sumahāyaśāḥ abravīt taṃ ca nāgendraḥ kim asya kriyatām iti",
    "GE07mbh_01_u:119.043d-073_0073": "priyaṃ dhanaughaṃ ratnāni yāvad asya pradīyatām",
    "GE07mbh_01_u:119.043d-073_0074": "evam uktas tadā nāgo vāsukiṃ pratyabhāṣata",
    "GE07mbh_01_u:119.043d-073_0075": "yadi nāgendra prīto 'si kim asya dhanasaṃcayaiḥ",
    "GE07mbh_01_u:119.043d-073_0076": "rasaṃ pibet kumāro 'yaṃ tvayi prīte mahābalaḥ",
    "GE07mbh_01_u:119.043d-073_0077": "balaṃ nāgasahasrasya kuṇḍe cāsmin pratiṣṭhitam yāvat pibati bālo 'yaṃ tāvad asmai pradīyatām",
    "GE07mbh_01_u:119.043d-073_0079": "evam astv iti taṃ nāgaṃ vāsukiḥ pratyabhāṣata",
    "GE07mbh_01_u:119.043d-073_0080": "tato bhīmas tadā nāgaiḥ kṛtasvastyayanaḥ śuciḥ",
    "GE07mbh_01_u:119.043d-073_0081": "prāṅmukhaś copaviṣṭaḥ san rasaṃ pibati pāṇḍavaḥ",
    "GE07mbh_01_u:119.043d-073_0082": "ekocchvāsāt tadā kuṇḍaṃ pibati sma mahābalaḥ",
    "GE07mbh_01_u:119.043d-073_0083": "evam aṣṭau tu kuṇḍāni so 'pibat pāṇḍunandanaḥ",
    "GE07mbh_01_u:119.043d-073_0084": "tatas tu śayane divye nāgadatte mahābhujaḥ",
    "GE07mbh_01_u:119.043d-073_0085": "śete sma ca tadā bhīmo divasāny aṣṭa caiva tu",
    "GE07mbh_01_u:119.043d-073_0086": "duryodhano 'pi pāpātmā bhīmam āśīviṣahrade",
    "GE07mbh_01_u:119.043d-073_0087": "prakṣipya kṛtakṛtyaṃ sma ātmānaṃ manyate tadā",
    "GE07mbh_01_u:119.043d-073_0088": "prabhātāyāṃ rajanyāṃ tu vanāt praviviśuḥ puram",
    "GE07mbh_01_u:119.043d-073_0089": "vadanto bhīmasenas tu yāto hy agrata eva saḥ yudhiṣṭhiras tu dharmātmā cintayan pāpam ātmani",
    "GE07mbh_01_u:119.043d-073_0091": "svenānumānena paraṃ tadā taṃ smānupaśyati upagamya tataḥ pārthā mātaraṃ mātṛvatsalāḥ",
    "GE07mbh_01_u:119.043d-073_0093": "abhivādyābruvaṃs te vai amba bhīma ihāgataḥ",
    "GE07mbh_01_u:119.043d-073_0094": "neti smāha tadā kuntī tatas te vyathitābhavan",
    "GE07mbh_01_u:119.043d-073_0095": "drutaṃ gatvā purodyānaṃ vicinvanti sma pāṇḍavāḥ",
    "GE07mbh_01_u:119.043d-073_0096": "bhīma bhīmeti te vācaṃ nityam uccair udīrayan",
    "GE07mbh_01_u:119.043d-073_0097": "vicinvanto 'tha te sarve na sma paśyanti bhrātaram",
    "GE07mbh_01_u:119.043d-073_0098": "āgatāḥ svagṛhaṃ bhūya idam ūcuḥ pṛthāṃ tadā",
    "GE07mbh_01_u:119.043d-073_0099": "na dṛśyate mahābāhur amba bhīmo vane citaḥ",
    "GE07mbh_01_u:119.043d-073_0100": "vicitāni ca sarvāṇi udyānāni nadīs tathā",
    "GE07mbh_01_u:119.043d-073_0101": "tato viduram ānāyya kuntī sā svaniveśanam",
    "GE07mbh_01_u:119.043d-073_0102": "uvāca kṣattar balavān bhīmaseno na dṛśyate",
    "GE07mbh_01_u:119.043d-073_0103": "udyānān nirgatāḥ sarve bhrātaro bhrātṛbhiḥ saha",
    "GE07mbh_01_u:119.043d-073_0104": "tatra hy eko mahābāhur bhīmo nābhyeti mām iha na ca prīṇayate cakṣuḥ sadā duryodhanasya tu",
    "GE07mbh_01_u:119.043d-073_0106": "tataḥ prasuptaṃ manye 'haṃ pāpena nihataṃ sutam",
    "GE07mbh_01_u:119.043d-073_0107": "mā maivaṃ vada kalyāṇi śeṣasaṃrakṣaṇaṃ kuru",
    "GE07mbh_01_u:119.043d-073_0108": "pratyādiṣṭo hi pāpātmā śeṣeṣu prahareta ha",
    "GE07mbh_01_u:119.043d-073_0109": "dīrghāyuṣaḥ sutās tubhyaṃ tathā hy ṛṣir abhāṣata",
    "GE07mbh_01_u:119.043d-073_0110": "āgamiṣyati te putraḥ prītiṃ te vardhayiṣyati",
    "GE07mbh_01_u:119.043d-073_0111": "evam uktā tadā kuntī niḥśvasantī muhur muhuḥ",
    "GE07mbh_01_u:119.043d-073_0112": "śayyāparā mahābhāgā putraiḥ parivṛtā tadā tato 'ṣṭame 'tha divase pratyabudhyata pāṇḍavaḥ",
    "GE07mbh_01_u:119.043d-073_0114": "tasmiṃs tadā rase jīrṇe hy aprameyabalo balī",
    "GE07mbh_01_u:119.043d-073_0115": "oṣadhībhir viṣaghnībhiḥ surabhībhir vibhūṣitaḥ",
    "GE07mbh_01_u:119.043d-073_0116": "bhuktvā tu paramānnaṃ ca nāgair dattaṃ mahābhujaḥ",
    "GE07mbh_01_u:119.043d-073_0117": "utkṣipya ca tadā nāgair jalāj jalaruhekṣaṇaḥ",
    "GE07mbh_01_u:119.043d-073_0118": "tasminn eva vanoddeśe sthāpitaḥ pāṇḍunandanaḥ antardadhuś ca te nāgāḥ pāṇḍavasyaiva paśyataḥ",
    "GE07mbh_01_u:119.043d-073_0120": "tata utthāya bhīmas tu ājagāma svakaṃ gṛham",
    "GE07mbh_01_u:119.043d-073_0121": "abhivādya pariṣvaktaḥ samāghrātaś ca mūrdhani praṇamya dharmaputrāya sasvaje phalgunaṃ tataḥ",
    "GE07mbh_01_u:119.043d-073_0123": "abhivāditaś ca tair vīraiḥ sasvaje ca yamāv api",
    "GE07mbh_01_u:119.043d-073_0124": "tac ca sarvaṃ yathāvṛttam ākhyāti sma vṛkodaraḥ",
    "GE07mbh_01_u:119.043d-073_0125": "yadā tv avagamaṃs te vai pāṇḍavās tasya karma tat",
    "GE07mbh_01_u:119.043d-073_0126": "na tv eva bahulaṃ cakruḥ prayatā mantrarakṣaṇe",
    "GE07mbh_01_u:119.043d-073_0127": "dharmātmā viduras teṣāṃ pradadau matimān matim",
    "GE07mbh_01_u:119.043d-073_0128": "duryodhano 'pi taṃ dṛṣṭvā pāṇḍavaṃ punar āgatam niḥśvasaṃś cintayaṃś caiva ahany ahani tapyate",
    "GE07mbh_01_u:119.043d-073_0130": "evaṃ duryodhanaḥ pāpaḥ śakuniś cāpi saubalaḥ",
    "GE07mbh_01_u:119.043d-073_0131": "anekair abhyupāyais tāñ jighāṃsanti sma pāṇḍavān",
    "GE07mbh_01_u:119.043d-073_0132": "pāṇḍavāś cāpi tat sarvaṃ pratyajānann ariṃdamāḥ",
    "GE07mbh_01_u:119.043d-073_0133": "udbhāvanam akurvanto vidurasya mate sthitāḥ adhijagmuś ca kuravo dhanurvedaṃ kṛpāt tu te",
    "GE07mbh_01_u:120.001": "janamejaya uvāca",
    "GE07mbh_01_u:120.001a": "kṛpasyāpi mahābrahman saṃbhavaṃ vaktum arhasi",
    "GE07mbh_01_u:120.001c": "śarastambhāt kathaṃ jajñe kathaṃ cāstrāṇy avāptavān",
    "GE07mbh_01_u:120.002": "vaiśaṃpāyana uvāca",
    "GE07mbh_01_u:120.002a": "maharṣer gautamasyāsīc charadvān nāma nāmataḥ",
    "GE07mbh_01_u:120.002c": "putraḥ kila mahārāja jātaḥ saha śarair vibho",
    "GE07mbh_01_u:120.003a": "na tasya vedādhyayane tathā buddhir ajāyata",
    "GE07mbh_01_u:120.003c": "yathāsya buddhir abhavad dhanurvede paraṃtapa",
    "GE07mbh_01_u:120.004a": "adhijagmur yathā vedāṃs tapasā brahmavādinaḥ",
    "GE07mbh_01_u:120.004c": "tathā sa tapasopetaḥ sarvāṇy astrāṇy avāpa ha",
    "GE07mbh_01_u:120.005a": "dhanurvedaparatvāc ca tapasā vipulena ca",
    "GE07mbh_01_u:120.005c": "bhṛśaṃ saṃtāpayām āsa devarājaṃ sa gautamaḥ",
    "GE07mbh_01_u:120.006a": "tato jālapadīṃ nāma devakanyāṃ sureśvaraḥ",
    "GE07mbh_01_u:120.006c": "prāhiṇot tapaso vighnaṃ kuru tasyeti kaurava",
    "GE07mbh_01_u:120.007a": "sābhigamyāśramapadaṃ ramaṇīyaṃ śaradvataḥ",
    "GE07mbh_01_u:120.007c": "dhanurbāṇadharaṃ bālā lobhayām āsa gautamam",
    "GE07mbh_01_u:120.008a": "tām ekavasanāṃ dṛṣṭvā gautamo 'psarasaṃ vane",
    "GE07mbh_01_u:120.008c": "loke 'pratimasaṃsthānām utphullanayano 'bhavat",
    "GE07mbh_01_u:120.009a": "dhanuś ca hi śarāś cāsya karābhyāṃ prāpatan bhuvi",
    "GE07mbh_01_u:120.009c": "vepathuś cāsya tāṃ dṛṣṭvā śarīre samajāyata",
    "GE07mbh_01_u:120.010a": "sa tu jñānagarīyastvāt tapasaś ca samanvayāt",
    "GE07mbh_01_u:120.010c": "avatasthe mahāprājño dhairyeṇa parameṇa ha",
    "GE07mbh_01_u:120.011a": "yas tv asya sahasā rājan vikāraḥ samapadyata",
    "GE07mbh_01_u:120.011c": "tena susrāva reto 'sya sa ca tan nāvabudhyata",
    "GE07mbh_01_u:120.012a": "sa vihāyāśramaṃ taṃ ca tāṃ caivāpsarasaṃ muniḥ",
    "GE07mbh_01_u:120.012c": "jagāma retas tat tasya śarastambe papāta ha",
    "GE07mbh_01_u:120.013a": "śarastambe ca patitaṃ dvidhā tad abhavan nṛpa",
    "GE07mbh_01_u:120.013c": "tasyātha mithunaṃ jajñe gautamasya śaradvataḥ",
    "GE07mbh_01_u:120.013d-1324_01": "maharṣer gautamasyāsya āśramasya samīpataḥ",
    "GE07mbh_01_u:120.014a": "mṛgayāṃ carato rājñaḥ śaṃtanos tu yadṛcchayā",
    "GE07mbh_01_u:120.014c": "kaś cit senācaro 'raṇye mithunaṃ tad apaśyata",
    "GE07mbh_01_u:120.015a": "dhanuś ca saśaraṃ dṛṣṭvā tathā kṛṣṇājināni ca",
    "GE07mbh_01_u:120.015c": "vyavasya brāhmaṇāpatyaṃ dhanurvedāntagasya tat",
    "GE07mbh_01_u:120.015e": "sa rājñe darśayām āsa mithunaṃ saśaraṃ tadā",
    "GE07mbh_01_u:120.016a": "sa tad ādāya mithunaṃ rājātha kṛpayānvitaḥ",
    "GE07mbh_01_u:120.016c": "ājagāma gṛhān eva mama putrāv iti bruvan",
    "GE07mbh_01_u:120.017a": "tataḥ saṃvardhayām āsa saṃskāraiś cāpy ayojayat",
    "GE07mbh_01_u:120.017b-1325_01": "prātipeyo naraśreṣṭho mithunaṃ gautamasya tam",
    "GE07mbh_01_u:120.017c": "gautamo 'pi tadāpetya dhanurvedaparo 'bhavat",
    "GE07mbh_01_u:120.018a": "kṛpayā yan mayā bālāv imau saṃvardhitāv iti",
    "GE07mbh_01_u:120.018c": "tasmāt tayor nāma cakre tad eva sa mahīpatiḥ",
    "GE07mbh_01_u:120.018d-1326_01": "tasmāt kṛpa iti khyātaḥ kṛpī kanyā ca sābhavat",
    "GE07mbh_01_u:120.019a": "nihitau gautamas tatra tapasā tāv avindata",
    "GE07mbh_01_u:120.019c": "āgamya cāsmai gotrādi sarvam ākhyātavāṃs tadā",
    "GE07mbh_01_u:120.020a": "caturvidhaṃ dhanurvedam astrāṇi vividhāni ca",
    "GE07mbh_01_u:120.020c": "nikhilenāsya tat sarvaṃ guhyam ākhyātavāṃs tadā",
    "GE07mbh_01_u:120.020d-1327_01": "kṛpaś ca saptarātreṇa dhanurvedaparo 'bhavat",
    "GE07mbh_01_u:120.020e": "so 'cireṇaiva kālena paramācāryatāṃ gataḥ",
    "GE07mbh_01_u:120.020f-1328_01": "kṛpam āhūya gāṅgeyas tava śiṣyā iti bruvan",
    "GE07mbh_01_u:120.020f-1328_02": "pautrān parisamādāya kṛpayārādhayat tadā",
    "GE07mbh_01_u:120.021a": "tato 'dhijagmuḥ sarve te dhanurvedaṃ mahārathāḥ",
    "GE07mbh_01_u:120.021c": "dhṛtarāṣṭrātmajāś caiva pāṇḍavāś ca mahābalāḥ",
    "GE07mbh_01_u:120.021e": "vṛṣṇayaś ca nṛpāś cānye nānādeśasamāgatāḥ",
    "GE07mbh_01_u:120.021f-1329_01": "kṛpam ācāryam āsādya paramāstrajñatāṃ gatāḥ",
    "GE07mbh_01_u:121.001": "vaiśaṃpāyana uvāca",
    "GE07mbh_01_u:121.001a": "viśeṣārthī tato bhīṣmaḥ pautrāṇāṃ vinayepsayā",
    "GE07mbh_01_u:121.001c": "iṣvastrajñān paryapṛcchad ācāryān vīryasaṃmatān",
    "GE07mbh_01_u:121.002a": "nālpadhīr nāmahābhāgas tathānānāstrakovidaḥ",
    "GE07mbh_01_u:121.002c": "nādevasattvo vinayet kurūn astre mahābalān",
    "GE07mbh_01_u:121.002d-1330_01": "iti saṃcintya gāṅgeyas tadā bharatasattamaḥ",
    "GE07mbh_01_u:121.002d-1330_02": "droṇāya vedaviduṣe bhāradvājāya dhīmate",
    "GE07mbh_01_u:121.002d-1330_03": "pāṇḍavān kauravāṃś caiva dadau śiṣyān nararṣabha",
    "GE07mbh_01_u:121.002d-1330_04": "śāstrataḥ pūjitaś caiva samyak tena mahātmanā",
    "GE07mbh_01_u:121.002d-1330_05": "sa bhīṣmeṇa mahābhāgas tuṣṭo 'straviduṣāṃ varaḥ",
    "GE07mbh_01_u:121.002d-1330_06": "pratijagrāha tān sarvāñ śiṣyatvena mahāyaśāḥ",
    "GE07mbh_01_u:121.002d-1330_07": "śikṣayām āsa ca droṇo dhanurvedam aśeṣataḥ",
    "GE07mbh_01_u:121.002d-1330_08": "te 'cireṇaiva kālena sarvaśastraviśāradāḥ",
    "GE07mbh_01_u:121.002d-1330_09": "babhūvuḥ kauravā rājan pāṇḍavāś cāmitaujasaḥ janamejaya uvāca",
    "GE07mbh_01_u:121.002d-1331x05": "vaiśaṃpāyana uvāca",
    "GE07mbh_01_u:121.002d-1331_01": "kathaṃ samabhavad droṇaḥ kathaṃ cāstrāṇy avāptavān",
    "GE07mbh_01_u:121.002d-1331_02": "kathaṃ cāgāt kurūn brahman kasya putraḥ sa vīryavān",
    "GE07mbh_01_u:121.002d-1331_03": "kathaṃ cāsya suto jātaḥ so 'śvatthāmāstravittamaḥ",
    "GE07mbh_01_u:121.002d-1331_04": "etad icchāmy ahaṃ śrotuṃ vistareṇa prakīrtaya",
    "GE07mbh_01_u:121.002d-1331_05": "gaṅgādvāraṃ prati mahān babhūva bhagavān ṛṣiḥ",
    "GE07mbh_01_u:121.002d-1331_06": "bharadvāja iti khyātaḥ satataṃ saṃśitavrataḥ",
    "GE07mbh_01_u:121.002d-1331_07": "so 'bhiṣektuṃ tato gaṅgāṃ pūrvam evāgaman nadīm",
    "GE07mbh_01_u:121.003a": "maharṣis tu bharadvājo havirdhāne caran purā",
    "GE07mbh_01_u:121.003c": "dadarśāpsarasaṃ sākṣād ghṛtācīm āplutām ṛṣiḥ",
    "GE07mbh_01_u:121.003d-1332_01": "rūpayauvanasaṃpannāṃ madadṛptāṃ madālasām",
    "GE07mbh_01_u:121.004a": "tasyā vāyuḥ samuddhūto vasanaṃ vyapakarṣata",
    "GE07mbh_01_u:121.004b-1333_01": "tad guhyadarśanād asyā rāgo 'jāyata cetasi",
    "GE07mbh_01_u:121.004c": "tato 'sya retaś caskanda tad ṛṣir droṇa ādadhe",
    "GE07mbh_01_u:121.004d-1334_01": "vyapakṛṣṭāmbarāṃ dṛṣṭvā tām ṛṣiś cakame tataḥ",
    "GE07mbh_01_u:121.004d-1334_02": "tatra saṃsaktamanaso bharadvājasya dhīmataḥ",
    "GE07mbh_01_u:121.004d-1335_01": "ramyaguhyasthalāṃ nṛpa",
    "GE07mbh_01_u:121.004d-1335_02": "pīnottuṅgakucāṃ dṛṣṭvā",
    "GE07mbh_01_u:121.005a": "tasmin samabhavad droṇaḥ kalaśe tasya dhīmataḥ",
    "GE07mbh_01_u:121.005c": "adhyagīṣṭa sa vedāṃś ca vedāṅgāni ca sarvaśaḥ",
    "GE07mbh_01_u:121.005d-1336_01": "agner astram upādāya yad ṛṣir veda kāśyapaḥ",
    "GE07mbh_01_u:121.005d-1336_02": "adhyagacchad bharadvājas tad astraṃ devakāritam",
    "GE07mbh_01_u:121.006a": "agniveśyaṃ mahābhāgaṃ bharadvājaḥ pratāpavān",
    "GE07mbh_01_u:121.006c": "pratyapādayad āgneyam astraṃ dharmabhṛtāṃ varaḥ",
    "GE07mbh_01_u:121.007a": "agniṣṭuj jātaḥ sa munis tato bharatasattama",
    "GE07mbh_01_u:121.007a-1337_01": ". . . . . . . . bhrātā bhrātaram antike",
    "GE07mbh_01_u:121.007a-1337_02": "agniveśyas tadā droṇaṃ . . . . . . . .",
    "GE07mbh_01_u:121.007c": "bhāradvājaṃ tadāgneyaṃ mahāstraṃ pratyapādayat",
    "GE07mbh_01_u:121.007d-1338_01": "sa vai yukto gurur iha yadīcchet kṛpaṇaḥ sukham",
    "GE07mbh_01_u:121.007d-1338_02": "bhīṣmo 'py alapad evaṃ sa bhāradvājaparīpsayā",
    "GE07mbh_01_u:121.008a": "bharadvājasakhā cāsīt pṛṣato nāma pārthivaḥ",
    "GE07mbh_01_u:121.008c": "tasyāpi drupado nāma tadā samabhavat sutaḥ",
    "GE07mbh_01_u:121.009a": "sa nityam āśramaṃ gatvā droṇena saha pārṣataḥ",
    "GE07mbh_01_u:121.009c": "cikrīḍādhyayanaṃ caiva cakāra kṣatriyarṣabhaḥ",
    "GE07mbh_01_u:121.010a": "tato vyatīte pṛṣate sa rājā drupado 'bhavat",
    "GE07mbh_01_u:121.010c": "pāñcāleṣu mahābāhur uttareṣu nareśvaraḥ",
    "GE07mbh_01_u:121.011a": "bharadvājo 'pi bhagavān āruroha divaṃ tadā",
    "GE07mbh_01_u:121.011b-1339_01": "tatraiva ca vasan droṇas tapas tepe mahātapāḥ",
    "GE07mbh_01_u:121.011b-1339_02": "vedavedāṅgavidvān sa tapasā dagdhakilbiṣaḥ",
    "GE07mbh_01_u:121.011c": "tataḥ pitṛniyuktātmā putralobhān mahāyaśāḥ",
    "GE07mbh_01_u:121.011e": "śāradvatīṃ tato droṇaḥ kṛpīṃ bhāryām avindata",
    "GE07mbh_01_u:121.012a": "agnihotre ca dharme ca dame ca satataṃ ratā",
    "GE07mbh_01_u:121.012c": "alabhad gautamī putram aśvatthāmānam eva ca",
    "GE07mbh_01_u:121.013a": "sa jātamātro vyanadad yathaivoccaiḥśravā hayaḥ",
    "GE07mbh_01_u:121.013c": "tac chrutvāntarhitaṃ bhūtam antarikṣastham abravīt",
    "GE07mbh_01_u:121.014a": "aśvasyevāsya yat sthāma nadataḥ pradiśo gatam",
    "GE07mbh_01_u:121.014c": "aśvatthāmaiva bālo 'yaṃ tasmān nāmnā bhaviṣyati",
    "GE07mbh_01_u:121.015a": "sutena tena suprīto bhāradvājas tato 'bhavat",
    "GE07mbh_01_u:121.015c": "tatraiva ca vasan dhīmān dhanurvedaparo 'bhavat",
    "GE07mbh_01_u:121.016a": "sa śuśrāva mahātmānaṃ jāmadagnyaṃ paraṃtapam",
    "GE07mbh_01_u:121.016b-1340_01": "sarvajñānavidaṃ vipraṃ sarvaśastrabhṛtāṃ varam",
    "GE07mbh_01_u:121.016c": "brāhmaṇebhyas tadā rājan ditsantaṃ vasu sarvaśaḥ",
    "GE07mbh_01_u:121.016d-1341_01": "sa rāmasya dhanurvedaṃ divyāny astrāṇi caiva ha",
    "GE07mbh_01_u:121.016d-1341_02": "śrutvā teṣu manaś cakre nītiśāstre tathaiva ca",
    "GE07mbh_01_u:121.016d-1341_03": "tataḥ sa vratibhiḥ śiṣyais tapoyuktair mahātapāḥ",
    "GE07mbh_01_u:121.016d-1341_04": "vṛtaḥ prāyān mahābāhur mahendraṃ parvatottamam",
    "GE07mbh_01_u:121.016d-1341_05": "tato mahendram āsādya bhāradvājo mahātapāḥ",
    "GE07mbh_01_u:121.016d-1341_06": "kṣāntaṃ dāntam amitraghnam apaśyad bhṛgunandanam",
    "GE07mbh_01_u:121.016d-1341_07": "tato droṇo vṛtaḥ śiṣyair upagamya bhṛgūdvaham",
    "GE07mbh_01_u:121.016d-1341_08": "ācakhyāv ātmano nāma janma cāṅgirasaḥ kule",
    "GE07mbh_01_u:121.016d-1341_09": "nivedya śirasā bhūmau pādau caivābhyavādayat",
    "GE07mbh_01_u:121.016d-1341_10": "tatas taṃ sarvam utsṛjya vanaṃ jigamiṣuṃ tadā",
    "GE07mbh_01_u:121.016d-1342_01": "śastrāstreṣu ca niṣṇātaṃ śrutvā tatra samāgatam",
    "GE07mbh_01_u:121.016d-1343_01": "tam abravīn mahātmā sa sarvakṣatriyamardanaḥ",
    "GE07mbh_01_u:121.016d-1343_02": "svāgataṃ te dvijaśreṣṭha yad icchasi vadasva me",
    "GE07mbh_01_u:121.016d-1343_03": "evam uktas tu rāmeṇa bhāradvājo 'bravīd vacaḥ",
    "GE07mbh_01_u:121.017a": "vanaṃ tu prasthitaṃ rāmaṃ bhāradvājas tadābravīt",
    "GE07mbh_01_u:121.017b-1344_01": "bharadvājāt samutpannaṃ tathā tvaṃ mām ayonijam",
    "GE07mbh_01_u:121.017c": "āgataṃ vittakāmaṃ māṃ viddhi droṇaṃ dvijarṣabham",
    "GE07mbh_01_u:121.017d-1345_01": "rāmaṃ praharatāṃ śreṣṭhaṃ ditsantaṃ vividhaṃ vasu",
    "GE07mbh_01_u:121.017d-1345_02": "ahaṃ dhanam anantaṃ hi prārthaye vipulavrata",
    "GE07mbh_01_u:121.018": "rāma uvāca",
    "GE07mbh_01_u:121.018a": "hiraṇyaṃ mama yac cānyad vasu kiṃ cana vidyate",
    "GE07mbh_01_u:121.018c": "brāhmaṇebhyo mayā dattaṃ sarvam eva tapodhana",
    "GE07mbh_01_u:121.019a": "tathaiveyaṃ dharā devī sāgarāntā sapattanā",
    "GE07mbh_01_u:121.019c": "kaśyapāya mayā dattā kṛtsnā nagaramālinī",
    "GE07mbh_01_u:121.020a": "śarīramātram evādya mayedam avaśeṣitam",
    "GE07mbh_01_u:121.020c": "astrāṇi ca mahārhāṇi śastrāṇi vividhāni ca",
    "GE07mbh_01_u:121.020d-1346_01": "astrāṇi vā śarīraṃ vā varayaitan mayodyatam",
    "GE07mbh_01_u:121.020e": "vṛṇīṣva kiṃ prayacchāmi tubhyaṃ droṇa vadāśu tat",
    "GE07mbh_01_u:121.021": "droṇa uvāca",
    "GE07mbh_01_u:121.021a": "astrāṇi me samagrāṇi sasaṃhārāṇi bhārgava",
    "GE07mbh_01_u:121.021c": "saprayogarahasyāni dātum arhasy aśeṣataḥ",
    "GE07mbh_01_u:121.021d-1347_01": "etad vasu vasūnāṃ hi sarveṣāṃ viprasattama",
    "GE07mbh_01_u:121.021d-074_0000": "rāma uvāca prayaccha bhagavan mahyaṃ varam etan mayā vṛtam",
    "GE07mbh_01_u:121.021d-074_0002": "kṛtārthaṃ ca bhaviṣyāmi varaṃ labdhvā dvijottama",
    "GE07mbh_01_u:121.021d-074_0003": "pratigṛhṇīṣva viprendra droṇa matto yadīcchasi varaṃ tava dadāmy adya yad uktaṃ te dvijottama",
    "GE07mbh_01_u:121.021d-074_0005": "gṛhāṇāstrāṇi divyāni dhanurvedaṃ ca māmakam",
    "GE07mbh_01_u:121.021d-074_0006": "saputrasya dadāmy etat tava droṇa mahad varam",
    "GE07mbh_01_u:121.021d-074_0007": "kṛtārtho gaccha viprendra gaccha caiva yathāgatam",
    "GE07mbh_01_u:121.021d-074_0008": "kṛtāstraś caiva śūraś ca sarvaśāstraviśāradaḥ aśvatthāmeti vikhyāto bhaviṣyati mahārathaḥ",
    "GE07mbh_01_u:121.022": "vaiśaṃpāyana uvāca",
    "GE07mbh_01_u:121.022a": "tathety uktvā tatas tasmai prādād astrāṇi bhārgavaḥ",
    "GE07mbh_01_u:121.022c": "sarahasyavrataṃ caiva dhanurvedam aśeṣataḥ",
    "GE07mbh_01_u:121.023a": "pratigṛhya tu tat sarvaṃ kṛtāstro dvijasattamaḥ",
    "GE07mbh_01_u:121.023c": "priyaṃ sakhāyaṃ suprīto jagāma drupadaṃ prati",
    "GE07mbh_01_u:122.001": "vaiśaṃpāyana uvāca",
    "GE07mbh_01_u:122.001a": "tato drupadam āsādya bhāradvājaḥ pratāpavān",
    "GE07mbh_01_u:122.001c": "abravīt pārṣataṃ rājan sakhāyaṃ viddhi mām iti",
    "GE07mbh_01_u:122.001d-1348_01": "ity evam uktaḥ sakhyā sa prītipūrvaṃ janeśvaraḥ",
    "GE07mbh_01_u:122.001d-1348_02": "bhāradvājena pāñcālyo nāmṛṣyata vaco 'sya tat",
    "GE07mbh_01_u:122.001d-1348_03": "sa krodhāmarṣajihmabhrūḥ kaṣāyīkṛtalocanaḥ",
    "GE07mbh_01_u:122.001d-1348_04": "aiśvaryamadasaṃpanno droṇaṃ rājābravīd idam",
    "GE07mbh_01_u:122.002": "drupada uvāca",
    "GE07mbh_01_u:122.002a": "akṛteyaṃ tava prajñā brahman nātisamañjasī",
    "GE07mbh_01_u:122.002c": "yan māṃ bravīṣi prasabhaṃ sakhā te 'ham iti dvija",
    "GE07mbh_01_u:122.003a": "na hi rājñām udīrṇānām evaṃ bhūtair naraiḥ kva cit",
    "GE07mbh_01_u:122.003c": "sakhyaṃ bhavati mandātmañ śriyā hīnair dhanacyutaiḥ",
    "GE07mbh_01_u:122.004a": "sauhṛdāny api jīryante kālena parijīryatām",
    "GE07mbh_01_u:122.004c": "sauhṛdaṃ me tvayā hy āsīt pūrvaṃ sāmarthyabandhanam",
    "GE07mbh_01_u:122.005a": "na sakhyam ajaraṃ loke jātu dṛśyeta karhi cit",
    "GE07mbh_01_u:122.005c": "kāmo vainaṃ viharati krodhaś cainaṃ pravṛścati",
    "GE07mbh_01_u:122.005d-1349_01": "kālena saṃviharati kālenaiva praṇaśyati",
    "GE07mbh_01_u:122.006a": "maivaṃ jīrṇam upāsiṣṭhāḥ sakhyaṃ navam upākuru",
    "GE07mbh_01_u:122.006c": "āsīt sakhyaṃ dvijaśreṣṭha tvayā me 'rthanibandhanam",
    "GE07mbh_01_u:122.007a": "na daridro vasumato nāvidvān viduṣaḥ sakhā",
    "GE07mbh_01_u:122.007c": "śūrasya na sakhā klībaḥ sakhipūrvaṃ kim iṣyate",
    "GE07mbh_01_u:122.008a": "yayor eva samaṃ vittaṃ yayor eva samaṃ kulam",
    "GE07mbh_01_u:122.008c": "tayoḥ sakhyaṃ vivāhaś ca na tu puṣṭavipuṣṭayoḥ",
    "GE07mbh_01_u:122.009a": "nāśrotriyaḥ śrotriyasya nārathī rathinaḥ sakhā",
    "GE07mbh_01_u:122.009c": "nārājñā saṃgataṃ rājñaḥ sakhipūrvaṃ kim iṣyate",
    "GE07mbh_01_u:122.009d-1350_01": "tvadvidhair madvidhānāṃ hi vihīnārthair na jātu cit",
    "GE07mbh_01_u:122.009d-1351_01": "sakhyaṃ bhavati mandātman sakhipūrvaṃ kim iṣyate",
    "GE07mbh_01_u:122.009d-1352_01": "evam eva kṛtaprajña na rājñā vipra te kva cit",
    "GE07mbh_01_u:122.009d-1352_02": "naiva tīrṇam upātiṣṭha sakhyaṃ navam upākṛdhi",
    "GE07mbh_01_u:122.009d-1352_03": "sakhā rājñaḥ kathaṃ vipra tvadvidhaś ca bhaviṣyati",
    "GE07mbh_01_u:122.010": "vaiśaṃpāyana uvāca",
    "GE07mbh_01_u:122.010a": "drupadenaivam uktas tu bhāradvājaḥ pratāpavān",
    "GE07mbh_01_u:122.010c": "muhūrtaṃ cintayām āsa manyunābhipariplutaḥ",
    "GE07mbh_01_u:122.011a": "sa viniścitya manasā pāñcālaṃ prati buddhimān",
    "GE07mbh_01_u:122.011b-1353_01": "tāṃ pratijñāṃ pratijñāya yāṃ kartā na cirād api",
    "GE07mbh_01_u:122.011b-1354_01": "śiṣyaiḥ parivṛtaḥ śrīmān putreṇānugatas tadā",
    "GE07mbh_01_u:122.011c": "jagāma kurumukhyānāṃ nagaraṃ nāgasāhvayam",
    "GE07mbh_01_u:122.011d-1355_01": "droṇaḥ samuditān dṛṣṭvā kurūn vṛttiparīpsayā",
    "GE07mbh_01_u:122.011d-1355_02": "ājagāma mahātejā vipro nāgapuraṃ prati",
    "GE07mbh_01_u:122.011d-1355_03": "sa tathoktas tadā tena sadāraḥ prādravat kurūn",
    "GE07mbh_01_u:122.011d-1356_01": "syālasyaiva gṛhaṃ droṇaḥ sadāraḥ pratyupasthitaḥ",
    "GE07mbh_01_u:122.011d-1356_02": "aśvatthāmnā ca putreṇa mahābalavatā saha",
    "GE07mbh_01_u:122.011d-1357_01": "sa nāgapuram āgamya gautamasya niveśane",
    "GE07mbh_01_u:122.011d-1357_02": "bhāradvājo 'vasat tatra pracchannaṃ dvijasattamaḥ",
    "GE07mbh_01_u:122.011d-1357_03": "tato 'sya tanujaḥ pārthān kṛpasyānantaraṃ prabhuḥ",
    "GE07mbh_01_u:122.011d-1357_04": "astrāṇi śikṣayām āsa nābudhyanta ca taṃ janāḥ",
    "GE07mbh_01_u:122.011d-1357_05": "evaṃ sa tatra gūḍhātmā kaṃ cit kālam uvāsa ha",
    "GE07mbh_01_u:122.012a": "kumārās tv atha niṣkramya sametā gajasāhvayāt",
    "GE07mbh_01_u:122.012c": "krīḍanto vīṭayā tatra vīrāḥ paryacaran mudā",
    "GE07mbh_01_u:122.012d-1358_01": "teṣāṃ saṃkrīḍamānānām udapāne 'ṅgulīyakam",
    "GE07mbh_01_u:122.013a": "papāta kūpe sā vīṭā teṣāṃ vai krīḍatāṃ tadā",
    "GE07mbh_01_u:122.013b-1359_01": "tatas te yatnam ātiṣṭhan vīṭām uddhartum ādṛtāḥ",
    "GE07mbh_01_u:122.013b-1360_01": "tat tv ambunā praticchannaṃ tārārūpam ivāmbare",
    "GE07mbh_01_u:122.013b-1360_02": "dṛṣṭvā te vai kumārāś ca taṃ yatnāt paryavārayan",
    "GE07mbh_01_u:122.013c": "na ca te pratyapadyanta karma vīṭopalabdhaye",
    "GE07mbh_01_u:122.013d-1361_01": "tato 'nyonyam avaikṣanta vrīḍayāvanatānanāḥ",
    "GE07mbh_01_u:122.013d-1361_02": "tasyā yogam avindanto bhṛśaṃ cotkaṇṭhitābhavan",
    "GE07mbh_01_u:122.013d-1362_01": "te 'paśyan brāhmaṇaṃ śyāmam āpannaṃ palitaṃ kṛśam",
    "GE07mbh_01_u:122.013d-1362_02": "kṛtyavantam adūrastham agnihotrapuraskṛtam",
    "GE07mbh_01_u:122.013d-1363_01": "te taṃ dṛṣṭvā mahātmānam upagamya kumārakāḥ",
    "GE07mbh_01_u:122.013d-1363_02": "bhagnotsāhakriyātmāno brāhmaṇaṃ paryavārayan",
    "GE07mbh_01_u:122.014a": "atha droṇaḥ kumārāṃs tān dṛṣṭvā kṛtyavatas tadā",
    "GE07mbh_01_u:122.014c": "prahasya mandaṃ paiśalyād abhyabhāṣata vīryavān",
    "GE07mbh_01_u:122.014d-1364_01": "sa tān kṛtyavato dṛṣṭvā kumārāṃs tu vicetasaḥ",
    "GE07mbh_01_u:122.014d-1364_02": "brāhmaṇaḥ prahasan mandaṃ kauśalenābhyabhāṣata",
    "GE07mbh_01_u:122.015a": "aho nu dhig balaṃ kṣātraṃ dhig etāṃ vaḥ kṛtāstratām",
    "GE07mbh_01_u:122.015c": "bharatasyānvaye jātā ye vīṭāṃ nādhigacchata",
    "GE07mbh_01_u:122.015d-1365_01": "vīṭāṃ ca mudrikāṃ caiva hy aham etad api dvayam",
    "GE07mbh_01_u:122.015d-1365_02": "uddhareyam iṣīkābhir bhojanaṃ me pradīyatām",
    "GE07mbh_01_u:122.015d-1365_03": "evam uktvā kumārāṃs tān droṇaḥ svāṅguliveṣṭanam",
    "GE07mbh_01_u:122.015d-1365_04": "kūpe nirudake tasminn apātayad ariṃdamaḥ",
    "GE07mbh_01_u:122.015d-1365_05": "tato 'bravīt tadā droṇaṃ kuntīputro yudhiṣṭhiraḥ",
    "GE07mbh_01_u:122.015d-1365_06": "kṛpasyānumate brahman bhikṣām āpnuhi śāśvatīm",
    "GE07mbh_01_u:122.015d-1365_07": "evam uktaḥ pratyuvāca prahasya bharatān idam",
    "GE07mbh_01_u:122.016a": "eṣa muṣṭir iṣīkāṇāṃ mayāstreṇābhimantritaḥ",
    "GE07mbh_01_u:122.016c": "asya vīryaṃ nirīkṣadhvaṃ yad anyasya na vidyate",
    "GE07mbh_01_u:122.017a": "vetsyāmīṣīkayā vīṭāṃ tām iṣīkām athānyayā",
    "GE07mbh_01_u:122.017b-1366_01": "tām apīṣīkayā caiva anyām apy anyayā punaḥ",
    "GE07mbh_01_u:122.017c": "tām anyayā samāyogo vīṭāyā grahaṇe mama",
    "GE07mbh_01_u:122.017d-1367_01": "tato yathoktaṃ droṇena tat sarvaṃ kṛtam añjasā",
    "GE07mbh_01_u:122.018a": "tad apaśyan kumārās te vismayotphullalocanāḥ",
    "GE07mbh_01_u:122.018c": "aveṣkya coddhṛtāṃ vīṭāṃ vīṭāveddhāram abruvan",
    "GE07mbh_01_u:122.018d-1368_01": "mudrikām api viprarṣe śīghram etāṃ samuddhara",
    "GE07mbh_01_u:122.018d-1368_02": "tataḥ sa śaram ādāya dhanur droṇo mahāyaśāḥ",
    "GE07mbh_01_u:122.018d-1368_03": "śareṇa viddhvā mudrāṃ tām ūrdhvam āvāhayat prabhuḥ",
    "GE07mbh_01_u:122.018d-1368_04": "sa śaraṃ samupādāya kūpād aṅguliveṣṭanam",
    "GE07mbh_01_u:122.018d-1368_05": "dadau tataḥ kumārāṇāṃ vismitānām avismitaḥ",
    "GE07mbh_01_u:122.018d-1368_06": "mudrikām uddhṛtāṃ dṛṣṭvā tam āhus te kumārakāḥ",
    "GE07mbh_01_u:122.019a": "abhivādayāmahe brahman naitad anyeṣu vidyate",
    "GE07mbh_01_u:122.019c": "ko 'si kaṃ tvābhijānīmo vayaṃ kiṃ karavāmahe",
    "GE07mbh_01_u:122.019d-1369_01": "evam uktas tato droṇaḥ pratyuvāca kumārakān",
    "GE07mbh_01_u:122.020": "droṇa uvāca",
    "GE07mbh_01_u:122.020a": "ācakṣadhvaṃ ca bhīṣmāya rūpeṇa ca guṇaiś ca mām",
    "GE07mbh_01_u:122.020c": "sa eva sumahābuddhiḥ sāṃprataṃ pratipatsyate",
    "GE07mbh_01_u:122.021": "vaiśaṃpāyana uvāca",
    "GE07mbh_01_u:122.021a": "tathety uktvā tu te sarve bhīṣmam ūcuḥ pitāmaham",
    "GE07mbh_01_u:122.021c": "brāhmaṇasya vacas tathyaṃ tac ca karmaviśeṣavat",
    "GE07mbh_01_u:122.022a": "bhīṣmaḥ śrutvā kumārāṇāṃ droṇaṃ taṃ pratyajānata",
    "GE07mbh_01_u:122.022c": "yuktarūpaḥ sa hi gurur ity evam anucintya ca",
    "GE07mbh_01_u:122.023a": "athainam ānīya tadā svayam eva susatkṛtam",
    "GE07mbh_01_u:122.023b-1370_01": "arhaṇīyena kāmaiś ca yathānyāyam apūjayat",
    "GE07mbh_01_u:122.023c": "paripapraccha nipuṇaṃ bhīṣmaḥ śastrabhṛtāṃ varaḥ",
    "GE07mbh_01_u:122.023e": "hetum āgamane tasya droṇaḥ sarvaṃ nyavedayat",
    "GE07mbh_01_u:122.024a": "maharṣer agniveśyasya sakāśam aham acyuta",
    "GE07mbh_01_u:122.024c": "astrārtham agamaṃ pūrvaṃ",
    "GE07mbh_01_u:122.025a": "brahmacārī vinītātmā jaṭilo bahulāḥ samāḥ",
    "GE07mbh_01_u:122.025c": "avasaṃ tatra suciraṃ",
    "GE07mbh_01_u:122.026a": "pāñcālarājaputras tu yajñaseno mahābalaḥ",
    "GE07mbh_01_u:122.026c": "mayā sahākarod vidyāṃ guroḥ śrāmyan samāhitaḥ",
    "GE07mbh_01_u:122.027a": "sa me tatra sakhā cāsīd upakārī priyaś ca me",
    "GE07mbh_01_u:122.027c": "tenāhaṃ saha saṃgamya ratavān suciraṃ bata",
    "GE07mbh_01_u:122.027e": "bālyāt prabhṛti kauravya sahādhyayanam eva ca",
    "GE07mbh_01_u:122.028a": "sa samāsādya māṃ tatra priyakārī priyaṃvadaḥ",
    "GE07mbh_01_u:122.028c": "abravīd iti māṃ bhīṣma vacanaṃ prītivardhanam",
    "GE07mbh_01_u:122.029a": "ahaṃ priyatamaḥ putraḥ pitur droṇa mahātmanaḥ",
    "GE07mbh_01_u:122.029c": "abhiṣekṣyati māṃ rājye sa pāñcālyo yadā tadā",
    "GE07mbh_01_u:122.029d-1371_01": "bhaviṣyati ca te bhojyaṃ sakhyuḥ sakhi dhanaṃ yathā",
    "GE07mbh_01_u:122.030a": "tvadbhojyaṃ bhavitā rājyaṃ sakhe satyena te śape",
    "GE07mbh_01_u:122.030c": "mama bhogāś ca vittaṃ ca tvadadhīnaṃ sukhāni ca",
    "GE07mbh_01_u:122.030d-1372_01": "mama rājyaṃ mahābhāga tvayā bhoktavyam icchatā",
    "GE07mbh_01_u:122.031a": "evam uktaḥ pravavrāja kṛtāstro 'haṃ dhanepsayā",
    "GE07mbh_01_u:122.031b-075_0001": "tac ca vākyam ahaṃ nityaṃ manasādhārayaṃ tadā",
    "GE07mbh_01_u:122.031b-075_0002": "so 'haṃ pitṛniyogena putralobhād yaśasvinīm",
    "GE07mbh_01_u:122.031b-075_0003": "nātikeśīṃ mahāprajñām upayeme mahāvratām",
    "GE07mbh_01_u:122.031b-075_0004": "agnihotre ca satye ca dame ca satataṃ ratām alabhad gautamī putram aśvatthāmānam aurasam",
    "GE07mbh_01_u:122.031b-075_0006": "bhīmavikramakarmāṇam ādityasamatejasam",
    "GE07mbh_01_u:122.031b-075_0007": "putreṇa tena prīto 'haṃ bharadvājo yathā mayā",
    "GE07mbh_01_u:122.031b-075_0008": "gokṣīraṃ pibato dṛṣṭvā dhaninas tatra putrakān",
    "GE07mbh_01_u:122.031b-075_0009": "aśvatthāmārudad bālas tan me saṃdehayad diśaḥ",
    "GE07mbh_01_u:122.031b-075_0010": "na snātako 'vasīdeta vartamānaḥ svakarmasu iti saṃcintya manasā taṃ deśaṃ bahuśo bhraman",
    "GE07mbh_01_u:122.031b-075_0012": "viśuddham icchan gāṅgeya dharmopetaṃ pratigraham antād antaṃ parikramya nādhyagacchaṃ payasvinīm",
    "GE07mbh_01_u:122.031b-075_0014": "atha piṣṭodakenainaṃ lobhayanti kumārakāḥ",
    "GE07mbh_01_u:122.031b-075_0015": "pītvā piṣṭarasaṃ bālaḥ kṣīraṃ pītaṃ mayāpi ca",
    "GE07mbh_01_u:122.031b-075_0016": "nanartotthāya kauravya hṛṣṭo bālyād vimohitaḥ taṃ dṛṣṭvā nṛtyamānaṃ tu bālaiḥ parivṛtaṃ sutam",
    "GE07mbh_01_u:122.031b-075_0018": "hāsyatām upasaṃprāptaṃ kaśmalaṃ tatra me 'bhavat",
    "GE07mbh_01_u:122.031b-075_0019": "droṇaṃ dhig astv adhaninaṃ yo dhanaṃ nādhigacchati",
    "GE07mbh_01_u:122.031b-075_0020": "piṣṭodakaṃ suto yasya pītvā kṣīrasya tṛṣṇayā",
    "GE07mbh_01_u:122.031b-075_0021": "nṛtyati sma mudāviṣṭaḥ kṣīraṃ pītaṃ mayāpy uta",
    "GE07mbh_01_u:122.031b-075_0022": "iti saṃbhāṣatāṃ vācaṃ śrutvā me buddhir acyavat",
    "GE07mbh_01_u:122.031b-075_0023": "ātmānaṃ cātmanā garhan manasedaṃ vyacintayam api cāhaṃ purā viprair varjito garhito bhṛśam",
    "GE07mbh_01_u:122.031b-075_0025": "paropasevāṃ pāpiṣṭhāṃ na ca kuryāṃ dhanepsayā",
    "GE07mbh_01_u:122.031b-075_0026": "iti matvā priyaṃ putraṃ bhīṣmādāya tato hy aham pūrvasnehānurāgitvāt sadāraḥ saumakiṃ gataḥ",
    "GE07mbh_01_u:122.031c": "abhiṣiktaṃ ca śrutvainaṃ kṛtārtho 'smīti cintayan",
    "GE07mbh_01_u:122.032a": "priyaṃ sakhāyaṃ suprīto rājyasthaṃ punar āvrajam",
    "GE07mbh_01_u:122.032c": "saṃsmaran saṃgamaṃ caiva vacanaṃ caiva tasya tat",
    "GE07mbh_01_u:122.033a": "tato drupadam āgamya sakhipūrvam ahaṃ prabho",
    "GE07mbh_01_u:122.033c": "abruvaṃ puruṣavyāghra sakhāyaṃ viddhi mām iti",
    "GE07mbh_01_u:122.034a": "upasthitaṃ tu drupadaḥ sakhivac cābhisaṃgatam",
    "GE07mbh_01_u:122.034c": "sa māṃ nirākāram iva prahasann idam abravīt",
    "GE07mbh_01_u:122.035a": "akṛteyaṃ tava prajñā brahman nātisamañjasī",
    "GE07mbh_01_u:122.035c": "yad āttha māṃ tvaṃ prasabhaṃ sakhā te 'ham iti dvija",
    "GE07mbh_01_u:122.035d-1373_01": "(Cf. 4) saṃgatānīha jīryanti kālena parijīryataḥ",
    "GE07mbh_01_u:122.035d-1373_02": "(Cf. 4) sauhṛdaṃ me tvayā hy āsīt pūrvaṃ sāmarthyabandhanam",
    "GE07mbh_01_u:122.035d-1373_03": "(_9ab) nāśrotriyaḥ śrotriyasya nārathī rathinaḥ sakhā",
    "GE07mbh_01_u:122.035d-1373_04": "sāmyād dhi sakhyaṃ bhavati vaiṣamyān nopapadyate",
    "GE07mbh_01_u:122.035d-1373_05": "(Cf. 5) na sakhyam ajaraṃ loke vidyate jātu kasya cit",
    "GE07mbh_01_u:122.035d-1373_06": "(Cf. 5) kālo vainaṃ viharati krodho vainaṃ haraty uta",
    "GE07mbh_01_u:122.035d-1373_07": "(6) maivaṃ jīrṇam upāssva tvaṃ sakhyaṃ bhavad upākṛdhi",
    "GE07mbh_01_u:122.035d-1373_08": "(6) āsīt sakhyaṃ dvijaśreṣṭha tvayā me 'rthanibandhanam",
    "GE07mbh_01_u:122.035d-1373_09": "(7) na hy anāḍhyaḥ sakhāḍhyasya nāvidvān viduṣaḥ sakhā",
    "GE07mbh_01_u:122.035d-1373_10": "(7) na śūrasya sakhā klībaḥ sakhipūrvaṃ kim iṣyate",
    "GE07mbh_01_u:122.035d-1374_01": "nārājā pārthivasyāpi sakhipūrvaṃ kim iṣyate",
    "GE07mbh_01_u:122.036a": "na hi rājñām udīrṇānām evaṃbhūtair naraiḥ kva cit",
    "GE07mbh_01_u:122.036c": "sakhyaṃ bhavati mandātmañ śriyā hīnair dhanacyutaiḥ",
    "GE07mbh_01_u:122.036d-1375_01": "ahaṃ tvayā na jānāmi rājyārthe saṃvidaṃ kṛtām",
    "GE07mbh_01_u:122.036d-1375_02": "ekarātraṃ tu te brahman kāmaṃ dāsyāmi bhojanam",
    "GE07mbh_01_u:122.036d-1375_03": "evam uktas tv ahaṃ tena sadāraḥ prasthitas tadā",
    "GE07mbh_01_u:122.036d-1375_04": "tāṃ pratijñāṃ pratijñāya yāṃ kartāsmy acirād iva",
    "GE07mbh_01_u:122.036d-1376_01": "ādatsvainaṃ dvijaśreṣṭha sauhārdaṃ hy arthabandhanam",
    "GE07mbh_01_u:122.037a": "nāśrotriyaḥ śrotriyasya nārathī rathinaḥ sakhā",
    "GE07mbh_01_u:122.037c": "nārājā pārthivasyāpi sakhipūrvaṃ kim iṣyate",
    "GE07mbh_01_u:122.038a": "drupadenaivam ukto 'haṃ manyunābhipariplutaḥ",
    "GE07mbh_01_u:122.038c": "abhyāgacchaṃ kurūn bhīṣma śiṣyair arthī guṇānvitaiḥ vaiśaṃpāyana uvāca",
    "GE07mbh_01_u:122.038d-1377x04": "bhīṣma uvāca",
    "GE07mbh_01_u:122.038d-1377_01": "tato 'haṃ bhavataḥ kāmaṃ saṃvardhayitum āgataḥ",
    "GE07mbh_01_u:122.038d-1377_02": "idaṃ nāgapuraṃ ramyaṃ brūhi kiṃ karavāṇi te",
    "GE07mbh_01_u:122.038d-1377_03": "evam uktas tadā bhīṣmo bhāradvājam abhāṣata",
    "GE07mbh_01_u:122.038d-1377_04": "apajyaṃ kriyatāṃ cāpaṃ sādhv astraṃ pratipādaya",
    "GE07mbh_01_u:122.038d-1377_05": "bhuṅkṣva bhogān bhṛśaṃ prītaḥ pūjyamānaḥ kurukṣaye",
    "GE07mbh_01_u:122.038d-1377_06": "kurūṇām asti yad vittaṃ rājyaṃ cedaṃ sarāṣṭrakam",
    "GE07mbh_01_u:122.038d-1377_07": "tvam eva paramo rājā sarve ca kuravas tava",
    "GE07mbh_01_u:122.038d-1377_08": "yac ca te prārthitaṃ brahman kṛtaṃ tad iti cintyatām",
    "GE07mbh_01_u:122.038d-1377_09": "diṣṭyā prāpto 'si viprarṣe mahān me 'nugrahaḥ kṛtaḥ",
    "GE07mbh_01_u:122.038d-1378_01": "droṇas tathokto bhīṣmeṇa pūjito vasatiṃ nayan",
    "GE07mbh_01_u:122.038d-1378_02": "kurūṇāṃ saphalaṃ karma droṇaprāptau tadābhavat",
    "GE07mbh_01_u:122.038d-1378_03": "astraṃ caturvidhaṃ kṛtsnaṃ kumārān pratyapādayat",
    "GE07mbh_01_u:122.038d-1378_04": "tatra kṣatrasya loke 'smin rājaputrā mahābalāḥ vaiśaṃpāyana uvāca",
    "GE07mbh_01_u:122.038d-1379_01": "tataḥ saṃpūjito droṇo bhīṣmeṇa dvipadāṃ varaḥ",
    "GE07mbh_01_u:122.038d-1379_02": "viśaśrāma mahātejāḥ pūjitaḥ kuruveśmani",
    "GE07mbh_01_u:122.038d-1379_03": "viśrānte 'tha gurau tasmin pautrān ādāya kauravān",
    "GE07mbh_01_u:122.038d-1379_04": "śiṣyatvena dadau bhīṣmo vasūni vividhāni ca",
    "GE07mbh_01_u:122.038d-1379_05": "gṛhaṃ ca suparicchannaṃ dhanadhānyasamākulam",
    "GE07mbh_01_u:122.038d-1379_06": "bhāradvājāya suprītaḥ pratyapādayata prabhuḥ",
    "GE07mbh_01_u:122.039a": "pratijagrāha taṃ bhīṣmo guruṃ pāṇḍusutaiḥ saha",
    "GE07mbh_01_u:122.039c": "pautrān ādāya tān sarvān vasūni vividhāni ca",
    "GE07mbh_01_u:122.040a": "śiṣyā iti dadau rājan droṇāya vidhipūrvakam",
    "GE07mbh_01_u:122.040c": "sa ca śiṣyān maheṣvāsaḥ pratijagrāha kauravān",
    "GE07mbh_01_u:122.040d-1380_01": "pāṇḍavān dhārtarāṣṭrāṃś ca droṇo muditamānasaḥ",
    "GE07mbh_01_u:122.041a": "pratigṛhya ca tān sarvān droṇo vacanam abravīt",
    "GE07mbh_01_u:122.041c": "rahasy ekaḥ pratītātmā kṛtopasadanāṃs tadā",
    "GE07mbh_01_u:122.042a": "kāryaṃ me kāṅkṣitaṃ kiṃ cid dhṛdi saṃparivartate",
    "GE07mbh_01_u:122.042c": "kṛtāstrais tat pradeyaṃ me tad ṛtaṃ vadatānaghāḥ",
    "GE07mbh_01_u:122.043a": "tac chrutvā kauraveyās te tūṣṇīm āsan viśāṃ pate",
    "GE07mbh_01_u:122.043c": "arjunas tu tataḥ sarvaṃ pratijajñe paraṃtapaḥ",
    "GE07mbh_01_u:122.044a": "tato 'rjunaṃ mūrdhni tadā samāghrāya punaḥ punaḥ",
    "GE07mbh_01_u:122.044c": "prītipūrvaṃ pariṣvajya praruroda mudā tadā",
    "GE07mbh_01_u:122.044d-1381_01": "aśvatthāmānam āhūya droṇo vacanam abravīt",
    "GE07mbh_01_u:122.044d-1381_02": "sakhāyaṃ viddhi te pārthaṃ mayā dattaṃ pragṛhyatām",
    "GE07mbh_01_u:122.044d-1381_03": "sādhu sādhv iti taṃ pārthaḥ pariṣvajyedam abravīt",
    "GE07mbh_01_u:122.044d-1381_04": "adya prabhṛti viprendra paravān asmi dharmataḥ",
    "GE07mbh_01_u:122.044d-1381_05": "śiṣyo 'haṃ tvatprasādena jīvāmi dvijasattama",
    "GE07mbh_01_u:122.044d-1381_06": "ity uktvā tu tadā pārthaḥ pādau jagrāha pāṇḍavaḥ",
    "GE07mbh_01_u:122.045a": "tato droṇaḥ pāṇḍuputrān astrāṇi vividhāni ca",
    "GE07mbh_01_u:122.045c": "grāhayām āsa divyāni mānuṣāṇi ca vīryavān",
    "GE07mbh_01_u:122.046a": "rājaputrās tathaivānye sametya bharatarṣabha",
    "GE07mbh_01_u:122.046c": "abhijagmus tato droṇam astrārthe dvijasattamam",
    "GE07mbh_01_u:122.046e": "vṛṣṇayaś cāndhakāś caiva nānādeśyāś ca pārthivāḥ",
    "GE07mbh_01_u:122.047a": "sūtaputraś ca rādheyo guruṃ droṇam iyāt tadā",
    "GE07mbh_01_u:122.047c": "spardhamānas tu pārthena sūtaputro 'tyamarṣaṇaḥ",
    "GE07mbh_01_u:122.047e": "duryodhanam upāśritya pāṇḍavān atyamanyata",
    "GE07mbh_01_u:122.047f-076_0001": "abhyayāt sa tato droṇaṃ dhanurvedacikīrṣayā śikṣābhujabalodyogais teṣu sarveṣu pāṇḍavaḥ",
    "GE07mbh_01_u:122.047f-076_0003": "astravidyānurāgāc ca viśiṣṭo 'bhavad arjunaḥ",
    "GE07mbh_01_u:122.047f-076_0004": "tulyeṣv astraprayogeṣu lāghave sauṣṭhaveṣu ca sarveṣām eva śiṣyāṇāṃ babhūvābhyadhiko 'rjunaḥ",
    "GE07mbh_01_u:122.047f-076_0006": "aindrim apratimaṃ droṇa upadeśeṣv amanyata evaṃ sarvakumārāṇām iṣvastraṃ pratyapādayat",
    "GE07mbh_01_u:122.047f-076_0008": "kamaṇḍaluṃ ca sarveṣāṃ prāyacchac cirakāraṇāt putrāya ca dadau kumbham avilambanakāraṇāt",
    "GE07mbh_01_u:122.047f-076_0010": "yāvat te nopagacchanti tāvad asmai parāṃ kriyām",
    "GE07mbh_01_u:122.047f-076_0011": "droṇa ācaṣṭa putrāya tat karma jiṣṇur auhata",
    "GE07mbh_01_u:122.047f-076_0012": "tataḥ sa vāruṇāstreṇa pūrayitvā kamaṇḍalum samam ācāryaputreṇa gurum abhyeti phālgunaḥ",
    "GE07mbh_01_u:122.047f-076_0014": "ācāryaputrāt tasmāt tu viśeṣopacaye pṛthak",
    "GE07mbh_01_u:122.047f-076_0015": "na vyahīyata medhāvī pārtho 'straviduṣāṃ varaḥ",
    "GE07mbh_01_u:123.001": "vaiśaṃpāyana uvāca",
    "GE07mbh_01_u:123.001a": "arjunas tu paraṃ yatnam ātasthe gurupūjane",
    "GE07mbh_01_u:123.001c": "astre ca paramaṃ yogaṃ priyo droṇasya cābhavat",
    "GE07mbh_01_u:123.001d-1382_01": "taṃ dṛṣṭvā nityam udyuktam iṣvastraṃ prati phālgunam",
    "GE07mbh_01_u:123.001d-1383_01": "tato droṇo 'bravīd enaṃ rājña eva niveśane",
    "GE07mbh_01_u:123.002a": "droṇena tu tadāhūya rahasy ukto 'nnasādhakaḥ",
    "GE07mbh_01_u:123.002c": "andhakāre 'rjunāyānnaṃ na deyaṃ te kathaṃ cana",
    "GE07mbh_01_u:123.002d-1384_01": "na cākhyeyam idaṃ cāpi madvākyaṃ vijaye tvayā",
    "GE07mbh_01_u:123.003a": "tataḥ kadā cid bhuñjāne pravavau vāyur arjune",
    "GE07mbh_01_u:123.003c": "tena tatra pradīpaḥ sa dīpyamāno nivāpitaḥ",
    "GE07mbh_01_u:123.004a": "bhuṅkta evārjuno bhaktaṃ na cāsyāsyād vyamuhyata",
    "GE07mbh_01_u:123.004c": "hastas tejasvino nityam annagrahaṇakāraṇāt",
    "GE07mbh_01_u:123.004e": "tad abhyāsakṛtaṃ matvā rātrāv abhyasta pāṇḍavaḥ",
    "GE07mbh_01_u:123.004f-1385_01": "yogyāṃ cakre mahābāhur dhanuṣā pāṇḍunandanaḥ",
    "GE07mbh_01_u:123.005a": "tasya jyātalanirghoṣaṃ droṇaḥ śuśrāva bhārata",
    "GE07mbh_01_u:123.005c": "upetya cainam utthāya pariṣvajyedam abravīt",
    "GE07mbh_01_u:123.006a": "prayatiṣye tathā kartuṃ yathā nānyo dhanurdharaḥ",
    "GE07mbh_01_u:123.006b-077_0001": "astravān nānviyeṣāstraṃ yathā tvaṃ nādya kaś cana",
    "GE07mbh_01_u:123.006b-077_0002": "dhanurgrahe 'pi me śiṣyo bhaviṣyasi viśeṣavān",
    "GE07mbh_01_u:123.006b-077_0003": "etad hṛdi tadā jiṣṇor vavṛdhe droṇaśāsanam",
    "GE07mbh_01_u:123.006b-077_0004": "paramaṃ cākarod yatnaṃ dhanurvede paraṃtapaḥ arjuno naraśārdūlaḥ sarvaśastrabhṛtāṃ varaḥ",
    "GE07mbh_01_u:123.006b-077_0006": "sarvakriyābhyanujñānāt tathā śiṣyān samānayat",
    "GE07mbh_01_u:123.006b-077_0007": "duryodhanaṃ citrasenaṃ duḥśāsanaviviṃśatī",
    "GE07mbh_01_u:123.006b-077_0008": "arjunaṃ ca samānīya aśvatthāmānam eva ca",
    "GE07mbh_01_u:123.006b-077_0009": "śiśukaṃ mṛṇmayaṃ kṛtvā droṇo gaṅgājale tataḥ",
    "GE07mbh_01_u:123.006b-077_0010": "śiṣyāṇāṃ paśyatāṃ caiva kṣipati sma mahābhujaḥ",
    "GE07mbh_01_u:123.006b-077_0011": "cakṣuṣī vāsasā caiva baddhvā prādāc charāsanam",
    "GE07mbh_01_u:123.006b-077_0012": "śiśukaṃ vidhyatemaṃ vai jalasthaṃ baddhacakṣuṣaḥ tatkṣaṇenaiva bībhatsur āvāpair daśabhir vaśī",
    "GE07mbh_01_u:123.006b-077_0014": "pañcakair anuvivyādha magnaṃ śiśukam ambhasi",
    "GE07mbh_01_u:123.006b-077_0015": "tasya dṛṣṭvā kriyāḥ sarvā droṇo 'manyata pāṇḍavam",
    "GE07mbh_01_u:123.006b-077_0016": "viśiṣṭaṃ sarvaśiṣyebhyaḥ prītimāṃś cābhavat tadā athābravīn mahātmānaṃ bhāradvājo mahāratham",
    "GE07mbh_01_u:123.006b-077_0018": "astraṃ viśiṣṭam anyeṣu yan na vidyeta pāṇḍava",
    "GE07mbh_01_u:123.006b-077_0019": "sasaṃhāraprayogaṃ ca tvam adhīṣva vrataṃ cara",
    "GE07mbh_01_u:123.006b-077_0020": "astraṃ brahmaśiro nāma dahed yatpṛthivīm api",
    "GE07mbh_01_u:123.006b-077_0021": "yāvan mantraprayogo 'pi viniyoge bhaviṣyati tāvān eva tu saṃhāre kartavya iti cāntataḥ",
    "GE07mbh_01_u:123.006b-077_0023": "na mānuṣe prayoktavyaṃ brahmaṇo 'straṃ kathaṃ cana bādhate mānuṣāñ śatrūn yadā vāmānuṣaḥ kva cit",
    "GE07mbh_01_u:123.006b-077_0025": "tasmād etat prayoktavyaṃ brāhmam astraṃ sanātanam",
    "GE07mbh_01_u:123.006b-077_0026": "tathetyeva ca bībhatsur uvāca ca kṛtāñjaliḥ",
    "GE07mbh_01_u:123.006b-077_0027": "cakāra ca tathā sarvaṃ yathoktaṃ manujarṣabha",
    "GE07mbh_01_u:123.006b-077_0028": "avāptāstraṃ tu bībhatsum anujñāya mahāmatiḥ uvāca paramaprīto matsamo 'sīti pāṇḍavam",
    "GE07mbh_01_u:123.006c": "tvatsamo bhavitā loke satyam etad bravīmi te",
    "GE07mbh_01_u:123.007a": "tato droṇo 'rjunaṃ bhūyo ratheṣu ca gajeṣu ca",
    "GE07mbh_01_u:123.007c": "aśveṣu bhūmāv api ca raṇaśikṣām aśikṣayat",
    "GE07mbh_01_u:123.007d-1386_01": "astreṣu samyak cāreṣu droṇaśiṣyo vyacārayat",
    "GE07mbh_01_u:123.008a": "gadāyuddhe 'sicaryāyāṃ tomaraprāsaśaktiṣu",
    "GE07mbh_01_u:123.008c": "droṇaḥ saṃkīrṇayuddheṣu śikṣayām āsa pāṇḍavam",
    "GE07mbh_01_u:123.009a": "tasya tat kauśalaṃ dṛṣṭvā dhanurvedajighṛkṣavaḥ",
    "GE07mbh_01_u:123.009c": "rājāno rājaputrāś ca samājagmuḥ sahasraśaḥ",
    "GE07mbh_01_u:123.009d-1387_01": "tān sarvāñ śikṣayām āsa droṇaḥ śastrabhṛtāṃ varaḥ",
    "GE07mbh_01_u:123.010a": "tato niṣādarājasya hiraṇyadhanuṣaḥ sutaḥ",
    "GE07mbh_01_u:123.010c": "ekalavyo mahārāja droṇam abhyājagāma ha",
    "GE07mbh_01_u:123.011a": "na sa taṃ pratijagrāha naiṣādir iti cintayan",
    "GE07mbh_01_u:123.011c": "śiṣyaṃ dhanuṣi dharmajñas teṣām evānvavekṣayā",
    "GE07mbh_01_u:123.011d-1388_01": "śiṣyo 'si mama naiṣāde prayogo balavattaraḥ",
    "GE07mbh_01_u:123.011d-1388_02": "nivartasva gṛhān eva anujñāto 'si nityaśaḥ",
    "GE07mbh_01_u:123.012a": "sa tu droṇasya śirasā pādau gṛhya paraṃtapaḥ",
    "GE07mbh_01_u:123.012c": "araṇyam anusaṃprāptaḥ kṛtvā droṇaṃ mahīmayam",
    "GE07mbh_01_u:123.013a": "tasminn ācāryavṛttiṃ ca paramām āsthitas tadā",
    "GE07mbh_01_u:123.013c": "iṣvastre yogam ātasthe paraṃ niyamam āsthitaḥ",
    "GE07mbh_01_u:123.014a": "parayā śraddhayā yukto yogena parameṇa ca",
    "GE07mbh_01_u:123.014c": "vimokṣādānasaṃdhāne laghutvaṃ param āpa saḥ",
    "GE07mbh_01_u:123.014d-1389_01": "lāghavaṃ cāstrayogaṃ ca nacirāt pratyapadyata",
    "GE07mbh_01_u:123.015a": "atha droṇābhyanujñātāḥ kadā cit kurupāṇḍavāḥ",
    "GE07mbh_01_u:123.015c": "rathair viniryayuḥ sarve mṛgayām arimardanāḥ",
    "GE07mbh_01_u:123.016a": "tatropakaraṇaṃ gṛhya naraḥ kaś cid yadṛcchayā",
    "GE07mbh_01_u:123.016c": "rājann anujagāmaikaḥ śvānam ādāya pāṇḍavān",
    "GE07mbh_01_u:123.017a": "teṣāṃ vicaratāṃ tatra tat tat karma cikīrṣatām",
    "GE07mbh_01_u:123.017c": "śvā caran sa vane mūḍho naiṣādiṃ prati jagmivān",
    "GE07mbh_01_u:123.017d-1390_01": "tasya rorūyamāṇasya naṣṭasya vijane vane",
    "GE07mbh_01_u:123.017d-1390_02": "śabdaṃ śuśrāva naiṣādiḥ śunas tasya tu māriṣa",
    "GE07mbh_01_u:123.018a": "sa kṛṣṇaṃ maladigdhāṅgaṃ kṛṣṇājinadharaṃ vane",
    "GE07mbh_01_u:123.018c": "naiṣādiṃ śvā samālakṣya bhaṣaṃs tasthau tadantike",
    "GE07mbh_01_u:123.019a": "tadā tasyātha bhaṣataḥ śunaḥ sapta śarān mukhe",
    "GE07mbh_01_u:123.019c": "lāghavaṃ darśayann astre mumoca yugapad yathā",
    "GE07mbh_01_u:123.019d-1391_01": "vegamajjana . . . . . . . . ḷaṃ vanaiḥ",
    "GE07mbh_01_u:123.019d-1391_02": "āyāmapariṇāmābhyāṃ babhus te tu śarāṅkurāḥ",
    "GE07mbh_01_u:123.019d-1391_03": "samapramāṇibhir jihmā kṣiprair vyābhaṣataḥ śaraiḥ",
    "GE07mbh_01_u:123.019d-1391_04": "yathā śailaṃ śilotthābhiḥ saptārcibhir ariṃdamaiḥ",
    "GE07mbh_01_u:123.020a": "sa tu śvā śarapūrṇāsyaḥ pāṇḍavān ājagāma ha",
    "GE07mbh_01_u:123.020c": "taṃ dṛṣṭvā pāṇḍavā vīrā vismayaṃ paramaṃ yayuḥ",
    "GE07mbh_01_u:123.021a": "lāghavaṃ śabdavedhitvaṃ dṛṣṭvā tat paramaṃ tadā",
    "GE07mbh_01_u:123.021c": "prekṣya taṃ vrīḍitāś cāsan praśaśaṃsuś ca sarvaśaḥ",
    "GE07mbh_01_u:123.021d-1392_01": "śvānaṃ tu pāṇḍavā dṛṣṭvā vismayotphullalocanāḥ",
    "GE07mbh_01_u:123.022a": "taṃ tato 'nveṣamāṇās te vane vananivāsinam",
    "GE07mbh_01_u:123.022c": "dadṛśuḥ pāṇḍavā rājann asyantam aniśaṃ śarān",
    "GE07mbh_01_u:123.023a": "na cainam abhyajānaṃs te tadā vikṛtadarśanam",
    "GE07mbh_01_u:123.023c": "athainaṃ paripapracchuḥ ko bhavān kasya vety uta",
    "GE07mbh_01_u:123.023d-1393_01": "sa śrutvā vacanaṃ teṣāṃ pāṇḍavānāṃ mahātmanām",
    "GE07mbh_01_u:123.024": "ekalavya uvāca",
    "GE07mbh_01_u:123.024a": "niṣādādhipater vīrā hiraṇyadhanuṣaḥ sutam",
    "GE07mbh_01_u:123.024c": "droṇaśiṣyaṃ ca māṃ vitta dhanurvedakṛtaśramam",
    "GE07mbh_01_u:123.025": "vaiśaṃpāyana uvāca",
    "GE07mbh_01_u:123.025a": "te tam ājñāya tattvena punar āgamya pāṇḍavāḥ",
    "GE07mbh_01_u:123.025c": "yathāvṛttaṃ ca te sarvaṃ droṇāyācakhyur adbhutam",
    "GE07mbh_01_u:123.026a": "kaunteyas tv arjuno rājann ekalavyam anusmaran",
    "GE07mbh_01_u:123.026c": "raho droṇaṃ samāgamya praṇayād idam abravīt",
    "GE07mbh_01_u:123.027a": "nanv ahaṃ parirabhyaikaḥ prītipūrvam idaṃ vacaḥ",
    "GE07mbh_01_u:123.027c": "bhavatokto na me śiṣyas tvadviśiṣṭo bhaviṣyati",
    "GE07mbh_01_u:123.028a": "atha kasmān madviśiṣṭo lokād api ca vīryavān",
    "GE07mbh_01_u:123.028c": "asty anyo bhavataḥ śiṣyo niṣādādhipateḥ sutaḥ",
    "GE07mbh_01_u:123.029a": "muhūrtam iva taṃ droṇaś cintayitvā viniścayam",
    "GE07mbh_01_u:123.029c": "savyasācinam ādāya naiṣādiṃ prati jagmivān",
    "GE07mbh_01_u:123.030a": "dadarśa maladigdhāṅgaṃ jaṭilaṃ cīravāsasam",
    "GE07mbh_01_u:123.030c": "ekalavyaṃ dhanuṣpāṇim asyantam aniśaṃ śarān",
    "GE07mbh_01_u:123.031a": "ekalavyas tu taṃ dṛṣṭvā droṇam āyāntam antikāt",
    "GE07mbh_01_u:123.031c": "abhigamyopasaṃgṛhya jagāma śirasā mahīm",
    "GE07mbh_01_u:123.032a": "pūjayitvā tato droṇaṃ vidhivat sa niṣādajaḥ",
    "GE07mbh_01_u:123.032c": "nivedya śiṣyam ātmānaṃ tasthau prāñjalir agrataḥ",
    "GE07mbh_01_u:123.033a": "tato droṇo 'bravīd rājann ekalavyam idaṃ vacaḥ",
    "GE07mbh_01_u:123.033c": "yadi śiṣyo 'si me tūrṇaṃ vetanaṃ saṃpradīyatām",
    "GE07mbh_01_u:123.034a": "ekalavyas tu tac chrutvā prīyamāṇo 'bravīd idam",
    "GE07mbh_01_u:123.034c": "kiṃ prayacchāmi bhagavann ājñāpayatu māṃ guruḥ",
    "GE07mbh_01_u:123.035a": "na hi kiṃ cid adeyaṃ me gurave brahmavittama",
    "GE07mbh_01_u:123.035c": "tam abravīt tvayāṅguṣṭho dakṣiṇo dīyatāṃ mama",
    "GE07mbh_01_u:123.035d-1394_01": "yady avaśyaṃ tvayā deyam ekalavya prayaccha me",
    "GE07mbh_01_u:123.035d-1394_02": "ekāṅguṣṭhaṃ dakṣiṇasya hastasyeti mataṃ mama",
    "GE07mbh_01_u:123.035d-1395_01": "bāḍham ity eva naiṣādiś chittvāṅguṣṭhau dadau tataḥ",
    "GE07mbh_01_u:123.036a": "ekalavyas tu tac chrutvā vaco droṇasya dāruṇam",
    "GE07mbh_01_u:123.036c": "pratijñām ātmano rakṣan satye ca nirataḥ sadā",
    "GE07mbh_01_u:123.037a": "tathaiva hṛṣṭavadanas tathaivādīnamānasaḥ",
    "GE07mbh_01_u:123.037c": "chittvāvicārya taṃ prādād droṇāyāṅguṣṭham ātmanaḥ",
    "GE07mbh_01_u:123.037d-1396_01": "aviṣaṇṇaś ca tau prādāc chittvā droṇasya vetanam",
    "GE07mbh_01_u:123.037d-1397_01": "satyasaṃdhaṃ ca naiṣādiṃ dṛṣṭvā prīto 'bravīd idam",
    "GE07mbh_01_u:123.037d-1398_01": "manīṣitaṃ tvayā vīra guror dattaṃ mamojasā",
    "GE07mbh_01_u:123.037d-1399_01": "evaṃ kartavyam iti vai ekalavyam abhāṣata",
    "GE07mbh_01_u:123.038a": "tataḥ paraṃ tu naiṣādir aṅgulībhir vyakarṣata",
    "GE07mbh_01_u:123.038c": "na tathā sa tu śīghro 'bhūd yathā pūrvaṃ narādhipa",
    "GE07mbh_01_u:123.039a": "tato 'rjunaḥ prītamanā babhūva vigatajvaraḥ",
    "GE07mbh_01_u:123.039c": "droṇaś ca satyavāg āsīn nānyo 'bhyabhavad arjunam",
    "GE07mbh_01_u:123.039d-1400_01": "evaṃ vṛttaṃ dṛṣṭavān no 'tha karma",
    "GE07mbh_01_u:123.039d-1400_02": "prajñānityaṃ khecarāś cocur etau",
    "GE07mbh_01_u:123.039d-1400_03": "droṇaṃ pārthaṃ cātra dhī . . . .",
    "GE07mbh_01_u:123.039d-1400_04": ". . . tyā gacchatāṃ svaṃ niveśanam vaiśaṃpāyanaḥ",
    "GE07mbh_01_u:123.039d-1401_01": "droṇas tataḥ parāṃ pūjāṃ kuruṣu prāpnuvan dhanam",
    "GE07mbh_01_u:123.039d-1401_02": "catuṣpādaṃ kṛtsnam astraṃ kumārān pratyavedayat",
    "GE07mbh_01_u:123.039d-1401_03": "pārthivasya tu kṣatrasya rājaputrā mahābalāḥ",
    "GE07mbh_01_u:123.039d-1401_04": "anujagmus tato droṇaṃ kuruṣv astracikīrṣayā",
    "GE07mbh_01_u:123.039d-1402_01": "yudhiṣṭhiro rathaśreṣṭhas tomareṣv adhiko 'bhavat",
    "GE07mbh_01_u:123.040a": "droṇasya tu tadā śiṣyau gadāyogyāṃ viśeṣataḥ",
    "GE07mbh_01_u:123.040c": "duryodhanaś ca bhīmaś ca kurūṇām abhyagacchatām",
    "GE07mbh_01_u:123.041a": "aśvatthāmā rahasyeṣu sarveṣv abhyadhiko 'bhavat",
    "GE07mbh_01_u:123.041c": "tathāti puruṣān anyān tsārukau yamajāv ubhau",
    "GE07mbh_01_u:123.041c-1403_01": "sa rādheyo mahābalaḥ",
    "GE07mbh_01_u:123.041c-1404_01": "tomareṣv adhiko 'bhavat",
    "GE07mbh_01_u:123.041c-1404_02": "arjuno jayatāṃ śreṣṭhaḥ",
    "GE07mbh_01_u:123.041e": "yudhiṣṭhiro rathaśreṣṭhaḥ sarvatra tu dhanaṃjayaḥ",
    "GE07mbh_01_u:123.042a": "prathitaḥ sāgarāntāyāṃ",
    "GE07mbh_01_u:123.042c": "buddhiyogabalotsāhaiḥ sarvāstreṣu ca pāṇḍavaḥ",
    "GE07mbh_01_u:123.043a": "astre gurvanurāge ca viśiṣṭo 'bhavad arjunaḥ",
    "GE07mbh_01_u:123.043c": "tulyeṣv astropadeśeṣu sauṣṭhavena ca vīryavān",
    "GE07mbh_01_u:123.043e": "ekaḥ sarvakumārāṇāṃ babhūvātiratho 'rjunaḥ",
    "GE07mbh_01_u:123.044a": "prāṇādhikaṃ bhīmasenaṃ kṛtavidyaṃ dhanaṃjayam",
    "GE07mbh_01_u:123.044c": "dhārtarāṣṭrā durātmāno nāmṛṣyanta narādhipa",
    "GE07mbh_01_u:123.045a": "tāṃs tu sarvān samānīya sarvavidyāsu niṣṭhitān",
    "GE07mbh_01_u:123.045c": "droṇaḥ praharaṇajñāne jijñāsuḥ puruṣarṣabha",
    "GE07mbh_01_u:123.046a": "kṛtrimaṃ bhāsam āropya vṛkṣāgre śilpibhiḥ kṛtam",
    "GE07mbh_01_u:123.046c": "avijñātaṃ kumārāṇāṃ lakṣyabhūtam upādiśat",
    "GE07mbh_01_u:123.047": "droṇa uvāca",
    "GE07mbh_01_u:123.047a": "śīghraṃ bhavantaḥ sarve vai dhanūṃṣy ādāya satvarāḥ",
    "GE07mbh_01_u:123.047c": "bhāsam etaṃ samuddiśya tiṣṭhantāṃ saṃhiteṣavaḥ",
    "GE07mbh_01_u:123.048a": "madvākyasamakālaṃ ca śiro 'sya vinipātyatām",
    "GE07mbh_01_u:123.048c": "ekaikaśo niyokṣyāmi tathā kuruta putrakāḥ",
    "GE07mbh_01_u:123.049": "vaiśaṃpāyana uvāca",
    "GE07mbh_01_u:123.049a": "tato yudhiṣṭhiraṃ pūrvam uvācāṅgirasāṃ varaḥ",
    "GE07mbh_01_u:123.049c": "saṃdhatsva bāṇaṃ durdharṣa madvākyānte vimuñca ca",
    "GE07mbh_01_u:123.050a": "tato yudhiṣṭhiraḥ pūrvaṃ dhanur gṛhya mahāravam",
    "GE07mbh_01_u:123.050c": "tasthau bhāsaṃ samuddiśya guruvākyapracoditaḥ",
    "GE07mbh_01_u:123.051a": "tato vitatadhanvānaṃ droṇas taṃ kurunandanam",
    "GE07mbh_01_u:123.051c": "sa muhūrtād uvācedaṃ vacanaṃ bharatarṣabha",
    "GE07mbh_01_u:123.052a": "paśyasy enaṃ drumāgrasthaṃ bhāsaṃ naravarātmaja",
    "GE07mbh_01_u:123.052c": "paśyāmīty evam ācāryaṃ pratyuvāca yudhiṣṭhiraḥ",
    "GE07mbh_01_u:123.053a": "sa muhūrtād iva punar droṇas taṃ pratyabhāṣata",
    "GE07mbh_01_u:123.053c": "atha vṛkṣam imaṃ māṃ vā bhrātṝn vāpi prapaśyasi",
    "GE07mbh_01_u:123.054a": "tam uvāca sa kaunteyaḥ paśyāmy enaṃ vanaspatim",
    "GE07mbh_01_u:123.054c": "bhavantaṃ ca tathā bhrātṝn bhāsaṃ ceti punaḥ punaḥ",
    "GE07mbh_01_u:123.055a": "tam uvācāpasarpeti droṇo 'prītamanā iva",
    "GE07mbh_01_u:123.055c": "naitac chakyaṃ tvayā veddhuṃ lakṣyam ity eva kutsayan",
    "GE07mbh_01_u:123.056a": "tato duryodhanādīṃs tān dhārtarāṣṭrān mahāyaśāḥ",
    "GE07mbh_01_u:123.056c": "tenaiva kramayogena jijñāsuḥ paryapṛcchata",
    "GE07mbh_01_u:123.057a": "anyāṃś ca śiṣyān bhīmādīn rājñaś caivānyadeśajān",
    "GE07mbh_01_u:123.057c": "tathā ca sarve sarvaṃ tat paśyāma iti kutsitāḥ",
    "GE07mbh_01_u:123.058a": "tato dhanaṃjayaṃ droṇaḥ smayamāno 'bhyabhāṣata",
    "GE07mbh_01_u:123.058c": "tvayedānīṃ prahartavyam etal lakṣyaṃ niśamyatām",
    "GE07mbh_01_u:123.059a": "madvākyasamakālaṃ te moktavyo 'tra bhavec charaḥ",
    "GE07mbh_01_u:123.059c": "vitatya kārmukaṃ putra tiṣṭha tāvan muhūrtakam",
    "GE07mbh_01_u:123.060a": "evam uktaḥ savyasācī maṇḍalīkṛtakārmukaḥ",
    "GE07mbh_01_u:123.060c": "tasthau lakṣyaṃ samuddiśya guruvākyapracoditaḥ",
    "GE07mbh_01_u:123.061a": "muhūrtād iva taṃ droṇas tathaiva samabhāṣata",
    "GE07mbh_01_u:123.061c": "paśyasy enaṃ sthitaṃ bhāsaṃ drumaṃ mām api vety uta",
    "GE07mbh_01_u:123.062a": "paśyāmy enaṃ bhāsam iti droṇaṃ pārtho 'bhyabhāṣata",
    "GE07mbh_01_u:123.062c": "na tu vṛkṣaṃ bhavantaṃ vā paśyāmīti ca bhārata",
    "GE07mbh_01_u:123.063a": "tataḥ prītamanā droṇo muhūrtād iva taṃ punaḥ",
    "GE07mbh_01_u:123.063c": "pratyabhāṣata durdharṣaḥ pāṇḍavānāṃ ratharṣabham",
    "GE07mbh_01_u:123.064a": "bhāsaṃ paśyasi yady enaṃ tathā brūhi punar vacaḥ",
    "GE07mbh_01_u:123.064c": "śiraḥ paśyāmi bhāsasya na gātram iti so 'bravīt",
    "GE07mbh_01_u:123.065a": "arjunenaivam uktas tu droṇo hṛṣṭatanūruhaḥ",
    "GE07mbh_01_u:123.065c": "muñcasvety abravīt pārthaṃ sa mumocāvicārayan",
    "GE07mbh_01_u:123.066a": "tatas tasya nagasthasya kṣureṇa niśitena ha",
    "GE07mbh_01_u:123.066c": "śira utkṛtya tarasā pātayām āsa pāṇḍavaḥ",
    "GE07mbh_01_u:123.067a": "tasmin karmaṇi saṃsiddhe paryaśvajata phalgunam",
    "GE07mbh_01_u:123.067c": "mene ca drupadaṃ saṃkhye sānubandhaṃ parājitam",
    "GE07mbh_01_u:123.068a": "kasya cit tv atha kālasya saśiṣyo 'ṅgirasāṃ varaḥ",
    "GE07mbh_01_u:123.068c": "jagāma gaṅgām abhito majjituṃ bharatarṣabha",
    "GE07mbh_01_u:123.069a": "avagāḍham atho droṇaṃ salile salilecaraḥ",
    "GE07mbh_01_u:123.069c": "grāho jagrāha balavāñ jaṅghānte kālacoditaḥ",
    "GE07mbh_01_u:123.070a": "sa samartho 'pi mokṣāya śiṣyān sarvān acodayat",
    "GE07mbh_01_u:123.070c": "grāhaṃ hatvā mokṣayadhvaṃ mām iti tvarayann iva",
    "GE07mbh_01_u:123.071a": "tadvākyasamakālaṃ tu bībhatsur niśitaiḥ śaraiḥ",
    "GE07mbh_01_u:123.071c": "āvāpaiḥ pañcabhir grāhaṃ magnam ambhasy atāḍayat",
    "GE07mbh_01_u:123.071e": "itare tu visaṃmūḍhās tatra tatra prapedire",
    "GE07mbh_01_u:123.072a": "taṃ ca dṛṣṭvā kriyopetaṃ droṇo 'manyata pāṇḍavam",
    "GE07mbh_01_u:123.072c": "viśiṣṭaṃ sarvaśiṣyebhyaḥ prītimāṃś cābhavat tadā",
    "GE07mbh_01_u:123.073a": "sa pārthabāṇair bahudhā khaṇḍaśaḥ parikalpitaḥ",
    "GE07mbh_01_u:123.073c": "grāhaḥ pañcatvam āpede jaṅghāṃ tyaktvā mahātmanaḥ",
    "GE07mbh_01_u:123.074a": "athābravīn mahātmānaṃ bhāradvājo mahāratham",
    "GE07mbh_01_u:123.074c": "gṛhāṇedaṃ mahābāho viśiṣṭam atidurdharam",
    "GE07mbh_01_u:123.074e": "astraṃ brahmaśiro nāma saprayoganivartanam",
    "GE07mbh_01_u:123.075a": "na ca te mānuṣeṣv etat prayoktavyaṃ kathaṃ cana",
    "GE07mbh_01_u:123.075c": "jagad vinirdahed etad alpatejasi pātitam",
    "GE07mbh_01_u:123.076a": "asāmānyam idaṃ tāta lokeṣv astraṃ nigadyate",
    "GE07mbh_01_u:123.076c": "tad dhārayethāḥ prayataḥ śṛṇu cedaṃ vaco mama",
    "GE07mbh_01_u:123.077a": "bādhetāmānuṣaḥ śatrur yadā tvāṃ vīra kaś cana",
    "GE07mbh_01_u:123.077c": "tadvadhāya prayuñjīthās tadāstram idam āhave",
    "GE07mbh_01_u:123.078a": "tatheti tat pratiśrutya bībhatsuḥ sa kṛtāñjaliḥ",
    "GE07mbh_01_u:123.078c": "jagrāha paramāstraṃ tad āha cainaṃ punar guruḥ",
    "GE07mbh_01_u:123.078e": "bhavitā tvatsamo nānyaḥ pumāṃl loke dhanurdharaḥ",
    "GE07mbh_01_u:124.001": "vaiśaṃpāyana uvāca",
    "GE07mbh_01_u:124.001a": "kṛtāstrān dhārtarāṣṭrāṃś ca pāṇḍuputrāṃś ca bhārata",
    "GE07mbh_01_u:124.001c": "dṛṣṭvā droṇo 'bravīd rājan dhṛtarāṣṭraṃ janeśvaram",
    "GE07mbh_01_u:124.002a": "kṛpasya somadattasya bāhlīkasya ca dhīmataḥ",
    "GE07mbh_01_u:124.002c": "gāṅgeyasya ca sāṃnidhye vyāsasya vidurasya ca",
    "GE07mbh_01_u:124.002d-1405_01": "trayāṇām iva lokānāṃ prajāpatim iva sthitam",
    "GE07mbh_01_u:124.003a": "rājan saṃprāptavidyās te kumarāḥ kurusattama",
    "GE07mbh_01_u:124.003c": "te darśayeyuḥ svāṃ śikṣāṃ rājann anumate tava",
    "GE07mbh_01_u:124.004a": "tato 'bravīn mahārājaḥ prahṛṣṭenāntarātmanā",
    "GE07mbh_01_u:124.004c": "bhāradvāja mahat karma kṛtaṃ te dvijasattama",
    "GE07mbh_01_u:124.005a": "yadā tu manyase kālaṃ yasmin deśe yathā yathā",
    "GE07mbh_01_u:124.005c": "tathā tathā vidhānāya svayam ājñāpayasva mām",
    "GE07mbh_01_u:124.006a": "spṛhayāmy adya nirvedāt puruṣāṇāṃ sacakṣuṣām",
    "GE07mbh_01_u:124.006c": "astrahetoḥ parākrāntān ye me drakṣyanti putrakān",
    "GE07mbh_01_u:124.007a": "kṣattar yad gurur ācāryo bravīti kuru tat tathā",
    "GE07mbh_01_u:124.007c": "na hīdṛśaṃ priyaṃ manye bhavitā dharmavatsala",
    "GE07mbh_01_u:124.008a": "tato rājānam āmantrya vidurānugato bahiḥ",
    "GE07mbh_01_u:124.008c": "bhāradvājo mahāprājño māpayām āsa medinīm",
    "GE07mbh_01_u:124.008d-1406_01": "prekṣyāgāraṃ suvipulaṃ śāstradṛṣṭyā yathāvidhi",
    "GE07mbh_01_u:124.008e": "samām avṛkṣāṃ nirgulmām udakpravaṇasaṃsthitām",
    "GE07mbh_01_u:124.009a": "tasyāṃ bhūmau baliṃ cakre tithau nakṣatrapūjite",
    "GE07mbh_01_u:124.009c": "avaghuṣṭaṃ pure cāpi tadarthaṃ vadatāṃ vara",
    "GE07mbh_01_u:124.010a": "raṅgabhūmau suvipulaṃ śāstradṛṣṭaṃ yathāvidhi",
    "GE07mbh_01_u:124.010c": "prekṣāgāraṃ suvihitaṃ cakrus tatra ca śilpinaḥ",
    "GE07mbh_01_u:124.010e": "rājñaḥ sarvāyudhopetaṃ strīṇāṃ caiva nararṣabha",
    "GE07mbh_01_u:124.010f-1407_01": "manasyamañcān vipulān akarod darśanepsayā",
    "GE07mbh_01_u:124.011a": "mañcāṃś ca kārayām āsus tatra jānapadā janāḥ",
    "GE07mbh_01_u:124.011c": "vipulān ucchrayopetāñ śibikāś ca mahādhanāḥ",
    "GE07mbh_01_u:124.012a": "tasmiṃs tato 'hani prāpte rājā sasacivas tadā",
    "GE07mbh_01_u:124.012b-1408_01": "sāntaḥpuraḥ sahāmātyo vyāsasyānumate tadā",
    "GE07mbh_01_u:124.012c": "bhīṣmaṃ pramukhataḥ kṛtvā kṛpaṃ cācāryasattamam",
    "GE07mbh_01_u:124.012d-1409_01": "bāhlīkaṃ somadattaṃ ca bhūriśravasam eva ca",
    "GE07mbh_01_u:124.012d-1409_02": "kurūn anyāṃś ca sacivān ādāya nagarād bahiḥ",
    "GE07mbh_01_u:124.012d-1409_03": "raṅgabhūmiṃ samāsādya brāhmaṇaiḥ sahito nṛpaḥ",
    "GE07mbh_01_u:124.013a": "muktājālaparikṣiptaṃ vaiḍūryamaṇibhūṣitam",
    "GE07mbh_01_u:124.013c": "śātakumbhamayaṃ divyaṃ prekṣāgāram upāgamat",
    "GE07mbh_01_u:124.014a": "gāndhārī ca mahābhāgā kuntī ca jayatāṃ vara",
    "GE07mbh_01_u:124.014c": "striyaś ca sarvā yā rājñaḥ sapreṣyāḥ saparicchadāḥ",
    "GE07mbh_01_u:124.014e": "harṣād āruruhur mañcān meruṃ devastriyo yathā",
    "GE07mbh_01_u:124.015a": "brāhmaṇakṣatriyādyaṃ ca cāturvarṇyaṃ purād drutam",
    "GE07mbh_01_u:124.015c": "darśanepsu samabhyāgāt kumārāṇāṃ kṛtāstratām",
    "GE07mbh_01_u:124.015d-1410_01": "kṣaṇenaikasthatāṃ tatra darśanepsu jagāma ha",
    "GE07mbh_01_u:124.016a": "pravāditaiś ca vāditrair janakautūhalena ca",
    "GE07mbh_01_u:124.016c": "mahārṇava iva kṣubdhaḥ samājaḥ so 'bhavat tadā",
    "GE07mbh_01_u:124.017a": "tataḥ śuklāmbaradharaḥ śuklayajñopavītavān",
    "GE07mbh_01_u:124.017c": "śuklakeśaḥ sitaśmaśruḥ śuklamālyānulepanaḥ",
    "GE07mbh_01_u:124.018a": "raṅgamadhyaṃ tadācāryaḥ saputraḥ praviveśa ha",
    "GE07mbh_01_u:124.018c": "nabho jaladharair hīnaṃ sāṅgāraka ivāṃśumān",
    "GE07mbh_01_u:124.019a": "sa yathāsamayaṃ cakre baliṃ balavatāṃ varaḥ",
    "GE07mbh_01_u:124.019c": "brāhmaṇāṃś cātra mantrajñān vācayām āsa maṅgalam",
    "GE07mbh_01_u:124.019d-1411_01": "suvarṇamaṇiratnāni vastrāṇi vividhāni ca",
    "GE07mbh_01_u:124.019d-1411_02": "pradadau dakṣiṇāṃ rājā droṇasya ca kṛpasya ca",
    "GE07mbh_01_u:124.020a": "atha puṇyāhaghoṣasya puṇyasya tadanantaram",
    "GE07mbh_01_u:124.020c": "viviśur vividhaṃ gṛhya śastropakaraṇaṃ narāḥ",
    "GE07mbh_01_u:124.021a": "tato baddhatanutrāṇā baddhakakṣyā mahābalāḥ",
    "GE07mbh_01_u:124.021c": "baddhatūṇāḥ sadhanuṣo viviśur bharatarṣabhāḥ",
    "GE07mbh_01_u:124.022a": "anujyeṣṭhaṃ ca te tatra yudhiṣṭhirapurogamāḥ",
    "GE07mbh_01_u:124.022b-1412_01": "raṅgamadhye sthitaṃ droṇam abhivādya nararṣabhāḥ",
    "GE07mbh_01_u:124.022b-1412_02": "cakruḥ pūjāṃ yathānyāyaṃ droṇasya ca kṛpasya ca",
    "GE07mbh_01_u:124.022b-1412_03": "āśīrbhiś ca prayuktābhiḥ sarve saṃhṛṣṭamānasāḥ",
    "GE07mbh_01_u:124.022b-1412_04": "abhivādya punaḥ śastrān balipuṣpaiḥ samarcitān",
    "GE07mbh_01_u:124.022b-1412_05": "raktacandanasaṃmiśraiḥ svayam arcanta kauravāḥ",
    "GE07mbh_01_u:124.022b-1412_06": "raktacandanadigdhāś ca raktamālyānudhāriṇaḥ",
    "GE07mbh_01_u:124.022b-1412_07": "sarve raktapatākāś ca sarve raktāntalocanāḥ",
    "GE07mbh_01_u:124.022b-1412_08": "droṇena samanujñātāḥ gṛhya śastraṃ paraṃtapāḥ",
    "GE07mbh_01_u:124.022b-1412_09": "dhanūṃṣi pūrvaṃ saṃgṛhya taptakāñcanabhūṣitāḥ",
    "GE07mbh_01_u:124.022b-1412_10": "sajjāni vividhākārāḥ śaraiḥ saṃdhāya kauravāḥ",
    "GE07mbh_01_u:124.022b-1412_11": "jyāghoṣatalaghoṣaṃ ca kṛtvā bhūtāny apūjayan",
    "GE07mbh_01_u:124.022b-1413_01": "śastramārgān yathotsṛṣṭāṃś ceruḥ sarve nararṣabhāḥ",
    "GE07mbh_01_u:124.022c": "cakrur astraṃ mahāvīryāḥ kumārāḥ paramādbhutam",
    "GE07mbh_01_u:124.022d-1414_01": "keṣāṃ cit tarumūleṣu śarā nipatitā nṛpa",
    "GE07mbh_01_u:124.022d-1414_02": "keṣāṃ cit puṣpamukuṭe nipatanti sma sāyakāḥ",
    "GE07mbh_01_u:124.022d-1414_03": "ke cil lakṣyāṇi vividhair bāṇair āhatalakṣaṇaiḥ",
    "GE07mbh_01_u:124.022d-1414_04": "vivyadhur lāghavotsṛṣṭair gurūṇi ca laghūni ca",
    "GE07mbh_01_u:124.023a": "ke cic charākṣepabhayāc chirāṃsy avananāmire",
    "GE07mbh_01_u:124.023c": "manujā dhṛṣṭam apare vīkṣāṃ cakruḥ savismayāḥ",
    "GE07mbh_01_u:124.024a": "te sma lakṣyāṇi vividhur bāṇair nāmāṅkaśobhitaiḥ",
    "GE07mbh_01_u:124.024c": "vividhair lāghavotsṛṣṭair uhyanto vājibhir drutam",
    "GE07mbh_01_u:124.025a": "tat kumārabalaṃ tatra gṛhītaśarakārmukam",
    "GE07mbh_01_u:124.025c": "gandharvanagarākāraṃ prekṣya te vismitābhavan",
    "GE07mbh_01_u:124.026a": "sahasā cukruśus tatra narāḥ śatasahasraśaḥ",
    "GE07mbh_01_u:124.026c": "vismayotphullanayanāḥ sādhu sādhv iti bhārata",
    "GE07mbh_01_u:124.027a": "kṛtvā dhanuṣi te mārgān rathacaryāsu cāsakṛt",
    "GE07mbh_01_u:124.027c": "gajapṛṣṭhe 'śvapṛṣṭhe ca niyuddhe ca mahābalāḥ",
    "GE07mbh_01_u:124.028a": "gṛhītakhaḍgacarmāṇas tato bhūyaḥ prahāriṇaḥ",
    "GE07mbh_01_u:124.028c": "tsarumārgān yathoddiṣṭāṃś ceruḥ sarvāsu bhūmiṣu",
    "GE07mbh_01_u:124.029a": "lāghavaṃ sauṣṭhavaṃ śobhāṃ sthiratvaṃ dṛḍhamuṣṭitām",
    "GE07mbh_01_u:124.029c": "dadṛśus tatra sarveṣāṃ prayoge khaḍgacarmaṇām",
    "GE07mbh_01_u:124.030a": "atha tau nityasaṃhṛṣṭau suyodhanavṛkodarau",
    "GE07mbh_01_u:124.030c": "avatīrṇau gadāhastāv ekaśṛṅgāv ivācalau",
    "GE07mbh_01_u:124.031a": "baddhakakṣyau mahābāhū pauruṣe paryavasthitau",
    "GE07mbh_01_u:124.031c": "bṛṃhantau vāśitāhetoḥ samadāv iva kuñjarau",
    "GE07mbh_01_u:124.032a": "tau pradakṣiṇasavyāni maṇḍalāni mahābalau",
    "GE07mbh_01_u:124.032c": "ceratur nirmalagadau samadāv iva govṛṣau",
    "GE07mbh_01_u:124.033a": "viduro dhṛtarāṣṭrāya gāndhāryai",
    "GE07mbh_01_u:124.033c": "nyavedayetāṃ tat sarvaṃ kumārāṇāṃ viceṣṭitam",
    "GE07mbh_01_u:125.001": "vaiśaṃpāyana uvāca",
    "GE07mbh_01_u:125.001a": "kururāje ca raṅgasthe bhīme ca balināṃ vare",
    "GE07mbh_01_u:125.001c": "pakṣapātakṛtasnehaḥ sa dvidhevābhavaj janaḥ",
    "GE07mbh_01_u:125.002a": "hā vīra kururājeti hā bhīmeti ca nardatām",
    "GE07mbh_01_u:125.002c": "puruṣāṇāṃ suvipulāḥ praṇādāḥ sahasotthitāḥ",
    "GE07mbh_01_u:125.003a": "tataḥ kṣubdhārṇavanibhaṃ raṅgam ālokya buddhimān",
    "GE07mbh_01_u:125.003c": "bhāradvājaḥ priyaṃ putram aśvatthāmānam abravīt",
    "GE07mbh_01_u:125.004a": "vārayaitau mahāvīryau kṛtayogyāv ubhāv api",
    "GE07mbh_01_u:125.004c": "mā bhūd raṅgaprakopo 'yaṃ bhīmaduryodhanodbhavaḥ",
    "GE07mbh_01_u:125.004d-1415_01": "tata utthāya vegena aśvatthāmā nyavārayat",
    "GE07mbh_01_u:125.004d-1415_02": "guror ājñā bhīma iti gāndhāre guruśāsanam",
    "GE07mbh_01_u:125.004d-1415_03": "alaṃ yogyākṛtaṃ vegam alaṃ sāhasam ity uta",
    "GE07mbh_01_u:125.005a": "tatas tāv udyatagadau guruputreṇa vāritau",
    "GE07mbh_01_u:125.005c": "yugāntānilasaṃkṣubdhau mahāvegāv ivārṇavau",
    "GE07mbh_01_u:125.006a": "tato raṅgāṅgaṇagato droṇo vacanam abravīt",
    "GE07mbh_01_u:125.006c": "nivārya vāditragaṇaṃ",
    "GE07mbh_01_u:125.007a": "yo me putrāt priyataraḥ sarvāstraviduṣāṃ varaḥ",
    "GE07mbh_01_u:125.007c": "aindrir indrānujasamaḥ sa pārtho dṛśyatām iti",
    "GE07mbh_01_u:125.008a": "ācāryavacanenātha kṛtasvastyayano yuvā",
    "GE07mbh_01_u:125.008c": "baddhagodhāṅgulitrāṇaḥ pūrṇatūṇaḥ sakārmukaḥ",
    "GE07mbh_01_u:125.009a": "kāñcanaṃ kavacaṃ bibhrat pratyadṛśyata phalgunaḥ",
    "GE07mbh_01_u:125.009c": "sārkaḥ sendrāyudhataḍit sasaṃdhya iva toyadaḥ",
    "GE07mbh_01_u:125.010a": "tataḥ sarvasya raṅgasya samutpiñjo 'bhavan mahān",
    "GE07mbh_01_u:125.010c": "prāvādyanta ca vādyāni saśaṅkhāni samantataḥ",
    "GE07mbh_01_u:125.011a": "eṣa kuntīsutaḥ śrīmān eṣa pāṇḍavamadhyamaḥ",
    "GE07mbh_01_u:125.011c": "eṣa putro mahendrasya kurūṇām eṣa rakṣitā",
    "GE07mbh_01_u:125.012a": "eṣo 'straviduṣāṃ śreṣṭha eṣa dharmabhṛtāṃ varaḥ",
    "GE07mbh_01_u:125.012c": "eṣa śīlavatāṃ cāpi śīlajñānanidhiḥ paraḥ",
    "GE07mbh_01_u:125.012d-1416_01": "eṣa kaṃsavimardasya sākṣāt prāṇasamaḥ sakhā",
    "GE07mbh_01_u:125.012d-1416_02": "eṣa yat pratijānāti tasya pāraṃ gamiṣyati",
    "GE07mbh_01_u:125.013a": "ity evam atulā vācaḥ śṛṇvantyāḥ prekṣakeritāḥ",
    "GE07mbh_01_u:125.013c": "kuntyāḥ prasnavasaṃmiśrair asraiḥ klinnam uro 'bhavat",
    "GE07mbh_01_u:125.014a": "tena śabdena mahatā pūrṇaśrutir athābravīt",
    "GE07mbh_01_u:125.014c": "dhṛtarāṣṭro naraśreṣṭho viduraṃ hṛṣṭamānasaḥ",
    "GE07mbh_01_u:125.015a": "kṣattaḥ kṣubdhārṇavanibhaḥ kim eṣa sumahāsvanaḥ",
    "GE07mbh_01_u:125.015c": "sahasaivotthito raṅge bhindann iva nabhastalam",
    "GE07mbh_01_u:125.016": "vidura uvāca",
    "GE07mbh_01_u:125.016a": "eṣa pārtho mahārāja phalgunaḥ pāṇḍunandanaḥ",
    "GE07mbh_01_u:125.016c": "avatīrṇaḥ sakavacas tatraiṣa sumahāsvanaḥ",
    "GE07mbh_01_u:125.017": "dhṛtarāṣṭra uvāca",
    "GE07mbh_01_u:125.017a": "dhanyo 'smy anugṛhīto 'smi rakṣito 'smi mahāmate",
    "GE07mbh_01_u:125.017c": "pṛthāraṇisamudbhūtais tribhiḥ pāṇḍavavahnibhiḥ",
    "GE07mbh_01_u:125.018": "vaiśaṃpāyana uvāca",
    "GE07mbh_01_u:125.018a": "tasmin samudite raṅge kathaṃ cit paryavasthite",
    "GE07mbh_01_u:125.018c": "darśayām āsa bībhatsur ācāryād astralāghavam",
    "GE07mbh_01_u:125.019a": "āgneyenāsṛjad vahniṃ vāruṇenāsṛjat payaḥ",
    "GE07mbh_01_u:125.019c": "vāyavyenāsṛjad vāyuṃ pārjanyenāsṛjad ghanān",
    "GE07mbh_01_u:125.020a": "bhaumena prāviśad bhūmiṃ pārvatenāsṛjad girīn",
    "GE07mbh_01_u:125.020c": "antardhānena cāstreṇa punar antarhito 'bhavat",
    "GE07mbh_01_u:125.021a": "kṣaṇāt prāṃśuḥ kṣaṇād dhrasvaḥ kṣaṇāc ca rathadhūrgataḥ",
    "GE07mbh_01_u:125.021c": "kṣaṇena rathamadhyasthaḥ kṣaṇenāvāpatan mahīm",
    "GE07mbh_01_u:125.022a": "sukumāraṃ ca sūkṣmaṃ ca guruṃ cāpi gurupriyaḥ",
    "GE07mbh_01_u:125.022c": "sauṣṭhavenābhisaṃyuktaḥ so 'vidhyad vividhaiḥ śaraiḥ",
    "GE07mbh_01_u:125.023a": "bhramataś ca varāhasya lohasya pramukhe samam",
    "GE07mbh_01_u:125.023c": "pañca bāṇān asaṃsaktān sa mumocaikabāṇavat",
    "GE07mbh_01_u:125.024a": "gavye viṣāṇakośe ca cale rajjvavalambite",
    "GE07mbh_01_u:125.024c": "nicakhāna mahāvīryaḥ sāyakān ekaviṃśatim",
    "GE07mbh_01_u:125.025a": "ity evamādi sumahat khaḍge dhanuṣi cābhavat",
    "GE07mbh_01_u:125.025c": "gadāyāṃ śastrakuśalo darśanāni vyadarśayat",
    "GE07mbh_01_u:125.025d-1417_01": "cakratomarapāśānāṃ bhiṇḍipālaparaśvadhām",
    "GE07mbh_01_u:125.025d-1417_02": "anyeṣāṃ cāpi śikṣāṇāṃ darśayām āsa lāghavam",
    "GE07mbh_01_u:125.026a": "tataḥ samāptabhūyiṣṭhe tasmin karmaṇi bhārata",
    "GE07mbh_01_u:125.026c": "mandībhūte samāje ca vāditrasya ca nisvane",
    "GE07mbh_01_u:125.027a": "dvāradeśāt samudbhūto māhātmya balasūcakaḥ",
    "GE07mbh_01_u:125.027c": "vajraniṣpeṣasadṛśaḥ śuśruve bhujanisvanaḥ",
    "GE07mbh_01_u:125.027d-1418_01": "sa śabdaḥ sumahān āsīt pūrayann iva rodasī",
    "GE07mbh_01_u:125.028a": "dīryante kiṃ nu girayaḥ kiṃ svid bhūmir vidīryate",
    "GE07mbh_01_u:125.028c": "kiṃ svid āpūryate vyoma jalabhāraghanair ghanaiḥ",
    "GE07mbh_01_u:125.029a": "raṅgasyaivaṃ matir abhūt kṣaṇena vasudhādhipa",
    "GE07mbh_01_u:125.029c": "dvāraṃ cābhimukhāḥ sarve babhūvuḥ prekṣakās tadā",
    "GE07mbh_01_u:125.030a": "pañcabhir bhrātṛbhiḥ pārthair droṇaḥ parivṛto babhau",
    "GE07mbh_01_u:125.030c": "pañcatāreṇa saṃyuktaḥ sāvitreṇeva candramāḥ",
    "GE07mbh_01_u:125.031a": "aśvatthāmnā ca sahitaṃ bhrātṝṇāṃ śatam ūrjitam",
    "GE07mbh_01_u:125.031c": "duryodhanam amitraghnam utthitaṃ paryavārayat",
    "GE07mbh_01_u:125.032a": "sa tais tadā bhrātṛbhir udyatāyudhair; vṛto gadāpāṇir avasthitaiḥ sthitaḥ",
    "GE07mbh_01_u:125.032c": "babhau yathā dānavasaṃkṣaye purā; puraṃdaro devagaṇaiḥ samāvṛtaḥ vaiśaṃpāyana uvāca",
    "GE07mbh_01_u:126.001-1419_01": "etasminn eva kāle tu tasmiñ janasamāgame",
    "GE07mbh_01_u:126.001a": "datte 'vakāśe puruṣair vismayotphullalocanaiḥ",
    "GE07mbh_01_u:126.001c": "viveśa raṅgaṃ vistīrṇaṃ karṇaḥ parapuraṃjayaḥ",
    "GE07mbh_01_u:126.002a": "sahajaṃ kavacaṃ bibhrat kuṇḍaloddyotitānanaḥ",
    "GE07mbh_01_u:126.002c": "sadhanur baddhanistriṃśaḥ pādacārīva parvataḥ",
    "GE07mbh_01_u:126.003a": "kanyāgarbhaḥ pṛthuyaśāḥ pṛthāyāḥ pṛthulocanaḥ",
    "GE07mbh_01_u:126.003c": "tīkṣṇāṃśor bhāskarasyāṃśaḥ karṇo 'rigaṇasūdanaḥ",
    "GE07mbh_01_u:126.004a": "siṃharṣabhagajendrāṇāṃ tulyavīryaparākramaḥ",
    "GE07mbh_01_u:126.004c": "dīptikāntidyutiguṇaiḥ sūryendujvalanopamaḥ",
    "GE07mbh_01_u:126.005a": "prāṃśuḥ kanakatālābhaḥ siṃhasaṃhanano yuvā",
    "GE07mbh_01_u:126.005c": "asaṃkhyeyaguṇaḥ śrīmān bhāskarasyātmasaṃbhavaḥ",
    "GE07mbh_01_u:126.006a": "sa nirīkṣya mahābāhuḥ sarvato raṅgamaṇḍalam",
    "GE07mbh_01_u:126.006c": "praṇāmaṃ droṇakṛpayor nātyādṛtam ivākarot",
    "GE07mbh_01_u:126.007a": "sa sāmājajanaḥ sarvo niścalaḥ sthiralocanaḥ",
    "GE07mbh_01_u:126.007c": "ko 'yam ity āgatakṣobhaḥ kautūhalaparo 'bhavat",
    "GE07mbh_01_u:126.008a": "so 'bravīn meghadhīreṇa svareṇa vadatāṃ varaḥ",
    "GE07mbh_01_u:126.008c": "bhrātā bhrātaram ajñātaṃ sāvitraḥ pākaśāsanim",
    "GE07mbh_01_u:126.009a": "pārtha yat te kṛtaṃ karma viśeṣavad ahaṃ tataḥ",
    "GE07mbh_01_u:126.009c": "kariṣye paśyatāṃ nṝṇāṃ mātmanā vismayaṃ gamaḥ",
    "GE07mbh_01_u:126.010a": "asamāpte tatas tasya vacane vadatāṃ vara",
    "GE07mbh_01_u:126.010c": "yantrotkṣipta iva kṣipram uttasthau sarvato janaḥ",
    "GE07mbh_01_u:126.011a": "prītiś ca puruṣavyāghra duryodhanam athāspṛśat",
    "GE07mbh_01_u:126.011c": "hrīś ca krodhaś ca bībhatsuṃ kṣaṇenānvaviśac ca ha",
    "GE07mbh_01_u:126.012a": "tato droṇābhyanujñātaḥ karṇaḥ priyaraṇaḥ sadā",
    "GE07mbh_01_u:126.012c": "yat kṛtaṃ tatra pārthena tac cakāra mahābalaḥ",
    "GE07mbh_01_u:126.013a": "atha duryodhanas tatra bhrātṛbhiḥ saha bhārata",
    "GE07mbh_01_u:126.013c": "karṇaṃ pariṣvajya mudā tato vacanam abravīt",
    "GE07mbh_01_u:126.014a": "svāgataṃ te mahābāho diṣṭyā prāpto 'si mānada",
    "GE07mbh_01_u:126.014c": "ahaṃ ca kururājyaṃ ca yatheṣṭam upabhujyatām",
    "GE07mbh_01_u:126.015": "karṇa uvāca",
    "GE07mbh_01_u:126.015a": "kṛtaṃ sarveṇa me 'nyena sakhitvaṃ ca tvayā vṛṇe",
    "GE07mbh_01_u:126.015c": "dvandvayuddhaṃ ca pārthena kartum icchāmi bhārata",
    "GE07mbh_01_u:126.015d-1420_01": "evam uktas tu karṇena rājā duryodhanas tadā",
    "GE07mbh_01_u:126.015d-1420_02": "karṇaṃ dīrghāñcitabhujaṃ pariṣvajyedam abravīt",
    "GE07mbh_01_u:126.016": "duryodhana uvāca",
    "GE07mbh_01_u:126.016a": "bhuṅkṣva bhogān mayā sārdhaṃ bandhūnāṃ priyakṛd",
    "GE07mbh_01_u:126.016c": "durhṛdāṃ kuru sarveṣāṃ mūrdhni pādam ariṃdama",
    "GE07mbh_01_u:126.017": "vaiśaṃpāyana uvāca",
    "GE07mbh_01_u:126.017a": "tataḥ kṣiptam ivātmānaṃ matvā pārtho 'bhyabhāṣata",
    "GE07mbh_01_u:126.017c": "karṇaṃ bhrātṛsamūhasya madhye 'calam iva sthitam",
    "GE07mbh_01_u:126.018a": "anāhūtopasṛptānām anāhūtopajalpinām",
    "GE07mbh_01_u:126.018c": "ye lokās tān hataḥ karṇa mayā tvaṃ pratipatsyase",
    "GE07mbh_01_u:126.019": "karṇa uvāca",
    "GE07mbh_01_u:126.019a": "raṅgo 'yaṃ sarvasāmānyaḥ kim atra tava phalguna",
    "GE07mbh_01_u:126.019c": "vīryaśreṣṭhāś ca rājanyā balaṃ dharmo 'nuvartate",
    "GE07mbh_01_u:126.019d-1421_01": "vāgvīryā brāhmaṇāḥ proktā vaiśyāś ca dhanavīryataḥ",
    "GE07mbh_01_u:126.019d-1421_02": "karmavīryāḥ smṛtāḥ śūdrā brahmaṇā parameṣṭhinā",
    "GE07mbh_01_u:126.020a": "kiṃ kṣepair durbalāśvāsaiḥ śaraiḥ kathaya bhārata",
    "GE07mbh_01_u:126.020c": "guroḥ samakṣaṃ yāvat te harāmy adya śiraḥ śaraiḥ",
    "GE07mbh_01_u:126.021": "vaiśaṃpāyana uvāca",
    "GE07mbh_01_u:126.021a": "tato droṇābhyanujñātaḥ pārthaḥ parapuraṃjayaḥ",
    "GE07mbh_01_u:126.021c": "bhrātṛbhis tvarayāśliṣṭo raṇāyopajagāma tam",
    "GE07mbh_01_u:126.022a": "tato duryodhanenāpi sabhrātrā samarodyataḥ",
    "GE07mbh_01_u:126.022c": "pariṣvaktaḥ sthitaḥ karṇaḥ pragṛhya saśaraṃ dhanuḥ",
    "GE07mbh_01_u:126.023a": "tataḥ savidyutstanitaiḥ sendrāyudhapurojavaiḥ",
    "GE07mbh_01_u:126.023c": "āvṛtaṃ gaganaṃ meghair balākāpaṅktihāsibhiḥ",
    "GE07mbh_01_u:126.024a": "tataḥ snehād dharihayaṃ dṛṣṭvā raṅgāvalokinam",
    "GE07mbh_01_u:126.024c": "bhāskaro 'py anayan nāśaṃ samīpopagatān ghanān",
    "GE07mbh_01_u:126.025a": "meghacchāyopagūḍhas tu tato 'dṛśyata pāṇḍavaḥ",
    "GE07mbh_01_u:126.025c": "sūryātapaparikṣiptaḥ karṇo 'pi samadṛśyata",
    "GE07mbh_01_u:126.026a": "dhārtarāṣṭrā yataḥ karṇas tasmin deśe vyavasthitāḥ",
    "GE07mbh_01_u:126.026c": "bhāradvājaḥ kṛpo bhīṣmo yataḥ pārthas tato 'bhavan",
    "GE07mbh_01_u:126.027a": "dvidhā raṅgaḥ samabhavat strīṇāṃ dvaidham ajāyata",
    "GE07mbh_01_u:126.027c": "kuntibhojasutā mohaṃ vijñātārthā jagāma ha",
    "GE07mbh_01_u:126.028a": "tāṃ tathā mohasaṃpannāṃ viduraḥ sarvadharmavit",
    "GE07mbh_01_u:126.028c": "kuntīm āśvāsayām āsa prokṣyādbhiś candanokṣitaiḥ",
    "GE07mbh_01_u:126.029a": "tataḥ pratyāgataprāṇā tāv ubhāv api daṃśitau",
    "GE07mbh_01_u:126.029c": "putrau dṛṣṭvā susaṃtaptā nānvapadyata kiṃ cana",
    "GE07mbh_01_u:126.030a": "tāv udyatamahācāpau kṛpaḥ śāradvato 'bravīt",
    "GE07mbh_01_u:126.030c": "dvandvayuddhasamācāre kuśalaḥ sarvadharmavit",
    "GE07mbh_01_u:126.031a": "ayaṃ pṛthāyās tanayaḥ kanīyān pāṇḍunandanaḥ",
    "GE07mbh_01_u:126.031c": "kauravo bhavatā sārdhaṃ dvandvayuddhaṃ kariṣyati",
    "GE07mbh_01_u:126.032a": "tvam apy evaṃ mahābāho mātaraṃ pitaraṃ kulam",
    "GE07mbh_01_u:126.032c": "kathayasva narendrāṇāṃ yeṣāṃ tvaṃ kulavardhanaḥ",
    "GE07mbh_01_u:126.032e": "tato viditvā pārthas tvāṃ pratiyotsyati vā na vā",
    "GE07mbh_01_u:126.032f-1422_01": "vṛthākulasamācārair na yudhyante nṛpātmajāḥ",
    "GE07mbh_01_u:126.033a": "evam uktasya karṇasya vrīḍāvanatam ānanam",
    "GE07mbh_01_u:126.033c": "babhau varṣāmbubhiḥ klinnaṃ padmam āgalitaṃ yathā",
    "GE07mbh_01_u:126.034": "duryodhana uvāca",
    "GE07mbh_01_u:126.034a": "ācārya trividhā yonī rājñāṃ śāstraviniścaye",
    "GE07mbh_01_u:126.034c": "tatkulīnaś ca śūraś ca senāṃ yaś ca prakarṣati",
    "GE07mbh_01_u:126.034d-1423_01": "adbhyo 'gnir brahmataḥ kṣatram aśmano loham utthitam",
    "GE07mbh_01_u:126.034d-1423_02": "teṣāṃ sarvatragaṃ tejaḥ svāsu yoniṣu śāmyati",
    "GE07mbh_01_u:126.035a": "yady ayaṃ phalguno yuddhe nārājñā yoddhum icchati",
    "GE07mbh_01_u:126.035c": "tasmād eṣo 'ṅgaviṣaye mayā rājye 'bhiṣicyate",
    "GE07mbh_01_u:126.035d-1424_01": "tato rājānam āmantrya gāṅgeyaṃ ca pitāmaham",
    "GE07mbh_01_u:126.035d-1424_02": "abhiṣekasya saṃbhārān samānīya dvijātibhiḥ",
    "GE07mbh_01_u:126.035d-1424_03": "gosahasrāyutaṃ dattvā yuktānāṃ puṇyakarmaṇām",
    "GE07mbh_01_u:126.035d-1424_04": "arho 'yam aṅgarājyasya iti vācya dvijātibhiḥ",
    "GE07mbh_01_u:126.036": "vaiśaṃpāyana uvāca",
    "GE07mbh_01_u:126.036a": "tatas tasmin kṣaṇe karṇaḥ salājakusumair ghaṭaiḥ",
    "GE07mbh_01_u:126.036c": "kāñcanaiḥ kāñcane pīṭhe mantravidbhir mahārathaḥ",
    "GE07mbh_01_u:126.036e": "abhiṣikto 'ṅgarājye sa śriyā yukto mahābalaḥ",
    "GE07mbh_01_u:126.036f-1425_01": "samaulihārakeyūraiḥ sahastābharaṇāṅgadaiḥ",
    "GE07mbh_01_u:126.036f-1425_02": "rājaliṅgais tathānyaiś ca bhūṣito bhūṣaṇaiḥ śubhaiḥ",
    "GE07mbh_01_u:126.037a": "sacchatravālavyajano jayaśabdāntareṇa ca",
    "GE07mbh_01_u:126.037c": "uvāca kauravaṃ rājā rājānaṃ taṃ vṛṣas tadā",
    "GE07mbh_01_u:126.037d-1426_01": "sabhājyamāno vipraiś ca pradattvā hy amitaṃ vasu",
    "GE07mbh_01_u:126.038a": "asya rājyapradānasya sadṛśaṃ kiṃ dadāni te",
    "GE07mbh_01_u:126.038c": "prabrūhi rājaśārdūla kartā hy asmi tathā nṛpa",
    "GE07mbh_01_u:126.038e": "atyantaṃ sakhyam icchāmīty āha taṃ sa suyodhanaḥ",
    "GE07mbh_01_u:126.039a": "evam uktas tataḥ karṇas tatheti pratyabhāṣata vaiśaṃpāyanaḥ",
    "GE07mbh_01_u:126.039b-1427_01": "aṅgarājasya yuktāṃś ca dattvā rājaparicchadān",
    "GE07mbh_01_u:126.039c": "harṣāc cobhau samāśliṣya parāṃ mudam avāpatuḥ",
    "GE07mbh_01_u:127.001": "vaiśaṃpāyana uvāca",
    "GE07mbh_01_u:127.001a": "tataḥ srastottarapaṭaḥ saprasvedaḥ savepathuḥ",
    "GE07mbh_01_u:127.001c": "viveśādhiratho raṅgaṃ yaṣṭiprāṇo hvayann iva",
    "GE07mbh_01_u:127.002a": "tam ālokya dhanus tyaktvā pitṛgauravayantritaḥ",
    "GE07mbh_01_u:127.002c": "karṇo 'bhiṣekārdraśirāḥ śirasā samavandata",
    "GE07mbh_01_u:127.003a": "tataḥ pādāv avacchādya paṭāntena sasaṃbhramaḥ",
    "GE07mbh_01_u:127.003c": "putreti paripūrṇārtham abravīd rathasārathiḥ",
    "GE07mbh_01_u:127.004a": "pariṣvajya ca tasyātha mūrdhānaṃ snehaviklavaḥ",
    "GE07mbh_01_u:127.004c": "aṅgarājyābhiṣekārdram aśrubhiḥ siṣice punaḥ",
    "GE07mbh_01_u:127.005a": "taṃ dṛṣṭvā sūtaputro 'yam iti niścitya pāṇḍavaḥ",
    "GE07mbh_01_u:127.005c": "bhīmasenas tadā vākyam abravīt prahasann iva",
    "GE07mbh_01_u:127.006a": "na tvam arhasi pārthena sūtaputra raṇe vadham",
    "GE07mbh_01_u:127.006c": "kulasya sadṛśas tūrṇaṃ pratodo gṛhyatāṃ tvayā",
    "GE07mbh_01_u:127.007a": "aṅgarājyaṃ ca nārhas tvam upabhoktuṃ narādhama",
    "GE07mbh_01_u:127.007c": "śvā hutāśasamīpasthaṃ puroḍāśam ivādhvare",
    "GE07mbh_01_u:127.008a": "evam uktas tataḥ karṇaḥ kiṃ cit prasphuritādharaḥ",
    "GE07mbh_01_u:127.008c": "gaganasthaṃ viniḥśvasya divākaram udaikṣata",
    "GE07mbh_01_u:127.009a": "tato duryodhanaḥ kopād utpapāta mahābalaḥ",
    "GE07mbh_01_u:127.009c": "bhrātṛpadmavanāt tasmān madotkaṭa iva dvipaḥ",
    "GE07mbh_01_u:127.010a": "so 'bravīd bhīmakarmāṇaṃ bhīmasenam avasthitam",
    "GE07mbh_01_u:127.010c": "vṛkodara na yuktaṃ te vacanaṃ vaktum īdṛśam",
    "GE07mbh_01_u:127.011a": "kṣatriyāṇāṃ balaṃ jyeṣṭhaṃ yoddhavyaṃ kṣatrabandhunā",
    "GE07mbh_01_u:127.011c": "śūrāṇāṃ ca nadīnāṃ ca prabhavā durvidāḥ kila",
    "GE07mbh_01_u:127.012a": "salilād utthito vahnir yena vyāptaṃ carācaram",
    "GE07mbh_01_u:127.012c": "dadhīcasyāsthito vajraṃ kṛtaṃ dānavasūdanam",
    "GE07mbh_01_u:127.013a": "āgneyaḥ kṛttikāputro raudro gāṅgeya ity api",
    "GE07mbh_01_u:127.013c": "śrūyate bhagavān devaḥ sarvaguhyamayo guhaḥ",
    "GE07mbh_01_u:127.014a": "kṣatriyābhyaś ca ye jātā brāhmaṇās te ca viśrutāḥ",
    "GE07mbh_01_u:127.014b-1428_01": "viśvāmitraprabhṛtayaḥ prāptā brahmatvam avyayam",
    "GE07mbh_01_u:127.014b-1429_01": "jātān āhuḥ kṣatriyāsu brāhmaṇaiḥ kṣatrasaṃkṣaye",
    "GE07mbh_01_u:127.014c": "ācāryaḥ kalaśāj jātaḥ śarastambād guruḥ kṛpaḥ",
    "GE07mbh_01_u:127.014c-1430_01": "droṇaḥ śastrabhṛtāṃ varaḥ",
    "GE07mbh_01_u:127.014c-1430_02": "gautamasyānvavāye ca",
    "GE07mbh_01_u:127.014e": "bhavatāṃ ca yathā janma tad apy āgamitaṃ nṛpaiḥ",
    "GE07mbh_01_u:127.015a": "sakuṇḍalaṃ sakavacaṃ divyalakṣaṇalakṣitam",
    "GE07mbh_01_u:127.015c": "katham ādityasaṃkāśaṃ mṛgī vyāghraṃ janiṣyati",
    "GE07mbh_01_u:127.015c-1431_01": "sūto 'muṃ",
    "GE07mbh_01_u:127.015c-1431_02": "evaṃ kṣatraguṇair yuktaṃ śaraṃ samitiśobhanam",
    "GE07mbh_01_u:127.016a": "pṛthivīrājyam arho 'yaṃ nāṅgarājyaṃ nareśvaraḥ",
    "GE07mbh_01_u:127.016c": "anena bāhuvīryeṇa mayā cājñānuvartinā",
    "GE07mbh_01_u:127.017a": "yasya vā manujasyedaṃ na kṣāntaṃ madviceṣṭitam",
    "GE07mbh_01_u:127.017c": "ratham āruhya padbhyāṃ vā vināmayatu kārmukam",
    "GE07mbh_01_u:127.018a": "tataḥ sarvasya raṅgasya hāhākāro mahān abhūt",
    "GE07mbh_01_u:127.018c": "sādhuvādānusaṃbaddhaḥ sūryaś cāstam upāgamat",
    "GE07mbh_01_u:127.019a": "tato duryodhanaḥ karṇam ālambyātha kare nṛpa",
    "GE07mbh_01_u:127.019c": "dīpikāgnikṛtālokas tasmād raṅgād viniryayau",
    "GE07mbh_01_u:127.020a": "pāṇḍavāś ca sahadroṇāḥ sakṛpāś ca viśāṃ pate",
    "GE07mbh_01_u:127.020c": "bhīṣmeṇa sahitāḥ sarve yayuḥ svaṃ svaṃ niveśanam",
    "GE07mbh_01_u:127.021a": "arjuneti janaḥ kaś cit kaś cit karṇeti bhārata",
    "GE07mbh_01_u:127.021c": "kaś cid duryodhanety evaṃ bruvantaḥ prasthitās tadā",
    "GE07mbh_01_u:127.022a": "kuntyāś ca pratyabhijñāya divyalakṣaṇasūcitam",
    "GE07mbh_01_u:127.022c": "putram aṅgeśvaraṃ snehāc channā prītir avardhata",
    "GE07mbh_01_u:127.023a": "duryodhanasyāpi tadā karṇam āsādya pārthiva",
    "GE07mbh_01_u:127.023c": "bhayam arjunasāṃjātaṃ kṣipram antaradhīyata",
    "GE07mbh_01_u:127.024a": "sa cāpi vīraḥ kṛtaśastraniśramaḥ; pareṇa sāmnābhyavadat suyodhanam",
    "GE07mbh_01_u:127.024c": "yudhiṣṭhirasyāpy abhavat tadā matir; na karṇatulyo 'sti dhanurdharaḥ kṣitau vaiśaṃpāyana uvāca",
    "GE07mbh_01_u:128.001-1432_01": "tataḥ śiṣyān samānīya droṇaḥ sarvān aśeṣataḥ",
    "GE07mbh_01_u:128.001-1433_01": "pāṇḍavān dhārtarāṣṭrāṃś ca kṛtāstrān prasamīkṣya saḥ",
    "GE07mbh_01_u:128.001-1433_02": "gurvarthaṃ dakṣiṇākāle prāpte 'manyata vai guruḥ",
    "GE07mbh_01_u:128.001-1434_01": "kṛtāstrāṃś ca tataḥ śiṣyāṃś codayām āsa vai guruḥ",
    "GE07mbh_01_u:128.001a": "tataḥ śiṣyān samānīya ācāryārtham acodayat",
    "GE07mbh_01_u:128.001b-1435_01": "astraśikṣām anujñātān gaṅgādvāram upāgatān",
    "GE07mbh_01_u:128.001b-1435_02": "bhāradvājas tatas tāṃs tu sarvān evābhyabhāṣata",
    "GE07mbh_01_u:128.001b-1435_03": "icchāmi dattāṃ sahitair mahyaṃ paramadakṣiṇām",
    "GE07mbh_01_u:128.001b-1435_04": "evam uktās tatas te vai śiṣyā droṇam upāgaman",
    "GE07mbh_01_u:128.001b-1435_05": "bhagavan kiṃ prayacchāma ājñāpayatu no guruḥ",
    "GE07mbh_01_u:128.001c": "droṇaḥ sarvān aśeṣeṇa dakṣiṇārthaṃ mahīpate",
    "GE07mbh_01_u:128.002a": "pāñcālarājaṃ drupadaṃ gṛhītvā raṇamūrdhani",
    "GE07mbh_01_u:128.002c": "paryānayata bhadraṃ vaḥ sā syāt paramadakṣiṇā",
    "GE07mbh_01_u:128.003a": "tathety uktvā tu te sarve rathais tūrṇaṃ prahāriṇaḥ",
    "GE07mbh_01_u:128.003c": "ācāryadhanadānārthaṃ droṇena sahitā yayuḥ",
    "GE07mbh_01_u:128.004a": "tato 'bhijagmuḥ pāñcālān nighnantas te nararṣabhāḥ arjunaḥ",
    "GE07mbh_01_u:128.004b-078x0118": "vaiśaṃpāyanaḥ",
    "GE07mbh_01_u:128.004b-078_0001": "duryodhanaś ca karṇaś ca yuyutsuś ca mahābalaḥ",
    "GE07mbh_01_u:128.004b-078_0002": "duḥśāsano vikarṇaś ca jalasaṃdhaḥ sulocanaḥ ete cānye ca bahavaḥ kumārā bahuvikramāḥ",
    "GE07mbh_01_u:128.004b-078_0004": "ahaṃ pūrvam ahaṃ pūrvam ity evaṃ kṣatriyarṣabhāḥ",
    "GE07mbh_01_u:128.004b-078_0005": "tato rathapadātyoghāḥ kuñjarāḥ sādibhiḥ saha praviśya nagaraṃ sarve rājamārgam upāyayuḥ",
    "GE07mbh_01_u:128.004b-078_0007": "tasmin kāle tu pāñcālaḥ śrutvā dṛṣṭvā mahad balam",
    "GE07mbh_01_u:128.004b-078_0008": "bhrātṛbhiḥ sahito rājā tvarayā niryayau gṛhāt",
    "GE07mbh_01_u:128.004b-078_0009": "tatas tu kṛtasaṃnāhā yajñasenasahodarāḥ",
    "GE07mbh_01_u:128.004b-078_0010": "śaravarṣāṇi muñcantaḥ praṇeduḥ sarvatodiśam",
    "GE07mbh_01_u:128.004b-078_0011": "tato rathena śubhreṇa samāsādya tu kauravān",
    "GE07mbh_01_u:128.004b-078_0012": "yajñasenaḥ śarān ghorān vavarṣa yudhi durjayaḥ",
    "GE07mbh_01_u:128.004b-078_0013": "pūrvam eva tu saṃmantrya pārtho droṇam athābravīt",
    "GE07mbh_01_u:128.004b-078_0014": "darpotsekaḥ kumārāṇām avāryo dvijasattama",
    "GE07mbh_01_u:128.004b-078_0015": "eṣāṃ parākramasyānte vayaṃ kuryāma sāhasam kumārair aśakyaḥ pāñcālo grahītuṃ raṇamūrdhani",
    "GE07mbh_01_u:128.004b-078_0017": "evam uktvā tu kaunteyo bhrātṛbhiḥ sahito 'naghaḥ",
    "GE07mbh_01_u:128.004b-078_0018": "ardhakrośe tu nagarād atiṣṭhad bahir eva saḥ",
    "GE07mbh_01_u:128.004b-078_0019": "drupadaḥ kauravān dṛṣṭvā pradhāvata samantataḥ śarajālena mahatā mohayan kauravīṃ camūm",
    "GE07mbh_01_u:128.004b-078_0021": "tam udyantaṃ rathenaikam āśukāriṇam āhave",
    "GE07mbh_01_u:128.004b-078_0022": "anekam iva saṃtrāsān menire sarvakauravāḥ",
    "GE07mbh_01_u:128.004b-078_0023": "drupadasya śarā ghorā viceruḥ sarvatodiśam",
    "GE07mbh_01_u:128.004b-078_0024": "tataḥ śaṅkhāś ca bheryaś ca mṛdaṅgāś ca sahasraśaḥ",
    "GE07mbh_01_u:128.004b-078_0025": "prāvādyanta mahārāja pāñcālānāṃ niveśane",
    "GE07mbh_01_u:128.004b-078_0026": "siṃhanādaś ca saṃjajñe pāñcālānāṃ mahātmanām dhanurjyātalaśabdaś ca saṃspṛśan gaganaṃ mahat",
    "GE07mbh_01_u:128.004b-078_0028": "duḥśāsano vikarṇaś ca subāhur dīrghalocanaḥ",
    "GE07mbh_01_u:128.004b-078_0029": "duryodhanaś ca saṃkruddhaḥ śaravarṣair avākiran",
    "GE07mbh_01_u:128.004b-078_0030": "so 'tividdho maheṣvāsaḥ pārṣato yudhi durjayaḥ",
    "GE07mbh_01_u:128.004b-078_0031": "vyadhamat tāny anīkāni tatkṣaṇād eva bhārata",
    "GE07mbh_01_u:128.004b-078_0032": "duryodhanaṃ vikarṇaṃ ca karṇaṃ cāpi mahābalam",
    "GE07mbh_01_u:128.004b-078_0033": "nānānṛpasutān vīrān sainyāni vividhāni ca alātacakravat sarvāṃś caran bāṇair atarpayat",
    "GE07mbh_01_u:128.004b-078_0035": "tatas tu nāgarāḥ sarve musalair yaṣṭipāṇayaḥ",
    "GE07mbh_01_u:128.004b-078_0036": "abhyavarṣanta kauravyān varṣamāṇā ghanā iva sabālavṛddhāḥ kāmpilyāḥ kauravān abhyayus tadā",
    "GE07mbh_01_u:128.004b-078_0038": "śrutvā tu tumulaṃ yuddhaṃ nāgarāṇāṃ ca bhārata",
    "GE07mbh_01_u:128.004b-078_0039": "dravanti sma nadanti sma krośantaḥ pāṇḍavān prati",
    "GE07mbh_01_u:128.004b-078_0040": "pāṇḍavās tu svanaṃ śrutvā ārtānāṃ romaharṣaṇam",
    "GE07mbh_01_u:128.004b-078_0041": "abhivādya tato droṇaṃ rathān āruhya pāṇḍavāḥ",
    "GE07mbh_01_u:128.004b-078_0042": "yudhiṣṭhiraṃ nivāryāśu mā yuddham iti pāṇḍava",
    "GE07mbh_01_u:128.004b-078_0043": "mādreyau cakrarakṣau tu phalgunas tu tadākarot",
    "GE07mbh_01_u:128.004b-078_0044": "senāgrago bhīmaseno gadāpāṇir nadasthitaḥ",
    "GE07mbh_01_u:128.004b-078_0045": "tadā śaṅkhadhvaniṃ kṛtvā bhrātṛbhiḥ sahito 'naghaḥ",
    "GE07mbh_01_u:128.004b-078_0046": "āyāj javena kaunteyo rathaghoṣeṇa nādayan pāñcālānāṃ tataḥ senām uddhūtārṇavaniḥsvanām",
    "GE07mbh_01_u:128.004b-078_0048": "bhīmaseno mahābāhur daṇḍapāṇir ivāntakaḥ",
    "GE07mbh_01_u:128.004b-078_0049": "praviveśa mahāsenāṃ sāgaraṃ makaro yathā svayam abhyadravad bhīmo nāgānīkaṃ gadādharaḥ",
    "GE07mbh_01_u:128.004b-078_0051": "suyuddhakuśalaḥ pārtho bāhuvīryeṇa cātulaḥ",
    "GE07mbh_01_u:128.004b-078_0052": "ahanat kuñjarānīkaṃ gadayā kālarūpadhṛk",
    "GE07mbh_01_u:128.004b-078_0053": "te gajā girisaṃkāśāḥ kṣaranto rudhiraṃ bahu",
    "GE07mbh_01_u:128.004b-078_0054": "bhīmasenasya gadayā bhinnamastakapiṇḍakāḥ",
    "GE07mbh_01_u:128.004b-078_0055": "patanti dviradā bhūmau vajraghātād ivācalāḥ gajān aśvān rathāṃś caiva pātayām āsa pāṇḍavaḥ",
    "GE07mbh_01_u:128.004b-078_0057": "padātīn nāgarāṃś caiva nāvadhīd arjunāgrajaḥ gopāla iva daṇḍena yathā paśugaṇān vane",
    "GE07mbh_01_u:128.004b-078_0059": "kālayan rathanāgāśvān saṃcacāra vṛkodaraḥ",
    "GE07mbh_01_u:128.004b-078_0060": "bhāradvājapriyaṃ kartum udyataḥ phalgunas tadā pārṣataṃ śarajālena kṣipraṃ pracchādya pāṇḍavaḥ",
    "GE07mbh_01_u:128.004b-078_0062": "hayaughāṃś ca gajaughāṃś ca rathaughāṃś ca samantataḥ",
    "GE07mbh_01_u:128.004b-078_0063": "pātayan samare rājan yugāntāgnir iva jvalan",
    "GE07mbh_01_u:128.004b-078_0064": "tatas te hanyamānā vai pāñcālāḥ sṛñjayās tathā",
    "GE07mbh_01_u:128.004b-078_0065": "śarair nānāvidhais tūrṇaṃ pārthaṃ pracchādya sarvaśaḥ",
    "GE07mbh_01_u:128.004b-078_0066": "siṃhanādaravān kṛtvā samayudhyanta pāṇḍavam",
    "GE07mbh_01_u:128.004b-078_0067": "tad yuddham abhavad ghoraṃ sumahādbhutadarśanam siṃhanādasvanaṃ śrutvā nāmṛṣyata dhanaṃjayaḥ",
    "GE07mbh_01_u:128.004b-078_0069": "tataḥ kirīṭī sahasā pāñcālaṃ samabhidravat chādayann iṣujālena mahatā mohayann iva",
    "GE07mbh_01_u:128.004b-078_0071": "śīghram abhyasyato bāṇān saṃdadhānasya cāniśam",
    "GE07mbh_01_u:128.004b-078_0072": "nāntaraṃ dadṛśe kiṃ cit kaunteyasya yaśasvinaḥ",
    "GE07mbh_01_u:128.004b-078_0073": "na diśo nāntarikṣaṃ ca tadā naiva ca medinī nādṛśyata mahārāja tatra kiṃ cana saṃyuge",
    "GE07mbh_01_u:128.004b-078_0075": "bāṇāndhakāre balinā kṛte gāṇḍīvadhanvinā",
    "GE07mbh_01_u:128.004b-078_0076": "pāñcālānāṃ kurūṇāṃ ca sādhu sādhv iti niḥsvanaḥ",
    "GE07mbh_01_u:128.004b-078_0077": "tatas tūryaninādaś ca śaṅkhānāṃ ca mahāsvanaḥ",
    "GE07mbh_01_u:128.004b-078_0078": "siṃhanādaś ca saṃjajñe sādhuśabdena miśritaḥ tataḥ pāñcālarājas tu tathā satyajitā saha",
    "GE07mbh_01_u:128.004b-078_0080": "tvaramāṇo 'bhidudrāva mahendraṃ śambaro yathā",
    "GE07mbh_01_u:128.004b-078_0081": "mahatā śaravarṣeṇa pārthaḥ pāñcālam āvṛṇot tato halahalāśabda āsīt pāñcālake bale",
    "GE07mbh_01_u:128.004b-078_0083": "jighṛkṣati mahāsiṃhe gajānām iva yūthapam",
    "GE07mbh_01_u:128.004b-078_0084": "dṛṣṭvā pārthaṃ tadāyāntaṃ satyajit satyavikramaḥ",
    "GE07mbh_01_u:128.004b-078_0085": "pāñcālaṃ vai pariprepsur dhanaṃjayam abhidravat",
    "GE07mbh_01_u:128.004b-078_0086": "tatas tv arjunapāñcālau yuddhāya samupāgatau",
    "GE07mbh_01_u:128.004b-078_0087": "vyakṣobhayetāṃ tau sene indravairocanāv iva",
    "GE07mbh_01_u:128.004b-078_0088": "tataḥ satyajitaṃ pārtho daśabhir marmabhedibhiḥ",
    "GE07mbh_01_u:128.004b-078_0089": "vivyādha balavad rājaṃs tad adbhutam ivābhavat",
    "GE07mbh_01_u:128.004b-078_0090": "tataḥ śaraśataiḥ pārthaṃ pāñcālaḥ śīghram ardayat",
    "GE07mbh_01_u:128.004b-078_0091": "pārthas tu śaravarṣeṇa chādyamāno mahārathaḥ vegaṃ cakre mahāvego dhanurjyām avamṛjya ca",
    "GE07mbh_01_u:128.004b-078_0093": "tataḥ satyajitaś cāpaṃ chittvā rājānam abhyayāt",
    "GE07mbh_01_u:128.004b-078_0094": "athānyad dhanur ādāya satyajid vegavattaram sāśvaṃ sasūtaṃ sarathaṃ pārthaṃ vivyādha satvaraḥ",
    "GE07mbh_01_u:128.004b-078_0096": "sa taṃ na mamṛṣe pārthaḥ pāñcālenārdito mṛdhe",
    "GE07mbh_01_u:128.004b-078_0097": "tatas tasya vināśārthaṃ satvaraṃ vyasṛjac charān",
    "GE07mbh_01_u:128.004b-078_0098": "hayān dhvajaṃ dhanur muṣṭim ubhau tau pārṣṇisārathī",
    "GE07mbh_01_u:128.004b-078_0099": "sa tathā bhidyamāneṣu kārmukeṣu punaḥ punaḥ",
    "GE07mbh_01_u:128.004b-078_0100": "hayeṣu vinikṛtteṣu vimukho 'bhavad āhave",
    "GE07mbh_01_u:128.004b-078_0101": "sa satyajitam ālokya tathā vimukham āhave",
    "GE07mbh_01_u:128.004b-078_0102": "vegena mahatā rājann abhyadhāvata pārṣatam tadā cakre mahad yuddham arjuno jayatāṃ varaḥ",
    "GE07mbh_01_u:128.004b-078_0104": "tasya pārtho dhvajaṃ chatraṃ dhanuś corvyām apātayat",
    "GE07mbh_01_u:128.004b-078_0105": "pañcabhis tasya vivyādha hayān sūtaṃ ca sāyakaiḥ",
    "GE07mbh_01_u:128.004b-078_0106": "tata utsṛjya tac cāpam ādadānaṃ śarāvaram",
    "GE07mbh_01_u:128.004b-078_0107": "khaḍgam udgṛhya kaunteyaḥ siṃhanādam athākarot pāñcālasya rathasyeṣām āplutya sahasānadat",
    "GE07mbh_01_u:128.004b-078_0109": "pāñcālaratham āsthāya avitrasto dhanaṃjayaḥ",
    "GE07mbh_01_u:128.004b-078_0110": "vikṣobhyāmbhonidhiṃ tārkṣyas taṃ nāgam iva so 'grahīt",
    "GE07mbh_01_u:128.004b-078_0111": "tatas tu sarve pāñcālā vidravanti diśo daśa",
    "GE07mbh_01_u:128.004b-078_0112": "darśayan sarvasainyānāṃ bāhvor balam athātmanaḥ siṃhanādasvanaṃ kṛtvā nirjagāma dhanaṃjayaḥ",
    "GE07mbh_01_u:128.004b-078_0114": "āyāntam arjunaṃ dṛṣṭvā kumārāḥ sahitās tadā",
    "GE07mbh_01_u:128.004b-078_0115": "mamṛdus tasya nagaraṃ drupadasya mahātmanaḥ saṃbandhī kuruvīrāṇāṃ drupado rājasattamaḥ",
    "GE07mbh_01_u:128.004b-078_0117": "mā vadhīs tad balaṃ bhīma gurudānaṃ pradīyatām",
    "GE07mbh_01_u:128.004b-078_0118": "bhīmasenas tadā rājann arjunena nivāritaḥ atṛpto yuddhadharmeṣu nyavartata mahārathaḥ",
    "GE07mbh_01_u:128.004c": "mamṛdus tasya nagaraṃ drupadasya mahaujasaḥ",
    "GE07mbh_01_u:128.005a": "te yajñasenaṃ drupadaṃ gṛhītvā raṇamūrdhani",
    "GE07mbh_01_u:128.005c": "upājahruḥ sahāmātyaṃ droṇāya bharatarṣabhāḥ",
    "GE07mbh_01_u:128.006a": "bhagnadarpaṃ hṛtadhanaṃ tathā ca vaśam āgatam",
    "GE07mbh_01_u:128.006c": "sa vairaṃ manasā dhyātvā droṇo drupadam abravīt",
    "GE07mbh_01_u:128.007a": "pramṛdya tarasā rāṣṭraṃ puraṃ te mṛditaṃ mayā",
    "GE07mbh_01_u:128.007c": "prāpya jīvan ripuvaśaṃ sakhipūrvaṃ kim iṣyate",
    "GE07mbh_01_u:128.008a": "evam uktvā prahasyainaṃ niścitya punar abravīt",
    "GE07mbh_01_u:128.008c": "mā bhaiḥ prāṇabhayād rājan kṣamiṇo brāhmaṇā vayam",
    "GE07mbh_01_u:128.009a": "āśrame krīḍitaṃ yat tu tvayā bālye mayā saha",
    "GE07mbh_01_u:128.009c": "tena saṃvardhitaḥ snehas tvayā me kṣatriyarṣabha",
    "GE07mbh_01_u:128.010a": "prārthayeyaṃ tvayā sakhyaṃ punar eva nararṣabha",
    "GE07mbh_01_u:128.010c": "varaṃ dadāmi te rājan rājyasyārdham avāpnuhi",
    "GE07mbh_01_u:128.011a": "arājā kila no rājñāṃ sakhā bhavitum arhati",
    "GE07mbh_01_u:128.011c": "ataḥ prayatitaṃ rājye yajñasena mayā tava",
    "GE07mbh_01_u:128.012a": "rājāsi dakṣiṇe kūle bhāgīrathyāham uttare",
    "GE07mbh_01_u:128.012c": "sakhāyaṃ māṃ vijānīhi pāñcāla yadi manyase",
    "GE07mbh_01_u:128.013": "drupada uvāca",
    "GE07mbh_01_u:128.013a": "anāścaryam idaṃ brahman vikrānteṣu mahātmasu",
    "GE07mbh_01_u:128.013c": "prīye tvayāhaṃ tvattaś ca prītim icchāmi śāśvatīm",
    "GE07mbh_01_u:128.014": "vaiśaṃpāyana uvāca",
    "GE07mbh_01_u:128.014a": "evam uktas tu taṃ droṇo mokṣayām āsa bhārata",
    "GE07mbh_01_u:128.014c": "satkṛtya cainaṃ prītātmā rājyārdhaṃ pratyapādayat",
    "GE07mbh_01_u:128.015a": "mākandīm atha gaṅgāyās tīre janapadāyutām",
    "GE07mbh_01_u:128.015c": "so 'dhyāvasad dīnamanāḥ kāmpilyaṃ ca purottamam",
    "GE07mbh_01_u:128.015e": "dakṣiṇāṃś caiva pāñcālān yāvac carmaṇvatī nadī",
    "GE07mbh_01_u:128.016a": "droṇena vairaṃ drupadaḥ saṃsmaran na śaśāma ha",
    "GE07mbh_01_u:128.016c": "kṣātreṇa ca balenāsya nāpaśyat sa parājayam",
    "GE07mbh_01_u:128.017a": "hīnaṃ viditvā cātmānaṃ brāhmaṇena balena ca",
    "GE07mbh_01_u:128.017c": "putrajanma parīpsan vai sa rājā tad adhārayat",
    "GE07mbh_01_u:128.017e": "ahicchatraṃ ca viṣayaṃ droṇaḥ samabhipadyata",
    "GE07mbh_01_u:128.018a": "evaṃ rājann ahicchatrā purī janapadāyutā",
    "GE07mbh_01_u:128.018c": "yudhi nirjitya pārthena droṇāya pratipāditā vaiśaṃpāyanaḥ",
    "GE07mbh_01_u:128.018d-079x0100": "pṛṣatī yājaḥ",
    "GE07mbh_01_u:128.018d-079x0104": "vaiśaṃpāyanaḥ janamejayaḥ",
    "GE07mbh_01_u:128.018d-079x0152": "vaiśaṃpāyanaḥ vaiśaṃpāyanaḥ",
    "GE07mbh_01_u:128.018d-079_0001": "droṇena vairaṃ drupado na suṣvāpa smaraṃs tadā",
    "GE07mbh_01_u:128.018d-079_0002": "kṣātreṇa ca balenāsya nāśaśaṃse parājayam hīnaṃ viditvā cātmānaṃ brāhmaṇena balena ca",
    "GE07mbh_01_u:128.018d-079_0004": "drupadas tv amarṣān nṛpatiḥ karmasiddhyai dvijottamam",
    "GE07mbh_01_u:128.018d-079_0005": "anvicchan paricakrāma brāhmaṇāvasathān bahūn",
    "GE07mbh_01_u:128.018d-079_0006": "nāsti śreṣṭhaṃ mamāpatyaṃ dhig bandhūn iti cābravīt",
    "GE07mbh_01_u:128.018d-079_0007": "niśvāsaparamo hy āsīd droṇāpriyacikīrṣayā",
    "GE07mbh_01_u:128.018d-079_0008": "na santi mama mitrāṇi loke 'smin nāsti vīryavān putrajanma parīpsan vai pṛthivīm anviyād imām",
    "GE07mbh_01_u:128.018d-079_0010": "prabhāvaśikṣāvinayād droṇasyāstrabalena ca",
    "GE07mbh_01_u:128.018d-079_0011": "kartuṃ prayatamāno 'pi na śaśāka parājayam",
    "GE07mbh_01_u:128.018d-079_0012": "abhitaḥ so 'tha kalmāṣīṃ gaṅgākūle paribhraman",
    "GE07mbh_01_u:128.018d-079_0013": "brāhmaṇāvasathaṃ puṇyam āsasāda mahīpatiḥ",
    "GE07mbh_01_u:128.018d-079_0014": "tatra nāsnātakaḥ kaś cin na cāsīd avrato dvijaḥ tathaiva tau mahābhāgau so 'paśyac chaṃsitavratau",
    "GE07mbh_01_u:128.018d-079_0016": "yājopayājau brahmarṣī śrāmyantau pṛṣatātmajaḥ",
    "GE07mbh_01_u:128.018d-079_0017": "saṃhitādhyayane yuktau gotrataś cāpi kāśyapau araṇye yuktarūpau tau brāhmaṇāv ṛṣisattamau",
    "GE07mbh_01_u:128.018d-079_0019": "sa upāmantrayām āsa sarvakāmair atandritaḥ",
    "GE07mbh_01_u:128.018d-079_0020": "buddhvā tayor balaṃ buddhiṃ kanīyāṃsam upahvare",
    "GE07mbh_01_u:128.018d-079_0021": "prapede chandayan kāmair upayājaṃ dhṛtavratam guruśuśrūṣaṇe yuktaḥ priyakṛt sarvakāmadaḥ",
    "GE07mbh_01_u:128.018d-079_0023": "pādyenāsanadānena tathārghyeṇa phalaiś ca tam arcayitvā yathānyāyam upayājo 'bravīt tataḥ",
    "GE07mbh_01_u:128.018d-079_0025": "kena kāryaviśeṣeṇa tvam asmān abhikāṅkṣase kutaś cāyaṃ samudyogas tad bravītu bhavān iti",
    "GE07mbh_01_u:128.018d-079_0027": "sa buddhvā prītisaṃyuktam ṛṣīṇām uttamaṃ tadā",
    "GE07mbh_01_u:128.018d-079_0028": "uvāca chandayan kāmair drupadaḥ sa tapasvinam",
    "GE07mbh_01_u:128.018d-079_0029": "yena me karmaṇā brahman putraḥ syād droṇamṛtyave",
    "GE07mbh_01_u:128.018d-079_0030": "arjunasya tathā bhāryā bhaved yā varavarṇinī",
    "GE07mbh_01_u:128.018d-079_0031": "upayāja carasvaitat pradāsyāmy arbudaṃ gavām evam uktas tu tenarṣiḥ pratyuvāca punaś ca tam",
    "GE07mbh_01_u:128.018d-079_0033": "nāhaṃ phalārthī drupada yo 'rthī syāt tatra gamyatām",
    "GE07mbh_01_u:128.018d-079_0034": "pratyākhyātas tu tenaivaṃ sa vai sajjanasaṃnidhau",
    "GE07mbh_01_u:128.018d-079_0035": "ārādhayiṣyan drupadaḥ sa taṃ paryacarat tataḥ",
    "GE07mbh_01_u:128.018d-079_0036": "tataḥ saṃvatsarasyānte drupadaṃ dvijasattamaḥ",
    "GE07mbh_01_u:128.018d-079_0037": "upayājo 'bravīd vākyaṃ kāle madhurayā girā",
    "GE07mbh_01_u:128.018d-079_0038": "jyeṣṭho bhrātā mamāgṛhṇād vicaran vananirjhare aparijñātaśaucāyāṃ bhūmau nipatitaṃ phalam",
    "GE07mbh_01_u:128.018d-079_0040": "tad apaśyam ahaṃ bhrātur asāṃpratam anuvrajan",
    "GE07mbh_01_u:128.018d-079_0041": "vimarśaṃ ca phalādāne nāyaṃ kuryāt kathaṃ cana",
    "GE07mbh_01_u:128.018d-079_0042": "yo nāpaśyat phalaṃ dṛṣṭvā doṣāṃs tasyānubandhikān",
    "GE07mbh_01_u:128.018d-079_0043": "vivinakti na śaucārthaṃ so 'nyatrāpi kathaṃ bhavet saṃhitādhyayanasyānte pañca yajñān nirūpya ca",
    "GE07mbh_01_u:128.018d-079_0045": "bhaikṣam uñchena sahitaṃ bhuñjānas tat tadā tataḥ",
    "GE07mbh_01_u:128.018d-079_0046": "kīrtayaty eva rājarṣe bhojanasya rasaṃ punaḥ",
    "GE07mbh_01_u:128.018d-079_0047": "saṃhitādhyayanaṃ kurvan vane gurukule vasan bhaikṣam ucchiṣṭam anyeṣāṃ bhuṅkte sma satataṃ tadā",
    "GE07mbh_01_u:128.018d-079_0049": "kīrtayan guṇam annānām atha prīto muhur muhuḥ",
    "GE07mbh_01_u:128.018d-079_0050": "evaṃ phalārthinaṃ tasmān manye 'haṃ tarkacakṣuṣā",
    "GE07mbh_01_u:128.018d-079_0051": "taṃ vai gaccheha nṛpate sa tvāṃ saṃyājayiṣyati",
    "GE07mbh_01_u:128.018d-079_0052": "jugupsamāno nṛpatiḥ phalānāṃ kaluṣāṃ gatim upayājavacaḥ śrutvā drupadaḥ sarvadharmavit",
    "GE07mbh_01_u:128.018d-079_0054": "bhṛśaṃ saṃpūjya pūjārham ṛṣiṃ yājam uvāca ha",
    "GE07mbh_01_u:128.018d-079_0055": "goyutāni dadāmy aṣṭau yāja yājaya māṃ vibho",
    "GE07mbh_01_u:128.018d-079_0056": "droṇavairāntare taptaṃ viṣaṇṇaṃ śaraṇāgatam",
    "GE07mbh_01_u:128.018d-079_0057": "brahmabandhupraṇihitaṃ na kṣatraṃ kṣatriyo jayet tasmād droṇabhayārtaṃ māṃ bhavāṃs trātum ihārhati",
    "GE07mbh_01_u:128.018d-079_0059": "bhāradvājāgninā dagdhaṃ saṃhlādayitum arhasi",
    "GE07mbh_01_u:128.018d-079_0060": "sa hi brahmavidāṃ śreṣṭhaḥ kṣatrāstre cāpy anuttamaḥ",
    "GE07mbh_01_u:128.018d-079_0061": "tato droṇas tu mā jaiṣīt sakhivigrahakāraṇāt",
    "GE07mbh_01_u:128.018d-079_0062": "kṣatriyo nāsti tulyo 'sya pṛthivyāṃ kaś cid agraṇīḥ",
    "GE07mbh_01_u:128.018d-079_0063": "bhāratācāryamukhyasya bhāradvājasya dhīmataḥ",
    "GE07mbh_01_u:128.018d-079_0064": "droṇasya śarajālāni ripudehaharāṇi ca",
    "GE07mbh_01_u:128.018d-079_0065": "ṣaḍaratni dhanuś cāsya khaḍgam apratimaṃ mahat",
    "GE07mbh_01_u:128.018d-079_0066": "sa hi brāhmaṇavegena kṣatravegam asaṃśayam pratihatya caraty eva bhāradvājo mahāmanāḥ",
    "GE07mbh_01_u:128.018d-079_0068": "kārtavīryasamo hy eṣa khaṭvāṅgapratimo 'pi vā",
    "GE07mbh_01_u:128.018d-079_0069": "sahitaṃ kṣatravegena brāhmaṃ vegaṃ hi sāṃpratam",
    "GE07mbh_01_u:128.018d-079_0070": "upapannaṃ hi manye 'haṃ bhāradvājaṃ yaśasvinam kṣatracchedaparāyattaṃ jāmadagnyam ivodyatam",
    "GE07mbh_01_u:128.018d-079_0072": "neṣavas taṃ parākuryur na ca prāsā na cāsayaḥ brāhmaṃ tasya haret tejo mantrāhutihutaṃ yathā",
    "GE07mbh_01_u:128.018d-079_0074": "tasya hy astrabalaṃ ghoram aprasahyaṃ parair bhuvi",
    "GE07mbh_01_u:128.018d-079_0075": "śatrūn sametya jayati kṣatradharmapuraskṛtam",
    "GE07mbh_01_u:128.018d-079_0076": "brahmakṣatre ca sahite brahmatejo viśiṣyate so 'haṃ kṣatrabalād dhīno brahmatejaḥ prapedivān",
    "GE07mbh_01_u:128.018d-079_0078": "droṇād viśiṣṭam āsādya bhavantaṃ brahmavittamam droṇāntakam ahaṃ putraṃ labheyaṃ yudhi durjayam",
    "GE07mbh_01_u:128.018d-079_0080": "droṇamṛtyur yathā me 'dya putro jāyeta vīryavān",
    "GE07mbh_01_u:128.018d-079_0081": "tat karma kuru me yāja nirvapāmy arbudaṃ gavām tathety uktvā tu taṃ yājo yājyārthaṃ vākyam abravīt",
    "GE07mbh_01_u:128.018d-079_0083": "mā bhais tvaṃ saṃpradātāsmi karmaṇā bhavataḥ sutam",
    "GE07mbh_01_u:128.018d-079_0084": "kṣipram uttiṣṭha cāvyagraḥ saṃbhārāṃś copakalpaya evam uktvā pratijñāya karma cāsyādade muniḥ",
    "GE07mbh_01_u:128.018d-079_0086": "yājo droṇavināśāya yājayām āsa taṃ nṛpam",
    "GE07mbh_01_u:128.018d-079_0087": "gurvarthaṃ yājayan karma yājasyāpi samīpagaḥ tatas tasya narendrasya upayājo mahātapāḥ",
    "GE07mbh_01_u:128.018d-079_0089": "ācakhyau karma vaitānaṃ tadā putraphalāya vai",
    "GE07mbh_01_u:128.018d-079_0090": "sa ca putro mahāvīryo mahātejā mahābalaḥ",
    "GE07mbh_01_u:128.018d-079_0091": "iṣyate yadvidho rājan bhavitā sa tathāvidhaḥ",
    "GE07mbh_01_u:128.018d-079_0092": "bhāradvājasya hantāraṃ so 'bhisaṃdhāya bhūmipaḥ",
    "GE07mbh_01_u:128.018d-079_0093": "ājahre taṃ tathā yajñaṃ drupadaḥ karmasiddhaye",
    "GE07mbh_01_u:128.018d-079_0094": "brāhmaṇo dvipadāṃ śreṣṭho juhāva ca yathāvidhi",
    "GE07mbh_01_u:128.018d-079_0095": "kaukilīṃ nāma tāṃ tasya cakre vai putragṛddhinaḥ",
    "GE07mbh_01_u:128.018d-079_0096": "sautrāmaṇīṃ tu taṃ patnīṃ tataḥ kāle 'bhyayāt tadā",
    "GE07mbh_01_u:128.018d-079_0097": "yājas tu havanasyānte devīm āhvāpayat tadā",
    "GE07mbh_01_u:128.018d-079_0098": "praihi vai rājñi pṛṣati mithunaṃ tvām upasthitam",
    "GE07mbh_01_u:128.018d-079_0099": "kumāraś ca kumārī ca pitṛvaṃśavivṛddhaye nāliptaṃ vai mama mukhaṃ puṇyān gandhān bibharmi ca",
    "GE07mbh_01_u:128.018d-079_0101": "na patnī te 'smi sūtyarthaṃ tiṣṭha yāja mama priye",
    "GE07mbh_01_u:128.018d-079_0102": "yājena śrapitaṃ havyam upayājena mantritam",
    "GE07mbh_01_u:128.018d-079_0103": "kathaṃ kāmaṃ na saṃdadhyāt pṛṣati praihi tiṣṭha vā",
    "GE07mbh_01_u:128.018d-079_0104": "evam ukte tu yājena hute haviṣi saṃskṛte",
    "GE07mbh_01_u:128.018d-079_0105": "uttasthau pāvakāt tasmāt kumāro devasaṃmitaḥ jvālārūpo ghoravarṇaḥ kirīṭī varma dhārayan",
    "GE07mbh_01_u:128.018d-079_0107": "vīraḥ sakhaḍgaḥ saśaro dhanuṣmān vinadan muhuḥ",
    "GE07mbh_01_u:128.018d-079_0108": "so 'dhyārohad rathavaraṃ tena ca prayayau tadā jātamātre kumāre ca vāk kilāntarhitābravīt",
    "GE07mbh_01_u:128.018d-079_0110": "eṣa śiṣyaś ca mṛtyuś ca bhāradvājasya jāyate",
    "GE07mbh_01_u:128.018d-079_0111": "tataḥ praṇeduḥ pāñcālāḥ prahṛṣṭāḥ sādhu sādhv iti",
    "GE07mbh_01_u:128.018d-079_0112": "bhayāpaho rājaputraḥ pāñcālānāṃ yaśaskaraḥ",
    "GE07mbh_01_u:128.018d-079_0113": "rājñaḥ śokāpaho jāta eṣa droṇavadhāya hi",
    "GE07mbh_01_u:128.018d-079_0114": "ity avocan mahad bhūtam adṛśyaṃ khecaraṃ tadā",
    "GE07mbh_01_u:128.018d-079_0115": "dvitīyāyāṃ ca hotrāyāṃ hute haviṣi mantrite",
    "GE07mbh_01_u:128.018d-079_0116": "kumārī caiva pāñcālī vedimadhyāt samutthitā pratyākhyāte pṛṣatyā ca yājake bharatarṣabha",
    "GE07mbh_01_u:128.018d-079_0118": "punaḥ kumārī pāñcālī subhagā vedimadhyamā",
    "GE07mbh_01_u:128.018d-079_0119": "antarvedyāṃ samudbhūtā kanyā sā sumanoharā",
    "GE07mbh_01_u:128.018d-079_0120": "śyāmā padmapalāśākṣī nīlakuñcitamūrdhajā",
    "GE07mbh_01_u:128.018d-079_0121": "mānuṣaṃ vigrahaṃ kṛtvā sākṣād amaravarṇinī nīlotpalasamo gandho yasyāḥ krośāt pravāyati",
    "GE07mbh_01_u:128.018d-079_0123": "yā bibharti paraṃ rūpaṃ yasyā nāsty upamā bhuvi",
    "GE07mbh_01_u:128.018d-079_0124": "devadānavayakṣāṇām īpsitā devavarṇinī",
    "GE07mbh_01_u:128.018d-079_0125": "tāṃ cāpi jātāṃ suśroṇīṃ vāg uvācāśarīriṇī",
    "GE07mbh_01_u:128.018d-079_0126": "sarvayoṣidvarā kṛṣṇā kṣayaṃ kṣatraṃ ninīṣati surakāryam iyaṃ kāle kariṣyati sumadhyamā",
    "GE07mbh_01_u:128.018d-079_0128": "asyā hetoḥ kṣatriyāṇāṃ mahad utpatsyate bhayam",
    "GE07mbh_01_u:128.018d-079_0129": "tac chrutvā sarvapāñcālāḥ praṇeduḥ siṃhasaṃghavat na cainān harṣasaṃpūrṇān iyaṃ sehe vasuṃdharā",
    "GE07mbh_01_u:128.018d-079_0131": "tathā tu mithunaṃ jajñe drupadasya mahātmanaḥ",
    "GE07mbh_01_u:128.018d-079_0132": "kumāraś ca kumārī ca manojñau bharatarṣabha",
    "GE07mbh_01_u:128.018d-079_0133": "śriyā paramayā yuktau kṣātreṇa vapuṣā tadā",
    "GE07mbh_01_u:128.018d-079_0134": "tau dṛṣṭvā pṛṣatī rājan prapede sā sutārthinī",
    "GE07mbh_01_u:128.018d-079_0135": "na vai mad anyāṃ jananīṃ jānīyātām imāv iti tathety uvāca tāṃ yājo rājñaḥ priyacikīrṣayā",
    "GE07mbh_01_u:128.018d-079_0137": "tayos tu nāmanī cakrur dvijāḥ saṃpūrṇamānasāḥ",
    "GE07mbh_01_u:128.018d-079_0138": "dhṛṣṭatvād apradhṛṣyatvāt dharmād dyumnabhavād api dhṛṣṭadyumnaḥ kumāro 'yaṃ drupadasya bhavatv iti",
    "GE07mbh_01_u:128.018d-079_0140": "kṛṣṇety evābruvan kṛṣṇāṃ kṛṣṇābhūt sā hi varṇataḥ",
    "GE07mbh_01_u:128.018d-079_0141": "tathā tan mithunaṃ jajñe drupadasya mahāmakhe",
    "GE07mbh_01_u:128.018d-079_0142": "vaidikādhyayane pāraṃ dhṛṣṭadyumno gatas tadā dhṛṣṭadyumnaṃ tu pañcālyam ānīya drupadātmajam",
    "GE07mbh_01_u:128.018d-079_0144": "upākarod astrahetor bhāradvājaḥ pratāpavān",
    "GE07mbh_01_u:128.018d-079_0145": "amokṣaṇīyaṃ daivaṃ hi bhāvitatvān mahāmatiḥ tathā tat kṛtavān droṇa ātmakīrtyartharakṣaṇāt",
    "GE07mbh_01_u:128.018d-079_0147": "sarvāstrāṇi tu sa kṣipram āptavān dṛṣṭamātrayā",
    "GE07mbh_01_u:128.018d-079_0148": "drupadasyāpi brahmarṣe śrotum icchāmi saṃbhavam kathaṃ cāpi samutpannaḥ katham astrāṇy avāptavān",
    "GE07mbh_01_u:128.018d-079_0150": "etad icchāmi bhagavaṃs tvattaḥ śrotuṃ dvijottama",
    "GE07mbh_01_u:128.018d-079_0151": "kautuhalaṃ janmasu me kathyamāneṣv atīva hi",
    "GE07mbh_01_u:128.018d-079_0152": "rājā babhūva pāñcālaḥ putrārthī putrakāraṇāt vanaṃ gatvā mahārājas tapas tepe sudāruṇam",
    "GE07mbh_01_u:128.018d-079_0154": "ārādhayan prayatnena tasyāpatyasya kāraṇāt",
    "GE07mbh_01_u:128.018d-079_0155": "tasya saṃtapyamānasya vane mṛgagaṇāyute",
    "GE07mbh_01_u:128.018d-079_0156": "kālas tu sumahān rājan pratyayāt sutakāraṇāt",
    "GE07mbh_01_u:128.018d-079_0157": "sa tu rājā mahāvīryas tapas tīvraṃ samādade",
    "GE07mbh_01_u:128.018d-079_0158": "kiṃ cit kālaṃ vāyubhakṣo nirāhāras tathaiva ca",
    "GE07mbh_01_u:128.018d-079_0159": "tasyaivaṃ tu mahābāho vartamānasya bhārata kālas tatra mahān rājan pratyayān nṛpasattama",
    "GE07mbh_01_u:128.018d-079_0161": "tataḥ prāpte mahārāja vasante kāmadīpane phullāśokavane kāle prāṇināṃ sumanohare",
    "GE07mbh_01_u:128.018d-079_0163": "nadyās tīram atho gatvā gaṅgāyāḥ padmalocanaḥ",
    "GE07mbh_01_u:128.018d-079_0164": "niyamasthaḥ sa rājāsīt tadā bharatasattama tato nāticirāt kālād vanaṃ tan manujeśvara",
    "GE07mbh_01_u:128.018d-079_0166": "saṃprāptā sahasā rājan menaketi pariśrutā nadyās tīre carantī vai krīḍantī ca punaḥ punaḥ",
    "GE07mbh_01_u:128.018d-079_0168": "puṣpadrumān prabhañjānā rājño darśanam āgamat",
    "GE07mbh_01_u:128.018d-079_0169": "na dadarśa tu sā rājaṃs tathā sthānagataṃ nṛpam",
    "GE07mbh_01_u:128.018d-079_0170": "dṛṣṭvā cāpsarasaṃ tāṃ tu śuklaṃ rājño 'patad bhuvi",
    "GE07mbh_01_u:128.018d-079_0171": "tac ca rājā tu rājendra lajjayā nṛpatiḥ svayam padbhyām ākramatāyuṣmaṃs tatas tu drupado 'bhavat",
    "GE07mbh_01_u:128.018d-079_0173": "tatas tu tasya tapasā rājarṣer bhāvitātmanaḥ",
    "GE07mbh_01_u:128.018d-079_0174": "putraḥ samabhavat tv ārdrāt pādāntasyāntareṇa tu",
    "GE07mbh_01_u:128.018d-079_0175": "te tasya ṛṣayaḥ sarve samāgamya tapodhanāḥ",
    "GE07mbh_01_u:128.018d-079_0176": "nāma cakrar hi vidvāṃso drupado 'stv iti bhūmipa sa tasyaivāśrame rājan bharadvājasya bhārata",
    "GE07mbh_01_u:128.018d-079_0178": "vavṛdhe ca sukhaṃ tatra kāmaiḥ sarvair nṛpottama",
    "GE07mbh_01_u:128.018d-079_0179": "pāñcālo 'pi hi rājendra svarājyaṃ gatavān prabhuḥ bharadvājasya śikṣārthaṃ sutaṃ dattvā mahātmanaḥ",
    "GE07mbh_01_u:128.018d-079_0181": "sa kumāras tato rājan droṇena sahito vane",
    "GE07mbh_01_u:128.018d-079_0182": "vedāṃś cādhijage sāṅgān dhanurvedaṃ ca bhārata",
    "GE07mbh_01_u:128.018d-079_0183": "parayā sa mudā yukto vicacāra vane sukham",
    "GE07mbh_01_u:128.018d-079_0184": "tasyaivaṃ vartamānasya vane vanacaraiḥ saha kālān nāticirād rājan pitā svargam upeyivān",
    "GE07mbh_01_u:128.018d-079_0186": "sa samāgamya pāñcālaiḥ pāñcāleṣv abhiṣecitaḥ prāptaś ca rājyaṃ rājendra suhṛdāṃ prītivardhanaḥ",
    "GE07mbh_01_u:128.018d-079_0188": "rājyaṃ rarakṣa dharmeṇa yathā cendras triviṣṭape",
    "GE07mbh_01_u:128.018d-079_0189": "etan mayā te rājendra yathāvat parikīrtitam",
    "GE07mbh_01_u:128.018d-079_0190": "drupadasya janma rājarṣe dhṛṣṭadyumnasya caiva hi",
    "GE07mbh_01_u:128.018d-079_0191": "dhṛtarāṣṭras tu rājendra yadā pauravanandanaḥ yudhiṣṭhiram ajānād vai samarthaṃ rājyadhāraṇe",
    "GE07mbh_01_u:128.018d-079_0193": "yauvarājye 'bhiṣekārtham amantrayata mantribhiḥ",
    "GE07mbh_01_u:128.018d-079_0194": "te tu buddhvānvatapyanta dhṛtarāṣṭrātmajās tadā vaiśaṃpāyana uvāca",
    "GE07mbh_01_u:128.018d-080_0001": "tataḥ saṃvatsarasyānte yauvarājyāya pārthiva",
    "GE07mbh_01_u:128.018d-080_0002": "sthāpito dhṛtarāṣṭreṇa pāṇḍuputro yudhiṣṭhiraḥ",
    "GE07mbh_01_u:128.018d-080_0003": "dhṛtisthairyasahiṣṇutvād ānṛśaṃsyāt tathārjavāt",
    "GE07mbh_01_u:128.018d-080_0004": "bhṛtyānām anukampāc ca tathaiva sthirasauhṛdāt tato 'dīrgheṇa kālena kuntīputro yudhiṣṭhiraḥ",
    "GE07mbh_01_u:128.018d-080_0006": "pitur antardadhe kīrtiṃ śīlavṛttasamādhibhiḥ",
    "GE07mbh_01_u:128.018d-080_0007": "asiyuddhe gadāyuddhe rathayuddhe ca pāṇḍavaḥ saṃkarṣaṇād aśikṣad vai śaśvac chikṣāṃ vṛkodaraḥ",
    "GE07mbh_01_u:128.018d-080_0009": "samāptaśikṣo bhīmas tu dyumatsenasamo bale parākrameṇa saṃpanno bhrātṝṇām acarad vaśe",
    "GE07mbh_01_u:128.018d-080_0011": "pragāḍhadṛḍhamuṣṭitve lāghave vedhane tathā",
    "GE07mbh_01_u:128.018d-080_0012": "kṣuranārācabhallānāṃ vipāṭhānāṃ ca tattvavit",
    "GE07mbh_01_u:128.018d-080_0013": "ṛjuvakraviśālānāṃ prayoktā phālguno 'bhavat",
    "GE07mbh_01_u:128.018d-080_0014": "lāghave sauṣṭhave caiva nānyaḥ kaś cana vidyate",
    "GE07mbh_01_u:128.018d-080_0015": "bībhatsusadṛśo loke iti droṇo vyavasthitaḥ tato 'bravīd guḍākeśaṃ droṇaḥ kauravasaṃsadi",
    "GE07mbh_01_u:128.018d-080_0017": "agastyasya dhanurvede śiṣyo mama guruḥ purā",
    "GE07mbh_01_u:128.018d-080_0018": "agniveśya iti khyātas tasya śiṣyo 'smi bhārata",
    "GE07mbh_01_u:128.018d-080_0019": "tīrthāt tīrthaṃ gamayitum aham etat samudyataḥ",
    "GE07mbh_01_u:128.018d-080_0020": "tapasā yan mayā prāptam amogham aniśaprabham",
    "GE07mbh_01_u:128.018d-080_0021": "astraṃ brahmaśiro nāma yad dahet pṛthivīm api",
    "GE07mbh_01_u:128.018d-080_0022": "dadatā guruṇā coktaṃ na manuṣyeṣv idaṃ tvayā",
    "GE07mbh_01_u:128.018d-080_0023": "bhāradvāja vimoktavyam alpavīryeṣv api prabho yat tvayāptam idaṃ vīra divyaṃ nānyo 'rhati tv idam",
    "GE07mbh_01_u:128.018d-080_0025": "samayas tu tvayā rakṣyo munisṛṣṭo viśāṃ pate",
    "GE07mbh_01_u:128.018d-080_0026": "ācāryadakṣiṇāṃ dehi jñātigrāmasya paśyataḥ",
    "GE07mbh_01_u:128.018d-080_0027": "dadānīti pratijñāte phālgunenābravīd guruḥ",
    "GE07mbh_01_u:128.018d-080_0028": "yuddhe 'haṃ pratiyoddhavyo yudhyamānas tvayānagha",
    "GE07mbh_01_u:128.018d-080_0029": "tatheti ca pratijñāya droṇāya kurupuṃgavaḥ upasaṃgṛhya caraṇau sa prāyād uttarāṃ diśam",
    "GE07mbh_01_u:128.018d-080_0031": "svabhāvād agamac chabdo mahīṃ sāgaramekhalām arjunasya samo loke nāsti kaś cid dhanurdharaḥ",
    "GE07mbh_01_u:128.018d-080_0033": "gadāyuddhe 'siyuddhe ca rathayuddhe ca pāṇḍavaḥ",
    "GE07mbh_01_u:128.018d-080_0034": "pāragaś ca dhanuryuddhe babhūvātha dhanaṃjayaḥ nītimān sakalāṃ nītiṃ vibudhādhipates tadā",
    "GE07mbh_01_u:128.018d-080_0036": "avāpya sahadevo 'pi bhrātṝṇāṃ vavṛte vaśe",
    "GE07mbh_01_u:128.018d-080_0037": "droṇenaiva vinītaś ca bhrātṝṇāṃ nakulaḥ priyaḥ",
    "GE07mbh_01_u:128.018d-080_0038": "citrayodhī samājñāto babhūvātirathoditaḥ",
    "GE07mbh_01_u:128.018d-080_0039": "trivarṣakṛtayajñas tu gandharvāṇām upaplave",
    "GE07mbh_01_u:128.018d-080_0040": "arjunapramukhaiḥ pārthaiḥ sauvīraḥ samare hataḥ na śaśāka vaśe kartuṃ yaṃ pāṇḍur api vīryavān",
    "GE07mbh_01_u:128.018d-080_0042": "so 'rjunena vaśaṃ nīto rājāsīd yavanādhipaḥ",
    "GE07mbh_01_u:128.018d-080_0043": "atīva balasaṃpannaḥ sadā mānī kurūn prati",
    "GE07mbh_01_u:128.018d-080_0044": "vittalo nāma sauvīraḥ śastaḥ pārthena dhīmatā",
    "GE07mbh_01_u:128.018d-080_0045": "dattamitram iti khyātaṃ saṃgrāmakṛtaniścayam",
    "GE07mbh_01_u:128.018d-080_0046": "sumitraṃ nāma sauvīram arjuno 'damayac charaiḥ",
    "GE07mbh_01_u:128.018d-080_0047": "bhīmasenasahāyaś ca rathino marudhanvasu",
    "GE07mbh_01_u:128.018d-080_0048": "arjunaḥ samare prācyān sarvān ekaratho 'jayat",
    "GE07mbh_01_u:128.018d-080_0049": "tathaivaikaratho gatvā dakṣiṇām ajayad diśam dhanaughaṃ prāpayām āsa kururāṣṭraṃ dhanaṃjayaḥ",
    "GE07mbh_01_u:128.018d-080_0051": "evaṃ sarve mahātmānaḥ pāṇḍavā manujottamāḥ",
    "GE07mbh_01_u:128.018d-080_0052": "pararāṣṭrāṇi nirjitya svarāṣṭraṃ vavṛdhuḥ purā",
    "GE07mbh_01_u:128.018d-080_0053": "tato balam abhikhyātaṃ vijñāya dṛḍhadhanvinām",
    "GE07mbh_01_u:128.018d-080_0054": "dūṣitaḥ sahasā bhāvo dhṛtarāṣṭrasya pāṇḍuṣu",
    "GE07mbh_01_u:128.018d-080_0055": "sa cintāparamo rājā na nidrām alabhan niśi vaiśaṃpāyana uvāca",
    "GE07mbh_01_u:128.018d-081x0005": "dhṛtarāṣṭra uvāca vaiśaṃpāyana uvāca",
    "GE07mbh_01_u:128.018d-081x0009": "kaṇika uvāca dhṛtarāṣṭra uvāca",
    "GE07mbh_01_u:128.018d-081x0051": "kaṇika uvāca jambuka uvāca",
    "GE07mbh_01_u:128.018d-081x0062": "kaṇika uvāca vyāghra uvāca",
    "GE07mbh_01_u:128.018d-081x0072": "jambuka uvāca vyāghra uvāca",
    "GE07mbh_01_u:128.018d-081x0081": "jambuka uvāca nakula uvāca",
    "GE07mbh_01_u:128.018d-081x0098": "kaṇika uvāca vaiśaṃpāyana uvāca",
    "GE07mbh_01_u:128.018d-081x0193": "vaiśaṃpāyana uvāca janamejaya uvāca",
    "GE07mbh_01_u:128.018d-081x0229": "vaiśaṃpāyana uvāca",
    "GE07mbh_01_u:128.018d-081_0001": "śrutvā pāṇḍusutān vīrān balodriktān mahaujasaḥ",
    "GE07mbh_01_u:128.018d-081_0002": "dhṛtarāṣṭro mahīpālaś cintām agamad āturaḥ",
    "GE07mbh_01_u:128.018d-081_0003": "tata āhūya mantrajñaṃ rājaśāstrārthavittamam",
    "GE07mbh_01_u:128.018d-081_0004": "kaṇikaṃ mantriṇāṃ śreṣṭhaṃ dhṛtarāṣṭro 'bravīd vacaḥ",
    "GE07mbh_01_u:128.018d-081_0005": "utsiktāḥ pāṇḍavā nityaṃ tebhyo 'sūye dvijottama",
    "GE07mbh_01_u:128.018d-081_0006": "tatra me niścitatamaṃ saṃdhivigrahakāraṇam",
    "GE07mbh_01_u:128.018d-081_0007": "kaṇika matam ācakṣva kariṣye 'haṃ vacas tava sa prasannamanās tena paripṛṣṭo dvijottamaḥ",
    "GE07mbh_01_u:128.018d-081_0009": "uvāca vacanaṃ tīkṣṇaṃ rājaśāstranidarśanam",
    "GE07mbh_01_u:128.018d-081_0010": "śṛṇu rājann idaṃ tatra procyamānaṃ mayānagha",
    "GE07mbh_01_u:128.018d-081_0011": "na me 'bhyasūyā kartavyā śrutvaitat kurusattama",
    "GE07mbh_01_u:128.018d-081_0012": "nityam udyatadaṇḍaḥ syān nityaṃ vivṛtapauruṣaḥ acchidraś chidradarśī syāt pareṣāṃ vivarānugaḥ",
    "GE07mbh_01_u:128.018d-081_0014": "nityam udyatadaṇḍād dhi bhṛśam udvijate janaḥ",
    "GE07mbh_01_u:128.018d-081_0015": "tasmāt sarvāṇi kāryāṇi daṇḍenaiva vidhārayet nāsya cchidraṃ paraḥ paśyec chidreṇa param anviyāt",
    "GE07mbh_01_u:128.018d-081_0017": "gūhet kūrma ivāṅgāni rakṣed vivaram ātmanaḥ",
    "GE07mbh_01_u:128.018d-081_0018": "nāsamyak kṛtakārī syād upakramya kadā cana",
    "GE07mbh_01_u:128.018d-081_0019": "kaṇṭako hy api duśchinna āsrāvaṃ janayec ciram",
    "GE07mbh_01_u:128.018d-081_0020": "vadham eva praśaṃsanti śatrūṇām apakāriṇām suvidīrṇaṃ suvikrāntaṃ suyuddhaṃ supalāyitam",
    "GE07mbh_01_u:128.018d-081_0022": "āpady āpadi kāle ca kurvīta na vicārayet",
    "GE07mbh_01_u:128.018d-081_0023": "nāvajñeyo ripus tāta durbalo 'pi kathaṃ cana alpo 'py agnir vanaṃ kṛtsnaṃ dahaty āśrayasaṃśrayāt",
    "GE07mbh_01_u:128.018d-081_0025": "andhaḥ syād andhavelāyāṃ bādhiryam api cāśrayet",
    "GE07mbh_01_u:128.018d-081_0026": "kuryāt tṛṇamayaṃ cāpaṃ śayīta mṛgaśāyikām sāntvādibhir upāyais tu hanyāc chatruṃ vaśe sthitam",
    "GE07mbh_01_u:128.018d-081_0028": "dayā tasmin na kartavyā śaraṇāgata ity uta",
    "GE07mbh_01_u:128.018d-081_0029": "nirudvigno hi bhavati na hatāj jāyate bhayam",
    "GE07mbh_01_u:128.018d-081_0030": "hanyād amitraṃ dānena tathā pūrvāpakāriṇam hanyāt trīn pañca sapteti parapakṣasya sarvaśaḥ",
    "GE07mbh_01_u:128.018d-081_0032": "mūlam evāditaś chindyāt parapakṣasya nityaśaḥ tataḥ sahāyāṃs tatpakṣān sarvāṃś ca tadanantaram",
    "GE07mbh_01_u:128.018d-081_0034": "chinnamūle hy adhiṣṭhāne sarve tajjīvino hatāḥ",
    "GE07mbh_01_u:128.018d-081_0035": "kathaṃ nu śākhās tiṣṭheraṃś chinnamūle vanaspatau",
    "GE07mbh_01_u:128.018d-081_0036": "ekāgraḥ syād avivṛto nityaṃ vivaradarśakaḥ rājan rājyaṃ sapatneṣu nityodvignaḥ samācaret",
    "GE07mbh_01_u:128.018d-081_0038": "agnyādhānena yajñena kāṣāyeṇa jaṭājinaiḥ",
    "GE07mbh_01_u:128.018d-081_0039": "lokān viśvāsayitvā ca tato lumped yathā vṛkaḥ",
    "GE07mbh_01_u:128.018d-081_0040": "aṅkuśaṃ śaucam ity āhur arthānām upadhāraṇe",
    "GE07mbh_01_u:128.018d-081_0041": "ānāmya phalinīṃ śākhāṃ pakvaṃ pakvaṃ praśātayet",
    "GE07mbh_01_u:128.018d-081_0042": "phalārtho 'yaṃ samārambho loke puṃsāṃ vipaścitām",
    "GE07mbh_01_u:128.018d-081_0043": "vahed amitraṃ skandhena yādat kālasya paryayaḥ",
    "GE07mbh_01_u:128.018d-081_0044": "tataḥ paryāgate kāle bhindyād ghaṭam ivāśmani",
    "GE07mbh_01_u:128.018d-081_0045": "amitro na vimoktavyaḥ kṛpaṇaṃ bahv api bruvan",
    "GE07mbh_01_u:128.018d-081_0046": "kṛpā tasmin na kartavyā hanyād evāpakāriṇam",
    "GE07mbh_01_u:128.018d-081_0047": "hanyād amitraṃ sāntvena tathā dānena vā punaḥ",
    "GE07mbh_01_u:128.018d-081_0048": "tathaiva bhedadaṇḍābhyāṃ sarvopāyaiḥ praśātayet",
    "GE07mbh_01_u:128.018d-081_0049": "kathaṃ sāntvena dānena bhedair daṇḍena vā punaḥ",
    "GE07mbh_01_u:128.018d-081_0050": "amitraḥ śakyate hantuṃ tan me brūhi yathātatham",
    "GE07mbh_01_u:128.018d-081_0051": "śṛṇu rājan yathā vṛttaṃ vane nivasataḥ purā",
    "GE07mbh_01_u:128.018d-081_0052": "jambukasya mahārāja nītiśāstrārthadarśinaḥ",
    "GE07mbh_01_u:128.018d-081_0053": "atha kaś cit kṛtaprajñaḥ śṛgālaḥ svārthapaṇḍitaḥ",
    "GE07mbh_01_u:128.018d-081_0054": "sakhibhir nyavasat sārdhaṃ vyāghrākhuvṛkababhṛbhīḥ",
    "GE07mbh_01_u:128.018d-081_0055": "te 'paśyan vipine tasmin balinaṃ mṛgayūthapam",
    "GE07mbh_01_u:128.018d-081_0056": "aśaktā grahaṇe tasya tato mantram amantrayan",
    "GE07mbh_01_u:128.018d-081_0057": "asakṛd yatito hy eṣa hantuṃ vyāghra vane tvayā yuvā vai javasaṃpanno buddhiśālī na śakyate",
    "GE07mbh_01_u:128.018d-081_0059": "mūṣiko 'sya śayānasya caraṇau bhakṣayatv ayam",
    "GE07mbh_01_u:128.018d-081_0060": "athainaṃ bhakṣitaiḥ pādair vyāghro gṛhṇātu vai tataḥ",
    "GE07mbh_01_u:128.018d-081_0061": "tato vai bhakṣayiṣyāmaḥ sarve muditamānasāḥ jambukasya tu tad vākyaṃ tathā cakruḥ samāhitāḥ",
    "GE07mbh_01_u:128.018d-081_0063": "mūṣikābhakṣitaiḥ pādair mṛgaṃ vyāghro 'vadhīt tadā",
    "GE07mbh_01_u:128.018d-081_0064": "dṛṣṭvā viceṣṭamānaṃ tu bhūmau mṛgakalevaram snātvāgacchata bhadraṃ vo rakṣāmīty āha jambukaḥ",
    "GE07mbh_01_u:128.018d-081_0066": "śṛgālavacanāt te 'pi gatāḥ sarve nadīṃ tataḥ",
    "GE07mbh_01_u:128.018d-081_0067": "sa cintāparamo bhūtvā tasthau tatraiva jambukaḥ",
    "GE07mbh_01_u:128.018d-081_0068": "athājagāma pūrvaṃ tu snātvā vyāghro mahābalaḥ",
    "GE07mbh_01_u:128.018d-081_0069": "dadarśa jambukaṃ caiva cintākulitamānasam",
    "GE07mbh_01_u:128.018d-081_0070": "kiṃ śocasi mahāprājña tvaṃ no buddhimatāṃ varaḥ",
    "GE07mbh_01_u:128.018d-081_0071": "aśitvā piśitāny adya vihariṣyāmahe vayam śṛṇu me tvaṃ mahābāho yad vākyaṃ mūṣiko 'bravīt",
    "GE07mbh_01_u:128.018d-081_0073": "dhig balaṃ mṛgarājasya mayādyāyaṃ mṛgo hataḥ",
    "GE07mbh_01_u:128.018d-081_0074": "madbāhubalam āśritya tṛptim adya gamiṣyati garjamānasya tasyaivam ato bhakṣyaṃ na rocaye",
    "GE07mbh_01_u:128.018d-081_0076": "bravīti yadi sa hy evaṃ kāle hy asmin prabodhitaḥ",
    "GE07mbh_01_u:128.018d-081_0077": "svabāhubalam āśritya haniṣye 'haṃ vanecarān",
    "GE07mbh_01_u:128.018d-081_0078": "khādiṣye tatra māṃsāni ity uktvā prasthito vanam",
    "GE07mbh_01_u:128.018d-081_0079": "etasminn eva kāle tu mūṣiko 'pyājagāma ha",
    "GE07mbh_01_u:128.018d-081_0080": "tam āgatam abhiprekṣya śṛgālo 'py abravīd vacaḥ śṛṇu mūṣika bhadraṃ te nakulo yad ihābravīt",
    "GE07mbh_01_u:128.018d-081_0082": "mṛgamāṃsaṃ na khādeyaṃ garam etan na rocate",
    "GE07mbh_01_u:128.018d-081_0083": "mūṣikaṃ bhakṣayiṣyāmi tad bhavān anumanyatām tac chrutvā mūṣiko vākyaṃ saṃtrastaḥ prādravad bhayāt",
    "GE07mbh_01_u:128.018d-081_0085": "tataḥ snātvā sa vai tatra ājagāma vṛko nṛpa tam āgatam idaṃ vākyam abravīj jambukas tadā",
    "GE07mbh_01_u:128.018d-081_0087": "mṛgarājo hi saṃkruddho na te sādhu bhaviṣyati",
    "GE07mbh_01_u:128.018d-081_0088": "sakalatras tv ihāyāti kuruṣva yad anantaram",
    "GE07mbh_01_u:128.018d-081_0089": "evaṃ saṃcoditas tena jambukena tadā vṛkaḥ",
    "GE07mbh_01_u:128.018d-081_0090": "vṛkāvalumpanaṃ kṛtvā prayātaḥ piśitāśanaḥ",
    "GE07mbh_01_u:128.018d-081_0091": "etasminn eva kāle tu nakulo 'py ājagāma ha tam uvāca mahārāja nakulaṃ jambuko vane",
    "GE07mbh_01_u:128.018d-081_0093": "svabāhubalam āśritya nirjitās te 'nyato gatāḥ",
    "GE07mbh_01_u:128.018d-081_0094": "mama dattvā niyuddhaṃ tvaṃ bhuṅkṣva māṃsaṃ yathepsitam",
    "GE07mbh_01_u:128.018d-081_0095": "mṛgarājo vṛkaś caiva buddhimān api mūṣikaḥ",
    "GE07mbh_01_u:128.018d-081_0096": "nirjitā yat tvayā vīrās tasmād vīrataro bhavān",
    "GE07mbh_01_u:128.018d-081_0097": "na tvayābhyutsahe yoddhum ity uktvā so 'py upāgamat",
    "GE07mbh_01_u:128.018d-081_0098": "evaṃ teṣu prayāteṣu jambuko hṛṣṭamānasaḥ khādati sma tadā māṃsam ekaḥ san mantraniścayāt",
    "GE07mbh_01_u:128.018d-081_0100": "evaṃ samācaran nityaṃ sukham edhati bhūmipaḥ",
    "GE07mbh_01_u:128.018d-081_0101": "bhayena bhedayed bhīruṃ śūram añjalikarmaṇā lubdham arthapradānena samaṃ nyūnaṃ tathaujasā",
    "GE07mbh_01_u:128.018d-081_0103": "evaṃ te kathitaṃ rājañ śṛṇu cāpy aparaṃ tathā",
    "GE07mbh_01_u:128.018d-081_0104": "putraḥ sakhā vā bhrātā vā pitā vā yadi vā guruḥ",
    "GE07mbh_01_u:128.018d-081_0105": "ripusthāneṣu vartantaḥ kartavyā bhūtivardhanāḥ",
    "GE07mbh_01_u:128.018d-081_0106": "śapathenāpy ariṃ hanyād arthadānena vā punaḥ",
    "GE07mbh_01_u:128.018d-081_0107": "viṣeṇa māyayā vāpi nopekṣeta kathaṃ cana",
    "GE07mbh_01_u:128.018d-081_0108": "ubhau cet saṃśayopetau śraddhāvāṃs tatra vardhate",
    "GE07mbh_01_u:128.018d-081_0109": "guror apy avaliptasya kāryākāryam ajānataḥ utpathapratipannasya nyāyyaṃ bhavati śāsanam",
    "GE07mbh_01_u:128.018d-081_0111": "kruddho 'py akruddharūpaḥ syāt smitapūrvābhibhāṣitā",
    "GE07mbh_01_u:128.018d-081_0112": "na cāpy anyam apadhvaṃset kadā cit kopasaṃyutaḥ",
    "GE07mbh_01_u:128.018d-081_0113": "prahariṣyan priyaṃ brūyāt praharann api bhārata",
    "GE07mbh_01_u:128.018d-081_0114": "prahṛtya ca kṛpāyīta śoceta ca rudeta ca",
    "GE07mbh_01_u:128.018d-081_0115": "āśvāsayec cāpi paraṃ sāntvadharmārthavṛttibhiḥ",
    "GE07mbh_01_u:128.018d-081_0116": "athāsya praharet kāle yadā vicalite pathi",
    "GE07mbh_01_u:128.018d-081_0117": "api ghorāparādhasya dharmam āśritya tiṣṭhataḥ sa hi pracchādyate doṣaḥ śailo meghair ivāsitaiḥ",
    "GE07mbh_01_u:128.018d-081_0119": "yaḥ syād anuprāptavadhas tasyāgāraṃ pradīpayet adhanān dāmbhikāṃś corān viṣye sve na vāsayet",
    "GE07mbh_01_u:128.018d-081_0121": "pratyutthānāsanādyena saṃpradānena kena cit",
    "GE07mbh_01_u:128.018d-081_0122": "prativiśrabdhaghātī syāt tīkṣṇadaṃṣṭro nimagnakaḥ",
    "GE07mbh_01_u:128.018d-081_0123": "aśaṅkitebhyaḥ śaṅketa śaṅkitebhyaś ca sarvaśaḥ aśaṅkyād bhayam utpannam api mūlaṃ nikṛntati",
    "GE07mbh_01_u:128.018d-081_0125": "na viśvased aviśvaste viśvaste nātiviśvaset viśvāsād bhayam utpannaṃ mūlāny api nikṛntati",
    "GE07mbh_01_u:128.018d-081_0127": "cāraḥ suvihitaḥ kārya ātmanaś ca parasya ca",
    "GE07mbh_01_u:128.018d-081_0128": "pāṣaṇḍāṃs tāpasādīṃś ca pararāṣṭreṣu yojayet udyāneṣu vihāreṣu devatāyataneṣu ca",
    "GE07mbh_01_u:128.018d-081_0130": "pānāgāreṣu rathyāsu sarvatīrtheṣu cāpy atha catvareṣu ca dyūteṣu parvateṣu vaneṣu ca",
    "GE07mbh_01_u:128.018d-081_0132": "samavāyeṣu sarveṣu saritsu ca vicārayet vācā bhṛśaṃ vinītaḥ syād hṛdayena tathā kṣuraḥ",
    "GE07mbh_01_u:128.018d-081_0134": "ślakṣṇapūrvābhibhāṣī syāt sṛṣṭo raudreṇa karmaṇā añjaliṃ śapathaṃ sāntvaṃ śirasā pādavandanam",
    "GE07mbh_01_u:128.018d-081_0136": "āśākaraṇam ity ekaṃ kartavyaṃ bhūtim icchatā",
    "GE07mbh_01_u:128.018d-081_0137": "supuṣpitaḥ syād aphalaḥ phalavān syād durāruhaḥ",
    "GE07mbh_01_u:128.018d-081_0138": "āmaḥ syāt pakvasaṃkāśo na ca jīryeta karhi cit trivarge trividhā pīḍā anubandhās tathaiva ca",
    "GE07mbh_01_u:128.018d-081_0140": "anubandhāḥ śubhā jñeyāḥ pīḍās tu parivarjayet",
    "GE07mbh_01_u:128.018d-081_0141": "dharmaṃ vicarataḥ pīḍā sāpi dvābhyāṃ niyacchati",
    "GE07mbh_01_u:128.018d-081_0142": "arthaḥ syād arthalubdhasya kāmasyātipravartinaḥ",
    "GE07mbh_01_u:128.018d-081_0143": "agarvitātmā yuktaś ca sāntvayukto 'nasūyitā",
    "GE07mbh_01_u:128.018d-081_0144": "avekṣitārthaḥ śuddhātmā mantrayīta dvijaiḥ saha karmaṇā yena teneha mṛdunā dāruṇena vā",
    "GE07mbh_01_u:128.018d-081_0146": "uddhared dīnam ātmānaṃ samartho dharmam ācaret",
    "GE07mbh_01_u:128.018d-081_0147": "na saṃśayam anārūḍho naro bhadrāṇi paśyati",
    "GE07mbh_01_u:128.018d-081_0148": "saṃśayaṃ punar āruhya yadi jīvati paśyati",
    "GE07mbh_01_u:128.018d-081_0149": "yasya buddhiḥ paribhavet tam atītena sāntvayet",
    "GE07mbh_01_u:128.018d-081_0150": "anāgatena durbuddhiṃ pratyutpannena paṇḍitam",
    "GE07mbh_01_u:128.018d-081_0151": "yo 'riṇā saha saṃdhāya śayīta kṛtakṛtyavat",
    "GE07mbh_01_u:128.018d-081_0152": "sa vṛkṣāgre yathā suptaḥ patitaḥ pratibudhyate",
    "GE07mbh_01_u:128.018d-081_0153": "mantrasaṃvaraṇe yatnaḥ sadā kāryo 'nasūyatā",
    "GE07mbh_01_u:128.018d-081_0154": "ākāraś cātmano rakṣyaś cāreṇāpy anupālitaḥ nācchitvā paramarmāṇi nākṛtvā karma dāruṇam",
    "GE07mbh_01_u:128.018d-081_0156": "nāhatvā matsyaghātīva prāpnoti mahatīṃ śriyam",
    "GE07mbh_01_u:128.018d-081_0157": "karśitaṃ vyādhitaṃ klinnam apānīyam aghāsakam",
    "GE07mbh_01_u:128.018d-081_0158": "pariviśvastamandaṃ ca prahartavyam arer balam",
    "GE07mbh_01_u:128.018d-081_0159": "nārthiko 'rthinam abhyeti kṛtārthe nāsti saṃgatam",
    "GE07mbh_01_u:128.018d-081_0160": "tasmāt sarvāṇi kāryāṇi sāvaśeṣāṇi kārayet saṃgrahe vigrahe caiva yatnaḥ kāryo 'nasūyatā",
    "GE07mbh_01_u:128.018d-081_0162": "utsāhaś cāpi yatnena kartavyo bhūtim icchatā",
    "GE07mbh_01_u:128.018d-081_0163": "nāsya kṛtyāni budhyeran mitrāṇi ripavas tathā",
    "GE07mbh_01_u:128.018d-081_0164": "ārabdhāny eva paśyeran suparyavasitāni ca bhītavat saṃvidhātavyaṃ yāvad bhayam anāgatam",
    "GE07mbh_01_u:128.018d-081_0166": "āgataṃ tu bhayaṃ dṛṣṭvā prahartavyam abhītavat",
    "GE07mbh_01_u:128.018d-081_0167": "daṇḍenopanataṃ śatrum anugṛhṇāti yo naraḥ sa mṛtyum upagṛhyāste garbham aśvatarī yathā",
    "GE07mbh_01_u:128.018d-081_0169": "anāgataṃ hi budhyeta yac ca kāryaṃ puraḥ sthitam na tu buddhikṣayāt kiṃ cid atikrāmet prayojanam",
    "GE07mbh_01_u:128.018d-081_0171": "utsāhaś cāpi yatnena kartavyo bhūtim icchatā",
    "GE07mbh_01_u:128.018d-081_0172": "vibhajya deśakālau ca daivaṃ dharmādayas trayaḥ",
    "GE07mbh_01_u:128.018d-081_0173": "naiḥśreyasau tu tau jñeyau deśakālāv iti sthitiḥ",
    "GE07mbh_01_u:128.018d-081_0174": "tālavat kurute mūlaṃ bālaḥ śatrur upekṣitaḥ",
    "GE07mbh_01_u:128.018d-081_0175": "gahane 'gnir ivotsṛṣṭaḥ kṣipraṃ saṃjāyate mahān",
    "GE07mbh_01_u:128.018d-081_0176": "agniṃ stokam ivātmānaṃ saṃdhukṣayati yo naraḥ",
    "GE07mbh_01_u:128.018d-081_0177": "sa vardhamāno grasate mahāntam api saṃcayam",
    "GE07mbh_01_u:128.018d-081_0178": "āśāṃ kālavatīṃ kuryāt kālaṃ vighnena yojayet",
    "GE07mbh_01_u:128.018d-081_0179": "vighnaṃ nimittato brūyān nimittaṃ cāpi hetutaḥ",
    "GE07mbh_01_u:128.018d-081_0180": "kṣuro bhūtvā haret prāṇān niśitaḥ kālasādhanaḥ",
    "GE07mbh_01_u:128.018d-081_0181": "praticchanno lomavāhī dviṣatāṃ parikartanaḥ",
    "GE07mbh_01_u:128.018d-081_0182": "pāṇḍaveṣu yathānyāyam anyeṣu ca kurūdvaha vartamāno na majjes tvaṃ tathā kṛtyaṃ samācara",
    "GE07mbh_01_u:128.018d-081_0184": "sarvakalyāṇasaṃpanno viśiṣṭa iti niścayaḥ",
    "GE07mbh_01_u:128.018d-081_0185": "tasmāt tvaṃ pāṇḍuputrebhyo rakṣātmānaṃ narādhipa bhrātṛbhyo balino yasmāt pāṇḍuputrā narādhipa",
    "GE07mbh_01_u:128.018d-081_0187": "bravīmi tasmād vispaṣṭaṃ yat kartavyam ariṃdama",
    "GE07mbh_01_u:128.018d-081_0188": "saputraḥ śṛṇu tad rājañ śrutvā ca bhava yatnavān yathā bhayaṃ na pāṇḍubhyas tathā kuru narādhipa",
    "GE07mbh_01_u:128.018d-081_0190": "paścāttāpo yathā na syāt tathā nītir vidhīyatām",
    "GE07mbh_01_u:128.018d-081_0191": "evam uktvā saṃpratasthe kaṇikaḥ svagṛhaṃ tataḥ",
    "GE07mbh_01_u:128.018d-081_0192": "dhṛtarāṣṭro 'pi kauravyaḥ śokārtaḥ samapadyata",
    "GE07mbh_01_u:128.018d-081_0193": "tataḥ subalaputras tu rājā duryodhanaś ca ha",
    "GE07mbh_01_u:128.018d-081_0194": "duḥśāsanaś ca karṇaś ca duṣṭaṃ mantram amantrayan",
    "GE07mbh_01_u:128.018d-081_0195": "te kauravyam anujñāpya dhṛtarāṣṭraṃ narādhipam dahane tu saputrāyāḥ kuntyā buddhim akārayan",
    "GE07mbh_01_u:128.018d-081_0197": "teṣām iṅgitabhāvajño viduras tattvadarśivān",
    "GE07mbh_01_u:128.018d-081_0198": "ākāreṇaiva taṃ mantraṃ bubudhe duṣṭacetasām tato viditavedyātmā pāṇḍavānāṃ hite rataḥ",
    "GE07mbh_01_u:128.018d-081_0200": "palāyane matiṃ cakre kuntyāḥ putraiḥ sahānaghaḥ",
    "GE07mbh_01_u:128.018d-081_0201": "tato vātasahāṃ nāvaṃ yantrayuktāṃ patākinīm ūrmikṣamāṃ dṛḍhāṃ kṛtvā kuntīm idam uvāca ha",
    "GE07mbh_01_u:128.018d-081_0203": "eṣa jātaḥ kulasyāsya kīrtivaṃśapraṇāśanaḥ",
    "GE07mbh_01_u:128.018d-081_0204": "dhṛtarāṣṭraḥ parītātmā dharmaṃ tyajati śāśvatam iyaṃ vāripathe yuktā taraṅgapavanakṣamā",
    "GE07mbh_01_u:128.018d-081_0206": "naur yayā mṛtyupāśāt tvaṃ saputrā mokṣyase śubhe",
    "GE07mbh_01_u:128.018d-081_0207": "tac chrutvā vyathitā kuntī putraiḥ saha yaśasvinī",
    "GE07mbh_01_u:128.018d-081_0208": "nāvam āruhya gaṅgāyāṃ prayayau bharatarṣabha tato viduravākyena nāvaṃ vikṣipya pāṇḍavāḥ",
    "GE07mbh_01_u:128.018d-081_0210": "dhanaṃ cādāya tair dattam ariṣṭaṃ prāviśan vanam",
    "GE07mbh_01_u:128.018d-081_0211": "niṣādī pañcaputrā tu jātuṣe tatra veśmani",
    "GE07mbh_01_u:128.018d-081_0212": "kāraṇābhyāgatā dagdhā saha putrair anāgasā sa ca mlecchādhamaḥ pāpo dagdhas tatra purocanaḥ",
    "GE07mbh_01_u:128.018d-081_0214": "vañcitāś ca durātmāno dhārtarāṣṭrāḥ sahānugāḥ avijñātā mahātmāno janānām akṣatās tathā",
    "GE07mbh_01_u:128.018d-081_0216": "jananyā saha kaunteyā muktā viduramantritāt",
    "GE07mbh_01_u:128.018d-081_0217": "tatas tasmin pure lokā nagare vāraṇāvate",
    "GE07mbh_01_u:128.018d-081_0218": "dṛṣṭvā jatugṛhaṃ dagdham anvaśocanta duḥkhitāḥ preṣayām āsū rājñe ca yathāvṛttaṃ niveditum",
    "GE07mbh_01_u:128.018d-081_0220": "saṃvṛttas te mahān kāmaḥ pāṇḍavān dagdhavān asi",
    "GE07mbh_01_u:128.018d-081_0221": "sakāmo bhava kauravya bhuṅkṣva rājyaṃ saputrakaḥ",
    "GE07mbh_01_u:128.018d-081_0222": "tac chrutvā dhṛtarāṣṭraś ca saha putreṇa śocayan",
    "GE07mbh_01_u:128.018d-081_0223": "pretakāryāṇi ca tathā cakāra saha bāndhavaiḥ",
    "GE07mbh_01_u:128.018d-081_0224": "pāṇḍavānāṃ tathā kṣattā bhīṣmaś ca kurusattamaḥ",
    "GE07mbh_01_u:128.018d-081_0225": "punar vistaraśaḥ śrotum icchāmi dvijasattama dāhaṃ jatugṛhasyaivaṃ pāṇḍavānāṃ ca mokṣaṇam",
    "GE07mbh_01_u:128.018d-081_0227": "sunṛśaṃsam idaṃ karma teṣāṃ krūropasaṃhitam",
    "GE07mbh_01_u:128.018d-081_0228": "kīrtayasva yathāvṛttaṃ paraṃ kautūhalaṃ mama",
    "GE07mbh_01_u:128.018d-081_0229": "śṛṇu vistaraśo rājan bruvato me paraṃtapa",
    "GE07mbh_01_u:128.018d-081_0230": "dāhaṃ jatugṛhasyaitat pāṇḍavānāṃ ca mokṣaṇam",
    "GE07mbh_01_u:129.001": "vaiśaṃpāyana uvāca",
    "GE07mbh_01_u:129.001a": "prāṇādhikaṃ bhīmasenaṃ kṛtavidyaṃ dhanaṃjayam",
    "GE07mbh_01_u:129.001c": "duryodhano lakṣayitva paryatapyata durmatiḥ",
    "GE07mbh_01_u:129.002a": "tato vaikartanaḥ karṇaḥ śakuniś cāpi saubalaḥ",
    "GE07mbh_01_u:129.002c": "anekair abhyupāyais tāñ jighāṃsanti sma pāṇḍavān",
    "GE07mbh_01_u:129.003a": "pāṇḍavāś cāpi tat sarvaṃ pratyajānann ariṃdamāḥ",
    "GE07mbh_01_u:129.003c": "udbhāvanam akurvanto vidurasya mate sthitāḥ",
    "GE07mbh_01_u:129.004a": "guṇaiḥ samuditān dṛṣṭvā paurāḥ pāṇḍusutāṃs tadā",
    "GE07mbh_01_u:129.004b-1436_01": "kathayāṃ cakrire teṣāṃ guṇān saṃsatsu bhārata",
    "GE07mbh_01_u:129.004b-1436_02": "rājyaprāptiṃ ca saṃprāptaṃ jyeṣṭhaṃ pāṇḍusutaṃ tadā",
    "GE07mbh_01_u:129.004c": "kathayanti sma saṃbhūya catvareṣu sabhāsu ca",
    "GE07mbh_01_u:129.005a": "prajñācakṣur acakṣuṣṭvād dhṛtarāṣṭro janeśvaraḥ",
    "GE07mbh_01_u:129.005c": "rājyam aprāptavān pūrvaṃ sa kathaṃ nṛpatir bhavet",
    "GE07mbh_01_u:129.006a": "tathā bhīṣmaḥ śāṃtanavaḥ satyasaṃdho mahāvrataḥ",
    "GE07mbh_01_u:129.006c": "pratyākhyāya purā rājyaṃ nādya jātu grahīṣyati",
    "GE07mbh_01_u:129.006d-1437_01": "viduraḥ karaṇatvāc ca pāṇḍavas tv abhiṣicyatām",
    "GE07mbh_01_u:129.007a": "te vayaṃ pāṇḍavaṃ jyeṣṭhaṃ taruṇaṃ vṛddhaśīlinam",
    "GE07mbh_01_u:129.007c": "abhiṣiñcāma sādhv adya satyaṃ karuṇavedinam",
    "GE07mbh_01_u:129.007d-1438_01": "sa hi vṛddhān amātyāṃś ca jñātīṃś cāpi mahāyaśāḥ",
    "GE07mbh_01_u:129.007d-1438_02": "satkṛtya nityaṃ pūjārhān pāṇḍavaḥ pūjayiṣyati",
    "GE07mbh_01_u:129.008a": "sa hi bhīṣmaṃ śāṃtanavaṃ dhṛtarāṣṭraṃ ca dharmavit",
    "GE07mbh_01_u:129.008c": "saputraṃ vividhair bhogair yojayiṣyati pūjayan",
    "GE07mbh_01_u:129.009a": "teṣāṃ duryodhanaḥ śrutvā tāni vākyāni bhāṣatām",
    "GE07mbh_01_u:129.009c": "yudhiṣṭhirānuraktānāṃ paryatapyata durmatiḥ",
    "GE07mbh_01_u:129.010a": "sa tapyamāno duṣṭātmā teṣāṃ vāco na cakṣame",
    "GE07mbh_01_u:129.010c": "īrṣyayā cābhisaṃtapto dhṛtarāṣṭram upāgamat",
    "GE07mbh_01_u:129.011a": "tato virahitaṃ dṛṣṭvā pitaraṃ pratipūjya saḥ",
    "GE07mbh_01_u:129.011c": "paurānurāgasaṃtaptaḥ paścād idam abhāṣata",
    "GE07mbh_01_u:129.012a": "śrutā me jalpatāṃ tāta paurāṇām aśivā giraḥ",
    "GE07mbh_01_u:129.012b-1439_01": "teṣāṃ śrutvā tu vākyāni paritapsyāmi bhārata",
    "GE07mbh_01_u:129.012b-1439_02": "yudhiṣṭhirānuraktānāṃ paurāṇām aśivāni ca",
    "GE07mbh_01_u:129.012b-1440_01": "āgato 'haṃ mahāprājña pādamūlaṃ vacaḥ śṛṇu",
    "GE07mbh_01_u:129.012c": "tvām anādṛtya bhīṣmaṃ ca patim icchanti pāṇḍavam",
    "GE07mbh_01_u:129.013a": "matam etac ca bhīṣmasya na sa rājyaṃ bubhūṣati",
    "GE07mbh_01_u:129.013c": "asmākaṃ tu parāṃ pīḍāṃ cikīrṣanti pure janāḥ",
    "GE07mbh_01_u:129.014a": "pitṛtaḥ prāptavān rājyaṃ pāṇḍur ātmaguṇaiḥ purā",
    "GE07mbh_01_u:129.014c": "tvam apy aguṇasaṃyogāt prāptaṃ rājyaṃ na labdhavān",
    "GE07mbh_01_u:129.015a": "sa eṣa pāṇḍor dāyādyaṃ yadi prāpnoti pāṇḍavaḥ",
    "GE07mbh_01_u:129.015c": "tasya putro dhruvaṃ prāptas tasya tasyeti cāparaḥ",
    "GE07mbh_01_u:129.016a": "te vayaṃ rājavaṃśena hīnāḥ saha sutair api",
    "GE07mbh_01_u:129.016c": "avajñātā bhaviṣyāmo lokasya jagatīpate",
    "GE07mbh_01_u:129.017a": "satataṃ nirayaṃ prāptāḥ parapiṇḍopajīvinaḥ",
    "GE07mbh_01_u:129.017c": "na bhavema yathā rājaṃs tathā śīghraṃ vidhīyatām",
    "GE07mbh_01_u:129.017d-1441_01": "atha tvam api rājendra rājavaṃśo bhaviṣyasi",
    "GE07mbh_01_u:129.018a": "abhaviṣyaḥ sthiro rājye yadi hi tvaṃ purā nṛpa",
    "GE07mbh_01_u:129.018c": "dhruvaṃ prāpsyāma ca vayaṃ rājyam apy avaśe jane",
    "GE07mbh_01_u:129.018d-1442_01": "yadi tvaṃ ca mahārāja rājavaṃśāc cariṣyasi",
    "GE07mbh_01_u:129.018d-1442_02": "vayaṃ caiva yatiṣyāmo hy agādhe niraye 'śucau",
    "GE07mbh_01_u:129.018d-1443_01": "sa tathā kuru kauravya rakṣyā vaṃśyā yathā vayam",
    "GE07mbh_01_u:129.018d-1443_02": "saṃprāpnuma svayaṃ rājyaṃ mantrayasva sahānugaiḥ vaiśaṃpāyanaḥ",
    "GE07mbh_01_u:129.018d-083x0003": "dhṛtarāṣṭraḥ duryodhanaḥ",
    "GE07mbh_01_u:129.018d-083_0001": "dhṛtarāṣṭras tu putrasya śrutvā vacanam īdṛśam prāṇādhikaṃ bhīmasenaṃ kṛtavidyaṃ dhanaṃjayam",
    "GE07mbh_01_u:129.018d-083_0002": "muhūrtam iva saṃcintya duryodhanam athābravīt duryodhano lakṣayitvā paryatapyata durmatiḥ",
    "GE07mbh_01_u:129.018d-083_0003": "tathā vaikartanaḥ karṇaḥ śakuniś cāpi saubalaḥ dharmavṛttaḥ sadā pāṇḍuḥ suvṛtto mayi gauravāt",
    "GE07mbh_01_u:129.018d-083_0004": "sarveṣu jñātiṣu tathā madīyeṣu viśeṣataḥ anekair apy upāyais te jighāṃsanti sma pāṇḍavān",
    "GE07mbh_01_u:129.018d-083_0005": "nātra kiṃ cana jānāti bhojanāni cikīrṣati pāṇḍavāś cāpi tat sarvaṃ praticakrur yathābalam",
    "GE07mbh_01_u:129.018d-083_0006": "udbhāvanam akurvāṇā vidurasya mate sthitāḥ nivedayati dharmastho mayi dharmabhṛtāṃ varaḥ",
    "GE07mbh_01_u:129.018d-083_0007": "guṇaiḥ samuditān dṛṣṭvā paurāḥ pāṇḍusutāṃs tadā tasya putro yathā pāṇḍus tadā dharmaparaḥ sadā",
    "GE07mbh_01_u:129.018d-083_0008": "kathayāṃ cakrire teṣāṃ guṇān saṃsatsu bhārata",
    "GE07mbh_01_u:129.018d-083_0009": "guṇavāṃl lokavikhyāto nagare ca pratiṣṭhitaḥ sa kathaṃ śakyate 'smābhir apakraṣṭuṃ nararṣabha rājyaprāptiṃ ca saṃprāptaṃ jyeṣṭhaṃ pāṇḍusutaṃ tadā",
    "GE07mbh_01_u:129.018d-083_0010": "kathayanti sma saṃbhūya catvareṣu sabhāsu ca rājyam eṣa hi naḥ prāptaḥ sasahāyo viśeṣataḥ",
    "GE07mbh_01_u:129.018d-083_0011": "bhrātṛbhiḥ pāṇḍunāmātyaṃ balaṃ ca satataṃ dhṛtam prajñācakṣur acakṣuṣmān dhṛtarāṣṭro janeśvaraḥ",
    "GE07mbh_01_u:129.018d-083_0012": "rājyaṃ ca prāptavān pūrvaṃ sa kathaṃ nṛpatir bhavet dhṛtāḥ putrāś ca pautrāś ca teṣām api viśeṣataḥ",
    "GE07mbh_01_u:129.018d-083_0013": "te tathā satkṛtās tāta viṣaye pāṇḍunā narāḥ tathā bhīṣmaḥ śāṃtanavaḥ satyasaṃdho jitendriyaḥ kathaṃ yudhiṣṭhirasyārthe na no hanyuḥ sabāndhavān",
    "GE07mbh_01_u:129.018d-083_0014": "pratyākhyāya tadā rājyaṃ nādya jātu grahīṣyati",
    "GE07mbh_01_u:129.018d-083_0015": "te vayaṃ pāṇḍavaśreṣṭhaṃ taruṇaṃ vṛddhaśīlinam naite viṣayam iccheyur dharmatyāge viśeṣataḥ",
    "GE07mbh_01_u:129.018d-083_0016": "abhiṣiñcāma sādhv atra satyaṃ karuṇavedinam te vayaṃ kauraveyāṇām eteṣāṃ ca mahātmanām sa hi bhīṣmaṃ śāṃtanavaṃ dhṛtarāṣṭraṃ ca buddhimān",
    "GE07mbh_01_u:129.018d-083_0017": "kathaṃ na vācyatāṃ tāta gacchema jagatas tathā",
    "GE07mbh_01_u:129.018d-083_0018": "saputraṃ vividhair bhogair yojayiṣyati pūjayan madhyasthaḥ satataṃ bhīṣmo droṇaputro mayi sthitaḥ",
    "GE07mbh_01_u:129.018d-083_0019": "yataḥ putras tato droṇo bhavitā nātra saṃśayaḥ teṣāṃ duryodhanaḥ śrutvā tāni vākyāni bhārata",
    "GE07mbh_01_u:129.018d-083_0020": "yudhiṣṭhirānuraktānāṃ paryatapyata durmatiḥ kṛpaḥ śāradvataś caiva yata eva vayaṃ tataḥ",
    "GE07mbh_01_u:129.018d-083_0021": "saṃtapyamāno duṣṭātmā teṣāṃ vāco na cakṣame bhāgineyaṃ tato drauṇiṃ na tyakṣyati kathaṃ cana",
    "GE07mbh_01_u:129.018d-083_0022": "kṣattārthabaddhas tv asmāsu pracchannas tu yataḥ pare",
    "GE07mbh_01_u:129.018d-083_0023": "īrṣyayā cāpi saṃtapto dhṛtarāṣṭram upāgamat na tv ekaḥ sa samartho 'smān pāṇḍavārthe pravādhitum tato virahitaṃ dṛṣṭvā pitaraṃ pratipūjya ca",
    "GE07mbh_01_u:129.018d-083_0024": "suvisrabdhān pāṇḍusutān saha mātrā vivāsaya dṛṣṭvā pāṇḍoḥ purāvṛttaṃ paścād idam uvāca ha",
    "GE07mbh_01_u:129.018d-083_0025": "śrutā me jalpatāṃ vācaḥ paurāṇām aśivā giraḥ vāraṇāvatam adyaiva nātra doṣo bhaviṣyati āgato 'haṃ mahāprājña pādamūlaṃ vacaḥ śṛṇu",
    "GE07mbh_01_u:129.018d-083_0026": "vinidrākaraṇaṃ ghoraṃ hṛdi śalyam ivārpitam śokapāvakam udbhūtaṃ karmaṇā tena nāśaya",
    "GE07mbh_01_u:129.018d-083_0027": "tvām anādṛtya bhīṣmaṃ ca patim icchanti pāṇḍavam",
    "GE07mbh_01_u:129.018d-083_0028": "saumye matiś ca bhīṣmasya na ca rājyaṃ bubhūṣati tasya putro dhruvaṃ prāptas tasya tasyeti cāparaḥ",
    "GE07mbh_01_u:129.018d-083_0030": "te vayaṃ rājavaṃśena hīnāḥ saha sutair api",
    "GE07mbh_01_u:129.018d-083_0031": "avijñātā bhaviṣyāmo lokasya jagatīpate",
    "GE07mbh_01_u:129.018d-083_0032": "satataṃ nirayaṃ prāptāḥ parapiṇḍopajīvinaḥ",
    "GE07mbh_01_u:129.018d-083_0033": "na bhavema yathā rājaṃs tathā śīghraṃ vidhīyatām",
    "GE07mbh_01_u:129.018d-083_0034": "atha tvam api rājendra rājavaṃśo bhaviṣyasi",
    "GE07mbh_01_u:129.018d-083_0035": "yadi hi tvaṃ purā rājye bhavān āsthāpito nṛpaḥ dhruvaṃ lapsyāmahe rājyaṃ vayam apy avaśena te",
    "GE07mbh_01_u:129.018d-083_0037": "sa tathā kuru kauravya rakṣyā vaṃśyā yathā vayam saṃprāpnumaḥ svayaṃ rājyaṃ mantrayasva sahānugaiḥ duryodhanaḥ",
    "GE07mbh_01_u:130.000-082x0036": "vaiśaṃpāyanaḥ",
    "GE07mbh_01_u:130.000-082_0001": "dhṛtarāṣṭras tu vacanaṃ śrutvā sumahad apriyam",
    "GE07mbh_01_u:130.000-082_0002": "uvāca matimān vākyaṃ duryodhanam ariṃdamam jātyandhaś cāpy ahaṃ tāta pāṇḍunā pūjito bhṛśam",
    "GE07mbh_01_u:130.000-082_0004": "rājāno yady api śreṣṭhā dharmahetor bhavanti hi",
    "GE07mbh_01_u:130.000-082_0005": "prajñācakṣur anetratvād aśakto rāṣṭragopane",
    "GE07mbh_01_u:130.000-082_0006": "na cāndhaḥ paracakrāṇi prativyūhati saṃgare arthaśāstraṃ mayādhītaṃ sāṅgā vedāś ca putraka",
    "GE07mbh_01_u:130.000-082_0008": "dhārtarāṣṭra svayaṃ rājñā yoddhavyaṃ dharmakāṅkṣiṇā raṇe ca mṛtyuḥ svargāya rājanyasya vidhīyate",
    "GE07mbh_01_u:130.000-082_0010": "putrasaṃkrāmitaśrīr vā vāsāya vanam āśrayet jyeṣṭho 'yam iti rājye ca sthāpito vikalo 'pi san",
    "GE07mbh_01_u:130.000-082_0012": "nirjitya pararāṣṭrāṇi pāṇḍur mahyaṃ nyavedayat kuladharmasthāpanāya jyeṣṭho 'haṃ jyeṣṭhabhāṅ na ca",
    "GE07mbh_01_u:130.000-082_0014": "bahūnāṃ bhrātṛṇāṃ (!) madhye śreṣṭho jyeṣṭho hi śreyasā kanīyān api sa jyeṣṭhaḥ śreṣṭhaḥ śreyān kulasya vai",
    "GE07mbh_01_u:130.000-082_0016": "tasmāj jyeṣṭhaś ca śreṣṭhaś ca pāṇḍur dharmabhṛtāṃ varaḥ",
    "GE07mbh_01_u:130.000-082_0017": "tasya putrā guṇaiḥ khyātā arthe ca kṛtaniścayāḥ",
    "GE07mbh_01_u:130.000-082_0018": "kṛtāstrā labdhalakṣāś ca pāṇḍuputrā mahārathāḥ dharme ca nītiśāstre ca tathā ca niratāḥ sadā",
    "GE07mbh_01_u:130.000-082_0020": "paurajānapadānāṃ ca prītir eṣu viśeṣataḥ",
    "GE07mbh_01_u:130.000-082_0021": "kathaṃ nāmotsahe vatsa nagarāc ca vivāsitum",
    "GE07mbh_01_u:130.000-082_0022": "paurajānapadaiḥ sārdhaṃ viprā jalpanti nityaśaḥ prajñācakṣur anetratvād aśakto rājyarakṣaṇe",
    "GE07mbh_01_u:130.000-082_0024": "te vayaṃ pāṇḍavaśreṣṭhaṃ taruṇaṃ vṛddhaśīlinam rājānam abhiṣiñcāmaḥ satyaṃ karuṇavedinam",
    "GE07mbh_01_u:130.000-082_0026": "sa hi vṛddhān amātyāṃś ca jñātīṃś cāpi mahāyaśāḥ satkṛtya nityaṃ pūjārhān pāṇḍavaḥ pūjayiṣyati",
    "GE07mbh_01_u:130.000-082_0028": "pitāmahaṃ śāṃtanavaṃ dhṛtarāṣṭraṃ ca dharmataḥ",
    "GE07mbh_01_u:130.000-082_0029": "saputraṃ vividhair bhogair vāsayiṣyati mānitaḥ",
    "GE07mbh_01_u:130.000-082_0030": "ity evaṃ vilapanti sma vadanti ca janā muhuḥ",
    "GE07mbh_01_u:130.000-082_0031": "rājan duḥkhaśatāviṣṭāḥ paurāḥ śatasahasraśaḥ",
    "GE07mbh_01_u:130.000-082_0032": "teṣāṃ śrutvā tu vākyāni paurāṇām aśivāni ca",
    "GE07mbh_01_u:130.000-082_0033": "yudhiṣṭhirānuraktānāṃ paritapsyāmi bhārata",
    "GE07mbh_01_u:130.000-082_0034": "dhṛtarāṣṭras tu putrasya śrutvā vākyam uvāca ha",
    "GE07mbh_01_u:130.000-082_0035": "yathā na vācyatāṃ putra gacchema ca tathā kuru evaṃ tasya vacaḥ śrutvā praviśya ca gṛhaṃ mahat vaiśaṃpāyana uvāca",
    "GE07mbh_01_u:130.001-1444_01": "evaṃ śrutvā tu putrasya prajñācakṣur narādhipaḥ",
    "GE07mbh_01_u:130.001-1444_02": "kaṇikasya ca vākyāni tāni śrutvā sa sarvaśaḥ",
    "GE07mbh_01_u:130.001-1444_03": "dhṛtarāṣṭro dvidhācittaḥ śokārtaḥ samapadyata",
    "GE07mbh_01_u:130.001-1444_04": "duryodhanaś ca karṇaś ca śakuniḥ saubalas tathā",
    "GE07mbh_01_u:130.001-1444_05": "duḥśāsanacaturthās te mantrayām āsur ekataḥ",
    "GE07mbh_01_u:130.001-1444_06": "tato duryodhano rājā dhṛtarāṣṭram abhāṣata",
    "GE07mbh_01_u:130.001-1444_07": "pāṇḍavebhyo bhayaṃ naḥ syāt tān vivāsayatāṃ bhavān",
    "GE07mbh_01_u:130.001-1444_08": "nipuṇenābhyupāyena nagaraṃ vāraṇāvatam",
    "GE07mbh_01_u:130.001a": "dhṛtarāṣṭras tu putrasya śrutvā vacanam īdṛśam",
    "GE07mbh_01_u:130.001c": "muhūrtam iva saṃcintya duryodhanam athābravīt",
    "GE07mbh_01_u:130.002a": "dharmanityaḥ sadā pāṇḍur mamāsīt priyakṛd dhitaḥ",
    "GE07mbh_01_u:130.002c": "sarveṣu jñātiṣu tathā mayi tv āsīd viśeṣataḥ",
    "GE07mbh_01_u:130.003a": "nāsya kiṃ cin na jānāmi bhojanādi cikīrṣitam",
    "GE07mbh_01_u:130.003c": "nivedayati nityaṃ hi mama rājyaṃ dhṛtavrataḥ",
    "GE07mbh_01_u:130.004a": "tasya putro yathā pāṇḍus tathā dharmaparāyaṇaḥ",
    "GE07mbh_01_u:130.004c": "guṇavāṃl lokavikhyātaḥ paurāṇāṃ ca susaṃmataḥ",
    "GE07mbh_01_u:130.004d-1445_01": "sa tathā vartamāno 'sau dharmasūnur yathānujaḥ",
    "GE07mbh_01_u:130.005a": "sa kathaṃ śakyam asmābhir apakraṣṭuṃ balād itaḥ",
    "GE07mbh_01_u:130.005c": "pitṛpaitāmahād rājyāt sasahāyo viśeṣataḥ",
    "GE07mbh_01_u:130.006a": "bhṛtā hi pāṇḍunāmātyā balaṃ ca satataṃ bhṛtam",
    "GE07mbh_01_u:130.006c": "bhṛtāḥ putrāś ca pautrāś ca teṣām api viśeṣataḥ",
    "GE07mbh_01_u:130.007a": "te purā satkṛtās tāta pāṇḍunā pauravā janāḥ",
    "GE07mbh_01_u:130.007c": "kathaṃ yudhiṣṭhirasyārthe na no hanyuḥ sabāndhavān",
    "GE07mbh_01_u:130.008": "duryodhana uvāca",
    "GE07mbh_01_u:130.008a": "evam etan mayā tāta bhāvitaṃ doṣam ātmani",
    "GE07mbh_01_u:130.008c": "dṛṣṭvā prakṛtayaḥ sarvā arthamānena yojitāḥ",
    "GE07mbh_01_u:130.009a": "dhruvam asmatsahāyās te bhaviṣyanti pradhānataḥ",
    "GE07mbh_01_u:130.009c": "arthavargaḥ sahāmātyo matsaṃstho 'dya mahīpate",
    "GE07mbh_01_u:130.010a": "sa bhavān pāṇḍavān āśu vivāsayitum arhati",
    "GE07mbh_01_u:130.010c": "mṛdunaivābhyupāyena nagaraṃ vāraṇāvatam",
    "GE07mbh_01_u:130.011a": "yadā pratiṣṭhitaṃ rājyaṃ mayi rājan bhaviṣyati",
    "GE07mbh_01_u:130.011c": "tadā kuntī sahāpatyā punar eṣyati bhārata",
    "GE07mbh_01_u:130.012": "dhṛtarāṣṭra uvāca",
    "GE07mbh_01_u:130.012a": "duryodhana mamāpy etad dhṛdi saṃparivartate",
    "GE07mbh_01_u:130.012c": "abhiprāyasya pāpatvān naitat tu vivṛṇomy aham",
    "GE07mbh_01_u:130.013a": "na ca bhīṣmo na ca droṇo na kṣattā na ca gautamaḥ",
    "GE07mbh_01_u:130.013c": "vivāsyamānān kaunteyān anumaṃsyanti karhi cit",
    "GE07mbh_01_u:130.014a": "samā hi kauraveyāṇāṃ vayam ete ca putraka",
    "GE07mbh_01_u:130.014c": "naite viṣamam iccheyur dharmayuktā manasvinaḥ",
    "GE07mbh_01_u:130.015a": "te vayaṃ kauraveyāṇām eteṣāṃ ca mahātmanām",
    "GE07mbh_01_u:130.015c": "kathaṃ na vadhyatāṃ tāta gacchema jagatas tathā",
    "GE07mbh_01_u:130.016": "duryodhana uvāca",
    "GE07mbh_01_u:130.016a": "madhyasthaḥ satataṃ bhīṣmo droṇaputro mayi sthitaḥ",
    "GE07mbh_01_u:130.016c": "yataḥ putras tato droṇo bhavitā nātra sāṃśayaḥ",
    "GE07mbh_01_u:130.017a": "kṛpaḥ śāradvataś caiva yata ete trayas tataḥ",
    "GE07mbh_01_u:130.017c": "droṇaṃ ca bhāgineyaṃ ca na sa tyakṣyati karhi cit",
    "GE07mbh_01_u:130.018a": "kṣattārthabaddhas tv asmākaṃ pracchannaṃ tu yataḥ pare",
    "GE07mbh_01_u:130.018c": "na caikaḥ sa samartho 'smān pāṇḍavārthe prabādhitum",
    "GE07mbh_01_u:130.019a": "sa viśrabdhaḥ pāṇḍuputrān saha mātrā vivāsaya",
    "GE07mbh_01_u:130.019c": "vāraṇāvatam adyaiva nātra doṣo bhaviṣyati",
    "GE07mbh_01_u:130.020a": "vinidrakaraṇaṃ ghoraṃ hṛdi śalyam ivārpitam",
    "GE07mbh_01_u:130.020c": "śokapāvakam udbhūtaṃ karmaṇaitena nāśaya",
    "GE07mbh_01_u:131.001": "vaiśaṃpāyana uvāca",
    "GE07mbh_01_u:131.001a": "tato duryodhano rājā sarvās tāḥ prakṛtīḥ śanaiḥ",
    "GE07mbh_01_u:131.001c": "arthamānapradānābhyāṃ saṃjahāra sahānujaḥ",
    "GE07mbh_01_u:131.001d-1446_01": "yuyutsum apanīyaikaṃ dhārtarāṣṭrāḥ sahodarāḥ",
    "GE07mbh_01_u:131.002a": "dhṛtarāṣṭraprayuktās tu ke cit kuśalamantriṇaḥ",
    "GE07mbh_01_u:131.002c": "kathayāṃ cakrire ramyaṃ nagaraṃ vāraṇāvatam",
    "GE07mbh_01_u:131.003a": "ayaṃ samājaḥ sumahān ramaṇīyatamo bhuvi",
    "GE07mbh_01_u:131.003c": "upasthitaḥ paśupater nagare vāraṇāvate",
    "GE07mbh_01_u:131.004a": "sarvaratnasamākīrṇe puṃsāṃ deśe manorame",
    "GE07mbh_01_u:131.004c": "ity evaṃ dhṛtarāṣṭrasya vacanāc cakrire kathāḥ",
    "GE07mbh_01_u:131.005a": "kathyamāne tathā ramye nagare vāraṇāvate",
    "GE07mbh_01_u:131.005c": "gamane pāṇḍuputrāṇāṃ jajñe tatra matir nṛpa",
    "GE07mbh_01_u:131.006a": "yadā tv amanyata nṛpo jātakautūhalā iti",
    "GE07mbh_01_u:131.006c": "uvācainān atha tadā pāṇḍavān ambikāsutaḥ",
    "GE07mbh_01_u:131.006d-1447_01": "adhītāni ca śāstrāṇi yuṣmābhir iha kṛtsnaśaḥ",
    "GE07mbh_01_u:131.006d-1447_02": "astrāṇi ca tathā droṇād gautamāc ca śaradvataḥ",
    "GE07mbh_01_u:131.006d-1447_03": "so 'ham evaṃgate tāta cintayāmi samantataḥ",
    "GE07mbh_01_u:131.006d-1447_04": "rakṣaṇe vyavahāre ca rājyasya satataṃ hitāḥ",
    "GE07mbh_01_u:131.007a": "mameme puruṣā nityaṃ kathayanti punaḥ punaḥ",
    "GE07mbh_01_u:131.007c": "ramaṇīyataraṃ loke nagaraṃ vāraṇāvatam",
    "GE07mbh_01_u:131.008a": "te tāta yadi manyadhvam utsavaṃ vāraṇāvate",
    "GE07mbh_01_u:131.008c": "sagaṇāḥ sānuyātrāś ca viharadhvaṃ yathāmarāḥ",
    "GE07mbh_01_u:131.009a": "brāhmaṇebhyaś ca ratnāni gāyanebhyaś ca sarvaśaḥ",
    "GE07mbh_01_u:131.009c": "prayacchadhvaṃ yathākāmaṃ devā iva suvarcasaḥ",
    "GE07mbh_01_u:131.010a": "kaṃ cit kālaṃ vihṛtyaivam anubhūya parāṃ mudam",
    "GE07mbh_01_u:131.010c": "idaṃ vai hāstinapuraṃ sukhinaḥ punar eṣyatha",
    "GE07mbh_01_u:131.010d-1448_01": "nivasadhvaṃ ca tatraiva saṃrakṣaṇaparāyaṇāḥ",
    "GE07mbh_01_u:131.010d-1448_02": "vailakṣaṇyaṃ hi tatraiva bhaviṣyati paraṃtapāḥ",
    "GE07mbh_01_u:131.010d-1449_01": "nagaraṃ punar evedam upayāsyatha pāṇḍavāḥ",
    "GE07mbh_01_u:131.011a": "dhṛtarāṣṭrasya taṃ kāmam anubuddhvā yudhiṣṭhiraḥ",
    "GE07mbh_01_u:131.011c": "ātmanaś cāsahāyatvaṃ tatheti pratyuvāca tam",
    "GE07mbh_01_u:131.012a": "tato bhīṣmaṃ mahāprājñaṃ viduraṃ ca mahāmatim",
    "GE07mbh_01_u:131.012c": "droṇaṃ ca bāhlikaṃ caiva somadattaṃ ca kauravam",
    "GE07mbh_01_u:131.013a": "kṛpam ācāryaputraṃ ca gāndhārīṃ ca yaśasvinīm",
    "GE07mbh_01_u:131.013a-1450_01": ". . . . . . . . bhūriśravasam eva ca",
    "GE07mbh_01_u:131.013a-1450_02": "mānyān anyān amātyāṃś ca brāhmaṇāṃś ca tapodhanān",
    "GE07mbh_01_u:131.013a-1450_03": "purohitāṃś ca paurāṃś ca . . . . . . . .",
    "GE07mbh_01_u:131.013b-1451_01": "sarvamātṝr upaspṛṣṭvā (sic) vidurasya ca yoṣitaḥ",
    "GE07mbh_01_u:131.013c": "yudhiṣṭhiraḥ śanair dīnam uvācedaṃ vacas tadā",
    "GE07mbh_01_u:131.014a": "ramaṇīye janākīrṇe nagare vāraṇāvate",
    "GE07mbh_01_u:131.014c": "sagaṇās tāta vatsyāmo dhṛtarāṣṭrasya śāsanāt",
    "GE07mbh_01_u:131.015a": "prasannamanasaḥ sarve puṇyā vāco vimuñcata",
    "GE07mbh_01_u:131.015c": "āśīrbhir vardhitān asmān na pāpaṃ prasahiṣyati",
    "GE07mbh_01_u:131.016a": "evam uktās tu te sarve pāṇḍuputreṇa kauravāḥ",
    "GE07mbh_01_u:131.016c": "prasannavadanā bhūtvā te 'bhyavartanta pāṇḍavān",
    "GE07mbh_01_u:131.017a": "svasty astu vaḥ pathi sadā bhūtebhyaś caiva sarvaśaḥ",
    "GE07mbh_01_u:131.017c": "mā ca vo 'stv aśubhaṃ kiṃ cit sarvataḥ pāṇḍunandanāḥ",
    "GE07mbh_01_u:131.018a": "tataḥ kṛtasvastyayanā rājyalābhāya pāṇḍavāḥ",
    "GE07mbh_01_u:131.018c": "kṛtvā sarvāṇi kāryāṇi prayayur vāraṇāvatam",
    "GE07mbh_01_u:132.001": "vaiśaṃpāyana uvāca",
    "GE07mbh_01_u:132.001a": "evam ukteṣu rājñā tu pāṇḍaveṣu mahātmasu",
    "GE07mbh_01_u:132.001c": "duryodhanaḥ paraṃ harṣam ājagāma durātmavān",
    "GE07mbh_01_u:132.001d-1452_01": "tataḥ subalaputraś ca karṇo duryodhanas tathā",
    "GE07mbh_01_u:132.001d-1452_02": "dāhane sahaputrāyāḥ kuntyā matim akurvata",
    "GE07mbh_01_u:132.001d-1452_03": "mantrayitvā sa taiḥ sārdhaṃ durātmā dhṛtarāṣṭrajaḥ",
    "GE07mbh_01_u:132.002a": "sa purocanam ekāntam ānīya bharatarṣabha",
    "GE07mbh_01_u:132.002c": "gṛhītvā dakṣiṇe pāṇau sacivaṃ vākyam abravīt",
    "GE07mbh_01_u:132.003a": "mameyaṃ vasusaṃpūrṇā purocana vasuṃdharā",
    "GE07mbh_01_u:132.003c": "yatheyaṃ mama tadvat te sa tāṃ rakṣitum arhasi",
    "GE07mbh_01_u:132.004a": "na hi me kaś cid anyo 'sti vaiśvāsikataras tvayā",
    "GE07mbh_01_u:132.004c": "sahāyo yena saṃdhāya mantrayeyaṃ yathā tvayā",
    "GE07mbh_01_u:132.005a": "saṃrakṣa tāta mantraṃ ca sapatnāṃś ca mamoddhara",
    "GE07mbh_01_u:132.005c": "nipuṇenābhyupāyena yad bravīmi tathā kuru",
    "GE07mbh_01_u:132.006a": "pāṇḍavā dhṛtarāṣṭreṇa preṣitā vāraṇāvatam",
    "GE07mbh_01_u:132.006c": "utsave vihariṣyanti dhṛtarāṣṭrasya śāsanāt",
    "GE07mbh_01_u:132.007a": "sa tvaṃ rāsabhayuktena syandanenāśugāminā",
    "GE07mbh_01_u:132.007c": "vāraṇāvatam adyaiva yathā yāsi tathā kuru",
    "GE07mbh_01_u:132.008a": "tatra gatvā catuḥśālaṃ gṛhaṃ paramasaṃvṛtam",
    "GE07mbh_01_u:132.008c": "āyudhāgāram āśritya kārayethā mahādhanam",
    "GE07mbh_01_u:132.009a": "śaṇasarjarasādīni yāni dravyāṇi kāni cit",
    "GE07mbh_01_u:132.009c": "āgneyāny uta santīha tāni sarvāṇi dāpaya",
    "GE07mbh_01_u:132.009d-1453_01": "balvajena ca saṃmiśraṃ madhūcchiṣṭena caiva hi",
    "GE07mbh_01_u:132.010a": "sarpiṣā ca satailena lākṣayā cāpy analpayā",
    "GE07mbh_01_u:132.010c": "mṛttikāṃ miśrayitvā tvaṃ lepaṃ kuḍyeṣu dāpayeḥ",
    "GE07mbh_01_u:132.010d-1454_01": "yathājñaptaṃ nṛpatinā kauraveṇa yaśasvinā",
    "GE07mbh_01_u:132.010d-1454_02": "eṣāṃ tu pāṇḍaveyānāṃ gṛhaṃ raudram akārayat",
    "GE07mbh_01_u:132.011a": "śaṇān vaṃśaṃ ghṛtaṃ dāru yantrāṇi vividhāni ca",
    "GE07mbh_01_u:132.011c": "tasmin veśmani sarvāṇi nikṣipethāḥ samantataḥ",
    "GE07mbh_01_u:132.012a": "yathā ca tvāṃ na śaṅkeran parīkṣanto 'pi pāṇḍavāḥ",
    "GE07mbh_01_u:132.012c": "āgneyam iti tat kāryam iti cānye ca mānavāḥ",
    "GE07mbh_01_u:132.013a": "veśmany evaṃ kṛte tatra kṛtvā tān paramārcitān",
    "GE07mbh_01_u:132.013c": "vāsayeḥ pāṇḍaveyāṃś ca kuntīṃ ca sasuhṛjjanām",
    "GE07mbh_01_u:132.014a": "tatrāsanāni mukhyāni yānāni śayanāni ca",
    "GE07mbh_01_u:132.014c": "vidhātavyāni pāṇḍūnāṃ yathā tuṣyeta me pitā",
    "GE07mbh_01_u:132.015a": "yathā rameran viśrabdhā nagare vāraṇāvate",
    "GE07mbh_01_u:132.015c": "tathā sarvaṃ vidhātavyaṃ yāvat kālasya paryayaḥ",
    "GE07mbh_01_u:132.016a": "jñātvā tu tān suviśvastāñ śayānān akutobhayān",
    "GE07mbh_01_u:132.016c": "agnis tatas tvayā deyo dvāratas tasya veśmanaḥ",
    "GE07mbh_01_u:132.017a": "dagdhān evaṃ svake gehe dagdhā iti tato janāḥ",
    "GE07mbh_01_u:132.017c": "jñātayo vā vadiṣyanti pāṇḍavārthāya karhi cit",
    "GE07mbh_01_u:132.018a": "tat tatheti pratijñāya kauravāya purocanaḥ",
    "GE07mbh_01_u:132.018c": "prāyād rāsabhayuktena nagaraṃ vāraṇāvatam",
    "GE07mbh_01_u:132.019a": "sa gatvā tvarito rājan duryodhanamate sthitaḥ",
    "GE07mbh_01_u:132.019c": "yathoktaṃ rājaputreṇa sarvaṃ cakre purocanaḥ",
    "GE07mbh_01_u:133.001": "vaiśaṃpāyana uvāca",
    "GE07mbh_01_u:133.001a": "pāṇḍavās tu rathān yuktvā sadaśvair anilopamaiḥ",
    "GE07mbh_01_u:133.001c": "ārohamāṇā bhīṣmasya pādau jagṛhur ārtavat",
    "GE07mbh_01_u:133.002a": "rājñaś ca dhṛtarāṣṭrasya droṇasya ca mahātmanaḥ",
    "GE07mbh_01_u:133.002c": "anyeṣāṃ caiva vṛddhānāṃ vidurasya kṛpasya ca",
    "GE07mbh_01_u:133.003a": "evaṃ sarvān kurūn vṛddhān abhivādya yatavratāḥ",
    "GE07mbh_01_u:133.003c": "samāliṅgya samānāṃś ca bālaiś cāpy abhivāditāḥ",
    "GE07mbh_01_u:133.004a": "sarvā mātṝs tathāpṛṣṭvā kṛtvā caiva pradakṣiṇam",
    "GE07mbh_01_u:133.004a-1455_01": ". . . . . . . . yathārham amitaujasaḥ",
    "GE07mbh_01_u:133.004a-1455_02": "śocantaḥ pāṇḍavāḥ sarve . . . . . . . .",
    "GE07mbh_01_u:133.004c": "sarvāḥ prakṛtayaś caiva prayayur vāraṇāvatam",
    "GE07mbh_01_u:133.005a": "viduraś ca mahāprājñas tathānye kurupuṃgavāḥ",
    "GE07mbh_01_u:133.005c": "paurāś ca puruṣavyāghrān anvayuḥ śokakarśitāḥ",
    "GE07mbh_01_u:133.006a": "tatra kec cid bruvanti sma brāhmaṇā nirbhayās tadā",
    "GE07mbh_01_u:133.006c": "śocamānāḥ pāṇḍuputrān atīva bharatarṣabha",
    "GE07mbh_01_u:133.007a": "viṣamaṃ paśyate rājā sarvathā tamasāvṛtaḥ",
    "GE07mbh_01_u:133.007c": "dhṛtarāṣṭraḥ sudurbuddhir na ca dharmaṃ prapaśyati",
    "GE07mbh_01_u:133.008a": "na hi pāpam apāpātmā rocayiṣyati pāṇḍavaḥ",
    "GE07mbh_01_u:133.008c": "bhīmo vā balināṃ śreṣṭhaḥ kaunteyo vā dhanaṃjayaḥ",
    "GE07mbh_01_u:133.008e": "kuta eva mahāprājñau mādrīputrau kariṣyataḥ",
    "GE07mbh_01_u:133.009a": "tad rājyaṃ pitṛtaḥ prāptaṃ dhṛtarāṣṭro na mṛṣyate",
    "GE07mbh_01_u:133.009c": "adharmam akhilaṃ kiṃ nu bhīṣmo 'yam anumanyate",
    "GE07mbh_01_u:133.009e": "vivāsyamānān asthāne kaunteyān bharatarṣabhān",
    "GE07mbh_01_u:133.010a": "piteva hi nṛpo 'smākam abhūc chāṃtanavaḥ purā",
    "GE07mbh_01_u:133.010c": "vicitravīryo rājarṣiḥ pāṇḍuś ca kurunandanaḥ",
    "GE07mbh_01_u:133.011a": "sa tasmin puruṣavyāghre diṣṭabhāvaṃ gate sati",
    "GE07mbh_01_u:133.011c": "rājaputrān imān bālān dhṛtarāṣṭro na mṛṣyate",
    "GE07mbh_01_u:133.012a": "vayam etad amṛṣyantaḥ sarva eva purottamāt",
    "GE07mbh_01_u:133.012c": "gṛhān vihāya gacchāmo yatra yāti yudhiṣṭhiraḥ",
    "GE07mbh_01_u:133.013a": "tāṃs tathāvādinaḥ paurān duḥkhitān duḥkhakarśitaḥ",
    "GE07mbh_01_u:133.013c": "uvāca paramaprīto dharmarājo yudhiṣṭhiraḥ",
    "GE07mbh_01_u:133.014a": "pitā mānyo guruḥ śreṣṭho yad āha pṛthivīpatiḥ",
    "GE07mbh_01_u:133.014c": "aśaṅkamānais tat kāryam asmābhir iti no vratam",
    "GE07mbh_01_u:133.015a": "bhavantaḥ suhṛdo 'smākam asmān kṛtvā pradakṣiṇam",
    "GE07mbh_01_u:133.015c": "āśīrbhir abhinandyāsmān nivartadhvaṃ yathāgṛham",
    "GE07mbh_01_u:133.016a": "yadā tu kāryam asmākaṃ bhavadbhir upapatsyate",
    "GE07mbh_01_u:133.016c": "tadā kariṣyatha mama priyāṇi ca hitāni ca",
    "GE07mbh_01_u:133.017a": "te tatheti pratijñāya kṛtvā caitān pradakṣiṇam",
    "GE07mbh_01_u:133.017c": "āśīrbhir abhinandyaināñ jagmur nagaram eva hi",
    "GE07mbh_01_u:133.018a": "paureṣu tu nivṛtteṣu viduraḥ sarvadharmavit",
    "GE07mbh_01_u:133.018c": "bodhayan pāṇḍavaśreṣṭham idaṃ vacanam abravīt",
    "GE07mbh_01_u:133.018e": "prājñaḥ prājñaṃ pralāpajñaḥ samyag dharmārthadarśivān",
    "GE07mbh_01_u:133.018f-1456_01": "prājñaś ca vipralāpajñaḥ samyag dharmārthatattvavit",
    "GE07mbh_01_u:133.018f-1457_01": "prājñaṃ prājñaḥ pralāpajñaḥ pralāpajñaṃ vaco 'bravīt",
    "GE07mbh_01_u:133.018f-1458_01": "yo jānāti paraprajñāṃ nītiśāstrānusāriṇīm",
    "GE07mbh_01_u:133.019a": "vijñāyedaṃ tathā kuryād āpadaṃ nistared yathā",
    "GE07mbh_01_u:133.019c": "alohaṃ niśitaṃ śastraṃ śarīraparikartanam",
    "GE07mbh_01_u:133.019e": "yo vetti na tam āghnanti pratighātavidaṃ dviṣaḥ",
    "GE07mbh_01_u:133.020a": "kakṣaghnaḥ śiśiraghnaś ca mahākakṣe bilaukasaḥ",
    "GE07mbh_01_u:133.020c": "na dahed iti cātmānaṃ yo rakṣati sa jīvati",
    "GE07mbh_01_u:133.021a": "nācakṣur vetti panthānaṃ nācakṣur vindate diśaḥ",
    "GE07mbh_01_u:133.021c": "nādhṛtir bhūtim āpnoti budhyasvaivaṃ prabodhitaḥ",
    "GE07mbh_01_u:133.022a": "anāptair dattam ādatte naraḥ śastram alohajam",
    "GE07mbh_01_u:133.022c": "śvāvic charaṇam āsādya pramucyeta hutāśanāt",
    "GE07mbh_01_u:133.023a": "caran mārgān vijānāti nakṣatrair vindate diśaḥ",
    "GE07mbh_01_u:133.023c": "ātmanā cātmanaḥ pañca pīḍayan nānupīḍyate",
    "GE07mbh_01_u:133.023d-1459_01": "evam uktaḥ pratyuvāca dharmarājo yudhiṣṭhiraḥ",
    "GE07mbh_01_u:133.023d-1459_02": "viduraṃ viduṣāṃ śreṣṭhaṃ jñātam ity eva pāṇḍavaḥ",
    "GE07mbh_01_u:133.024a": "anuśiṣṭvānugatvā ca kṛtvā cainān pradakṣiṇam",
    "GE07mbh_01_u:133.024b-1460_01": "abhivādya tataḥ kuntīṃ rudan pāṇḍum acintayat",
    "GE07mbh_01_u:133.024c": "pāṇḍavān abhyanujñāya viduraḥ prayayau gṛhān",
    "GE07mbh_01_u:133.025a": "nivṛtte vidure caiva bhīṣme paurajane tathā",
    "GE07mbh_01_u:133.025c": "ajātaśatrum āmantrya kuntī vacanam abravīt",
    "GE07mbh_01_u:133.026a": "kṣattā yad abravīd vākyaṃ janamadhye 'bruvann iva",
    "GE07mbh_01_u:133.026c": "tvayā ca tat tathety ukto jānīmo na ca tad vayam",
    "GE07mbh_01_u:133.027a": "yadi tac chakyam asmābhiḥ śrotuṃ na ca sadoṣavat",
    "GE07mbh_01_u:133.027c": "śrotum icchāmi tat sarvaṃ saṃvādaṃ tava tasya ca",
    "GE07mbh_01_u:133.028": "yudhiṣṭhira uvāca",
    "GE07mbh_01_u:133.028a": "viṣād agneś ca boddhavyam iti māṃ viduro 'bravīt",
    "GE07mbh_01_u:133.028c": "panthāś ca vo nāviditaḥ kaś cit syād iti cābravīt",
    "GE07mbh_01_u:133.029a": "jitendriyaś ca vasudhāṃ prāpsyasīti ca mābravīt",
    "GE07mbh_01_u:133.029c": "vijñātam iti tat sarvam ity ukto viduro mayā",
    "GE07mbh_01_u:133.030": "vaiśaṃpāyana uvāca",
    "GE07mbh_01_u:133.030a": "aṣṭame 'hani rohiṇyāṃ prayātāḥ phalgunasya te",
    "GE07mbh_01_u:133.030c": "vāraṇāvatam āsādya dadṛśur nāgaraṃ janam",
    "GE07mbh_01_u:134.001": "vaiśaṃpāyana uvāca",
    "GE07mbh_01_u:134.001a": "tataḥ sarvāḥ prakṛtayo nagarād vāraṇāvatāt",
    "GE07mbh_01_u:134.001c": "sarvamaṅgalasaṃyuktā yathāśāstram atandritāḥ",
    "GE07mbh_01_u:134.002a": "śrutvāgatān pāṇḍuputrān nānāyānaiḥ sahasraśaḥ",
    "GE07mbh_01_u:134.002c": "abhijagmur naraśreṣṭhāñ śrutvaiva parayā mudā",
    "GE07mbh_01_u:134.003a": "te samāsādya kaunteyān vāraṇāvatakā janāḥ",
    "GE07mbh_01_u:134.003c": "kṛtvā jayāśiṣaḥ sarve parivāryopatasthire",
    "GE07mbh_01_u:134.004a": "tair vṛtaḥ puruṣavyāghro dharmarājo yudhiṣṭhiraḥ",
    "GE07mbh_01_u:134.004c": "vibabhau devasaṃkāśo vajrapāṇir ivāmaraiḥ",
    "GE07mbh_01_u:134.005a": "satkṛtās te tu pauraiś ca paurān satkṛtya cānaghāḥ",
    "GE07mbh_01_u:134.005c": "alaṃkṛtaṃ janākīrṇaṃ viviśur vāraṇāvatam",
    "GE07mbh_01_u:134.006a": "te praviśya puraṃ vīrās tūrṇaṃ jagmur atho gṛhān",
    "GE07mbh_01_u:134.006c": "brāhmaṇānāṃ mahīpāla ratānāṃ sveṣu karmasu",
    "GE07mbh_01_u:134.007a": "nagarādhikṛtānāṃ ca gṛhāṇi rathināṃ tathā",
    "GE07mbh_01_u:134.007c": "upatasthur naraśreṣṭhā vaiśyaśūdragṛhān api",
    "GE07mbh_01_u:134.008a": "arcitāś ca naraiḥ pauraiḥ pāṇḍavā bharatarṣabhāḥ",
    "GE07mbh_01_u:134.008c": "jagmur āvasathaṃ paścāt purocanapuraskṛtāḥ",
    "GE07mbh_01_u:134.009a": "tebhyo bhakṣyānnapānāni śayanāni śubhāni ca",
    "GE07mbh_01_u:134.009c": "āsanāni ca mukhyāni pradadau sa purocanaḥ",
    "GE07mbh_01_u:134.010a": "tatra te satkṛtās tena sumahārhaparicchadāḥ",
    "GE07mbh_01_u:134.010c": "upāsyamānāḥ puruṣair ūṣuḥ puranivāsibhiḥ",
    "GE07mbh_01_u:134.011a": "daśarātroṣitānāṃ tu tatra teṣāṃ purocanaḥ",
    "GE07mbh_01_u:134.011c": "nivedayām āsa gṛhaṃ śivākhyam aśivaṃ tadā",
    "GE07mbh_01_u:134.012a": "tatra te puruṣavyāghrā viviśuḥ saparicchadāḥ",
    "GE07mbh_01_u:134.012c": "purocanasya vacanāt kailāsam iva guhyakāḥ",
    "GE07mbh_01_u:134.013a": "tat tv agāram abhiprekṣya sarvadharmaviśāradaḥ",
    "GE07mbh_01_u:134.013c": "uvācāgneyam ity evaṃ bhīmasenaṃ yudhiṣṭhiraḥ",
    "GE07mbh_01_u:134.013e": "jighran somya vasāgandhaṃ sarpir jatuvimiśritam",
    "GE07mbh_01_u:134.014a": "kṛtaṃ hi vyaktam āgneyam idaṃ veśma paraṃtapa",
    "GE07mbh_01_u:134.014b-1461_01": "mṛd eṣā vyaktam āgneyair dravyair miśrasya veśmanaḥ",
    "GE07mbh_01_u:134.014c": "śaṇasarjarasaṃ vyaktam ānītaṃ gṛhakarmaṇi",
    "GE07mbh_01_u:134.014e": "muñjabalvajavaṃśādi dravyaṃ sarvaṃ ghṛtokṣitam",
    "GE07mbh_01_u:134.014f-1462_01": "śaṇabalvajakārpāsavaṃśadārukaṭāny api",
    "GE07mbh_01_u:134.014f-1462_02": "āgneyāny atra kṣiptāni parito veśmanas tathā",
    "GE07mbh_01_u:134.015a": "śilpibhiḥ sukṛtaṃ hy āptair vinītair veśmakarmaṇi",
    "GE07mbh_01_u:134.015c": "viśvastaṃ mām ayaṃ pāpo dagdhukāmaḥ purocanaḥ",
    "GE07mbh_01_u:134.015d-1463_01": "tathā hi vartate mandaḥ suyodhanavaśe sthitaḥ",
    "GE07mbh_01_u:134.016a": "imāṃ tu tāṃ mahābuddhir viduro dṛṣṭavāṃs tadā",
    "GE07mbh_01_u:134.016c": "āpadaṃ tena māṃ pārtha sa saṃbodhitavān purā",
    "GE07mbh_01_u:134.016d-1464_01": "āgneyaṃ ruciraṃ veśma kāritaṃ dṛśyate śubham",
    "GE07mbh_01_u:134.016d-1465_01": "asmākaṃ bhāgadheyena vidureṇa mahātmanā",
    "GE07mbh_01_u:134.017a": "te vayaṃ bodhitās tena buddhavanto 'śivaṃ gṛham",
    "GE07mbh_01_u:134.017a-1466_01": ". . . . . . . . nityam asmaddhitaiṣiṇā",
    "GE07mbh_01_u:134.017a-1466_02": "pitrā kanīyasā snehāt . . . . . . . .",
    "GE07mbh_01_u:134.017c": "ācāryaiḥ sukṛtaṃ gūḍhair duryodhanavaśānugaiḥ",
    "GE07mbh_01_u:134.018": "bhīma uvāca",
    "GE07mbh_01_u:134.018a": "yad idaṃ gṛham āgneyaṃ vihitaṃ manyate bhavān",
    "GE07mbh_01_u:134.018b-1467_01": "purocanam imaṃ dagdhvā gamyate vāraṇāvatān",
    "GE07mbh_01_u:134.018c": "tatraiva sādhu gacchāmo yatra pūrvoṣitā vayam",
    "GE07mbh_01_u:134.018d-084_0001": "darśayitvā pṛthag gantuṃ na kāryaṃ pratibhāti me",
    "GE07mbh_01_u:134.018d-084_0002": "aśubhaṃ vā śubhaṃ vāpi tair vasāma sahaiva tu adya prabhṛti cāsmāsu gateṣu bhayavihvalaḥ",
    "GE07mbh_01_u:134.018d-084_0004": "rūḍhamūlo bhaved rājye dhārtarāṣṭro janeśvaraḥ",
    "GE07mbh_01_u:134.018d-084_0005": "tadīyaṃ ca bhaved rājyaṃ tadīyāḥ syuḥ prajā imāḥ",
    "GE07mbh_01_u:134.018d-084_0006": "tasmāt sahaiva vatsyāmo galanyastapadā vayam",
    "GE07mbh_01_u:134.018d-084_0007": "asmākaṃ kālam āsādya rājyam ācchidya śatrutaḥ",
    "GE07mbh_01_u:134.018d-084_0008": "ardhaṃ paitṛkam asmākaṃ sukhaṃ bhokṣyāma śāśvatam",
    "GE07mbh_01_u:134.018d-084_0009": "dhṛtarāṣṭravaco 'smābhiḥ kimartham anumanyate tebhyo bhītyānyathā gantuṃ daurbalyaṃ te kuto nṛpa",
    "GE07mbh_01_u:134.018d-084_0011": "āpatsu rakṣitāsmākaṃ viduro 'sti mahāmatiḥ",
    "GE07mbh_01_u:134.018d-084_0012": "madhyastha eva gāṅgeyo rājyabhogaparāṅmukhaḥ",
    "GE07mbh_01_u:134.018d-084_0013": "bāhlikapramukhā vṛddhā madhyasthā eva sarvadā asmadīyo bhaved droṇaḥ phalgunapremasaṃyutaḥ",
    "GE07mbh_01_u:134.018d-084_0015": "tasmāt sahaiva vastavyaṃ na gantavyaṃ pṛthaṅ nṛpa",
    "GE07mbh_01_u:134.018d-084_0016": "athavāsmāsu te kuryuḥ kim aśaktāḥ parākramaiḥ",
    "GE07mbh_01_u:134.018d-084_0017": "kṣudrāḥ kapaṭino dhūrtā jāgratsu manujeśvara kiṃ na kuryuḥ purā mahyaṃ kiṃ na dattaṃ purā viṣam",
    "GE07mbh_01_u:134.018d-084_0019": "āśīviṣair mahāghoraiḥ sarpais taiḥ kiṃ na daṃśitaḥ",
    "GE07mbh_01_u:134.018d-084_0020": "pramāṇakoṭyāṃ saṃnahya nidrāparavaśe mayi",
    "GE07mbh_01_u:134.018d-084_0021": "sarpair dṛṣṭiviṣair ghorair gaṅgāyāṃ śūlasaṃtatau kiṃ tair na pātito bhūpa tadā kiṃ mṛtavāhanam",
    "GE07mbh_01_u:134.018d-084_0023": "āpatsu ca sughorāsu duṣprayuktāsu pāpibhiḥ",
    "GE07mbh_01_u:134.018d-084_0024": "asmān arakṣad yo devo jagad yasya vaśe sthitam",
    "GE07mbh_01_u:134.018d-084_0025": "carācarātmakaṃ so 'dya yātaḥ kva nu nṛpottama",
    "GE07mbh_01_u:134.018d-084_0026": "yāvat soḍhavyam asmābhis tāvat soḍhāsmi yatnataḥ",
    "GE07mbh_01_u:134.018d-084_0027": "yadā na rakṣyate 'smābhis tadā paśyāma no hitam",
    "GE07mbh_01_u:134.018d-084_0028": "kiṃ draṣṭavyaṃ tadāsmābhir vigṛhya tarasā balāt",
    "GE07mbh_01_u:134.018d-084_0029": "sāntvavādena dānena bhedenāpi yatāmahe",
    "GE07mbh_01_u:134.018d-084_0030": "ardharājyasya saṃprāptyai tato daṇḍaḥ praśasyate tasmāt sahaiva vastavyaṃ tanmanorpitaśalyavat",
    "GE07mbh_01_u:134.018d-084_0032": "darśayitvā pṛthag vāpi na gantavyaṃ subhītavat",
    "GE07mbh_01_u:134.019": "yudhiṣṭhira uvāca",
    "GE07mbh_01_u:134.019a": "iha yattair nirākārair vastavyam iti rocaye",
    "GE07mbh_01_u:134.019b-1468_01": "iti kiṃ tv ayam etāvān kim ataḥ param āpatat",
    "GE07mbh_01_u:134.019b-1468_02": "vicārayanto jāgrantaḥ prāṇibhir hitakāṅkṣibhiḥ",
    "GE07mbh_01_u:134.019b-1468_03": "ihaiva vastavyam iti manmano rocate 'nuja",
    "GE07mbh_01_u:134.019c": "naṣṭair iva vicinvadbhir gatim iṣṭāṃ dhruvām itaḥ",
    "GE07mbh_01_u:134.019d-1469_01": "itaḥ paraṃ te kiṃ kuryur jijñāsadbhir abhītavat",
    "GE07mbh_01_u:134.020a": "yadi vindeta cākāram asmākaṃ hi purocanaḥ",
    "GE07mbh_01_u:134.020c": "śīghrakārī tato bhūtvā prasahyāpi daheta naḥ",
    "GE07mbh_01_u:134.021a": "nāyaṃ bibhety upakrośād adharmād vā purocanaḥ",
    "GE07mbh_01_u:134.021c": "tathā hi vartate mandaḥ suyodhanamate sthitaḥ",
    "GE07mbh_01_u:134.022a": "api ceha pradagdheṣu bhīṣmo 'smāsu pitāmahaḥ",
    "GE07mbh_01_u:134.022c": "kopaṃ kuryāt kimarthaṃ vā kauravān kopayeta saḥ",
    "GE07mbh_01_u:134.022d-1470_01": "athavāpīha dagdheṣu bhīṣmo 'smākaṃ pitāmahaḥ",
    "GE07mbh_01_u:134.022e": "dharma ity eva kupyeta tathānye kurupuṃgavāḥ",
    "GE07mbh_01_u:134.022f-1471_01": "upapannaṃ tu dagdheṣu kulavaṃśānukīrtitāḥ",
    "GE07mbh_01_u:134.022f-1471_02": "kupyeran yadi dharmajñās tathānye kurupuṃgavāḥ",
    "GE07mbh_01_u:134.023a": "vayaṃ tu yadi dāhasya bibhyataḥ pradravema hi",
    "GE07mbh_01_u:134.023c": "spaśair no ghātayet sārvān rājyalubdhaḥ suyodhanaḥ",
    "GE07mbh_01_u:134.024a": "apadasthān pade tiṣṭhann apakṣān pakṣasaṃsthitaḥ",
    "GE07mbh_01_u:134.024c": "hīnakośān mahākośaḥ prayogair ghātayed dhruvam",
    "GE07mbh_01_u:134.025a": "tad asmābhir imaṃ pāpaṃ taṃ ca pāpaṃ suyodhanam",
    "GE07mbh_01_u:134.025c": "vañcayadbhir nivastavyaṃ channavāsaṃ kva cit kva cit",
    "GE07mbh_01_u:134.026a": "te vayaṃ mṛgayāśīlāś carāma vasudhām imām",
    "GE07mbh_01_u:134.026c": "tathā no viditā mārgā bhaviṣyanti palāyatām",
    "GE07mbh_01_u:134.027a": "bhaumaṃ ca bilam adyaiva karavāma susaṃvṛtam",
    "GE07mbh_01_u:134.027c": "gūḍhocchvasān na nas tatra hutāśaḥ saṃpradhakṣyati",
    "GE07mbh_01_u:134.028a": "vasato 'tra yathā cāsmān na budhyeta purocanaḥ",
    "GE07mbh_01_u:134.028c": "pauro vāpi janaḥ kaś cit tathā kāryam atandritaiḥ",
    "GE07mbh_01_u:135.001": "vaiśaṃpāyana uvāca",
    "GE07mbh_01_u:135.001a": "vidurasya suhṛt kaś cit khanakaḥ kuśalaḥ kva cit",
    "GE07mbh_01_u:135.001c": "vivikte pāṇḍavān rājann idaṃ vacanam abravīt",
    "GE07mbh_01_u:135.002a": "prahito vidureṇāsmi khanakaḥ kuśalo bhṛśam",
    "GE07mbh_01_u:135.002c": "pāṇḍavānāṃ priyaṃ kāryam iti kiṃ karavāṇi vaḥ",
    "GE07mbh_01_u:135.003a": "pracchannaṃ vidureṇoktaḥ śreyas tvam iha pāṇḍavān",
    "GE07mbh_01_u:135.003c": "pratipādaya viśvāsād iti kiṃ karavāṇi vaḥ",
    "GE07mbh_01_u:135.004a": "kṛṣṇapakṣe caturdaśyāṃ rātrāv asya purocanaḥ",
    "GE07mbh_01_u:135.004c": "bhavanasya tava dvāri pradāsyati hutāśanam",
    "GE07mbh_01_u:135.005a": "mātrā saha pradagdhavyāḥ pāṇḍavāḥ puruṣarṣabhāḥ",
    "GE07mbh_01_u:135.005c": "iti vyavasitaṃ pārtha dhārtarāṣṭrasya me śrutam",
    "GE07mbh_01_u:135.006a": "kiṃ cic ca vidureṇokto mlecchavācāsi pāṇḍava",
    "GE07mbh_01_u:135.006c": "tvayā ca tat tathety uktam etad viśvāsakāraṇam",
    "GE07mbh_01_u:135.007a": "uvāca taṃ satyadhṛtiḥ kuntīputro yudhiṣṭhiraḥ",
    "GE07mbh_01_u:135.007c": "abhijānāmi saumya tvāṃ suhṛdaṃ vidurasya vai",
    "GE07mbh_01_u:135.008a": "śucim āptaṃ priyaṃ caiva sadā ca dṛḍhabhaktikam",
    "GE07mbh_01_u:135.008c": "na vidyate kaveḥ kiṃ cid abhijñānaprayojanam",
    "GE07mbh_01_u:135.009a": "yathā naḥ sa tathā nas tvaṃ nirviśeṣā vayaṃ tvayi",
    "GE07mbh_01_u:135.009c": "bhavataḥ sma yathā tasya pālayāsmān yathā kaviḥ",
    "GE07mbh_01_u:135.010a": "idaṃ śaraṇam āgneyaṃ madartham iti me matiḥ",
    "GE07mbh_01_u:135.010c": "purocanena vihitaṃ dhārtarāṣṭrasya śāsanāt",
    "GE07mbh_01_u:135.011a": "sa pāpaḥ kośavāṃś caiva sasahāyaś ca durmatiḥ",
    "GE07mbh_01_u:135.011c": "asmān api ca duṣṭātmā nityakālaṃ prabādhate",
    "GE07mbh_01_u:135.012a": "sa bhavān mokṣayatv asmān yatnenāsmād dhutāśanāt",
    "GE07mbh_01_u:135.012c": "asmāsv iha hi dagdheṣu sakāmaḥ syāt suyodhanaḥ",
    "GE07mbh_01_u:135.013a": "samṛddham āyudhāgāram idaṃ tasya durātmanaḥ",
    "GE07mbh_01_u:135.013c": "vaprānte niṣpratīkāram āśliṣyedaṃ kṛtaṃ mahat",
    "GE07mbh_01_u:135.014a": "idaṃ tad aśubhaṃ nūnaṃ tasya karma cikīrṣitam",
    "GE07mbh_01_u:135.014c": "prāg eva viduro veda tenāsmān anvabodhayat",
    "GE07mbh_01_u:135.015a": "seyam āpad anuprāptā kṣattā yāṃ dṛṣṭavān purā",
    "GE07mbh_01_u:135.015c": "purocanasyāviditān asmāṃs tvaṃ vipramocaya",
    "GE07mbh_01_u:135.016a": "sa tatheti pratiśrutya khanako yatnam āsthitaḥ",
    "GE07mbh_01_u:135.016c": "parikhām utkiran nāma cakāra sumahad bilam",
    "GE07mbh_01_u:135.017a": "cakre ca veśmanas tasya madhye nātimahan mukham",
    "GE07mbh_01_u:135.017c": "kapāṭayuktam ajñātaṃ samaṃ bhūmyā ca bhārata",
    "GE07mbh_01_u:135.018a": "purocanabhayāc caiva vyadadhāt saṃvṛtaṃ mukham",
    "GE07mbh_01_u:135.018b-1472_01": "sa vai svargād ihāyātaḥ indrasyātipriyaṃkaraḥ",
    "GE07mbh_01_u:135.018b-1472_02": "pāṇḍavānāṃ hitaṃ kartum indreṇa preṣitas tadā",
    "GE07mbh_01_u:135.018b-1472_03": "nityamṛdbhakṣaṇaparo dinair daśabhir eva ca",
    "GE07mbh_01_u:135.018b-1472_04": "kṛtvā bilaṃ ca sumahat punaḥ svargam ito gataḥ",
    "GE07mbh_01_u:135.018b-1472_05": "sarvam indre nivedyātha punaḥ svargāt samāgataḥ",
    "GE07mbh_01_u:135.018c": "sa tatra ca gṛhadvāri vasaty aśubhadhīḥ sadā",
    "GE07mbh_01_u:135.019a": "tatra te sāyudhāḥ sarve vasanti sma kṣapāṃ nṛpa",
    "GE07mbh_01_u:135.019c": "divā caranti mṛgayāṃ pāṇḍaveyā vanād vanam",
    "GE07mbh_01_u:135.020a": "viśvastavad aviśvastā vañcayantaḥ purocanam",
    "GE07mbh_01_u:135.020c": "atuṣṭās tuṣṭavad rājann ūṣuḥ paramaduḥkhitāḥ",
    "GE07mbh_01_u:135.021a": "na cainān anvabudhyanta narā nagaravāsinaḥ",
    "GE07mbh_01_u:135.021c": "anyatra vidurāmātyāt tasmāt khanakasattamāt",
    "GE07mbh_01_u:136.001": "vaiśaṃpāyana uvāca",
    "GE07mbh_01_u:136.001a": "tāṃs tu dṛṣṭvā sumanasaḥ parisaṃvatsaroṣitān",
    "GE07mbh_01_u:136.001c": "viśvastān iva saṃlakṣya harṣaṃ cakre purocanaḥ",
    "GE07mbh_01_u:136.001d-1473_01": "sa tu saṃcintayām āsa prahṛṣṭenāntarātmanā",
    "GE07mbh_01_u:136.001d-1473_02": "prāptakālam idaṃ manye pāṇḍavānāṃ vināśane",
    "GE07mbh_01_u:136.001d-1473_03": "tad asyāntargataṃ bhāvaṃ vijñāya kurupuṃgavaḥ",
    "GE07mbh_01_u:136.001d-1473_04": "cintayām āsa matimān dharmaputro yudhiṣṭhiraḥ",
    "GE07mbh_01_u:136.002a": "purocane tathā hṛṣṭe kaunteyo 'tha yudhiṣṭhiraḥ",
    "GE07mbh_01_u:136.002c": "bhīmasenārjunau caiva yamau covāca dharmavit",
    "GE07mbh_01_u:136.003a": "asmān ayaṃ suviśvastān vetti pāpaḥ purocanaḥ",
    "GE07mbh_01_u:136.003c": "vañcito 'yaṃ nṛśaṃsātmā kālaṃ manye palāyane",
    "GE07mbh_01_u:136.004a": "āyudhāgāram ādīpya dagdhvā caiva purocanam",
    "GE07mbh_01_u:136.004c": "ṣaṭ prāṇino nidhāyeha dravāmo 'nabhilakṣitāḥ",
    "GE07mbh_01_u:136.005a": "atha dānāpadeśena kuntī brāhmaṇabhojanam",
    "GE07mbh_01_u:136.005c": "cakre niśi mahad rājann ājagmus tatra yoṣitaḥ",
    "GE07mbh_01_u:136.006a": "tā vihṛtya yathākāmaṃ bhuktvā pītvā ca bhārata",
    "GE07mbh_01_u:136.006c": "jagmur niśi gṛhān eva samanujñāpya mādhavīm",
    "GE07mbh_01_u:136.006d-1474_01": "purocanapraṇihitā pṛthāṃ sma kila sevate",
    "GE07mbh_01_u:136.006d-1474_02": "niṣādī duṣṭahṛdayā nityam antaracāriṇī",
    "GE07mbh_01_u:136.007a": "niṣādī pañcaputrā tu tasmin bhojye yadṛcchayā",
    "GE07mbh_01_u:136.007b-1475_01": "purābhyāsakṛtasnehā sakhī kuntyāḥ samā sutaiḥ",
    "GE07mbh_01_u:136.007b-1475_02": "ānīya madhumūlāni phalāni vividhāni ca",
    "GE07mbh_01_u:136.007c": "annārthinī samabhyāgāt saputrā kālacoditā",
    "GE07mbh_01_u:136.007d-1476_01": "pāpā ca pañcaputrā sā pṛthāyāḥ sakhimāninī",
    "GE07mbh_01_u:136.008a": "sā pītvā madirāṃ mattā saputrā madavihvalā",
    "GE07mbh_01_u:136.008c": "saha sarvaiḥ sutai rājaṃs tasminn eva niveśane",
    "GE07mbh_01_u:136.008e": "suṣvāpa vigatajñānā mṛtakalpā narādhipa",
    "GE07mbh_01_u:136.009a": "atha pravāte tumule niśi supte jane vibho",
    "GE07mbh_01_u:136.009c": "tad upādīpayad bhīmaḥ śete yatra purocanaḥ",
    "GE07mbh_01_u:136.009d-1477_01": "tato jatugṛhadvāraṃ dīpayām āsa pāṇḍavaḥ",
    "GE07mbh_01_u:136.009d-1477_02": "samantato dadau paścād agniṃ tatra niveśane",
    "GE07mbh_01_u:136.009d-1477_03": "jñātvā tu tad gṛhaṃ sarvam ādīptaṃ pāṇḍunandanāḥ",
    "GE07mbh_01_u:136.009d-1477_04": "suraṅgāṃ (!) viviśus tūrṇaṃ mātrā sārdham ariṃdamāḥ",
    "GE07mbh_01_u:136.009d-1478_01": "pūrvam eva bilaṃ śodhya bhīmaseno mahāmatiḥ",
    "GE07mbh_01_u:136.009d-1478_02": "pāṇḍavaiḥ sahitāṃ kuntīṃ prāveśayata tad bilam",
    "GE07mbh_01_u:136.009d-1478_03": "dattvāgniṃ sahasā bhīmo nirjagāma bilena saḥ",
    "GE07mbh_01_u:136.009d-1479_01": "gṛhe tatparitaḥ sudhīḥ",
    "GE07mbh_01_u:136.009d-1479_02": "gṛhasthaṃ dravyasaṃjātaṃ",
    "GE07mbh_01_u:136.010a": "tataḥ pratāpaḥ sumahāñ śabdaś caiva vibhāvasoḥ",
    "GE07mbh_01_u:136.010c": "prādurāsīt tadā tena bubudhe sa janavrajaḥ",
    "GE07mbh_01_u:136.010d-1480_01": "tad avekṣya gṛhaṃ dīptam āhuḥ paurāḥ kṛśānanāḥ",
    "GE07mbh_01_u:136.011": "paurā ūcuḥ",
    "GE07mbh_01_u:136.011a": "duryodhanaprayuktena pāpenākṛtabuddhinā",
    "GE07mbh_01_u:136.011c": "gṛham ātmavināśāya kāritaṃ dāhitaṃ ca yat",
    "GE07mbh_01_u:136.011d-1481_01": "aho dhik pāṇḍavāḥ sarve dahyanta iti cukruśuḥ",
    "GE07mbh_01_u:136.011d-1481_02": "cakruś ca paramaṃ yatnaṃ narās teṣāṃ pramokṣaṇe",
    "GE07mbh_01_u:136.011d-1481_03": "tatas te jātuṣaṃ veśma dadṛśū romaharṣaṇam",
    "GE07mbh_01_u:136.011d-1481_04": "pāṇḍavānāṃ vināśāya vihitaṃ krūrakarmaṇā",
    "GE07mbh_01_u:136.011d-1482_01": "purocanena pāpena duryodhanahitepsayā",
    "GE07mbh_01_u:136.012a": "aho dhig dhṛtarāṣṭrasya buddhir nātisamañjasī",
    "GE07mbh_01_u:136.012c": "yaḥ śucīn pāṇḍavān bālān dāhayām āsa mantriṇā",
    "GE07mbh_01_u:136.013a": "diṣṭyā tv idānīṃ pāpātmā dagdho 'yam atidurmatiḥ",
    "GE07mbh_01_u:136.013c": "anāgasaḥ suviśvastān yo dadāha narottamān",
    "GE07mbh_01_u:136.014": "vaiśaṃpāyana uvāca",
    "GE07mbh_01_u:136.014a": "evaṃ te vilapanti sma vāraṇāvatakā janāḥ",
    "GE07mbh_01_u:136.014c": "parivārya gṛhaṃ tac ca tasthū rātrau samantataḥ",
    "GE07mbh_01_u:136.015a": "pāṇḍavāś cāpi te rājan mātrā saha suduḥkhitāḥ",
    "GE07mbh_01_u:136.015c": "bilena tena nirgatya jagmur gūḍham alakṣitāḥ",
    "GE07mbh_01_u:136.016a": "tena nidroparodhena sādhvasena ca pāṇḍavāḥ",
    "GE07mbh_01_u:136.016c": "na śekuḥ sahasā gantuṃ saha mātrā paraṃtapāḥ",
    "GE07mbh_01_u:136.017a": "bhīmasenas tu rājendra bhīmavegaparākramaḥ",
    "GE07mbh_01_u:136.017c": "jagāma bhrātṝn ādāya sarvān mātaram eva ca",
    "GE07mbh_01_u:136.018a": "skandham āropya jananīṃ yamāv aṅkena vīryavān",
    "GE07mbh_01_u:136.018c": "pārthau gṛhītvā pāṇibhyāṃ bhrātarau sumahābalau",
    "GE07mbh_01_u:136.018d-1483_01": "bilena yojanaṃ dūraṃ gatvā siddhapade śubhe",
    "GE07mbh_01_u:136.018d-1483_02": "niścerur vaṭamūle te nidrāmudritalocanāḥ",
    "GE07mbh_01_u:136.018d-1483_03": "bilān nirgatya sahasā bhrātṝn mātaram eva ca",
    "GE07mbh_01_u:136.018d-1483_04": "gaṅgātīravanaṃ prāpya vahan prāyāt sa mārutiḥ",
    "GE07mbh_01_u:136.019a": "tarasā pādapān bhañjan mahīṃ padbhyāṃ vidārayan",
    "GE07mbh_01_u:136.019c": "sa jagāmāśu tejasvī vātaraṃhā vṛkodaraḥ",
    "GE07mbh_01_u:136.019d-1484_01": "avyaktavanamārgaḥ san bhañjan gulmalatāgurūn",
    "GE07mbh_01_u:136.019d-085_0000": "vaiśaṃpāyana uvāca etasminn eva kāle tu yathāsaṃpraty ayaṃ kaviḥ",
    "GE07mbh_01_u:136.019d-085_0002": "viduraḥ preṣayām āsa tadvanaṃ puruṣaṃ śucim",
    "GE07mbh_01_u:136.019d-085_0003": "sa gatvā tu yathoddeśaṃ pāṇḍavān dadṛśe vane",
    "GE07mbh_01_u:136.019d-085_0004": "jananyā saha kauravya māpayānān nadījalam viditaṃ tan mahābuddher vidurasya mahātmanaḥ",
    "GE07mbh_01_u:136.019d-085_0006": "tatas tasyāpi cāreṇa ceṣṭitaṃ pāpacetasaḥ",
    "GE07mbh_01_u:136.019d-085_0007": "tataḥ saṃpreṣito vidvān vidureṇa naras tadā",
    "GE07mbh_01_u:136.019d-085_0008": "pārthānāṃ darśayām āsa manomārutagāminīm",
    "GE07mbh_01_u:136.019d-085_0009": "sarvavātasahāṃ nāvaṃ yantrayuktāṃ patākinīm",
    "GE07mbh_01_u:136.019d-085_0010": "śive bhāgīrathītīre narair visrambhibhiḥ kṛtām tataḥ punar athovāca jñāpakaṃ pūrvacoditam",
    "GE07mbh_01_u:136.019d-085_0012": "yudhiṣṭhira nibodhedaṃ saṃjñārthaṃ vacanaṃ kaveḥ",
    "GE07mbh_01_u:136.019d-085_0013": "kakṣaghnaḥ śiśiraghnaś ca mahākakṣe bilaukasaḥ",
    "GE07mbh_01_u:136.019d-085_0014": "na hantīty evam ātmānaṃ yo rakṣati sa jīvati",
    "GE07mbh_01_u:136.019d-085_0015": "tena māṃ preṣitaṃ viddhi viśvastaṃ saṃjñayānayā",
    "GE07mbh_01_u:136.019d-085_0016": "bhūyaś caivāha māṃ kṣattā viduraḥ sarvato 'rthavit",
    "GE07mbh_01_u:136.019d-085_0017": "karṇaṃ duryodhanaṃ caiva bhrātṛbhiḥ sahitaṃ raṇe",
    "GE07mbh_01_u:136.019d-085_0018": "śakuniṃ caiva kaunteya vijetāsi na saṃśayaḥ",
    "GE07mbh_01_u:136.019d-085_0019": "iyaṃ vāripathe yuktā naur apsu sukhagāminī",
    "GE07mbh_01_u:136.019d-085_0020": "mocayiṣyati vaḥ sarvān asmād deśān na saṃśayaḥ",
    "GE07mbh_01_u:136.019d-085_0021": "atha tān vyathitān dṛṣṭvā saha mātrā narottamān",
    "GE07mbh_01_u:136.019d-085_0022": "nāvam āropya gaṅgāyāṃ prasthitān abravīt punaḥ",
    "GE07mbh_01_u:136.019d-085_0023": "viduro mūrdhny upāghrāya pariṣvajya ca vo muhuḥ",
    "GE07mbh_01_u:136.019d-085_0024": "ariṣṭaṃ gacchatāvyagrāḥ panthānam iti cābravīt ity uktvā sa tu tān vīrān pumān viduracoditaḥ",
    "GE07mbh_01_u:136.019d-085_0026": "tārayām āsa rājendra gaṅgāṃ nāvā nararṣabhān",
    "GE07mbh_01_u:136.019d-085_0027": "tārayitvā tato gaṅgāṃ pāraṃ prāptāṃś ca sarvaśaḥ",
    "GE07mbh_01_u:136.019d-085_0028": "jayāśiṣaḥ prayujyātha yathāgatam agād dhi saḥ",
    "GE07mbh_01_u:136.019d-085_0029": "pāṇḍavāś ca mahātmānaḥ pratisaṃdiśya vai kaveḥ",
    "GE07mbh_01_u:136.019d-085_0030": "gaṅgām uttīrya vegena jagmur gūḍham alakṣitāḥ",
    "GE07mbh_01_u:137.001": "vaiśaṃpāyana uvāca",
    "GE07mbh_01_u:137.001a": "atha rātryāṃ vyatītāyām aśeṣo nāgaro janaḥ",
    "GE07mbh_01_u:137.001c": "tatrājagāma tvarito didṛkṣuḥ pāṇḍunandanān",
    "GE07mbh_01_u:137.002a": "nirvāpayanto jvalanaṃ te janā dadṛśus tataḥ",
    "GE07mbh_01_u:137.002c": "jātuṣaṃ tad gṛhaṃ dagdham amātyaṃ ca purocanam",
    "GE07mbh_01_u:137.003a": "nūnaṃ duryodhanenedaṃ vihitaṃ pāpakarmaṇā",
    "GE07mbh_01_u:137.003c": "pāṇḍavānāṃ vināśāya ity evaṃ cukruṣur janāḥ",
    "GE07mbh_01_u:137.004a": "vidite dhṛtarāṣṭrasya dhārtarāṣṭro na saṃśayaḥ",
    "GE07mbh_01_u:137.004c": "dagdhavān pāṇḍudāyādān na hy enaṃ pratiṣiddhavān",
    "GE07mbh_01_u:137.005a": "nūnaṃ śāṃtanavo bhīṣmo na dharmam anuvartate",
    "GE07mbh_01_u:137.005c": "droṇaś ca viduraś caiva kṛpaś cānye ca kauravāḥ",
    "GE07mbh_01_u:137.005d-1485_01": "nāvekṣante hataṃ dharmaṃ dharmajñā apy aho vidhe",
    "GE07mbh_01_u:137.005d-1485_02": "śrutavanto 'pi vidvāṃso dhanavad vaśagā aho",
    "GE07mbh_01_u:137.005d-1485_03": "sādhūn anāthān dharmiṣṭhān satyavrataparāyaṇān",
    "GE07mbh_01_u:137.005d-1485_04": "nāvekṣante mahānto 'pi daivaṃ teṣāṃ parāyaṇam",
    "GE07mbh_01_u:137.006a": "te vayaṃ dhṛtarāṣṭrasya preṣayāmo durātmanaḥ",
    "GE07mbh_01_u:137.006c": "saṃvṛttas te paraḥ kāmaḥ pāṇḍavān dagdhavān asi",
    "GE07mbh_01_u:137.007a": "tato vyapohamānās te pāṇḍavārthe hutāśanam",
    "GE07mbh_01_u:137.007c": "niṣādīṃ dadṛśur dagdhāṃ pañcaputrām anāgasam",
    "GE07mbh_01_u:137.007d-1486_01": "itaḥ paśyata kuntīyaṃ dagdhā śete yaśasvinī",
    "GE07mbh_01_u:137.007d-1486_02": "putraiḥ sahaiva vārṣṇeyī hanta paśyata nāgarāḥ",
    "GE07mbh_01_u:137.008a": "khanakena tu tenaiva veśma śodhayatā bilam",
    "GE07mbh_01_u:137.008c": "pāṃsubhiḥ pratyapihitaṃ puruṣais tair alakṣitam",
    "GE07mbh_01_u:137.008d-1487_01": "ity eva sarve śocantaḥ pṛthak caiva tathābruvan",
    "GE07mbh_01_u:137.009a": "tatas te preṣayām āsur dhṛtarāṣṭrasya nāgarāḥ",
    "GE07mbh_01_u:137.009c": "pāṇḍavān agninā dagdhān amātyaṃ ca purocanam",
    "GE07mbh_01_u:137.010a": "śrutvā tu dhṛtarāṣṭras tad rājā sumahad apriyam",
    "GE07mbh_01_u:137.010c": "vināśaṃ pāṇḍuputrāṇāṃ vilalāpa suduḥkhitaḥ",
    "GE07mbh_01_u:137.010d-1488_01": "antarhṛṣṭamanāś cāsau bahirduḥkhasamākulaḥ",
    "GE07mbh_01_u:137.010d-1488_02": "antaḥ śīto bahiś coṣṇo grīṣme 'gādhahrado yathā",
    "GE07mbh_01_u:137.011a": "adya pāṇḍur mṛto rājā bhrātā mama sudurlabhaḥ",
    "GE07mbh_01_u:137.011c": "teṣu vīreṣu dagdheṣu mātrā saha viśeṣataḥ",
    "GE07mbh_01_u:137.012a": "gacchantu puruṣāḥ śīghraṃ nagaraṃ vāraṇāvatam",
    "GE07mbh_01_u:137.012c": "satkārayantu tān vīrān kuntirājasutāṃ ca tām",
    "GE07mbh_01_u:137.013a": "kārayantu ca kulyāni śubhrāṇi ca mahānti ca",
    "GE07mbh_01_u:137.013c": "ye ca tatra mṛtās teṣāṃ suhṛdo 'rcantu tān api",
    "GE07mbh_01_u:137.013d-1489_01": "mama dagdhā mahātmānaḥ kulavaṃśavivardhanāḥ",
    "GE07mbh_01_u:137.014a": "evaṃgate mayā śakyaṃ yad yat kārayituṃ hitam",
    "GE07mbh_01_u:137.014c": "pāṇḍavānāṃ ca kuntyāś ca tat sarvaṃ kriyatāṃ dhanaiḥ vaiśaṃpāyanaḥ",
    "GE07mbh_01_u:137.014d-1490_01": "sametās tu tataḥ sarve bhīṣmeṇa saha kauravāḥ",
    "GE07mbh_01_u:137.014d-1490_02": "dhṛtarāṣṭraḥ saputraś ca gaṅgām abhimukhā yayuḥ",
    "GE07mbh_01_u:137.014d-1490_03": "ekavastrā nirānandā nirābharaṇaveṣṭanāḥ",
    "GE07mbh_01_u:137.014d-1490_04": "udakaṃ kartukāmā vai pāṇḍavānāṃ mahātmanām",
    "GE07mbh_01_u:137.014d-1491_01": "saputrabāndhavāmātyās tyaktamaṅgalavāhanāḥ",
    "GE07mbh_01_u:137.014d-1491_02": "acchatrāś cāntarā rājan gaṅgām abhimukhā yayuḥ",
    "GE07mbh_01_u:137.015a": "evam uktvā tataś cakre jñātibhiḥ parivāritaḥ",
    "GE07mbh_01_u:137.015c": "udakaṃ pāṇḍuputrāṇāṃ dhṛtarāṣṭro 'mbikāsutaḥ",
    "GE07mbh_01_u:137.016a": "cukruśuḥ kauravāḥ sarve bhṛśaṃ śokaparāyaṇāḥ",
    "GE07mbh_01_u:137.016b-1492_01": "hā yudhiṣṭhira kauravya hā bhīma iti cāpare",
    "GE07mbh_01_u:137.016b-1492_02": "hā phālguneti cāpy anye hā yamāv iti cāpare",
    "GE07mbh_01_u:137.016b-1492_03": "kuntīm ārtāś ca śocanta udakaṃ cakrire janāḥ",
    "GE07mbh_01_u:137.016b-1492_04": "anye paurajanāś caivam anvaśocanta pāṇḍavān",
    "GE07mbh_01_u:137.016b-1493_01": "aho rūpaṃ tu lāvaṇyam atha vidyābalaṃ muhuḥ",
    "GE07mbh_01_u:137.016b-1493_02": "aucityam athavā prema kiṃ kiṃ śocāmahe vayam",
    "GE07mbh_01_u:137.016b-1493_03": "ity evaṃ bahu bhāṣanto rurudur nāgarā bhṛśam",
    "GE07mbh_01_u:137.016c": "viduras tv alpaśaś cakre śokaṃ veda paraṃ hi saḥ vaiśaṃpāyanaḥ",
    "GE07mbh_01_u:137.016d-086x0047": "bhīṣmaḥ vaiśaṃpāyanaḥ",
    "GE07mbh_01_u:137.016d-086x0053": "viduraḥ",
    "GE07mbh_01_u:137.016d-086_0001": "tataḥ pravyathito bhīṣmaḥ pāṇḍurājasutān mṛtān mātrā saheti tāñ śrutvā vilalāpa ruroda ca",
    "GE07mbh_01_u:137.016d-086_0003": "hā yudhiṣṭhira hā bhīma hā dhanaṃjaya hā yamau hā pṛthe saha putrais tvam ekarātreṇa svargatā",
    "GE07mbh_01_u:137.016d-086_0005": "mātrā saha kumārās te sarve tatraiva saṃsthitāḥ",
    "GE07mbh_01_u:137.016d-086_0006": "na hi tau notsaheyātāṃ bhīmasenadhanaṃjayau tarasā vegitātmānau nirbhettum api mandiram",
    "GE07mbh_01_u:137.016d-086_0008": "parāsutvaṃ na paśyāmi pṛthāyāḥ saha pāṇḍavaiḥ",
    "GE07mbh_01_u:137.016d-086_0009": "sarvathā vikṛtaṃ tat tu yadi te nidhanaṃ gatāḥ dharmarājaḥ sa nirdiṣṭo nanu viprair yudhiṣṭhiraḥ",
    "GE07mbh_01_u:137.016d-086_0011": "pṛthivyāṃ caratāṃ śreṣṭho bhavitā sa dhanaṃjayaḥ",
    "GE07mbh_01_u:137.016d-086_0012": "satyavrato dharmadattaḥ satyavāk śubhalakṣaṇaḥ",
    "GE07mbh_01_u:137.016d-086_0013": "kathaṃ kālavaśaṃ prāptaḥ pāṇḍaveyo yudhiṣṭhiraḥ ātmānam upamāṃ kṛtvā pareṣāṃ vartate tu yaḥ",
    "GE07mbh_01_u:137.016d-086_0015": "saha mātrā tu kauravyaḥ kathaṃ kālavaśaṃ gataḥ",
    "GE07mbh_01_u:137.016d-086_0016": "paripālitaś ciraṃ kālaṃ phalakāle yathā drumaḥ",
    "GE07mbh_01_u:137.016d-086_0017": "bhagnaḥ syād vāyuvegena tathā rājā yudhiṣṭhiraḥ",
    "GE07mbh_01_u:137.016d-086_0018": "yauvarājyābhiṣiktena pitur yenāhṛtaṃ yaśaḥ",
    "GE07mbh_01_u:137.016d-086_0019": "ātmanaś ca pituś caiva satyadharmāryavṛttibhiḥ sa brahmaṇyaḥ paraprekṣī hṛdi śokaṃ nidhāya me",
    "GE07mbh_01_u:137.016d-086_0021": "kālena sa hi saṃbhagno dhik kṛtāntam anarthadam",
    "GE07mbh_01_u:137.016d-086_0022": "yac ca sā vanavāsena kleśitā duḥkhabhāginī",
    "GE07mbh_01_u:137.016d-086_0023": "putragṛdhnutayā kuntī na bhartāraṃ mṛtā tv anu",
    "GE07mbh_01_u:137.016d-086_0024": "alpakālaṃ kule jātā bhartuḥ prītim avāpa yā",
    "GE07mbh_01_u:137.016d-086_0025": "dagdhādya saha putraiḥ sā asaṃpūrṇamanorathā etac ca cintayānasya bahudhā vyathitaṃ manaḥ",
    "GE07mbh_01_u:137.016d-086_0027": "avadhūya ca me dehaṃ hṛdaye 'gnir na dīryate pīnaskandhaś cārubāhur merukūṭasamo yuvā",
    "GE07mbh_01_u:137.016d-086_0029": "mṛto bhīma iti śrutvā mano na śraddadhāti me atityāgī ca yogī ca kṣiprahasto dṛḍhāyudhaḥ",
    "GE07mbh_01_u:137.016d-086_0031": "pravṛttimāṃl labdhalakṣyo rathayānaviśāradaḥ",
    "GE07mbh_01_u:137.016d-086_0032": "dūrapātī tv asaṃbhrānto mahāvīryo mahāstravit adīnātmā naravyāghraḥ śreṣṭhaḥ sarvadhanuṣmatām",
    "GE07mbh_01_u:137.016d-086_0034": "yena prācyās tu sauvīrā dākṣiṇātyāś ca nirjitāḥ",
    "GE07mbh_01_u:137.016d-086_0035": "khyāpitaṃ yena śūreṇa triṣu lokeṣu pauruṣam",
    "GE07mbh_01_u:137.016d-086_0036": "yasmiñ jāte viśokābhūt kuntī pāṇḍuś ca vīryavān",
    "GE07mbh_01_u:137.016d-086_0037": "puraṃdarasamo jiṣṇuḥ kathaṃ kālavaśaṃ gataḥ kathaṃ tau vṛṣabhaskandhau siṃhavikrāntagāminau",
    "GE07mbh_01_u:137.016d-086_0039": "martyadharmam anuprāptau yamāv arinibarhaṇau",
    "GE07mbh_01_u:137.016d-086_0040": "tasya vikranditaṃ śrutvā udakaṃ ca prasiñcataḥ",
    "GE07mbh_01_u:137.016d-086_0041": "deśakālaṃ samājñāya viduraḥ pratyabhāṣata",
    "GE07mbh_01_u:137.016d-086_0042": "mā śocas tvaṃ naravyāghra jahi śokaṃ mahāvrata",
    "GE07mbh_01_u:137.016d-086_0043": "na teṣāṃ vidyate pāpaṃ prāptakālaṃ kṛtaṃ mayā",
    "GE07mbh_01_u:137.016d-086_0044": "tac ca tebhyaḥ sa udakaṃ vipraṣiñcatu bhārata",
    "GE07mbh_01_u:137.016d-086_0045": "so 'bravīt kiṃ cid uccārya kauravāṇām aśṛṇvatām kṣattāram anusaṃgṛhya bāṣpotpīḍakalasvaraḥ",
    "GE07mbh_01_u:137.016d-086_0047": "kathaṃ te tāta jīvanti pāṇḍoḥ putrā mahārathāḥ",
    "GE07mbh_01_u:137.016d-086_0048": "katham asmatkṛte pakṣaḥ pāṇḍor na hi nipātitaḥ",
    "GE07mbh_01_u:137.016d-086_0049": "kathaṃ matpramukhāḥ sarve pramuktā mahato bhayāt",
    "GE07mbh_01_u:137.016d-086_0050": "jananī garuḍeneva kumārās te samuddhṛtāḥ evam uktas tu kauravyaḥ kauravāṇām aśṛṇvatām",
    "GE07mbh_01_u:137.016d-086_0052": "ācacakṣe sa dharmātmā bhīṣmāyādbhutakarmaṇe",
    "GE07mbh_01_u:137.016d-086_0053": "dhṛtarāṣṭrasya śakuneḥ rājño duryodhanasya ca vināśe pāṇḍuputrāṇāṃ kṛto mativiniścayaḥ",
    "GE07mbh_01_u:137.016d-086_0055": "tatrāham api ca jñātvā tasya pāpasya niścayam",
    "GE07mbh_01_u:137.016d-086_0056": "taṃ jighāṃsur ahaṃ cāpi teṣām anumate sthitaḥ",
    "GE07mbh_01_u:137.016d-086_0057": "tato jatugṛhaṃ gatvā dahane 'smin niyojite",
    "GE07mbh_01_u:137.016d-086_0058": "pṛthāyāś ca saputrāyā dhārtarāṣṭrasya śāsanāt tataḥ khanakam āhūya suraṅgāṃ vai bile tadā",
    "GE07mbh_01_u:137.016d-086_0060": "saguhāṃ kārayitvā te kuntyā pāṇḍusutās tadā",
    "GE07mbh_01_u:137.016d-086_0061": "niṣkrāmitā mayā pūrvaṃ mā sma śoke manaḥ kṛthāḥ tatas tu nāvam āropya sahaputrāṃ pṛthām aham",
    "GE07mbh_01_u:137.016d-086_0063": "dattvābhayaṃ saputrāyai kuntyai gṛham adāhayam tasmāt te mā sma bhūd duḥkhaṃ muktāḥ pāpāt tu pāṇḍavāḥ",
    "GE07mbh_01_u:137.016d-086_0065": "nirgatāḥ pāṇḍavā rājan mātrā saha paraṃtapāḥ",
    "GE07mbh_01_u:137.016d-086_0066": "agnidāhān mahāghorān mayā tasmād upāyataḥ mā sma śokam imaṃ kārṣīr jīvanty eva ca pāṇḍavāḥ",
    "GE07mbh_01_u:137.016d-086_0068": "pracchannā vicariṣyanti yāvat kālasya paryayaḥ tasmin yudhiṣṭhiraṃ kāle drakṣyanti bhuvi mānavāḥ",
    "GE07mbh_01_u:137.016d-086_0070": "vimalaṃ kṛṣṇapakṣānte jagaccandram ivoditam",
    "GE07mbh_01_u:137.016d-086_0071": "na tasya nāśaṃ paśyāmi yasya bhrātā dhanaṃjayaḥ",
    "GE07mbh_01_u:137.016d-086_0072": "bhīmasenaś ca durdharṣo mādrīputrau ca bhārata",
    "GE07mbh_01_u:137.017a": "pāṇḍavāś cāpi nirgatya nagarād vāraṇāvatāt",
    "GE07mbh_01_u:137.017b-1494_01": "nadīṃ gaṅgām anuprāptā mātṛṣaṣṭhā mahābalāḥ",
    "GE07mbh_01_u:137.017b-1494_02": "dāśānāṃ bhujavegena nadyāḥ srotojavena ca",
    "GE07mbh_01_u:137.017b-1494_03": "vāyunā cānukūlena tūrṇaṃ pāram avāpnuvan",
    "GE07mbh_01_u:137.017c": "javena prayayū rājan dakṣiṇāṃ diśam āśritāḥ",
    "GE07mbh_01_u:137.018a": "vijñāya niśi panthānaṃ nakṣatrair dakṣiṇāmukhāḥ",
    "GE07mbh_01_u:137.018c": "yatamānā vanaṃ rājan gahanaṃ pratipedire",
    "GE07mbh_01_u:137.019a": "tataḥ śrāntāḥ pipāsārtā nidrāndhāḥ pāṇḍunandanāḥ",
    "GE07mbh_01_u:137.019c": "punar ūcur mahāvīryaṃ bhīmasenam idaṃ vacaḥ",
    "GE07mbh_01_u:137.020a": "itaḥ kaṣṭataraṃ kiṃ nu yad vayaṃ gahane vane",
    "GE07mbh_01_u:137.020c": "diśaś ca na prajānīmo gantuṃ caiva na śaknumaḥ",
    "GE07mbh_01_u:137.021a": "taṃ ca pāpaṃ na jānīmo yadi dagdhaḥ purocanaḥ",
    "GE07mbh_01_u:137.021c": "kathaṃ nu vipramucyema bhayād asmād alakṣitāḥ",
    "GE07mbh_01_u:137.022a": "punar asmān upādāya tathaiva vraja bhārata",
    "GE07mbh_01_u:137.022c": "tvaṃ hi no balavān eko yathā satatagas tathā",
    "GE07mbh_01_u:137.023a": "ity ukto dharmarājena bhīmaseno mahābalaḥ",
    "GE07mbh_01_u:137.023c": "ādāya kuntīṃ bhrātṝṃś ca jagāmāśu mahābalaḥ",
    "GE07mbh_01_u:138.001": "vaiśaṃpāyana uvāca",
    "GE07mbh_01_u:138.001a": "tena vikramatā tūrṇam ūruvegasamīritam",
    "GE07mbh_01_u:138.001b-1495_01": "vanaṃ savṛkṣaviṭapaṃ vyāghūrṇitam ivābhavat",
    "GE07mbh_01_u:138.001c": "pravavāv anilo rājañ śuciśukrāgame yathā",
    "GE07mbh_01_u:138.001d-1496_01": "āvarjitalatāvṛkṣaṃ mārgaṃ cakre mahābalaḥ",
    "GE07mbh_01_u:138.002a": "sa mṛdnan puṣpitāṃś caiva phalitāṃś ca vanaspatīn",
    "GE07mbh_01_u:138.002c": "ārujan dārugulmāṃś ca pathas tasya samīpajān",
    "GE07mbh_01_u:138.002d-1497_01": "sa roṣita iva kruddho vane bhañjan mahādrumān",
    "GE07mbh_01_u:138.002d-1497_02": "triḥprasrutamadaḥ śuṣmī ṣaṣṭivarṣī mataṅgarāṭ",
    "GE07mbh_01_u:138.003a": "tathā vṛkṣān bhañjamāno jagāmāmitavikramaḥ",
    "GE07mbh_01_u:138.003b-1498_01": "tasya kakṣadvayodbhūtapavanadhvanir utthitaḥ",
    "GE07mbh_01_u:138.003b-1498_02": "gumbhitāśeṣadigbhāgaḥ śuśruve 'tibhayaṃkaraḥ",
    "GE07mbh_01_u:138.003c": "tasya vegena pāṇḍūnāṃ mūrccheva samajāyata",
    "GE07mbh_01_u:138.004a": "asakṛc cāpi saṃtīrya dūrapāraṃ bhujaplavaiḥ",
    "GE07mbh_01_u:138.004b-1499_01": "uttatāra nadīṃ gaṅgāṃ vihaṃgāsaṃgavāgminīm",
    "GE07mbh_01_u:138.004b-1500_01": "mātaraṃ ca vahan bhrātṝn aśrameṇa samīrajaḥ",
    "GE07mbh_01_u:138.004c": "pathi pracchannam āsedur dhārtarāṣṭrabhayāt tadā",
    "GE07mbh_01_u:138.005a": "kṛcchreṇa mātaraṃ tv ekāṃ sukumārīṃ yaśasvinīm",
    "GE07mbh_01_u:138.005c": "avahat tatra pṛṣṭhena rodhaḥsu viṣameṣu ca",
    "GE07mbh_01_u:138.006a": "āgamaṃs te vanoddeśam alpamūlaphalodakam",
    "GE07mbh_01_u:138.006c": "krūrapakṣimṛgaṃ ghoraṃ sāyāhne bharatarṣabhāḥ",
    "GE07mbh_01_u:138.007a": "ghorā samabhavat saṃdhyā dāruṇā mṛgapakṣiṇaḥ",
    "GE07mbh_01_u:138.007c": "aprakāśā diśaḥ sarvā vātair āsann anārtavaiḥ",
    "GE07mbh_01_u:138.007d-1501_01": "śīrṇaparṇaphalai rājan bahugulmakṣupair drumaiḥ",
    "GE07mbh_01_u:138.007d-1501_02": "bhagnāvabhugnabhūyiṣṭhair nānādrumasamākulaiḥ",
    "GE07mbh_01_u:138.008a": "te śrameṇa ca kauravyās tṛṣṇayā ca prapīḍitāḥ",
    "GE07mbh_01_u:138.008c": "nāśaknuvaṃs tadā gantuṃ nidrayā ca pravṛddhayā",
    "GE07mbh_01_u:138.008d-1502_01": "atīva gahanaṃ ghoraṃ durvijñeyapathaṃ kva cit",
    "GE07mbh_01_u:138.008d-1503_01": "nyaviśanta hi te sarve nirāsvāde mahāvane",
    "GE07mbh_01_u:138.008d-1503_02": "tatas tṛṣāparikṣāmā kuntī putrān athābravīt",
    "GE07mbh_01_u:138.008d-1503_03": "mātā satī pāṇḍavānāṃ pañcānāṃ madhyataḥ sthitā",
    "GE07mbh_01_u:138.008d-1503_04": "tṛṣṇayā hi parītāsmi putrān bhṛśam athābravīt",
    "GE07mbh_01_u:138.008d-1503_05": "tac chrutvā bhīmasenasya mātṛsnehāt prajalpitam",
    "GE07mbh_01_u:138.008d-1503_06": "kāruṇyena manas taptaṃ gamanāyopacakrame",
    "GE07mbh_01_u:138.008d-1504_01": "rātryām eva gatās tūrṇaṃ caturviṃśatiyojanam",
    "GE07mbh_01_u:138.008d-1505_01": "itaḥ param ahaṃ śaktā na gantuṃ ca padāt padam",
    "GE07mbh_01_u:138.008d-1505_02": "śayiṣye vṛkṣamūle 'tra dhārtarāṣṭrā harantu mām",
    "GE07mbh_01_u:138.008d-1505_03": "śṛṇu bhīma vaco mahyaṃ tava bāhubalāt puraḥ",
    "GE07mbh_01_u:138.008d-1505_04": "sthātuṃ na śaktāḥ kauravyāḥ kiṃ bibheṣi vṛthā suta",
    "GE07mbh_01_u:138.008d-1506_01": "anye 'rayo na me santi bhīmasenād ṛte bhuvi",
    "GE07mbh_01_u:138.008d-1506_02": "dhārtarāṣṭrād vṛthā bhīro na māṃ svaptum ihecchasi",
    "GE07mbh_01_u:138.008d-1506_03": "bhīmapṛṣṭhasthitā cetthaṃ dūyamānena cetasā",
    "GE07mbh_01_u:138.008d-1506_04": "sāśrudhvani rudantī sā nidrāvaśam upāgatā",
    "GE07mbh_01_u:138.009a": "tato bhīmo vanaṃ ghoraṃ praviśya vijanaṃ mahat",
    "GE07mbh_01_u:138.009c": "nyagrodhaṃ vipulacchāyaṃ ramaṇīyam upādravat",
    "GE07mbh_01_u:138.010a": "tatra nikṣipya tān sarvān uvāca bharatarṣabhaḥ",
    "GE07mbh_01_u:138.010c": "pānīyaṃ mṛgayāmīha viśramadhvam iti prabho",
    "GE07mbh_01_u:138.011a": "ete ruvanti madhuraṃ sārasā jalacāriṇaḥ",
    "GE07mbh_01_u:138.011c": "dhruvam atra jalasthāyo mahān iti matir mama",
    "GE07mbh_01_u:138.012a": "anujñātaḥ sa gaccheti bhrātrā jyeṣṭhena bhārata",
    "GE07mbh_01_u:138.012c": "jagāma tatra yatra sma ruvanti jalacāriṇaḥ",
    "GE07mbh_01_u:138.013a": "sa tatra pītvā pānīyaṃ snātvā ca bharatarṣabha",
    "GE07mbh_01_u:138.013b-1507_01": "teṣām arthe ca jagrāha bhrātṝṇāṃ bhrātṛvatsalaḥ",
    "GE07mbh_01_u:138.013b-1508_01": "paṅkajānām anekaiś ca patrair baddhvā jalāśayān",
    "GE07mbh_01_u:138.013c": "uttarīyeṇa pānīyam ājahāra tadā nṛpa",
    "GE07mbh_01_u:138.014a": "gavyūtimātrād āgatya tvarito mātaraṃ prati",
    "GE07mbh_01_u:138.014b-1509_01": "śokaduḥkhaparītātmā niśaśvāsorago yathā",
    "GE07mbh_01_u:138.014b-1510_01": "bhātṝṃś ca mātaraṃ caiva jalaṃ śītam apāyayat",
    "GE07mbh_01_u:138.014b-1510_02": "pītodakās te sarve 'pi pariśramavaśāt punaḥ",
    "GE07mbh_01_u:138.014b-1510_03": "nidrāpahṛtadhairyāś ca suṣupur bhṛśavihvalāḥ",
    "GE07mbh_01_u:138.014c": "sa suptāṃ mātaraṃ dṛṣṭvā bhrātṝṃś ca vasudhātale",
    "GE07mbh_01_u:138.014d-1511_01": "mahāraudre vane ghore vṛkṣamūle suśītale",
    "GE07mbh_01_u:138.014d-1511_02": "vikṣiptakarapādāṃś ca dīrghocchvāsamahāravān",
    "GE07mbh_01_u:138.014d-1511_03": "ūrdhvavaktrān mahākāyān pañcendrān iva bhūtale",
    "GE07mbh_01_u:138.014e": "bhṛśaṃ duḥkhaparītātmā vilalāpa vṛkodaraḥ",
    "GE07mbh_01_u:138.014f-1512_01": "ataḥ kaṣṭataraṃ kiṃ nu draṣṭavyaṃ hi bhaviṣyati",
    "GE07mbh_01_u:138.014f-1512_02": "yat paśyāmi mahīsuptān bhrātṝn adya sumandabhāk",
    "GE07mbh_01_u:138.015a": "śayaneṣu parārdhyeṣu ye purā vāraṇāvate",
    "GE07mbh_01_u:138.015c": "nādhijagmus tadā nidrāṃ te 'dya suptā mahītale",
    "GE07mbh_01_u:138.016a": "svasāraṃ vasudevasya śatrusaṃghāvamardinaḥ",
    "GE07mbh_01_u:138.016c": "kuntibhojasutāṃ kuntīṃ sarvalakṣaṇapūjitām",
    "GE07mbh_01_u:138.017a": "snuṣāṃ vicitravīryasya bhāryāṃ pāṇḍor mahātmanaḥ",
    "GE07mbh_01_u:138.017c": "prāsādaśayanāṃ nityaṃ puṇḍarīkāntaraprabhām",
    "GE07mbh_01_u:138.018a": "sukumāratarāṃ strīṇāṃ mahārhaśayanocitām",
    "GE07mbh_01_u:138.018c": "śayānāṃ paśyatādyeha pṛthivyām atathocitām",
    "GE07mbh_01_u:138.019a": "dharmād indrāc ca vāyoś ca suṣuve yā sutān imān",
    "GE07mbh_01_u:138.019c": "seyaṃ bhūmau pariśrāntā śete hy adyātathocitā",
    "GE07mbh_01_u:138.020a": "kiṃ nu duḥkhataraṃ śakyaṃ mayā draṣṭum ataḥ param",
    "GE07mbh_01_u:138.020c": "yo 'ham adya naravyāghrān suptān paśyāmi bhūtale",
    "GE07mbh_01_u:138.021a": "triṣu lokeṣu yad rājyaṃ dharmavidyo 'rhate nṛpaḥ",
    "GE07mbh_01_u:138.021c": "so 'yaṃ bhūmau pariśrāntaḥ śete prākṛtavat katham",
    "GE07mbh_01_u:138.022a": "ayaṃ nīlāmbudaśyāmo nareṣv apratimo bhuvi",
    "GE07mbh_01_u:138.022c": "śete prākṛtavad bhūmāv ato duḥkhataraṃ nu kim",
    "GE07mbh_01_u:138.022d-1513_01": "imau nīlotpalaśyāmau nareṣv apratimau bhuvi",
    "GE07mbh_01_u:138.023a": "aśvināv iva devānāṃ yāv imau rūpasaṃpadā",
    "GE07mbh_01_u:138.023c": "tau prākṛtavad adyemau prasuptau dharaṇītale",
    "GE07mbh_01_u:138.024a": "jñātayo yasya naiva syur viṣamāḥ kulapāṃsanāḥ",
    "GE07mbh_01_u:138.024c": "sa jīvet susukhaṃ loke grāme druma ivaikajaḥ",
    "GE07mbh_01_u:138.025a": "eko vṛkṣo hi yo grāme bhavet parṇaphalānvitaḥ",
    "GE07mbh_01_u:138.025c": "caityo bhavati nirjñātir arcanīyaḥ supūjitaḥ",
    "GE07mbh_01_u:138.026a": "yeṣāṃ ca bahavaḥ śūrā jñātayo dharmasaṃśritāḥ",
    "GE07mbh_01_u:138.026c": "te jīvanti sukhaṃ loke bhavanti ca nirāmayāḥ",
    "GE07mbh_01_u:138.027a": "balavantaḥ samṛddhārthā mitrabāndhavanandanāḥ",
    "GE07mbh_01_u:138.027c": "jīvanty anyonyam āśritya drumāḥ kānanajā iva",
    "GE07mbh_01_u:138.028a": "vayaṃ tu dhṛtarāṣṭreṇa saputreṇa durātmanā",
    "GE07mbh_01_u:138.028b-1514_01": "rājyalubdhena mūrkheṇa durmantrisahitena ca",
    "GE07mbh_01_u:138.028b-1514_02": "duṣṭenādharmaśīlena svārthaniṣṭhaikabuddhinā",
    "GE07mbh_01_u:138.028c": "vivāsitā na dagdhāś ca kathaṃ cit tasya śāsanāt",
    "GE07mbh_01_u:138.029a": "tasmān muktā vayaṃ dāhād imaṃ vṛkṣam upāśritāḥ",
    "GE07mbh_01_u:138.029c": "kāṃ diśaṃ pratipatsyāmaḥ prāptāḥ kleśam anuttamam",
    "GE07mbh_01_u:138.029d-1515_01": "sakāmo bhava durbuddhe dhārtarāṣṭrālpadarśana",
    "GE07mbh_01_u:138.029d-1515_02": "nūnaṃ devāḥ prasannās te nānujñāṃ me yudhiṣṭhiraḥ",
    "GE07mbh_01_u:138.029d-1515_03": "prayacchati vadhe tubhyaṃ tena jīvasi durmate",
    "GE07mbh_01_u:138.029d-1515_04": "nanv adya sasutāmātyaṃ sakarṇānujasaubalam",
    "GE07mbh_01_u:138.029d-1515_05": "gatvā krodhasamāviṣṭaḥ preṣayiṣye yamakṣayam",
    "GE07mbh_01_u:138.029d-1515_06": "kiṃ nu śakyaṃ mayā kartuṃ yat te na krudhyate nṛpaḥ",
    "GE07mbh_01_u:138.029d-1515_07": "dharmātmā pāṇḍavaśreṣṭhaḥ pāpācāra yudhiṣṭhiraḥ",
    "GE07mbh_01_u:138.029d-1515_08": "evam uktvā mahābāhuḥ krodhasaṃdīptamānasaḥ",
    "GE07mbh_01_u:138.029d-1515_09": "karaṃ kareṇa niṣpiṣya niḥśvasan dīnamānasaḥ",
    "GE07mbh_01_u:138.029d-1515_10": "punar dīnamanā bhūtvā śāntārcir iva pāvakaḥ",
    "GE07mbh_01_u:138.029d-1515_11": "bhrātṝn mahītale suptān avaikṣata vṛkodaraḥ",
    "GE07mbh_01_u:138.029d-1515_12": "viśvastān iva saṃviṣṭān pṛthagjanasamān iva",
    "GE07mbh_01_u:138.030a": "nātidūre ca nagaraṃ vanād asmād dhi lakṣaye",
    "GE07mbh_01_u:138.030c": "jāgartavye svapantīme hanta jāgarmy ahaṃ svayam",
    "GE07mbh_01_u:138.031a": "pāsyantīme jalaṃ paścāt pratibuddhā jitaklamāḥ",
    "GE07mbh_01_u:138.031c": "iti bhīmo vyavasyaiva jajāgāra svayaṃ tadā",
    "GE07mbh_01_u:139.001": "vaiśaṃpāyana uvāca",
    "GE07mbh_01_u:139.001a": "tatra teṣu śayāneṣu hiḍimbo nāma rākṣasaḥ",
    "GE07mbh_01_u:139.001c": "avidūre vanāt tasmāc chālavṛkṣam upāśritaḥ",
    "GE07mbh_01_u:139.002a": "krūro mānuṣamāṃsādo mahāvīryo mahābalaḥ",
    "GE07mbh_01_u:139.002b-1516_01": "prāvṛḍjaladharaśyāmaḥ piṅgākṣo dāruṇākṛtiḥ",
    "GE07mbh_01_u:139.002b-1516_02": "daṃṣṭrākarālavadanaḥ piśitepsuḥ kṣudhārditaḥ",
    "GE07mbh_01_u:139.002b-1516_03": "lambasphig lambajaṭharo raktaśmaśruśiroruhaḥ",
    "GE07mbh_01_u:139.002b-1516_04": "mahāvṛkṣagalaskandhaḥ śaṅkukarṇo vibhīṣaṇaḥ",
    "GE07mbh_01_u:139.002b-1516_05": "yadṛcchayā tān apaśyat pāṇḍuputrān mahārathān",
    "GE07mbh_01_u:139.002c": "virūparūpaḥ piṅgākṣaḥ karālo ghoradarśanaḥ",
    "GE07mbh_01_u:139.002e": "piśitepsuḥ kṣudhārtas tān apaśyata yadṛcchayā",
    "GE07mbh_01_u:139.003a": "ūrdhvāṅguliḥ sa kaṇḍūyan dhunvan rūkṣāñ śiroruhān",
    "GE07mbh_01_u:139.003c": "jṛmbhamāṇo mahāvaktraḥ punaḥ punar avekṣya ca",
    "GE07mbh_01_u:139.004a": "duṣṭo mānuṣamāṃsādo mahākāyo mahābalaḥ",
    "GE07mbh_01_u:139.004c": "āghrāya mānuṣaṃ gandhaṃ bhaginīm idam abravīt",
    "GE07mbh_01_u:139.005a": "upapannaś cirasyādya bhakṣo mama manaḥpriyaḥ",
    "GE07mbh_01_u:139.005c": "snehasravān prasravati jihvā paryeti me mukham",
    "GE07mbh_01_u:139.006a": "aṣṭau daṃṣṭrāḥ sutīkṣṇāgrāś cirasyāpātaduḥsahāḥ",
    "GE07mbh_01_u:139.006c": "deheṣu majjayiṣyāmi snigdheṣu piśiteṣu ca",
    "GE07mbh_01_u:139.007a": "ākramya mānuṣaṃ kaṇṭham ācchidya dhamanīm api",
    "GE07mbh_01_u:139.007c": "uṣṇaṃ navaṃ prapāsyāmi phenilaṃ rudhiraṃ bahu",
    "GE07mbh_01_u:139.008a": "gaccha jānīhi ke tv ete śerate vanam āśritāḥ",
    "GE07mbh_01_u:139.008c": "mānuṣo balavān gandho ghrāṇaṃ tarpayatīva me",
    "GE07mbh_01_u:139.009a": "hatvaitān mānuṣān sarvān ānayasva mamāntikam",
    "GE07mbh_01_u:139.009c": "asmadviṣayasuptebhyo naitebhyo bhayam asti te",
    "GE07mbh_01_u:139.010a": "eṣāṃ māṃsāni saṃskṛtya mānuṣāṇāṃ yatheṣṭataḥ",
    "GE07mbh_01_u:139.010c": "bhakṣayiṣyāva sahitau kuru tūrṇaṃ vaco mama",
    "GE07mbh_01_u:139.010d-1517_01": "bhakṣayitvā ca māṃsāni mānuṣāṇāṃ prakāmataḥ",
    "GE07mbh_01_u:139.010d-1517_02": "nṛtyāva sahitāv āvāṃ dattatālāv anekaśaḥ",
    "GE07mbh_01_u:139.010d-1517_03": "evam uktā hiḍimbā tu hiḍimbena tadā vane",
    "GE07mbh_01_u:139.010d-1518_01": "āplutyāplutya ca tarūn agacchat pāṇḍavān prati",
    "GE07mbh_01_u:139.011a": "bhrātur vacanam ājñāya tvaramāṇeva rākṣasī",
    "GE07mbh_01_u:139.011c": "jagāma tatra yatra sma pāṇḍavā bharatarṣabha",
    "GE07mbh_01_u:139.012a": "dadarśa tatra gatvā sā pāṇḍavān pṛthayā saha",
    "GE07mbh_01_u:139.012c": "śayānān bhīmasenaṃ ca jāgrataṃ tv aparājitam",
    "GE07mbh_01_u:139.012d-1519_01": "upāsyamānān bhīmena rūpayauvanaśālinā",
    "GE07mbh_01_u:139.012d-1519_02": "sukumārāṃś ca pārthāṃś ca vyāyāmena ca karśitān",
    "GE07mbh_01_u:139.012d-1519_03": "duḥkhena saṃprayuktāṃś ca sahajyeṣṭhān pramāthinaḥ",
    "GE07mbh_01_u:139.012d-1519_04": "raudrī satī rājaputrān darśanīyapradarśanam",
    "GE07mbh_01_u:139.013a": "dṛṣṭvaiva bhīmasenaṃ sā śālaskandham ivodgatam",
    "GE07mbh_01_u:139.013c": "rākṣasī kāmayām āsa rūpeṇāpratimaṃ bhuvi",
    "GE07mbh_01_u:139.013d-1520_01": "antargatena manasā cintayām āsa rākṣasī",
    "GE07mbh_01_u:139.014a": "ayaṃ śyāmo mahābāhuḥ siṃhaskandho mahādyutiḥ",
    "GE07mbh_01_u:139.014c": "kambugrīvaḥ puṣkarākṣo bhartā yukto bhaven mama",
    "GE07mbh_01_u:139.015a": "nāhaṃ bhrātṛvaco jātu kuryāṃ krūropasaṃhitam",
    "GE07mbh_01_u:139.015c": "patisneho 'tibalavān na tathā bhrātṛsauhṛdam",
    "GE07mbh_01_u:139.016a": "muhūrtam iva tṛptiś ca bhaved bhrātur mamaiva ca",
    "GE07mbh_01_u:139.016c": "hatair etair ahatvā tu modiṣye śāśvatiḥ samāḥ",
    "GE07mbh_01_u:139.016d-1521_01": "hiḍimbī tu mahāraudrā tadā bharatasattama",
    "GE07mbh_01_u:139.016d-1521_02": "utsṛjya rākṣasaṃ rūpaṃ mānuṣaṃ rūpam āsthitā",
    "GE07mbh_01_u:139.017a": "sā kāmarūpiṇī rūpaṃ kṛtvā mānuṣam uttamam",
    "GE07mbh_01_u:139.017c": "upatasthe mahābāhuṃ bhīmasenaṃ śanaiḥ śanaiḥ",
    "GE07mbh_01_u:139.017d-1522_01": "iṅgitākārakuśalā hy upāsarpac chanaiḥ śanaiḥ",
    "GE07mbh_01_u:139.017d-1522_02": "vinamyamāneva latā sarvābharaṇabhūṣitā",
    "GE07mbh_01_u:139.017d-1522_03": "śanaiḥ śanaiḥ sa tāṃ bhīmaḥ samīpam upasarpatīm",
    "GE07mbh_01_u:139.017d-1522_04": "vīkṣamāṇas tadāpaśyat tanvīṃ pīnapayodharām",
    "GE07mbh_01_u:139.017d-1522_05": "candrānanāṃ padmanetrāṃ nīlakuñcitamūrdhajām",
    "GE07mbh_01_u:139.017d-1522_06": "kṛṣṇāṃ supāṇḍurair dantair bimboṣṭhīṃ cārudarśanām",
    "GE07mbh_01_u:139.017d-1522_07": "dṛṣṭvā tāṃ rūpasaṃpannāṃ bhīmo vismayam āgataḥ",
    "GE07mbh_01_u:139.017d-1522_08": "upacāraguṇair yuktāṃ lālitair hāsyasaṃsthitaiḥ",
    "GE07mbh_01_u:139.017d-1522_09": "samīpam upasaṃprāpya bhīmasyātha varānanā",
    "GE07mbh_01_u:139.017d-1522_10": "vaco vacanavelāyām idaṃ provāca pāṇḍavam",
    "GE07mbh_01_u:139.018a": "vilajjamāneva latā divyābharaṇabhūṣitā",
    "GE07mbh_01_u:139.018c": "smitapūrvam idaṃ vākyaṃ bhīmasenam athābravīt",
    "GE07mbh_01_u:139.019a": "kutas tvam asi saṃprāptaḥ kaś cāsi puruṣarṣabha",
    "GE07mbh_01_u:139.019c": "ka ime śerate ceha puruṣā devarūpiṇaḥ",
    "GE07mbh_01_u:139.020a": "keyaṃ ca bṛhatī śyāmā sukumārī tavānagha",
    "GE07mbh_01_u:139.020c": "śete vanam idaṃ prāpya viśvastā svagṛhe yathā",
    "GE07mbh_01_u:139.021a": "nedaṃ jānāti gahanaṃ vanaṃ rākṣasasevitam",
    "GE07mbh_01_u:139.021c": "vasati hy atra pāpātmā hiḍimbo nāma rākṣasaḥ",
    "GE07mbh_01_u:139.022a": "tenāhaṃ preṣitā bhrātrā duṣṭabhāvena rakṣasā",
    "GE07mbh_01_u:139.022c": "bibhakṣayiṣatā māṃsaṃ yuṣmākam amaropama",
    "GE07mbh_01_u:139.023a": "sāhaṃ tvām abhisaṃprekṣya devagarbhasamaprabham",
    "GE07mbh_01_u:139.023c": "nānyaṃ bhartāram icchāmi satyam etad bravīmi te",
    "GE07mbh_01_u:139.024a": "etad vijñāya dharmajña yuktaṃ mayi samācara",
    "GE07mbh_01_u:139.024c": "kāmopahatacittāṅgīṃ bhajamānāṃ bhajasva mām",
    "GE07mbh_01_u:139.025a": "trāsye 'haṃ tvāṃ mahābāho rākṣasāt puruṣādakāt",
    "GE07mbh_01_u:139.025c": "vatsyāvo giridurgeṣu bhartā bhava mamānagha",
    "GE07mbh_01_u:139.025d-1523_01": "icchāmi vīra bhadraṃ te mā mā prāṇān vihāsiṣuḥ",
    "GE07mbh_01_u:139.025d-1523_02": "tvayā hy ahaṃ parityaktā na jīveyam ariṃdama",
    "GE07mbh_01_u:139.026a": "antarikṣacarā hy asmi kāmato vicarāmi ca",
    "GE07mbh_01_u:139.026c": "atulām āpnuhi prītiṃ tatra tatra mayā saha",
    "GE07mbh_01_u:139.026d-1524_01": "eṣa jyeṣṭho mama bhrātā nānyaḥ paramako guruḥ",
    "GE07mbh_01_u:139.026d-1524_02": "aniviṣṭaś ca taṃ nāhaṃ parividyāṃ kathaṃ cana",
    "GE07mbh_01_u:139.027": "bhīma uvāca",
    "GE07mbh_01_u:139.027a": "mātaraṃ bhrātaraṃ jyeṣṭhaṃ kaniṣṭhān aparān imān",
    "GE07mbh_01_u:139.027c": "parityajeta ko nv adya prabhavann iva rākṣasi",
    "GE07mbh_01_u:139.028a": "ko hi suptān imān bhrātṝn dattvā rākṣasabhojanam",
    "GE07mbh_01_u:139.028c": "mātaraṃ ca naro gacchet kāmārta iva madvidhaḥ rākṣasī",
    "GE07mbh_01_u:139.028d-1525x03": "bhīmaḥ",
    "GE07mbh_01_u:139.028d-1525_01": "ekaṃ tvāṃ mokṣayiṣyāmi saha mātrā paraṃtapa",
    "GE07mbh_01_u:139.028d-1525_02": "sodarān utsṛjaitāṃs tvam āroha jaghanaṃ mama",
    "GE07mbh_01_u:139.028d-1525_03": "nāhaṃ jīvitum āśaṃse bhrātṝn utsṛjya rākṣasi",
    "GE07mbh_01_u:139.028d-1525_04": "yathāgataṃ vrajaikā tvaṃ vipriyaṃ me prabhāṣase",
    "GE07mbh_01_u:139.029": "rākṣasy uvāca",
    "GE07mbh_01_u:139.029a": "yat te priyaṃ tat kariṣye sarvān etān prabodhaya",
    "GE07mbh_01_u:139.029c": "mokṣayiṣyāmi vaḥ kāmaṃ rākṣasāt puruṣādakāt",
    "GE07mbh_01_u:139.030": "bhīma uvāca",
    "GE07mbh_01_u:139.030a": "sukhasuptān vane bhrātṝn mātaraṃ caiva rākṣasi",
    "GE07mbh_01_u:139.030c": "na bhayād bodhayiṣyāmi bhrātus tava durātmanaḥ",
    "GE07mbh_01_u:139.031a": "na hi me rākṣasā bhīru soḍhuṃ śaktāḥ parākramam",
    "GE07mbh_01_u:139.031c": "na manuṣyā na gandharvā na yakṣāś cārulocane",
    "GE07mbh_01_u:139.032a": "gaccha vā tiṣṭha vā bhadre yad vāpīcchasi tat kuru",
    "GE07mbh_01_u:139.032c": "taṃ vā preṣaya tanvaṅgi bhrātaraṃ puruṣādakam",
    "GE07mbh_01_u:140.001": "vaiśaṃpāyana uvāca",
    "GE07mbh_01_u:140.001a": "tāṃ viditvā ciragatāṃ hiḍimbo rākṣaseśvaraḥ",
    "GE07mbh_01_u:140.001c": "avatīrya drumāt tasmād ājagāmātha pāṇḍavān",
    "GE07mbh_01_u:140.002a": "lohitākṣo mahābāhur ūrdhvakeśo mahābalaḥ",
    "GE07mbh_01_u:140.002c": "meghasaṃghātavarṣmā ca tīkṣṇadaṃṣṭrojjvalānanaḥ",
    "GE07mbh_01_u:140.002d-1526_01": "talaṃ talena saṃhatya bāhū vikṣipya cāsakṛt",
    "GE07mbh_01_u:140.002d-1526_02": "udvṛttanetraḥ saṃkruddho dantān danteṣu niṣpiṣan",
    "GE07mbh_01_u:140.002d-1527_01": "na bibheti hiḍimbī ca preṣitā kim anāgatā",
    "GE07mbh_01_u:140.003a": "tam āpatantaṃ dṛṣṭvaiva tathā vikṛtadarśanam",
    "GE07mbh_01_u:140.003c": "hiḍimbovāca vitrastā bhīmasenam idaṃ vacaḥ",
    "GE07mbh_01_u:140.004a": "āpataty eṣa duṣṭātmā saṃkruddhaḥ puruṣādakaḥ",
    "GE07mbh_01_u:140.004c": "tvām ahaṃ bhrātṛbhiḥ sārdhaṃ yad bravīmi tathā kuru",
    "GE07mbh_01_u:140.005a": "ahaṃ kāmagamā vīra rakṣobalasamanvitā",
    "GE07mbh_01_u:140.005c": "āruhemāṃ mama śroṇīṃ neṣyāmi tvāṃ vihāyasā",
    "GE07mbh_01_u:140.006a": "prabodhayainān saṃsuptān mātaraṃ ca paraṃtapa",
    "GE07mbh_01_u:140.006c": "sarvān eva gamiṣyāmi gṛhītvā vo vihāyasā",
    "GE07mbh_01_u:140.007": "bhīma uvāca",
    "GE07mbh_01_u:140.007a": "mā bhais tvaṃ vipulaśroṇi naiṣa kaś cin mayi sthite",
    "GE07mbh_01_u:140.007b-1528_01": "hiṃsituṃ śaknuyād rakṣa iti me niścitā matiḥ",
    "GE07mbh_01_u:140.007b-1529_01": "etān bādhayituṃ śakto devo vā dānavo 'pi vā",
    "GE07mbh_01_u:140.007c": "aham enaṃ haniṣyāmi prekṣantyās te sumadhyame",
    "GE07mbh_01_u:140.008a": "nāyaṃ pratibalo bhīru rākṣasāpasado mama",
    "GE07mbh_01_u:140.008c": "soḍhuṃ yudhi parispandam athavā sarvarākṣasāḥ",
    "GE07mbh_01_u:140.009a": "paśya bāhū suvṛttau me hastihastanibhāv imau",
    "GE07mbh_01_u:140.009c": "ūrū parighasaṃkāśau saṃhataṃ cāpy uro mama",
    "GE07mbh_01_u:140.010a": "vikramaṃ me yathendrasya sādya drakṣyasi śobhane",
    "GE07mbh_01_u:140.010c": "māvamaṃsthāḥ pṛthuśroṇi matvā mām iha mānuṣam hiḍimbovāca",
    "GE07mbh_01_u:140.011a": "nāvamanye naravyāghra tvām ahaṃ devarūpiṇam",
    "GE07mbh_01_u:140.011c": "dṛṣṭāpadānas tu mayā mānuṣeṣv eva rākṣasaḥ",
    "GE07mbh_01_u:140.012": "vaiśaṃpāyana uvāca",
    "GE07mbh_01_u:140.012a": "tathā saṃjalpatas tasya bhīmasenasya bhārata",
    "GE07mbh_01_u:140.012c": "vācaḥ śuśrāva tāḥ kruddho rākṣasaḥ puruṣādakaḥ",
    "GE07mbh_01_u:140.013a": "avekṣamāṇas tasyāś ca hiḍimbo mānuṣaṃ vapuḥ",
    "GE07mbh_01_u:140.013c": "sragdāmapūritaśikhaṃ samagrendunibhānanam",
    "GE07mbh_01_u:140.014a": "subhrūnāsākṣikeśāntaṃ sukumāranakhatvacam",
    "GE07mbh_01_u:140.014c": "sarvābharaṇasaṃyuktaṃ susūkṣmāmbaravāsasam",
    "GE07mbh_01_u:140.015a": "tāṃ tathā mānuṣaṃ rūpaṃ bibhratīṃ sumanoharam",
    "GE07mbh_01_u:140.015b-1530_01": "sa dadarśāgratas tasya bhīmasya puruṣādakaḥ",
    "GE07mbh_01_u:140.015c": "puṃskāmāṃ śaṅkamānaś ca cukrodha puruṣādakaḥ",
    "GE07mbh_01_u:140.016a": "saṃkruddho rākṣasas tasyā bhaginyāḥ kurusattama",
    "GE07mbh_01_u:140.016c": "utphālya vipule netre tatas tām idam abravīt",
    "GE07mbh_01_u:140.017a": "ko hi me bhoktukāmasya vighnaṃ carati durmatiḥ",
    "GE07mbh_01_u:140.017c": "na bibheṣi hiḍimbe kiṃ matkopād vipramohitā",
    "GE07mbh_01_u:140.018a": "dhik tvām asati puṃskāme mama vipriyakāriṇi",
    "GE07mbh_01_u:140.018c": "pūrveṣāṃ rākṣasendrāṇāṃ sarveṣām ayaśaskari",
    "GE07mbh_01_u:140.019a": "yān imān āśritākārṣīr apriyaṃ sumahan mama",
    "GE07mbh_01_u:140.019c": "eṣa tān adya vai sarvān haniṣyāmi tvayā saha",
    "GE07mbh_01_u:140.020a": "evam uktvā hiḍimbāṃ sa hiḍimbo lohitekṣaṇaḥ",
    "GE07mbh_01_u:140.020c": "vadhāyābhipapātaināṃ dantair dantān upaspṛśan",
    "GE07mbh_01_u:140.020d-1531_01": "garjantam evaṃ vijane bhīmaseno 'bhivīkṣya tam",
    "GE07mbh_01_u:140.020d-1531_02": "rakṣan prabodhaṃ bhrātṝṇāṃ mātuś ca paravīrahā",
    "GE07mbh_01_u:140.021a": "tam āpatantaṃ saṃprekṣya bhīmaḥ praharatāṃ varaḥ",
    "GE07mbh_01_u:140.021c": "bhartsayām āsa tejasvī tiṣṭha tiṣṭheti cābravīt",
    "GE07mbh_01_u:141.001": "vaiśaṃpāyana uvāca",
    "GE07mbh_01_u:141.001a": "bhīmasenas tu taṃ dṛṣṭvā rākṣasaṃ prahasann iva",
    "GE07mbh_01_u:141.001c": "bhaginīṃ prati saṃkruddham idaṃ vacanam abravīt",
    "GE07mbh_01_u:141.002a": "kiṃ te hiḍimba etair vā sukhasuptaiḥ prabodhitaiḥ",
    "GE07mbh_01_u:141.002c": "mām āsādaya durbuddhe tarasā tvaṃ narāśana",
    "GE07mbh_01_u:141.003a": "mayy eva praharaihi tvaṃ na striyaṃ hantum arhasi",
    "GE07mbh_01_u:141.003c": "viśeṣato 'napakṛte pareṇāpakṛte sati",
    "GE07mbh_01_u:141.004a": "na hīyaṃ svavaśā bālā kāmayaty adya mām iha",
    "GE07mbh_01_u:141.004c": "coditaiṣā hy anaṅgena śarīrāntaracāriṇā",
    "GE07mbh_01_u:141.004e": "bhaginī tava durbuddhe rākṣasānāṃ yaśohara",
    "GE07mbh_01_u:141.005a": "tvanniyogena caiveyaṃ rūpaṃ mama samīkṣya ca",
    "GE07mbh_01_u:141.005c": "kāmayaty adya māṃ bhīrur naiṣā dūṣayate kulam",
    "GE07mbh_01_u:141.006a": "anaṅgena kṛte doṣe nemāṃ tvam iha rākṣasa",
    "GE07mbh_01_u:141.006b-1532_01": "hantum arhasi durbuddhe śūraś cet saṃhara smaram",
    "GE07mbh_01_u:141.006c": "mayi tiṣṭhati duṣṭātman na striyaṃ hantum arhasi",
    "GE07mbh_01_u:141.006d-1533_01": "madarthaṃ kāmabāṇārtāṃ tvām ahaṃ hanmi rākṣasa",
    "GE07mbh_01_u:141.007a": "samāgaccha mayā sārdham ekenaiko narāśana",
    "GE07mbh_01_u:141.007c": "aham eva nayiṣyāmi tvām adya yamasādanam",
    "GE07mbh_01_u:141.008a": "adya te talaniṣpiṣṭaṃ śiro rākṣasa dīryatām",
    "GE07mbh_01_u:141.008b-1534_01": "śatadhā bhedam āyāti pūrṇakumbha ivāśmani",
    "GE07mbh_01_u:141.008c": "kuñjarasyeva pādena viniṣpiṣṭaṃ balīyasaḥ",
    "GE07mbh_01_u:141.009a": "adya gātrāṇi kravyādāḥ śyenā gomāyavaś ca te",
    "GE07mbh_01_u:141.009c": "karṣantu bhuvi saṃhṛṣṭā nihatasya mayā mṛdhe",
    "GE07mbh_01_u:141.010a": "kṣaṇenādya kariṣye 'ham idaṃ vanam akaṇṭakam",
    "GE07mbh_01_u:141.010c": "purastād dūṣitaṃ nityaṃ tvayā bhakṣayatā narān",
    "GE07mbh_01_u:141.011a": "adya tvāṃ bhaginī pāpa kṛṣyamāṇaṃ mayā bhuvi",
    "GE07mbh_01_u:141.011c": "drakṣaty adripratīkāśaṃ siṃheneva mahādvipam",
    "GE07mbh_01_u:141.012a": "nirābādhās tvayi hate mayā rākṣasapāṃsana",
    "GE07mbh_01_u:141.012c": "vanam etac cariṣyanti puruṣā vanacāriṇaḥ",
    "GE07mbh_01_u:141.013": "hiḍimba uvāca",
    "GE07mbh_01_u:141.013a": "garjitena vṛthā kiṃ te katthitena ca mānuṣa",
    "GE07mbh_01_u:141.013b-1535_01": "śāradasyeva meghasya garjitaṃ niṣphalaṃ hi te",
    "GE07mbh_01_u:141.013c": "kṛtvaitat karmaṇā sarvaṃ katthethā mā ciraṃ kṛthāḥ",
    "GE07mbh_01_u:141.014a": "balinaṃ manyase yac ca ātmānam aparākramam",
    "GE07mbh_01_u:141.014c": "jñāsyasy adya samāgamya mayātmānaṃ balādhikam",
    "GE07mbh_01_u:141.015a": "na tāvad etān hiṃsiṣye svapantv ete yathāsukham",
    "GE07mbh_01_u:141.015c": "eṣa tvām eva durbuddhe nihanmy adyāpriyaṃvadam",
    "GE07mbh_01_u:141.016a": "pītvā tavāsṛg gātrebhyas tataḥ paścād imān api",
    "GE07mbh_01_u:141.016c": "haniṣyāmi tataḥ paścād imāṃ vipriyakāriṇīm",
    "GE07mbh_01_u:141.017": "vaiśaṃpāyana uvāca",
    "GE07mbh_01_u:141.017a": "evam uktvā tato bāhuṃ pragṛhya puruṣādakaḥ",
    "GE07mbh_01_u:141.017c": "abhyadhāvata saṃkruddho bhīmasenam ariṃdamam",
    "GE07mbh_01_u:141.018a": "tasyābhipatatas tūrṇaṃ bhīmo bhīmaparākramaḥ",
    "GE07mbh_01_u:141.018c": "vegena prahṛtaṃ bāhuṃ nijagrāha hasann iva",
    "GE07mbh_01_u:141.019a": "nigṛhya taṃ balād bhīmo visphurantaṃ cakarṣa ha",
    "GE07mbh_01_u:141.019c": "tasmād deśād dhanūṃṣy aṣṭau siṃhaḥ kṣudramṛgaṃ yathā",
    "GE07mbh_01_u:141.020a": "tataḥ sa rākṣasaḥ kruddhaḥ pāṇḍavena balād dhṛtaḥ",
    "GE07mbh_01_u:141.020c": "bhīmasenaṃ samāliṅgya vyanadad bhairavaṃ ravam",
    "GE07mbh_01_u:141.021a": "punar bhīmo balād enaṃ vicakarṣa mahābalaḥ",
    "GE07mbh_01_u:141.021c": "mā śabdaḥ sukhasuptānāṃ bhrātṝṇāṃ me bhaved iti",
    "GE07mbh_01_u:141.021d-1536_01": "haste gṛhītvā tad rakṣo dūram anyatra nītavān",
    "GE07mbh_01_u:141.021d-1536_02": "pucche gṛhītvā tuṇḍena garuḍaḥ pannagaṃ yathā",
    "GE07mbh_01_u:141.022a": "anyonyaṃ tau samāsādya vicakarṣatur ojasā",
    "GE07mbh_01_u:141.022c": "rākṣaso bhīmasenaś ca vikramaṃ cakratuḥ param",
    "GE07mbh_01_u:141.022d-1537_01": "bhaṅktvā vṛkṣān mahāśākhāṃs tāḍayām āsatuḥ krudhā sālatālatamālāmravaṭārjunavibhītakān",
    "GE07mbh_01_u:141.022d-1537_03": "nyagrodhaplakṣakharjūrapanasān aśmakaṇṭakān",
    "GE07mbh_01_u:141.022d-1537_04": "etān anyān mahāvṛkṣān utkhāya tarasākhilān",
    "GE07mbh_01_u:141.022d-1537_05": "utkṣipyānyonyaroṣeṇa tāḍayām āsatū raṇe",
    "GE07mbh_01_u:141.022d-1537_06": "yadābhavad vanaṃ sarvaṃ nirvṛkṣaṃ vṛkṣasaṃkulam",
    "GE07mbh_01_u:141.022d-1537_07": "tadā śilāś ca kuñjāṃś ca vṛkṣān kaṇṭakinas tathā",
    "GE07mbh_01_u:141.022d-1537_08": "tatas tau giriśṛṅgāṇi parvatāṃś cābhralelihān",
    "GE07mbh_01_u:141.022d-1537_09": "śailāṃś ca gaṇḍapāṣāṇān utkhāyādāya vairiṇau",
    "GE07mbh_01_u:141.022d-1537_10": "cikṣepatur upary ājāv anyonyaṃ vijayeṣiṇau",
    "GE07mbh_01_u:141.022d-1537_11": "tad vanaṃ paritaḥ pañca yojanaṃ nirmahīruham",
    "GE07mbh_01_u:141.022d-1537_12": "nirlatāgulmapāṣāṇaṃ nirmṛgaṃ cakratur bhṛśam",
    "GE07mbh_01_u:141.022d-1537_13": "tayor yuddhena rājendra tad vanaṃ bhīmarakṣasoḥ",
    "GE07mbh_01_u:141.022d-1537_14": "muhūrtenābhavat kūrmapṛṣṭhavac chlakṣṇam avyayam",
    "GE07mbh_01_u:141.023a": "babhañjatur mahāvṛkṣāṃl latāś cākarṣatus tataḥ",
    "GE07mbh_01_u:141.023c": "mattāv iva susaṃrabdhau vāraṇau ṣaṣṭihāyanau",
    "GE07mbh_01_u:141.023d-1538_01": "pādapān uddharantau tāv ūruvegena vegitau",
    "GE07mbh_01_u:141.023d-1538_02": "sphoṭayantau latājālāny ūrubhyāṃ gṛhya sarvaśaḥ",
    "GE07mbh_01_u:141.023d-1538_03": "vitrāsayantau tau śabdaiḥ sarvato mṛgapakṣiṇaḥ",
    "GE07mbh_01_u:141.023d-1538_04": "balena balinau mattāv anyonyavadhakāṅkṣiṇau",
    "GE07mbh_01_u:141.023d-1538_05": "bhīmarākṣasayor yuddhaṃ tadāvartata dāruṇam",
    "GE07mbh_01_u:141.023d-1538_06": "ūrubāhuparikleśāt karṣantāv itaretaram",
    "GE07mbh_01_u:141.023d-1538_07": "utkarṣantau vikarṣantau prakarṣantau parasparam",
    "GE07mbh_01_u:141.023d-1538_08": "tataḥ śabdena mahatā garjantau tau parasparam",
    "GE07mbh_01_u:141.023d-1538_09": "pāṣāṇasaṃghātanibhaiḥ prahārair abhijaghnatuḥ",
    "GE07mbh_01_u:141.023d-1538_10": "anyonyaṃ tau samāliṅgya vikarṣantau parasparam",
    "GE07mbh_01_u:141.023d-1538_11": "bāhuyuddham abhūd ghoraṃ balivāsavayor iva",
    "GE07mbh_01_u:141.023d-1538_12": "yuddhasaṃrambhanirgacchat phūtkāraravanisvanam",
    "GE07mbh_01_u:141.023d-1539_01": "purā devāsure yuddhe vṛtravāsavayor iva",
    "GE07mbh_01_u:141.024a": "tayoḥ śabdena mahatā vibuddhās te nararṣabhāḥ",
    "GE07mbh_01_u:141.024c": "saha mātrā tu dadṛśur hiḍimbām agrataḥ sthitām",
    "GE07mbh_01_u:142.001": "vaiśaṃpāyana uvāca",
    "GE07mbh_01_u:142.001a": "prabuddhās te hiḍimbāyā rūpaṃ dṛṣṭvātimānuṣam",
    "GE07mbh_01_u:142.001c": "vismitāḥ puruṣavyāghrā babhūvuḥ pṛthayā saha",
    "GE07mbh_01_u:142.002a": "tataḥ kuntī samīkṣyaināṃ vismitā rūpasaṃpadā",
    "GE07mbh_01_u:142.002c": "uvāca madhuraṃ vākyaṃ sāntvapūrvam idaṃ śanaiḥ",
    "GE07mbh_01_u:142.003a": "kasya tvaṃ suragarbhābhe kā cāsi varavarṇini",
    "GE07mbh_01_u:142.003c": "kena kāryeṇa suśroṇi kutaś cāgamanaṃ tava",
    "GE07mbh_01_u:142.004a": "yadi vāsya vanasyāsi devatā yadi vāpsarāḥ",
    "GE07mbh_01_u:142.004c": "ācakṣva mama tat sarvaṃ kimarthaṃ ceha tiṣṭhasi hiḍimbovāca",
    "GE07mbh_01_u:142.005a": "yad etat paśyasi vanaṃ nīlameghanibhaṃ mahat",
    "GE07mbh_01_u:142.005c": "nivāso rākṣasasyaitad dhiḍimbasya mamaiva ca",
    "GE07mbh_01_u:142.006a": "tasya māṃ rākṣasendrasya bhaginīṃ viddhi bhāmini",
    "GE07mbh_01_u:142.006c": "bhrātrā saṃpreṣitām ārye tvāṃ saputrāṃ jighāṃsatā",
    "GE07mbh_01_u:142.007a": "krūrabuddher ahaṃ tasya vacanād āgatā iha",
    "GE07mbh_01_u:142.007c": "adrākṣaṃ hemavarṇābhaṃ tava putraṃ mahaujasam",
    "GE07mbh_01_u:142.008a": "tato 'haṃ sarvabhūtānāṃ bhāve vicaratā śubhe",
    "GE07mbh_01_u:142.008c": "coditā tava putrasya manmathena vaśānugā",
    "GE07mbh_01_u:142.009a": "tato vṛto mayā bhartā tava putro mahābalaḥ",
    "GE07mbh_01_u:142.009c": "apanetuṃ ca yatito na caiva śakito mayā",
    "GE07mbh_01_u:142.010a": "cirāyamāṇāṃ māṃ jñātvā tataḥ sa puruṣādakaḥ",
    "GE07mbh_01_u:142.010c": "svayam evāgato hantum imān sarvāṃs tavātmajān",
    "GE07mbh_01_u:142.011a": "sa tena mama kāntena tava putreṇa dhīmatā",
    "GE07mbh_01_u:142.011c": "balād ito viniṣpiṣya vyapakṛṣṭo mahātmanā",
    "GE07mbh_01_u:142.012a": "vikarṣantau mahāvegau garjamānau parasparam",
    "GE07mbh_01_u:142.012c": "paśyadhvaṃ yudhi vikrāntāv etau tau nararākṣasau",
    "GE07mbh_01_u:142.012d-1540_01": "yudhyantau vijayākāṅkṣī rākṣaso mandabuddhimān",
    "GE07mbh_01_u:142.012d-1540_02": "na vāñche ('haṃ) jīvitaṃ bhrātuḥ kadā ye duṣṭakarmaṇaḥ",
    "GE07mbh_01_u:142.013": "vaiśaṃpāyana uvāca",
    "GE07mbh_01_u:142.013a": "tasyāḥ śrutvaiva vacanam utpapāta yudhiṣṭhiraḥ",
    "GE07mbh_01_u:142.013c": "arjuno nakulaś caiva sahadevaś ca vīryavān",
    "GE07mbh_01_u:142.014a": "tau te dadṛśur āsaktau vikarṣantau parasparam",
    "GE07mbh_01_u:142.014c": "kāṅkṣamāṇau jayaṃ caiva siṃhāv iva raṇotkaṭau",
    "GE07mbh_01_u:142.015a": "tāv anyonyaṃ samāśliṣya vikarṣantau parasparam",
    "GE07mbh_01_u:142.015c": "dāvāgnidhūmasadṛśaṃ cakratuḥ pārthivaṃ rajaḥ",
    "GE07mbh_01_u:142.016a": "vasudhāreṇusaṃvītau vasudhādharasaṃnibhau",
    "GE07mbh_01_u:142.016c": "vibhrājetāṃ yathā śailau",
    "GE07mbh_01_u:142.016d-1541_01": "te paśyanto mahad yuddhaṃ sarve vyathitacetasaḥ",
    "GE07mbh_01_u:142.017a": "rākṣasena tathā bhīmaṃ kliśyamānaṃ nirīkṣya tu",
    "GE07mbh_01_u:142.017b-1542_01": "ciraprayuddhau tau dṛṣṭvā tvayonyavadhakāṅkṣayā",
    "GE07mbh_01_u:142.017c": "uvācedaṃ vacaḥ pārthaḥ prahasañ śanakair iva",
    "GE07mbh_01_u:142.018a": "bhīma mā bhair mahābāho na tvāṃ budhyāmahe vayam",
    "GE07mbh_01_u:142.018c": "sametaṃ bhīmarūpeṇa prasuptāḥ śramakarśitāḥ",
    "GE07mbh_01_u:142.019a": "sāhāyye 'smi sthitaḥ pārtha yodhayiṣyāmi rākṣasam",
    "GE07mbh_01_u:142.019c": "nakulaḥ sahadevaś ca mātaraṃ gopayiṣyataḥ",
    "GE07mbh_01_u:142.020": "bhīma uvāca",
    "GE07mbh_01_u:142.020a": "udāsīno nirīkṣasva na kāryaḥ saṃbhramas tvayā",
    "GE07mbh_01_u:142.020c": "na jātv ayaṃ punar jīven madbāhvantaram āgataḥ",
    "GE07mbh_01_u:142.020d-1543_01": "bhujayor antaraṃ prāpto bhīmasenasya rākṣasaḥ",
    "GE07mbh_01_u:142.020d-1543_02": "amuktvā pārtha vīryeṇa mṛto mā bhūd iti dhvaniḥ",
    "GE07mbh_01_u:142.020d-1543_03": "ayam asmān na no hanyāj jātu vai pārtha rākṣasaḥ",
    "GE07mbh_01_u:142.020d-1543_04": "jīvantaṃ na pramokṣyāmi mā bhaiṣīr bharatarṣabha arjuna uvāca",
    "GE07mbh_01_u:142.021-1544_01": "pūrvarātre prabuddho 'si bhīma krūreṇa rakṣasā",
    "GE07mbh_01_u:142.021-1544_02": "kṣapā vyuṣṭā na cedānīṃ samāpto 'si mahāraṇam",
    "GE07mbh_01_u:142.021a": "kim anena ciraṃ bhīma jīvatā pāparakṣasā",
    "GE07mbh_01_u:142.021c": "gantavyaṃ na ciraṃ sthātum iha śakyam ariṃdama",
    "GE07mbh_01_u:142.022a": "purā saṃrajyate prācī purā saṃdhyā pravartate",
    "GE07mbh_01_u:142.022c": "raudre muhūrte rakṣāṃsi prabalāni bhavanti ca",
    "GE07mbh_01_u:142.023a": "tvarasva bhīma mā krīḍa jahi rakṣo vibhīṣaṇam",
    "GE07mbh_01_u:142.023c": "purā vikurute māyāṃ bhujayoḥ sāram arpaya",
    "GE07mbh_01_u:142.023d-1545_01": "māhātmyam ātmano vettha narāṇāṃ hitakāmyayā",
    "GE07mbh_01_u:142.023d-1545_02": "rakṣo jahi yathā śakraḥ purā vṛtraṃ mahāvane",
    "GE07mbh_01_u:142.024": "vaiśaṃpāyana uvāca",
    "GE07mbh_01_u:142.024a": "arjunenaivam uktas tu bhīmo bhīmasya rakṣasaḥ",
    "GE07mbh_01_u:142.024a-1546_01": ". . . . . . . . bhīmo roṣāj jvalann iva",
    "GE07mbh_01_u:142.024a-1546_02": "balam āhārayām āsa yad vāyor jagataḥ kṣaye",
    "GE07mbh_01_u:142.024a-1546_03": "tatas tasyāmbudābhasya . . . . . . . .",
    "GE07mbh_01_u:142.024c": "utkṣipyābhrāmayad dehaṃ tūrṇaṃ guṇaśatādhikam",
    "GE07mbh_01_u:142.024d-1547_01": "iti covāca saṃkruddho bhrāmayan rākṣasaṃ tu saḥ",
    "GE07mbh_01_u:142.024d-1547_02": "bhīmaseno mahābāhur abhigarjan muhur muhuḥ",
    "GE07mbh_01_u:142.025": "bhīma uvāca",
    "GE07mbh_01_u:142.025a": "vṛthāmāṃsair vṛthā puṣṭo vṛthā vṛddho vṛthāmatiḥ",
    "GE07mbh_01_u:142.025c": "vṛthāmaraṇam arhas tvaṃ vṛthādya na bhaviṣyasi",
    "GE07mbh_01_u:142.025d-1548_01": "kṣemam adya kariṣyāmi yathā vanam akaṇṭakam",
    "GE07mbh_01_u:142.025d-1548_02": "na punar mānuṣān hatvā bhakṣayiṣyasi rākṣasa",
    "GE07mbh_01_u:142.026": "arjuna uvāca",
    "GE07mbh_01_u:142.026a": "atha vā manyase bhāraṃ tvam imaṃ rākṣasaṃ yudhi",
    "GE07mbh_01_u:142.026c": "karomi tava sāhāyyaṃ śīghram eva nihanyatām",
    "GE07mbh_01_u:142.027a": "atha vāpy aham evainaṃ haniṣyāmi vṛkodara",
    "GE07mbh_01_u:142.027c": "kṛtakarmā pariśrāntaḥ sādhu tāvad upārama",
    "GE07mbh_01_u:142.028": "vaiśaṃpāyana uvāca",
    "GE07mbh_01_u:142.028a": "tasya tad vacanaṃ śrutvā bhīmaseno 'tyamarṣaṇaḥ",
    "GE07mbh_01_u:142.028c": "niṣpiṣyainaṃ balād bhūmau paśumāram amārayat",
    "GE07mbh_01_u:142.028d-1549_01": "athainam ākṣipya balāt paśuvac cāpy amārayat",
    "GE07mbh_01_u:142.029a": "sa māryamāṇo bhīmena nanāda vipulaṃ svanam",
    "GE07mbh_01_u:142.029c": "pūrayaṃs tad vanaṃ sarvaṃ jalārdra iva dundubhiḥ",
    "GE07mbh_01_u:142.030a": "bhujābhyāṃ yoktrayitvā taṃ balavān pāṇḍunandanaḥ",
    "GE07mbh_01_u:142.030b-1550_01": "samudbhrāmya śiraś cāsya sagrīvaṃ tad udāvahat",
    "GE07mbh_01_u:142.030b-1550_02": "madhye bhittvā śiraś cāsya sugrīvaṃ tad upākṣipat",
    "GE07mbh_01_u:142.030b-1550_03": "tasya niṣkarṇanayanaṃ nirjihvaṃ rudhirokṣitam",
    "GE07mbh_01_u:142.030b-1550_04": "praviddhaṃ bhīmasenena śiro vidaśanaṃ babhau",
    "GE07mbh_01_u:142.030b-1550_05": "prasāritabhujoddhṛṣṭo bhinnamāṃsatvagantaraḥ",
    "GE07mbh_01_u:142.030b-1550_06": "kabandhabhūtas tatrāsīd adrir vajrahato yathā",
    "GE07mbh_01_u:142.030c": "madhye bhaṅktvā sa balavān harṣayām āsa pāṇḍavān",
    "GE07mbh_01_u:142.031a": "hiḍimbaṃ nihataṃ dṛṣṭvā saṃhṛṣṭās te tarasvinaḥ",
    "GE07mbh_01_u:142.031b-1551_01": "hiḍimbā caiva saṃprekṣya nihataṃ rākṣasaṃ raṇe",
    "GE07mbh_01_u:142.031b-1551_02": "adṛśyāś caiva ye svasthāḥ sametā bhūtavādikāḥ",
    "GE07mbh_01_u:142.031b-1551_03": "pūjayanti sma saṃhṛṣṭāḥ sādhu sādhv iti pāṇḍavam",
    "GE07mbh_01_u:142.031b-1551_04": "bhrātaraś cāpi saṃhṛṣṭā yudhiṣṭhirapurogamāḥ",
    "GE07mbh_01_u:142.031c": "apūjayan naravyāghraṃ bhīmasenam ariṃdamam",
    "GE07mbh_01_u:142.032a": "abhipūjya mahātmānaṃ bhīmaṃ bhīmaparākramam",
    "GE07mbh_01_u:142.032c": "punar evārjuno vākyam uvācedaṃ vṛkodaram",
    "GE07mbh_01_u:142.033a": "nadūre nagaraṃ manye vanād asmād ahaṃ prabho",
    "GE07mbh_01_u:142.033c": "śīghraṃ gacchāma bhadraṃ te na no vidyāt suyodhanaḥ",
    "GE07mbh_01_u:142.034a": "tataḥ sarve tathety uktvā saha mātrā paraṃtapāḥ",
    "GE07mbh_01_u:142.034c": "prayayuḥ puruṣavyāghrā hiḍimbā caiva rākṣasī vaiśaṃpāyanaḥ",
    "GE07mbh_01_u:143.000-1552_01": "sā tato nyapatat tūrṇaṃ bhaginī tasya rakṣasaḥ",
    "GE07mbh_01_u:143.000-1552_02": "abruvāṇā hiḍimbā tu rākṣasī pāṇḍavān prati",
    "GE07mbh_01_u:143.000-1552_03": "abhivādya tataḥ kuntīṃ dharmarājaṃ ca pāṇḍavam",
    "GE07mbh_01_u:143.000-1552_04": "abhipūjya ca tān sarvān bhīmasenam abhāṣata",
    "GE07mbh_01_u:143.000-1552_05": "ahaṃ te darśanād eva manmathasya vaśaṃ gatā",
    "GE07mbh_01_u:143.000-1552_06": "krūraṃ bhrātṛvaco hitvā sā tvām evānurundhatī",
    "GE07mbh_01_u:143.000-1552_07": "rākṣase raudrasaṃkāśe tavāpaśyaṃ viceṣṭitam",
    "GE07mbh_01_u:143.000-1552_08": "ahaṃ śuśrūṣur iccheyaṃ tava gātraṃ niṣevitum",
    "GE07mbh_01_u:143.001": "bhīma uvāca",
    "GE07mbh_01_u:143.001a": "smaranti vairaṃ rakṣāṃsi māyām āśritya mohinīm",
    "GE07mbh_01_u:143.001c": "hiḍimbe vraja panthānaṃ tvaṃ vai bhrātṛniṣevitam",
    "GE07mbh_01_u:143.002": "yudhiṣṭhira uvāca",
    "GE07mbh_01_u:143.002a": "kruddho 'pi puruṣavyāghra bhīma mā sma striyaṃ",
    "GE07mbh_01_u:143.002c": "śarīraguptyābhyadhikaṃ dharmaṃ gopaya pāṇḍava",
    "GE07mbh_01_u:143.002d-1553_01": "śaraṇāgatagūhyā tvaṃ dharmaṃ gopāya pāṇḍava",
    "GE07mbh_01_u:143.003a": "vadhābhiprāyam āyāntam avadhīs tvaṃ mahābalam",
    "GE07mbh_01_u:143.003c": "rakṣasas tasya bhaginī kiṃ naḥ kruddhā kariṣyati",
    "GE07mbh_01_u:143.004": "vaiśaṃpāyana uvāca",
    "GE07mbh_01_u:143.004a": "hiḍimbā tu tataḥ kuntīm abhivādya kṛtāñjaliḥ",
    "GE07mbh_01_u:143.004c": "yudhiṣṭhiraṃ ca kaunteyam idaṃ vacanam abravīt",
    "GE07mbh_01_u:143.005a": "ārye jānāsi yad duḥkham iha strīṇām anaṅgajam",
    "GE07mbh_01_u:143.005c": "tad idaṃ mām anuprāptaṃ bhīmasenakṛtaṃ śubhe",
    "GE07mbh_01_u:143.006a": "soḍhaṃ tat paramaṃ duḥkhaṃ mayā kālapratīkṣayā",
    "GE07mbh_01_u:143.006c": "so 'yam abhyāgataḥ kālo bhavitā me sukhāya vai",
    "GE07mbh_01_u:143.007a": "mayā hy utsṛjya suhṛdaḥ svadharmaṃ svajanaṃ tathā",
    "GE07mbh_01_u:143.007c": "vṛto 'yaṃ puruṣavyāghras tava putraḥ patiḥ śubhe",
    "GE07mbh_01_u:143.008a": "vareṇāpi tathānena tvayā cāpi yaśasvini",
    "GE07mbh_01_u:143.008b-1554_01": "tad arhasi kṛpāṃ kartuṃ mayi tvaṃ varavarṇini",
    "GE07mbh_01_u:143.008c": "tathā bruvantī hi tadā pratyākhyātā kriyāṃ prati",
    "GE07mbh_01_u:143.008d-1555_01": "bhūmyāṃ duṣkṛtino lokān gamiṣye 'haṃ na saṃśayaḥ",
    "GE07mbh_01_u:143.009a": "tvaṃ māṃ mūḍheti vā matvā bhaktā vānugateti vā",
    "GE07mbh_01_u:143.009c": "bhartrānena mahābhāge saṃyojaya sutena te",
    "GE07mbh_01_u:143.010a": "tam upādāya gaccheyaṃ yatheṣṭaṃ devarūpiṇam",
    "GE07mbh_01_u:143.010c": "punaś caivāgamiṣyāmi viśrambhaṃ kuru me śubhe",
    "GE07mbh_01_u:143.010d-1556_01": "ahaṃ hi samaye lipse prāg bhrātur apavarjanāt",
    "GE07mbh_01_u:143.010d-1556_02": "tataḥ so 'bhyapatad rātrau bhīmasenajighāṃsayā",
    "GE07mbh_01_u:143.010d-1556_03": "yathā yathā vikramate yathā ramati tiṣṭhati",
    "GE07mbh_01_u:143.010d-1556_04": "tathā tathā samādhāya pāṇḍavaṃ kāmamohitā",
    "GE07mbh_01_u:143.010d-1556_05": "na yātudhāny ahaṃ tv ārye na cāsmi rajanīcarī",
    "GE07mbh_01_u:143.010d-1556_06": "īśā rakṣaḥsu sādhvy asmi rājñī sālakaṭaṅkaṭī",
    "GE07mbh_01_u:143.010d-1556_07": "putreṇa tava saṃyuktā yuvatir devavarṇinī",
    "GE07mbh_01_u:143.010d-1556_08": "sarvān vo 'ham upasthāsye puraskṛtya vṛkodaram",
    "GE07mbh_01_u:143.010d-1556_09": "apramattā pramatteṣu śuśrūṣur anahaṃvadā",
    "GE07mbh_01_u:143.011a": "ahaṃ hi manasā dhyātā sarvān neṣyāmi vaḥ sadā",
    "GE07mbh_01_u:143.011c": "vṛjine tārayiṣyāmi durgeṣu ca nararṣabhān",
    "GE07mbh_01_u:143.012a": "pṛṣṭhena vo vahiṣyāmi śīghrāṃ gatim abhīpsataḥ",
    "GE07mbh_01_u:143.012c": "yūyaṃ prasādaṃ kuruta bhīmaseno bhajeta mām",
    "GE07mbh_01_u:143.012d-1557_01": "uvāca sā tadā kuntī hiḍimbāṃ nāma rākṣasīm",
    "GE07mbh_01_u:143.013a": "āpadas taraṇe prāṇān dhārayed yena yena hi",
    "GE07mbh_01_u:143.013c": "sarvam ādṛtya kartavyaṃ tad dharmam anuvartatā",
    "GE07mbh_01_u:143.014a": "āpatsu yo dhārayati dharmaṃ dharmavid uttamaḥ",
    "GE07mbh_01_u:143.014c": "vyasanaṃ hy eva dharmasya dharmiṇām āpad ucyate",
    "GE07mbh_01_u:143.015a": "puṇyaṃ prāṇān dhārayati puṇyaṃ prāṇadam ucyate",
    "GE07mbh_01_u:143.015c": "yena yenācared dharmaṃ tasmin garhā na vidyate vaiśaṃpāyanaḥ",
    "GE07mbh_01_u:143.015d-087_0001": "mahato 'tra striyaṃ kāmād bādhitāṃ trāhi mām api",
    "GE07mbh_01_u:143.015d-087_0002": "dharmārthakāmamokṣeṣu dayāṃ kurvanti sādhavaḥ",
    "GE07mbh_01_u:143.015d-087_0003": "taṃ tu dharmam iti prāhur munayo dharmavatsalāḥ",
    "GE07mbh_01_u:143.015d-087_0004": "divyajñānena paśyāmi atītānāgatān aham",
    "GE07mbh_01_u:143.015d-087_0005": "tasmād vakṣyāmi vaḥ śreya āsannaṃ sara uttamam",
    "GE07mbh_01_u:143.015d-087_0006": "adyāsādya saraḥ snātvā viśramya ca vanaspatau",
    "GE07mbh_01_u:143.015d-087_0007": "śvaḥ prabhāte mahad bhūtaṃ prādurbhūtaṃ jagatpatim",
    "GE07mbh_01_u:143.015d-087_0008": "vyāsaṃ kamalapatrākṣaṃ dṛṣṭvā śokaṃ vihāsyatha dhṛtarāṣṭrād vivāsaś ca dahanaṃ vāraṇāvate",
    "GE07mbh_01_u:143.015d-087_0010": "trāṇaṃ ca vidurāt tubhyaṃ viditaṃ jñānacakṣuṣā",
    "GE07mbh_01_u:143.015d-087_0011": "āvāse śālihotrasya sa vo vāsaṃ vidhāsyati",
    "GE07mbh_01_u:143.015d-087_0012": "varṣavātātapasahaḥ ayaṃ puṇyo vanaspatiḥ",
    "GE07mbh_01_u:143.015d-087_0013": "pītamātre tu pānīye kṣutpipāse vinaśyataḥ tapasā śālihotreṇa saro vṛkṣaś ca nirmitaḥ",
    "GE07mbh_01_u:143.015d-087_0015": "kādambāḥ sārasā haṃsāḥ kuraryaḥ kuraraiḥ saha",
    "GE07mbh_01_u:143.015d-087_0016": "ruvanti madhuraṃ gītaṃ gāndharvasvanamiśritam",
    "GE07mbh_01_u:143.015d-087_0017": "tasyās tad vacanaṃ śrutvā kuntī vacanam abravīt",
    "GE07mbh_01_u:143.015d-087_0018": "yudhiṣṭhiraṃ mahāprājñaṃ sarvaśāstraviśāradam",
    "GE07mbh_01_u:143.015d-087_0019": "tvaṃ hi dharmabhṛtāṃ śreṣṭha mayoktaṃ śṛṇu bhārata",
    "GE07mbh_01_u:143.015d-087_0020": "rākṣasy eṣā hi vākyena dharmaṃ vadati sādhu vai bhāvena duṣṭā bhīmaṃ sā kiṃ kariṣyati rākṣasī",
    "GE07mbh_01_u:143.015d-087_0022": "bhajatāṃ pāṇḍavaṃ vīram apatyārthaṃ yadīcchasi",
    "GE07mbh_01_u:143.016": "yudhiṣṭhira uvāca",
    "GE07mbh_01_u:143.016a": "evam etad yathāttha tvaṃ hiḍimbe nātra saṃśayaḥ",
    "GE07mbh_01_u:143.016c": "sthātavyaṃ tu tvayā dharme yathā brūyāṃ sumadhyame",
    "GE07mbh_01_u:143.016d-1558_01": "nityaṃ kṛtāhnikā snātvā kṛtaśaucā surūpiṇī",
    "GE07mbh_01_u:143.017a": "snātaṃ kṛtāhnikaṃ bhadre kṛtakautukamaṅgalam",
    "GE07mbh_01_u:143.017c": "bhīmasenaṃ bhajethās tvaṃ prāg astagamanād raveḥ",
    "GE07mbh_01_u:143.018a": "ahaḥsu viharānena yathākāmaṃ manojavā",
    "GE07mbh_01_u:143.018c": "ayaṃ tv ānayitavyas te bhīmasenaḥ sadā niśi vaiśaṃpāyanaḥ",
    "GE07mbh_01_u:143.018d-088_0001": "prāk saṃdhyāto vimoktavyo rakṣitavyaś ca nityaśaḥ",
    "GE07mbh_01_u:143.018d-088_0002": "evaṃ ramasva bhīmena yāvad garbhasya vedanam",
    "GE07mbh_01_u:143.018d-088_0003": "eṣa te samayo bhadre śuśrūṣyaś cāpramattayā",
    "GE07mbh_01_u:143.018d-088_0004": "nityānukūlayā bhūtvā kartavyaṃ śobhanaṃ tvayā yudhiṣṭhireṇaivam uktā kuntyā cāṅke 'dhiropitā",
    "GE07mbh_01_u:143.018d-088_0006": "bhīmārjunāntaragatā yamābhyāṃ ca puraskṛtā",
    "GE07mbh_01_u:143.018d-088_0007": "tiryag yudhiṣṭhire yāti hiḍimbā bhīmagāminī śālihotrasaro ramyam āsedus te jalārthinaḥ",
    "GE07mbh_01_u:143.018d-088_0009": "tat tatheti pratijñāya hiḍimbā rākṣasī tadā",
    "GE07mbh_01_u:143.018d-088_0010": "vanaspatitalaṃ gatvā parimṛjya gṛhaṃ yathā pāṇḍavānāṃ ca vāsaṃ sā kṛtvā parṇamayaṃ tathā",
    "GE07mbh_01_u:143.018d-088_0012": "ātmanaś ca tathā kuntyā ekoddeśe cakāra sā",
    "GE07mbh_01_u:143.018d-088_0013": "pāṇḍavās tu tataḥ snātvā śuddhāḥ saṃdhyām upāsya ca tṛṣitāḥ kṣutpipāsārtā jalamātreṇa vartayan",
    "GE07mbh_01_u:143.018d-088_0015": "śālihotras tadā jñātvā kṣudhārtān pāṇḍavāṃs tadā",
    "GE07mbh_01_u:143.018d-088_0016": "manasā cintayām āsa pānīyaṃ bhojanaṃ mahat",
    "GE07mbh_01_u:143.018d-088_0017": "tatas te pāṇḍavāḥ sarve viśrāntāḥ pṛthayā saha",
    "GE07mbh_01_u:143.018d-088_0018": "yathā jatugṛhe vṛttaṃ rākṣasena kṛtaṃ ca yat",
    "GE07mbh_01_u:143.018d-088_0019": "kṛtvā kathā bahuvidhāḥ kathānte pāṇḍunandanam kuntī rājasutā vākyaṃ bhīmasenam athābravīt",
    "GE07mbh_01_u:143.018d-088_0021": "yathā pāṇḍus tathā mānyas tava jyeṣṭho yudhiṣṭhiraḥ",
    "GE07mbh_01_u:143.018d-088_0022": "ahaṃ dharmavidhānena mānyā gurutarī tava tasmāt pāṇḍuhitārthaṃ me yuvarāja hitaṃ kuru",
    "GE07mbh_01_u:143.018d-088_0024": "nikṛtā dhārtarāṣṭreṇa pāpenākṛtabuddhinā",
    "GE07mbh_01_u:143.018d-088_0025": "duṣkṛtasya pratīkāraṃ na paśyāmi vṛkodara tasmāt katipayāhena yogakṣemaṃ bhaviṣyati",
    "GE07mbh_01_u:143.018d-088_0027": "kṣemaṃ durgam imaṃ vāsaṃ vasiṣyāmo yathāsukham",
    "GE07mbh_01_u:143.018d-088_0028": "idam adya mahad duḥkhaṃ dharmakṛcchraṃ vṛkodara",
    "GE07mbh_01_u:143.018d-088_0029": "dṛṣṭvaiva tvāṃ mahāprājña anaṅgenābhicoditā",
    "GE07mbh_01_u:143.018d-088_0030": "yudhiṣṭhiraṃ ca māṃ caiva varayām āsa dharmataḥ",
    "GE07mbh_01_u:143.018d-088_0031": "dharmārthaṃ dehi putraṃ tvaṃ sa naḥ śreyaḥ kariṣyati prativākyaṃ tu necchāmi hy āvābhyāṃ vacanaṃ kuru",
    "GE07mbh_01_u:143.019": "vaiśaṃpāyana uvāca",
    "GE07mbh_01_u:143.019a": "tatheti tat pratijñāya hiḍimbā rākṣasī tadā",
    "GE07mbh_01_u:143.019a-1559_01": ". . . . . . . . bhīmaseno 'bravīd idam",
    "GE07mbh_01_u:143.019b-1560_01": "śāsanaṃ te kariṣyāmi devaśāsanam ity api",
    "GE07mbh_01_u:143.019b-1560_02": "samakṣaṃ bhrātṛmadhye tu bhīmaseno 'bravīd idam",
    "GE07mbh_01_u:143.019b-1561_01": "śṛṇu rākṣasi satyena samayaṃ te vadāmy aham",
    "GE07mbh_01_u:143.019b-1561_02": "yāvatkālena bhavati putrasyotpādanaṃ śubhe",
    "GE07mbh_01_u:143.019b-1561_03": "tāvatkālaṃ gamiṣyāmi tvayā saha sumadhyame",
    "GE07mbh_01_u:143.019b-1562_01": "viśeṣato matsakāśe mā prakāśaya nīcatām",
    "GE07mbh_01_u:143.019b-1562_02": "uttamastrīguṇopetā bhajethā varavarṇini",
    "GE07mbh_01_u:143.019b-1563_01": "gatāhani niveśeṣu bhojyaṃ rājārham ānayat",
    "GE07mbh_01_u:143.019b-1563_02": "sā kadā cid vihārārthaṃ hiḍimbā kāmacāriṇī",
    "GE07mbh_01_u:143.019c": "bhīmasenam upādāya ūrdhvam ācakrame tataḥ",
    "GE07mbh_01_u:143.020a": "śailaśṛṅgeṣu ramyeṣu devatāyataneṣu ca",
    "GE07mbh_01_u:143.020c": "mṛgapakṣivighuṣṭeṣu ramaṇīyeṣu sarvadā",
    "GE07mbh_01_u:143.021a": "kṛtvā ca paramaṃ rūpaṃ sarvābharaṇabhūṣitā",
    "GE07mbh_01_u:143.021c": "saṃjalpantī sumadhuraṃ ramayām āsa pāṇḍavam",
    "GE07mbh_01_u:143.022a": "tathaiva vanadurgeṣu puṣpitadrumasānuṣu",
    "GE07mbh_01_u:143.022c": "saraḥsu ramaṇīyeṣu padmotpalayuteṣu ca",
    "GE07mbh_01_u:143.023a": "nadīdvīpapradeśeṣu vaiḍūryasikatāsu ca",
    "GE07mbh_01_u:143.023c": "sutīrthavanatoyāsu tathā girinadīṣu ca",
    "GE07mbh_01_u:143.023d-1564_01": "kānaneṣu vicitreṣu puṣpitadrumavalliṣu",
    "GE07mbh_01_u:143.023d-1564_02": "himavadgirikuñjeṣu guhāsu vividhāsu ca",
    "GE07mbh_01_u:143.023d-1564_03": "praphullaśatapatreṣu saraḥsv amalavāriṣu",
    "GE07mbh_01_u:143.024a": "sagarasya pradeśeṣu maṇihemaciteṣu ca",
    "GE07mbh_01_u:143.024c": "pattaneṣu ca ramyeṣu mahāśālavaneṣu ca",
    "GE07mbh_01_u:143.025a": "devāraṇyeṣu puṇyeṣu tathā",
    "GE07mbh_01_u:143.025c": "guhyakānāṃ nivāseṣu tāpasāyataneṣu ca",
    "GE07mbh_01_u:143.026a": "sarvartuphalapuṣpeṣu mānaseṣu saraḥsu ca",
    "GE07mbh_01_u:143.026c": "bibhratī paramaṃ rūpaṃ ramayām āsa pāṇḍavam vaiśaṃpāyanaḥ",
    "GE07mbh_01_u:143.026d-1565_01": "gate bhagavati vyāse pāṇḍavā vigatajvarāḥ",
    "GE07mbh_01_u:143.026d-1565_02": "ūṣus tatra ca ṣaṇmāsān vaṭavṛkṣe yathāsukham",
    "GE07mbh_01_u:143.026d-1565_03": "śākamūlaphalāhārās tapaḥ kurvanti pāṇḍavāḥ",
    "GE07mbh_01_u:143.026d-1565_04": "anujñātā mahārāja tataḥ kamalapālikā",
    "GE07mbh_01_u:143.026d-089_0001": "yathā ca sukṛtī svarge modate 'psarasā saha",
    "GE07mbh_01_u:143.026d-089_0002": "sa tathā paramaprītas tayā reme mahādyutiḥ",
    "GE07mbh_01_u:143.026d-089_0003": "śubhaṃ hi jaghanaṃ tasyāḥ suvarṇamaṇimekhalam na tatarpa mudā mṛdnan bhīmaseno muhur muhuḥ",
    "GE07mbh_01_u:143.026d-089_0005": "ramayantī tato bhīmaṃ tatra tatra manojavā",
    "GE07mbh_01_u:143.026d-089_0006": "sā reme tena saṃharṣād atṛpyantī muhur muhuḥ",
    "GE07mbh_01_u:143.026d-089_0007": "ahaḥsu vicarantī sā niśākāleṣu pāṇḍavam ānīya vai svake gehe darśayām āsa mātaram",
    "GE07mbh_01_u:143.026d-089_0009": "bhrātṛbhiḥ sahito nityaṃ svapate pāṇḍavas tadā",
    "GE07mbh_01_u:143.026d-089_0010": "kuntyāḥ paricarantī sā tasyāḥ pārśve 'vasan niśām",
    "GE07mbh_01_u:143.026d-089_0011": "kāmāṃś ca mukhavāsādīn ānayiṣyati bhojanam tasyāṃ rātryāṃ vyatītāyām ājagāma mahāvrataḥ",
    "GE07mbh_01_u:143.026d-089_0013": "pārāśaryo mahāprājño divyadarśī mahātapāḥ",
    "GE07mbh_01_u:143.026d-089_0014": "te 'bhivādya mahātmānaṃ kṛṣṇadvaipāyanaṃ tadā",
    "GE07mbh_01_u:143.026d-089_0015": "tasthuḥ prāñjalayaḥ sarve sasnuṣā caiva mādhavī",
    "GE07mbh_01_u:143.027a": "ramayantī tathā bhīmaṃ tatra tatra manojavā",
    "GE07mbh_01_u:143.027b-1566_01": "divyābharaṇavastrāṅgī divyasraganulepanā",
    "GE07mbh_01_u:143.027b-1566_02": "evaṃ bhrātṝn sapta māsān hiḍimbāvāsayad vane",
    "GE07mbh_01_u:143.027b-1566_03": "pāṇḍavān bhīmasenārthaṃ rākṣasī kāmarūpiṇī",
    "GE07mbh_01_u:143.027b-1566_04": "sukhaṃ sa viharan bhīmas tatkālaṃ paryaṇāmayat",
    "GE07mbh_01_u:143.027b-1566_05": "tato 'labhata sā garbhaṃ rākṣasī kāmarūpiṇī",
    "GE07mbh_01_u:143.027b-1566_06": "atṛptā bhīmasenena saptamāsopasaṃgatā",
    "GE07mbh_01_u:143.027c": "prajajñe rākṣasī putraṃ bhīmasenān mahābalam",
    "GE07mbh_01_u:143.028a": "virūpākṣaṃ mahāvaktraṃ śaṅkukarṇaṃ vibhīṣaṇam",
    "GE07mbh_01_u:143.028c": "bhīmarūpaṃ sutāmroṣṭhaṃ tīkṣṇadaṃṣṭraṃ mahābalam",
    "GE07mbh_01_u:143.029a": "maheṣvāsaṃ mahāvīryaṃ mahāsattvaṃ mahābhujam",
    "GE07mbh_01_u:143.029c": "mahājavaṃ mahākāyaṃ mahāmāyam ariṃdamam",
    "GE07mbh_01_u:143.029d-1567_01": "dīrghaghoṇaṃ mahoraskaṃ vikaṭodbaddhapiṇḍikam",
    "GE07mbh_01_u:143.030a": "amānuṣaṃ mānuṣajaṃ bhīmavegaṃ mahābalam",
    "GE07mbh_01_u:143.030c": "yaḥ piśācān atīvānyān babhūvāti sa mānuṣān",
    "GE07mbh_01_u:143.031a": "bālo 'pi yauvanaṃ prāpto mānuṣeṣu viśāṃ pate",
    "GE07mbh_01_u:143.031c": "sarvāstreṣu paraṃ vīraḥ prakarṣam agamad balī",
    "GE07mbh_01_u:143.032a": "sadyo hi garbhaṃ rākṣasyo labhante prasavanti ca",
    "GE07mbh_01_u:143.032c": "kāmarūpadharāś caiva bhavanti bahurūpiṇaḥ",
    "GE07mbh_01_u:143.033a": "praṇamya vikacaḥ pādāv agṛhṇāt sa pitus tadā",
    "GE07mbh_01_u:143.033c": "mātuś ca parameṣvāsas tau ca nāmāsya cakratuḥ",
    "GE07mbh_01_u:143.034a": "ghaṭabhāsotkaca iti mātaraṃ so 'bhyabhāṣata",
    "GE07mbh_01_u:143.034c": "abhavat tena nāmāsya ghaṭotkaca iti sma ha",
    "GE07mbh_01_u:143.035a": "anuraktaś ca tān āsīt pāṇḍavān sa ghaṭotkacaḥ",
    "GE07mbh_01_u:143.035b-1568_01": "vikīrṇakeśo ghaṭate pitror agre yatas tataḥ",
    "GE07mbh_01_u:143.035b-1568_02": "purataḥ pāṇḍavānāṃ ca tena cāsau ghaṭotkacaḥ",
    "GE07mbh_01_u:143.035c": "teṣāṃ ca dayito nityam ātmabhūto babhūva saḥ vaiśaṃpāyanaḥ",
    "GE07mbh_01_u:143.035d-1569_01": "ghaṭotkaco mahākāyaḥ pāṇḍavān pṛthayā saha",
    "GE07mbh_01_u:143.035d-1569_02": "abhivādya yathānyāyam abravīc ca prabhāṣya tān",
    "GE07mbh_01_u:143.035d-1569_03": "kiṃ karomy aham āryāṇāṃ niḥśaṅkaṃ vadatānaghāḥ",
    "GE07mbh_01_u:143.035d-1569_04": "taṃ bruvantaṃ bhaimaseniṃ kuntī vacanam abravīt",
    "GE07mbh_01_u:143.035d-1569_05": "tvaṃ kurūṇāṃ kule jātaḥ sākṣād bhīmasamo hy asi",
    "GE07mbh_01_u:143.035d-1569_06": "jyeṣṭhaḥ putro 'si pañcānāṃ sāhāyyaṃ kuru putraka",
    "GE07mbh_01_u:143.035d-1569_07": "pṛthayāpy evam uktas tu praṇamyedaṃ vaco 'bravīt",
    "GE07mbh_01_u:143.035d-1569_08": "yathā hi rāvaṇo loke indrajid vā mahābalaḥ",
    "GE07mbh_01_u:143.035d-1569_09": "varṣmavīryasamo loke viśiṣṭaś cābhavaṃ nṛṣu",
    "GE07mbh_01_u:143.036a": "saṃvāsasamayo jīrṇa ity abhāṣata taṃ tataḥ hiḍimbā",
    "GE07mbh_01_u:143.036b-1570_01": "punar drakṣyasi rājyasthān ity abhāṣata tāṃ tadā",
    "GE07mbh_01_u:143.036b-1570_02": "yadā me tvaṃ smareḥ kānta riraṃsū rahasi prabho",
    "GE07mbh_01_u:143.036b-1570_03": "tadā tava vaśaṃ bhūya āgantāsmy āśu bhārata",
    "GE07mbh_01_u:143.036b-1570_04": "ity uktvā sā jagāmāśu bhāvam āsajya pāṇḍave",
    "GE07mbh_01_u:143.036c": "hiḍimbā samayaṃ kṛtvā svāṃ gatiṃ pratyapadyata",
    "GE07mbh_01_u:143.036d-1571_01": "tatas tu pāṇḍavāḥ sarve śālihotrāśrame tadā",
    "GE07mbh_01_u:143.036d-1571_02": "pūjitās tena vanyena tam āmantrya mahāmunim",
    "GE07mbh_01_u:143.037a": "kṛtyakāla upasthāsye pitṝn iti ghaṭotkacaḥ",
    "GE07mbh_01_u:143.037a-1572_01": ". . . . . . . . bhavatsmaraṇamātrataḥ",
    "GE07mbh_01_u:143.037a-1572_02": "mahatkṛcchre vane durge . . . . . . . .",
    "GE07mbh_01_u:143.037c": "āmantrya rākṣasaśreṣṭhaḥ pratasthe cottarāṃ diśam",
    "GE07mbh_01_u:143.038a": "sa hi sṛṣṭo maghavatā śaktihetor mahātmanā",
    "GE07mbh_01_u:143.038c": "karṇasyāprativīryasya vināśāya mahātmanaḥ",
    "GE07mbh_01_u:144.001": "vaiśaṃpāyana uvāca",
    "GE07mbh_01_u:144.001a": "te vanena vanaṃ vīrā ghnanto mṛgagaṇān bahūn",
    "GE07mbh_01_u:144.001c": "apakramya yayū rājaṃs tvaramāṇā mahārathāḥ",
    "GE07mbh_01_u:144.002a": "matsyāṃs trigartān pāñcālān kīcakān antareṇa ca",
    "GE07mbh_01_u:144.002c": "ramaṇīyān vanoddeśān prekṣamāṇāḥ sarāṃsi ca",
    "GE07mbh_01_u:144.003a": "jaṭāḥ kṛtvātmanaḥ sarve",
    "GE07mbh_01_u:144.003c": "saha kuntyā mahātmāno bibhratas tāpasaṃ vapuḥ",
    "GE07mbh_01_u:144.004a": "kva cid vahanto jananīṃ tvaramāṇā mahārathāḥ",
    "GE07mbh_01_u:144.004b-1573_01": "nityakarma prakurvanto vanyamūlaphalāśanāḥ",
    "GE07mbh_01_u:144.004c": "kva cic chandena gacchantas te jagmuḥ prasabhaṃ punaḥ",
    "GE07mbh_01_u:144.004d-1574_01": "pathi dvaipāyanaṃ sarve dadṛśuḥ svaṃ pitāmaham",
    "GE07mbh_01_u:144.005a": "brāhmaṃ vedam adhīyānā vedāṅgāni ca sarvaśaḥ",
    "GE07mbh_01_u:144.005c": "nītiśāstraṃ ca dharmajñā dadṛśus te pitāmaham",
    "GE07mbh_01_u:144.005d-1575_01": "śālihotraprasādena labdhvā prītim avāpya ca",
    "GE07mbh_01_u:144.006a": "te 'bhivādya mahātmānaṃ kṛṣṇadvaipāyanaṃ tadā",
    "GE07mbh_01_u:144.006c": "tasthuḥ prāñjalayaḥ sarve saha mātrā paraṃtapāḥ vyāsaḥ",
    "GE07mbh_01_u:144.006d-1576_01": "tadāśramān nirgamanaṃ mayā jñātaṃ nararṣabhāḥ",
    "GE07mbh_01_u:144.006d-1576_02": "ghaṭotkacasya cotpattiṃ jñātvā prītir avardhata",
    "GE07mbh_01_u:144.007": "vyāsa uvāca",
    "GE07mbh_01_u:144.007a": "mayedaṃ manasā pūrvaṃ viditaṃ bharatarṣabhāḥ",
    "GE07mbh_01_u:144.007c": "yathā sthitair adharmeṇa dhārtarāṣṭrair vivāsitāḥ",
    "GE07mbh_01_u:144.007d-1577_01": "vivāsitāś ca mātrā vai pāpair durmantraṇaiḥ sadā",
    "GE07mbh_01_u:144.008a": "tad viditvāsmi saṃprāptaś cikīrṣuḥ paramaṃ hitam",
    "GE07mbh_01_u:144.008c": "na viṣādo 'tra kartavyaḥ sarvam etat sukhāya vaḥ",
    "GE07mbh_01_u:144.008d-1578_01": "suhṛdviyogajaṃ karma purā kṛtam ariṃdamāḥ",
    "GE07mbh_01_u:144.008d-1578_02": "tasya siddhir iyaṃ prāptā mā śocata paraṃtapāḥ",
    "GE07mbh_01_u:144.008d-1578_03": "samāpte duṣkṛte caiva yūyaṃ caiva na saṃśayaḥ",
    "GE07mbh_01_u:144.008d-1578_04": "svarāṣṭre vihariṣyanto bhaviṣyatha sabāndhavāḥ",
    "GE07mbh_01_u:144.009a": "samās te caiva me sarve yūyaṃ caiva na saṃśayaḥ",
    "GE07mbh_01_u:144.009c": "dīnato bālataś caiva snehaṃ kurvanti bāndhavāḥ",
    "GE07mbh_01_u:144.010a": "tasmād abhyadhikaḥ sneho yuṣmāsu mama sāṃpratam",
    "GE07mbh_01_u:144.010c": "snehapūrvaṃ cikīrṣāmi hitaṃ vas tan nibodhata",
    "GE07mbh_01_u:144.011a": "idaṃ nagaram abhyāśe ramaṇīyaṃ nirāmayam",
    "GE07mbh_01_u:144.011c": "vasateha praticchannā",
    "GE07mbh_01_u:144.011d-1579_01": "etad vai śālihotrasya tapasā nirmitaṃ saraḥ",
    "GE07mbh_01_u:144.011d-1579_02": "ramaṇīyam idaṃ toyaṃ kṣutpipāsāśramāpaham",
    "GE07mbh_01_u:144.011d-1579_03": "kāryārthinas tu ṣaṇmāsaṃ viharadhvaṃ yathāsukham",
    "GE07mbh_01_u:144.012": "vaiśaṃpāyana uvāca",
    "GE07mbh_01_u:144.012a": "evaṃ sa tān samāśvāsya vyāsaḥ pārthān ariṃdamān",
    "GE07mbh_01_u:144.012c": "ekacakrām abhigataḥ kuntīm āśvāsayat prabhuḥ",
    "GE07mbh_01_u:144.012d-1580_01": "snuṣe mā roda mā rodety evaṃ vyāso 'bravīd vacaḥ",
    "GE07mbh_01_u:144.012d-1581_01": "punar eva ca dharmātmā idaṃ vacanam abravīt vyāsaḥ",
    "GE07mbh_01_u:144.012d-1582_01": "kuryān na kevalaṃ dharmaṃ duṣkṛtaṃ ca tathā naraḥ",
    "GE07mbh_01_u:144.012d-1582_02": "sukṛtaṃ duṣkṛtaṃ loke na kartā nāsti śobhane",
    "GE07mbh_01_u:144.012d-1582_03": "avaśyaṃ labhate kartā phalaṃ vai puṇyapāpayoḥ",
    "GE07mbh_01_u:144.012d-1582_04": "duṣkṛtasya phalenaivaṃ prāptaṃ vyasanam uttamam",
    "GE07mbh_01_u:144.012d-1582_05": "tasmān mādhavi mānārhe mā ca śoke manaḥ kṛthāḥ",
    "GE07mbh_01_u:144.013a": "jīvaputri sutas te 'yaṃ dharmaputro yudhiṣṭhiraḥ",
    "GE07mbh_01_u:144.013c": "pṛthivyāṃ pārthivān sarvān praśāsiṣyati dharmarāṭ",
    "GE07mbh_01_u:144.014a": "dharmeṇa jitvā pṛthivīm akhilāṃ dharmavid vaśī",
    "GE07mbh_01_u:144.014b-1583_01": "pṛthivīm akhilāṃ jitvā sarvāṃ sāgaramekhalām",
    "GE07mbh_01_u:144.014b-1584_01": "sthāpayitvā vaśe sarvāṃ saparvatavanāṃ śubhām",
    "GE07mbh_01_u:144.014c": "bhīmasenārjunabalād bhokṣyaty ayam asaṃśayaḥ",
    "GE07mbh_01_u:144.015a": "putrās tava ca mādryāś ca sarva eva mahārathāḥ",
    "GE07mbh_01_u:144.015c": "svarāṣṭre vihariṣyanti sukhaṃ sumanasas tadā",
    "GE07mbh_01_u:144.016a": "yakṣyanti ca naravyāghrā vijitya pṛthivīm imām",
    "GE07mbh_01_u:144.016c": "rājasūyāśvamedhādyaiḥ kratubhir bhūridakṣiṇaiḥ",
    "GE07mbh_01_u:144.017a": "anugṛhya suhṛdvargaṃ dhanena ca sukhena ca",
    "GE07mbh_01_u:144.017c": "pitṛpaitāmahaṃ rājyam iha bhokṣyanti te sutāḥ",
    "GE07mbh_01_u:144.017d-1585_01": "snuṣā kamalapatrākṣī nāmnā kamalapālikā",
    "GE07mbh_01_u:144.017d-1585_02": "vaśavartinī tu bhīmasya putram eṣā janiṣyati",
    "GE07mbh_01_u:144.017d-1585_03": "tena putreṇa kṛcchreṣu bhaviṣyatha ca tāritāḥ",
    "GE07mbh_01_u:144.018a": "evam uktvā niveśyainān brāhmaṇasya niveśane",
    "GE07mbh_01_u:144.018c": "abravīt pārthivaśreṣṭham ṛṣir dvaipāyanas tadā",
    "GE07mbh_01_u:144.019a": "iha māṃ saṃpratīkṣadhvam āgamiṣyāmy ahaṃ punaḥ",
    "GE07mbh_01_u:144.019c": "deśakālau viditvaiva vetsyadhvaṃ paramāṃ mudam",
    "GE07mbh_01_u:144.020a": "sa taiḥ prāñjalibhiḥ sarvais tathety ukto narādhipa",
    "GE07mbh_01_u:144.020c": "jagāma bhagavān vyāso yathākāmam ṛṣiḥ prabhuḥ",
    "GE07mbh_01_u:145.001": "janamejaya uvāca",
    "GE07mbh_01_u:145.001a": "ekacakrāṃ gatās te tu kuntīputrā mahārathāḥ",
    "GE07mbh_01_u:145.001c": "ataḥ paraṃ dvijaśreṣṭha kim akurvata pāṇḍavāḥ",
    "GE07mbh_01_u:145.002": "vaiśaṃpāyana uvāca",
    "GE07mbh_01_u:145.002a": "ekacakrāṃ gatās te tu kuntīputrā mahārathāḥ",
    "GE07mbh_01_u:145.002c": "ūṣur nāticiraṃ kālaṃ brāhmaṇasya niveśane",
    "GE07mbh_01_u:145.003a": "ramaṇīyāni paśyanto vanāni vividhāni ca",
    "GE07mbh_01_u:145.003c": "pārthivān api coddeśān saritaś ca sarāṃsi ca",
    "GE07mbh_01_u:145.004a": "cerur bhaikṣaṃ tadā te tu sarva eva viśāṃ pate",
    "GE07mbh_01_u:145.004b-1586_01": "yudhiṣṭhiraṃ ca kuntīṃ ca cintayanta upāsate",
    "GE07mbh_01_u:145.004b-1586_02": "bhaikṣaṃ carantas tu sadā jaṭilā brahmacāriṇaḥ",
    "GE07mbh_01_u:145.004c": "babhūvur nāgarāṇāṃ ca svair guṇaiḥ priyadarśanāḥ nāgarāḥ",
    "GE07mbh_01_u:145.004d-1587_01": "darśanīyā dvijāḥ śuddhā devagarbhopamāḥ śubhāḥ",
    "GE07mbh_01_u:145.004d-1587_02": "bhaikṣārhā na ca rājyārhāḥ sukumārās tapasvinaḥ",
    "GE07mbh_01_u:145.004d-1587_03": "sarvalakṣaṇasaṃpannā bhaikṣaṃ nārhanti nityaśaḥ",
    "GE07mbh_01_u:145.004d-1587_04": "kāryārthinaś carantīti tarkayanta iti bruvan",
    "GE07mbh_01_u:145.004d-1587_05": "bandhūnām āgamān nityam upacintya tu nāgarāḥ",
    "GE07mbh_01_u:145.004d-1587_06": "bhojanāni ca pūrṇāni bhakṣyabhojyair akārayan",
    "GE07mbh_01_u:145.004d-1587_07": "maunavratena saṃyuktā bhaikṣaṃ gṛhṇanti pāṇḍavāḥ",
    "GE07mbh_01_u:145.004d-1587_08": "mātā ciragatān dṛṣṭvā śocantīti ca pāṇḍavāḥ",
    "GE07mbh_01_u:145.004d-1587_09": "tvaramāṇā nivartante mātṛgauravayantritāḥ",
    "GE07mbh_01_u:145.004d-1588_01": "naite yathārthato viprāḥ sukumārās tapasvinaḥ",
    "GE07mbh_01_u:145.004d-1588_02": "caranti bhūmau pracchannāḥ kasmāc cit kāraṇād iha",
    "GE07mbh_01_u:145.004d-1589_01": "duḥkhāśrupūrṇanayanā likhantyās te mahītalam",
    "GE07mbh_01_u:145.004d-1589_02": "bhikṣitvā dvijageheṣu cintayantaś ca mātaram",
    "GE07mbh_01_u:145.005a": "nivedayanti sma ca te bhaikṣaṃ kuntyāḥ sadā niśi",
    "GE07mbh_01_u:145.005b-1590_01": "sarvasaṃpūrṇabhaikṣānnaṃ mātrā dattaṃ pṛthak pṛthak",
    "GE07mbh_01_u:145.005c": "tayā vibhaktān bhāgāṃs te bhuñjate sma pṛthak pṛthak",
    "GE07mbh_01_u:145.006a": "ardhaṃ te bhuñjate vīrāḥ saha mātrā paraṃtapāḥ",
    "GE07mbh_01_u:145.006c": "ardhaṃ bhaikṣasya sarvasya bhīmo bhuṅkte mahābalaḥ",
    "GE07mbh_01_u:145.006d-1591_01": "na cāśito 'sau bhavati kalyāṇānnabhṛtaḥ purā",
    "GE07mbh_01_u:145.006d-1591_02": "sa vaivarṇyaṃ ca kārśyaṃ ca jagāmātṛptikāritam",
    "GE07mbh_01_u:145.006d-1592_01": "ājyabindur yathā vahnau mahati jvalite yathā",
    "GE07mbh_01_u:145.006d-1592_02": "tathārdhabhāgaṃ bhīmasya bhikṣānnasya nṛpottama",
    "GE07mbh_01_u:145.007a": "tathā tu teṣāṃ vasatāṃ tatra rājan mahātmanām",
    "GE07mbh_01_u:145.007c": "aticakrāma sumahān kālo 'tha bharatarṣabha",
    "GE07mbh_01_u:145.007d-1593_01": "bhīmo 'pi krīḍayitvā tu mitho brāhmaṇabandhuṣu",
    "GE07mbh_01_u:145.007d-1593_02": "kumbhakāreṇa saṃbandhaṃ lebhe pātraṃ bṛhat tadā",
    "GE07mbh_01_u:145.007d-1593_03": "sa dadāti mahat pātraṃ bhīmāya prahasann iva",
    "GE07mbh_01_u:145.007d-1593_04": "tasyādbhutaṃ karma kṛtvā mahan mṛdbhāram ādade",
    "GE07mbh_01_u:145.007d-1593_05": "tasya bhāraḥ śataguṇaḥ kumbhakāram atoṣayat",
    "GE07mbh_01_u:145.007d-1593_06": "cakre cakre ca mṛdbhāṇḍān satataṃ bhaikṣam āharan",
    "GE07mbh_01_u:145.007d-1593_07": "tad ādāya gataṃ dṛṣṭvā hasanti prahasanti ca",
    "GE07mbh_01_u:145.007d-1593_08": "bhakṣyabhojyāni vividhāny ādāya prakṣipanti ca",
    "GE07mbh_01_u:145.007d-1593_09": "evam eṣa sadā bhuktvā mātre vadati vai rahaḥ",
    "GE07mbh_01_u:145.007d-1594_01": "kumbhakāro 'dadāt pātraṃ mahat kṛtvā tu pātrakam",
    "GE07mbh_01_u:145.007d-1594_02": "prahasan bhīmasenāya vismitas tasya karmaṇā",
    "GE07mbh_01_u:145.007d-1595_01": "iti pṛṣṭaḥ sadā pauraiḥ kṣudhitaḥ kila pāṇḍavaḥ",
    "GE07mbh_01_u:145.008a": "tataḥ kadā cid bhaikṣāya gatās te bharatarṣabhāḥ",
    "GE07mbh_01_u:145.008c": "saṃgatyā bhīmasenas tu tatrāste pṛthayā saha",
    "GE07mbh_01_u:145.009a": "athārtijaṃ mahāśabdaṃ brāhmaṇasya niveśane",
    "GE07mbh_01_u:145.009c": "bhṛśam utpatitaṃ ghoraṃ kuntī śuśrāva bhārata",
    "GE07mbh_01_u:145.010a": "rorūyamāṇāṃs tān sarvān paridevayataś ca sā",
    "GE07mbh_01_u:145.010c": "kāruṇyāt sādhubhāvāc ca devī rājan na cakṣame",
    "GE07mbh_01_u:145.011a": "mathyamāneva duḥkhena hṛdayena pṛthā tataḥ",
    "GE07mbh_01_u:145.011c": "uvāca bhīmaṃ kalyāṇī kṛpānvitam idaṃ vacaḥ",
    "GE07mbh_01_u:145.012a": "vasāmaḥ susukhaṃ putra brāhmaṇasya niveśane",
    "GE07mbh_01_u:145.012c": "ajñātā dhārtarāṣṭrāṇāṃ satkṛtā vītamanyavaḥ",
    "GE07mbh_01_u:145.013a": "sā cintaye sadā putra brāhmaṇasyāsya kiṃ nv aham",
    "GE07mbh_01_u:145.013c": "priyaṃ kuryām iti gṛhe yat kuryur uṣitāḥ sukham",
    "GE07mbh_01_u:145.014a": "etāvān puruṣas tāta kṛtaṃ yasmin na naśyati",
    "GE07mbh_01_u:145.014c": "yāvac ca kuryād anyo 'sya kuryād abhyadhikaṃ tataḥ",
    "GE07mbh_01_u:145.015a": "tad idaṃ brāhmaṇasyāsya duḥkham āpatitaṃ dhruvam",
    "GE07mbh_01_u:145.015c": "tatrāsya yadi sāhāyyaṃ kuryāma sukṛtaṃ bhavet",
    "GE07mbh_01_u:145.016": "bhīma uvāca",
    "GE07mbh_01_u:145.016a": "jñāyatām asya yad duḥkhaṃ yataś caiva samutthitam",
    "GE07mbh_01_u:145.016c": "vidite vyavasiṣyāmi yady api syāt suduṣkaram",
    "GE07mbh_01_u:145.017": "vaiśaṃpāyana uvāca",
    "GE07mbh_01_u:145.017a": "tathā hi kathayantau tau bhūyaḥ śuśruvatuḥ svanam",
    "GE07mbh_01_u:145.017c": "ārtijaṃ tasya viprasya sabhāryasya viśāṃ pate",
    "GE07mbh_01_u:145.018a": "antaḥpuraṃ tatas tasya brāhmaṇasya mahātmanaḥ",
    "GE07mbh_01_u:145.018c": "viveśa kuntī tvaritā baddhavatseva saurabhī",
    "GE07mbh_01_u:145.019a": "tatas taṃ brāhmaṇaṃ tatra bhāryayā ca sutena ca",
    "GE07mbh_01_u:145.019c": "duhitrā caiva sahitaṃ dadarśa vikṛtānanam",
    "GE07mbh_01_u:145.020": "brāhmaṇa uvāca",
    "GE07mbh_01_u:145.020a": "dhig idaṃ jīvitaṃ loke 'nalasāram anarthakam",
    "GE07mbh_01_u:145.020c": "duḥkhamūlaṃ parādhīnaṃ bhṛśam apriyabhāgi ca",
    "GE07mbh_01_u:145.021a": "jīvite paramaṃ duḥkhaṃ jīvite paramo jvaraḥ",
    "GE07mbh_01_u:145.021c": "jīvite vartamānasya dvandvānām āgamo dhruvaḥ",
    "GE07mbh_01_u:145.022a": "ekātmāpi hi dharmārthau kāmaṃ ca na niṣevate",
    "GE07mbh_01_u:145.022c": "etaiś ca viprayogo 'pi duḥkhaṃ paramakaṃ matam",
    "GE07mbh_01_u:145.023a": "āhuḥ ke cit paraṃ mokṣaṃ sa ca nāsti kathaṃ cana",
    "GE07mbh_01_u:145.023c": "arthaprāptau ca narakaḥ kṛtsna evopapadyate",
    "GE07mbh_01_u:145.024a": "arthepsutā paraṃ duḥkham arthaprāptau tato 'dhikam",
    "GE07mbh_01_u:145.024c": "jātasnehasya cārtheṣu viprayoge mahattaram",
    "GE07mbh_01_u:145.024d-1596_01": "yāvanto yasya saṃyogā dravyair iṣṭair bhavanty uta",
    "GE07mbh_01_u:145.024d-1596_02": "tāvanto 'sya nikhanyante hṛdaye śokaśaṅkavaḥ",
    "GE07mbh_01_u:145.024d-1596_03": "tad idaṃ jīvitaṃ prāpya svalpakālaṃ mahābhayam",
    "GE07mbh_01_u:145.024d-1596_04": "tyāgo 'py ayaṃ mahān prāpto bhāryayā sahitena ca",
    "GE07mbh_01_u:145.025a": "na hi yogaṃ prapaśyāmi yena mucyeyam āpadaḥ",
    "GE07mbh_01_u:145.025c": "putradāreṇa vā sārdhaṃ prādraveyām anāmayam",
    "GE07mbh_01_u:145.026a": "yatitaṃ vai mayā pūrvaṃ yathā tvaṃ vettha brāhmaṇi",
    "GE07mbh_01_u:145.026c": "yataḥ kṣemaṃ tato gantuṃ tvayā tu mama na śrutam",
    "GE07mbh_01_u:145.027a": "iha jātā vivṛddhāsmi pitā ceha mameti ca",
    "GE07mbh_01_u:145.027c": "uktavaty asi durmedhe yācyamānā mayāsakṛt",
    "GE07mbh_01_u:145.028a": "svargato hi pitā vṛddhas tathā mātā ciraṃ tava",
    "GE07mbh_01_u:145.028c": "bāndhavā bhūtapūrvāś ca tatra vāse tu kā ratiḥ",
    "GE07mbh_01_u:145.028d-1597_01": "na bhojanaṃ viruddhaṃ syān na strī deśo nibandhanam",
    "GE07mbh_01_u:145.028d-1597_02": "sudūram api kāryārthe vrajed garuḍahaṃsavat",
    "GE07mbh_01_u:145.029a": "so 'yaṃ te bandhukāmāyā aśṛṇvantyā vaco mama",
    "GE07mbh_01_u:145.029c": "bandhupraṇāśaḥ saṃprāpto bhṛśaṃ duḥkhakaro mama",
    "GE07mbh_01_u:145.029d-1598_01": "upasthitaṃ tu kalyāṇi yatheṣṭam anubhūyatām brāhmaṇī",
    "GE07mbh_01_u:145.029d-1599_01": "mām eva preṣaya tvaṃ tu bakāya karam adya vai dvijaḥ",
    "GE07mbh_01_u:145.029d-1600_01": "tyāgo 'yaṃ mama saṃprāpto mama vā me sutasya vā",
    "GE07mbh_01_u:145.029d-1600_02": "tava vā tava putryāś ca atra vāsasya tat phalam",
    "GE07mbh_01_u:145.029d-1600_03": "na śṛṇoṣi vaco mahyaṃ tat phalaṃ bhuṅkṣva bhāmini",
    "GE07mbh_01_u:145.029d-1600_04": "athavāhaṃ na śakṣyāmi svayaṃ martuṃ sutaṃ mama",
    "GE07mbh_01_u:145.029d-1600_05": "evaṃ tyaktuṃ na śaknomi bhavatīṃ na sutām api",
    "GE07mbh_01_u:145.030a": "athavā madvināśo 'yaṃ na hi śakṣyāmi kaṃ cana",
    "GE07mbh_01_u:145.030c": "parityaktum ahaṃ bandhuṃ svayaṃ jīvan nṛśaṃsavat",
    "GE07mbh_01_u:145.031a": "sahadharmacarīṃ dāntāṃ nityaṃ mātṛsamāṃ mama",
    "GE07mbh_01_u:145.031c": "sakhāyaṃ vihitāṃ devair nityaṃ paramikāṃ gatim",
    "GE07mbh_01_u:145.032a": "mātrā pitrā ca vihitāṃ sadā gārhasthyabhāginīm",
    "GE07mbh_01_u:145.032c": "varayitvā yathānyāyaṃ mantravat pariṇīya ca",
    "GE07mbh_01_u:145.033a": "kulīnāṃ śīlasaṃpannām apatyajananīṃ mama",
    "GE07mbh_01_u:145.033c": "tvām ahaṃ jīvitasyārthe sādhvīm anapakāriṇīm",
    "GE07mbh_01_u:145.033e": "parityaktuṃ na śakṣyāmi bhāryāṃ nityam anuvratām",
    "GE07mbh_01_u:145.034a": "kuta eva parityaktuṃ sutāṃ śakṣyāmy ahaṃ svayam",
    "GE07mbh_01_u:145.034c": "bālām aprāptavayasam ajātavyañjanākṛtim",
    "GE07mbh_01_u:145.034d-1601_01": "sutāṃ caināṃ na śakṣyāmi parityaktuṃ kathaṃ cana",
    "GE07mbh_01_u:145.034d-1602_01": "prārthaye 'haṃ parāṃ prītiṃ yasmin svargaphalāni ca",
    "GE07mbh_01_u:145.034d-1602_02": "dayitaṃ me kathaṃ bālam ahaṃ tyaktum ihotsahe",
    "GE07mbh_01_u:145.034d-1602_03": "yasya jātasya pitaro mukhaṃ dṛṣṭvā divaṃ gatāḥ",
    "GE07mbh_01_u:145.034d-1602_04": "pitṝṇām ṛṇanirmukto yasya jātasya tejasā",
    "GE07mbh_01_u:145.034d-1602_05": "tam ahaṃ jyeṣṭhaputraṃ me kulanistārakaṃ bhuvi",
    "GE07mbh_01_u:145.034d-1602_06": "mama piṇḍodakanidhiṃ kathaṃ tyakṣyāmi putrakam",
    "GE07mbh_01_u:145.034d-1603_01": "kuta eva parityaktuṃ putrīṃ śakṣyāmy ahaṃ svayam",
    "GE07mbh_01_u:145.035a": "bhartur arthāya nikṣiptāṃ nyāsaṃ dhātrā mahātmanā",
    "GE07mbh_01_u:145.035c": "yasyāṃ dauhitrajāṃl lokān āśaṃse pitṛbhiḥ saha",
    "GE07mbh_01_u:145.035e": "svayam utpādya tāṃ bālāṃ katham utsraṣṭum utsahe",
    "GE07mbh_01_u:145.036a": "manyante ke cid adhikaṃ snehaṃ putre pitur narāḥ",
    "GE07mbh_01_u:145.036c": "kanyāyāṃ naiva tu punar mama tulyāv ubhau matau",
    "GE07mbh_01_u:145.037a": "yasmiṃl lokāḥ prasūtiś ca sthitā nityam atho sukham",
    "GE07mbh_01_u:145.037c": "apāpāṃ tām ahaṃ bālāṃ katham utsraṣṭum utsahe",
    "GE07mbh_01_u:145.037d-1604_01": "medhāvinīm adoṣāṃ ca śuśrūṣum anahaṃkṛtām",
    "GE07mbh_01_u:145.037d-1604_02": "tām imāṃ me sutāṃ bālāṃ katham utsraṣṭum utsahe",
    "GE07mbh_01_u:145.037d-1604_03": "kāṅkṣamāṇāṃ ratiṃ caiva sukhāni ca bahūny api",
    "GE07mbh_01_u:145.037d-1604_04": "utpādayanty apatyāni dharmakāmārthahetave",
    "GE07mbh_01_u:145.038a": "ātmānam api cotsṛjya tapsye pretavaśaṃ gataḥ",
    "GE07mbh_01_u:145.038b-1605_01": "svayaṃ ca na parityaktuṃ śaknomy etān ahaṃ yathā",
    "GE07mbh_01_u:145.038c": "tyaktā hy ete mayā vyaktaṃ neha śakṣyanti jīvitum",
    "GE07mbh_01_u:145.039a": "eṣāṃ cānyatamatyāgo nṛśaṃso garhito budhaiḥ",
    "GE07mbh_01_u:145.039c": "ātmatyāge kṛte ceme mariṣyanti mayā vinā",
    "GE07mbh_01_u:145.040a": "sa kṛcchrām aham āpanno na śaktas tartum āpadam",
    "GE07mbh_01_u:145.040c": "aho dhik kāṃ gatiṃ tv adya gamiṣyāmi sabāndhavaḥ",
    "GE07mbh_01_u:145.040e": "sarvaiḥ saha mṛtaṃ śreyo na tu me jīvitaṃ kṣamam",
    "GE07mbh_01_u:146.001": "brāhmaṇy uvāca",
    "GE07mbh_01_u:146.001a": "na saṃtāpas tvayā kāryaḥ prākṛteneva karhi cit",
    "GE07mbh_01_u:146.001c": "na hi saṃtāpakālo 'yaṃ vaidyasya tava vidyate",
    "GE07mbh_01_u:146.002a": "avaśyaṃ nidhanaṃ sarvair gantavyam iha mānavaiḥ",
    "GE07mbh_01_u:146.002c": "avaśyabhāviny arthe vai saṃtāpo neha vidyate",
    "GE07mbh_01_u:146.003a": "bhāryā putro 'tha duhitā sarvam ātmārtham iṣyate",
    "GE07mbh_01_u:146.003c": "vyathāṃ jahi subuddhyā tvaṃ svayaṃ yāsyāmi tatra vai",
    "GE07mbh_01_u:146.004a": "etad dhi paramaṃ nāryāḥ kāryaṃ loke sanātanam",
    "GE07mbh_01_u:146.004c": "prāṇān api parityajya yad bhartṛhitam ācaret",
    "GE07mbh_01_u:146.005a": "tac ca tatra kṛtaṃ karma tavāpīha sukhāvaham",
    "GE07mbh_01_u:146.005c": "bhavaty amutra cākṣayyaṃ loke 'smiṃś ca yaśaskaram",
    "GE07mbh_01_u:146.006a": "eṣa caiva gurur dharmo yaṃ pravakṣāmy ahaṃ tava",
    "GE07mbh_01_u:146.006c": "arthaś ca tava dharmaś ca bhūyān atra pradṛśyate",
    "GE07mbh_01_u:146.007a": "yadartham iṣyate bhāryā prāptaḥ so 'rthas tvayā mayi",
    "GE07mbh_01_u:146.007c": "kanyā caiva kumāraś ca kṛtāham anṛṇā tvayā",
    "GE07mbh_01_u:146.008a": "samarthaḥ poṣaṇe cāsi sutayo rakṣaṇe tathā",
    "GE07mbh_01_u:146.008c": "na tv ahaṃ sutayoḥ śaktā tathā rakṣaṇapoṣaṇe",
    "GE07mbh_01_u:146.009a": "mama hi tvadvihīnāyāḥ sarvakāmā na āpadaḥ",
    "GE07mbh_01_u:146.009c": "kathaṃ syātāṃ sutau bālau bhaveyaṃ ca kathaṃ tv aham",
    "GE07mbh_01_u:146.010a": "kathaṃ hi vidhavānāthā bālaputrā vinā tvayā",
    "GE07mbh_01_u:146.010c": "mithunaṃ jīvayiṣyāmi sthitā sādhugate pathi",
    "GE07mbh_01_u:146.011a": "ahaṃkṛtāvaliptaiś ca prārthyamānām imāṃ sutām",
    "GE07mbh_01_u:146.011c": "ayuktais tava saṃbandhe kathaṃ śakṣyāmi rakṣitum",
    "GE07mbh_01_u:146.012a": "utsṛṣṭam āmiṣaṃ bhūmau prārthayanti yathā khagāḥ",
    "GE07mbh_01_u:146.012c": "prārthayanti janāḥ sarve vīrahīnāṃ tathā striyam",
    "GE07mbh_01_u:146.013a": "sāhaṃ vicālyamānā vai prārthyamānā durātmabhiḥ",
    "GE07mbh_01_u:146.013c": "sthātuṃ pathi na śakṣyāmi sajjaneṣṭe dvijottama",
    "GE07mbh_01_u:146.013d-1606_01": "strījanma garhitaṃ nātha loke duṣṭajanākule",
    "GE07mbh_01_u:146.013d-1606_02": "mātāpitror vaśe kanyā ūḍhā bhartṛvaśe tathā",
    "GE07mbh_01_u:146.013d-1606_03": "abhāve cānayoḥ putre svatantrā strī vigarhyate",
    "GE07mbh_01_u:146.013d-1606_04": "anāthatvaṃ striyo dvāraṃ duṣṭānāṃ vivṛtaṃ hi tat",
    "GE07mbh_01_u:146.013d-1606_05": "vastrakhaṇḍaṃ ghṛtāktaṃ hi yathā saṃkṛṣyate śvabhiḥ",
    "GE07mbh_01_u:146.013d-1606_06": "dṛṣṭvā tathābalā nātha prārthitaiśvaryagarvitaiḥ",
    "GE07mbh_01_u:146.014a": "kathaṃ tava kulasyaikām imāṃ bālām asaṃskṛtām",
    "GE07mbh_01_u:146.014c": "pitṛpaitāmahe mārge niyoktum aham utsahe",
    "GE07mbh_01_u:146.015a": "kathaṃ śakṣyāmi bāle 'smin guṇān ādhātum īpṣitān",
    "GE07mbh_01_u:146.015c": "anāthe sarvato lupte yathā tvaṃ dharmadarśivān",
    "GE07mbh_01_u:146.015d-1607_01": "ādvādaśābdaṃ bālo 'yaṃ duścaritraṃ cacāra ha",
    "GE07mbh_01_u:146.015d-1607_02": "mātāpitros tu tat pāpam ity āhur dharmavādinaḥ",
    "GE07mbh_01_u:146.015d-1607_03": "śikṣaye tat pitā mātā tat putraś ca caritrataḥ",
    "GE07mbh_01_u:146.016a": "imām api ca te bālām anāthāṃ paribhūya mām",
    "GE07mbh_01_u:146.016c": "anarhāḥ prārthayiṣyanti śūdrā vedaśrutiṃ yathā",
    "GE07mbh_01_u:146.017a": "tāṃ ced ahaṃ na ditseyaṃ tvadguṇair upabṛṃhitām",
    "GE07mbh_01_u:146.017c": "pramathyaināṃ hareyus te havir dhvāṅkṣā ivādhvarāt",
    "GE07mbh_01_u:146.017c-1608_01": "ko 'syāḥ kartā bhaved iti",
    "GE07mbh_01_u:146.017c-1608_02": "paśyantyā me haranty eva krośantyāś cāpi nistrapāḥ",
    "GE07mbh_01_u:146.017c-1608_03": "anāthatvāt sutāṃ vidvan",
    "GE07mbh_01_u:146.018a": "saṃprekṣamāṇā putraṃ te nānurūpam ivātmanaḥ",
    "GE07mbh_01_u:146.018c": "anarhavaśam āpannām imāṃ cāpi sutāṃ tava",
    "GE07mbh_01_u:146.019a": "avajñātā ca lokasya tathātmānam ajānatī",
    "GE07mbh_01_u:146.019c": "avaliptair narair brahman mariṣyāmi na saṃśayaḥ",
    "GE07mbh_01_u:146.019c-1609_01": "hrīyamāṇām anāgasāḥ",
    "GE07mbh_01_u:146.019c-1609_02": "aśaktatvād anāthatvān",
    "GE07mbh_01_u:146.019c-1610_01": "mṛte tvayi mayāvaśyaṃ sahāgamanam iṣyate",
    "GE07mbh_01_u:146.019c-1610_02": "mṛte bhartari nārīṇāṃ sukhaleśaṃ na vidyate",
    "GE07mbh_01_u:146.020a": "tau vihīnau mayā bālau tvayā caiva mamātmajau",
    "GE07mbh_01_u:146.020c": "vinaśyetāṃ na saṃdeho matsyāv iva jalakṣaye",
    "GE07mbh_01_u:146.021a": "tritayaṃ sarvathāpy evaṃ vinaśiṣyaty asaṃśayam",
    "GE07mbh_01_u:146.021c": "tvayā vihīnaṃ tasmāt tvaṃ māṃ parityaktum arhasi",
    "GE07mbh_01_u:146.022a": "vyuṣṭir eṣā parā strīṇāṃ pūrvaṃ bhartuḥ parā gatiḥ",
    "GE07mbh_01_u:146.022c": "na tu brāhmaṇa putrāṇāṃ viṣaye parivartitum",
    "GE07mbh_01_u:146.022d-1611_01": "haridrāñjanapuṣpādisaumaṅgalyayutā satī",
    "GE07mbh_01_u:146.022d-1611_02": "maraṇaṃ yāti yā bhartus tad dattajalapāyinī",
    "GE07mbh_01_u:146.022d-1611_03": "bhartṛpādārpitamanāḥ sā yāti girijāpadam",
    "GE07mbh_01_u:146.022d-1611_04": "girijāyāḥ sakhī bhūtvā modate nagakanyayā",
    "GE07mbh_01_u:146.022d-1612_01": "mitaṃ dadāti hi pitā mitaṃ bhrātā mitaṃ sutaḥ",
    "GE07mbh_01_u:146.022d-1612_02": "amitasya hi dātāraṃ kā patiṃ nābhinandati",
    "GE07mbh_01_u:146.023a": "parityaktaḥ sutaś cāyaṃ duhiteyaṃ tathā mayā",
    "GE07mbh_01_u:146.023c": "bāndhavāś ca parityaktās tvadarthaṃ jīvitaṃ ca me",
    "GE07mbh_01_u:146.024a": "yajñais tapobhir niyamair dānaiś ca vividhais tathā",
    "GE07mbh_01_u:146.024c": "viśiṣyate striyā bhartur nityaṃ priyahite sthitiḥ",
    "GE07mbh_01_u:146.024d-1613_01": "āśramāś cāgnisaṃskārā japahomavratāni ca",
    "GE07mbh_01_u:146.024d-1613_02": "strīṇāṃ naite vidhātavyā vinā patim aninditam",
    "GE07mbh_01_u:146.024d-1613_03": "kṣamā śaucam anāhāram etāvad viditaṃ striyāḥ",
    "GE07mbh_01_u:146.025a": "tad idaṃ yac cikīrṣāmi dharmyaṃ paramasaṃmatam",
    "GE07mbh_01_u:146.025c": "iṣṭaṃ caiva hitaṃ caiva tava caiva kulasya ca",
    "GE07mbh_01_u:146.026a": "iṣṭāni cāpy apatyāni dravyāṇi suhṛdaḥ priyāḥ",
    "GE07mbh_01_u:146.026c": "āpaddharmavimokṣāya bhāryā cāpi satāṃ matam",
    "GE07mbh_01_u:146.026d-1614_01": "āpadarthe dhanaṃ rakṣed dārān rakṣed dhanair api",
    "GE07mbh_01_u:146.026d-1614_02": "ātmānaṃ satataṃ rakṣed dārair api dhanair api",
    "GE07mbh_01_u:146.026d-1614_03": "dṛṣṭādṛṣṭaphalārthaṃ hi bhāryā putro dhanaṃ gṛham",
    "GE07mbh_01_u:146.026d-1614_04": "sarvam etad vidhātavyaṃ budhānām eṣa niścayaḥ",
    "GE07mbh_01_u:146.027a": "ekato vā kulaṃ kṛtsnam ātmā vā kulavardhana",
    "GE07mbh_01_u:146.027c": "na samaṃ sarvam eveti budhānām eṣa niścayaḥ",
    "GE07mbh_01_u:146.027d-1615_01": "ubhayoḥ ko 'dhiko vidvānn ātmā caivādhikaḥ kulāt",
    "GE07mbh_01_u:146.027d-1615_02": "ātmano vidyamānatvād bhuvanāni caturdaśa",
    "GE07mbh_01_u:146.027d-1615_03": "vidyante dvijaśārdūla ātmā rakṣyaḥ sadā tvayā",
    "GE07mbh_01_u:146.027d-1615_04": "ātmany avidyamāne cet tasya nāstīha kiṃ cana",
    "GE07mbh_01_u:146.027d-1615_05": "etaj jagad idaṃ sarvam ātmanā na samaṃ kila",
    "GE07mbh_01_u:146.028a": "sa kuruṣva mayā kāryaṃ tārayātmānam ātmanā",
    "GE07mbh_01_u:146.028c": "anujānīhi mām ārya sutau me parirakṣa ca",
    "GE07mbh_01_u:146.028d-1616_01": "kiṃ cānyac chṛṇu me nātha yad vakṣyāmi hitaṃ tava",
    "GE07mbh_01_u:146.028d-1616_02": "śrutvāvadhāryatāṃ tan me tatas te tad dhitaṃ kuru",
    "GE07mbh_01_u:146.029a": "avadhyāḥ striya ity āhur dharmajñā dharmaniścaye",
    "GE07mbh_01_u:146.029c": "dharmajñān rākṣasān āhur na hanyāt sa ca mām api",
    "GE07mbh_01_u:146.030a": "niḥsaṃśayo vadhaḥ puṃsāṃ strīṇāṃ saṃśayito vadhaḥ",
    "GE07mbh_01_u:146.030c": "ato mām eva dharmajña prasthāpayitum arhasi",
    "GE07mbh_01_u:146.031a": "bhuktaṃ priyāṇy avāptāni dharmaś ca carito mayā",
    "GE07mbh_01_u:146.031b-1617_01": "tvacchuśrūṣaṇasaṃbhūtā kīrtiś cāpy atulā mama",
    "GE07mbh_01_u:146.031c": "tvatprasūtiḥ priyā prāptā na māṃ tapsyaty ajīvitam",
    "GE07mbh_01_u:146.032a": "jātaputrā ca vṛddhā ca priyakāmā ca te sadā",
    "GE07mbh_01_u:146.032c": "samīkṣyaitad ahaṃ sarvaṃ vyavasāyaṃ karomy ataḥ",
    "GE07mbh_01_u:146.033a": "utsṛjyāpi ca mām ārya vetsyasy anyām api striyam",
    "GE07mbh_01_u:146.033b-1618_01": "labhasva kulajāṃ kanyāṃ dharmas te bhavitā punaḥ",
    "GE07mbh_01_u:146.033b-1618_02": "anāśramī na tiṣṭheta kṣaṇamātram api dvijaḥ",
    "GE07mbh_01_u:146.033c": "tataḥ pratiṣṭhito dharmo bhaviṣyati punas tava",
    "GE07mbh_01_u:146.034a": "na cāpy adharmaḥ kalyāṇa bahupatnīkatā nṛṇām",
    "GE07mbh_01_u:146.034c": "strīṇām adharmaḥ sumahān bhartuḥ pūrvasya laṅghane",
    "GE07mbh_01_u:146.035a": "etat sarvaṃ samīkṣya tvam ātmatyāgaṃ ca garhitam",
    "GE07mbh_01_u:146.035b-1619_01": "kuru vākyaṃ mama vibho nānyathā mānasaṃ kuru",
    "GE07mbh_01_u:146.035c": "ātmānaṃ tāraya mayā kulaṃ cemau ca dārakau",
    "GE07mbh_01_u:146.036": "vaiśaṃpāyana uvāca",
    "GE07mbh_01_u:146.036a": "evam uktas tayā bhartā tāṃ samāliṅgya bhārata",
    "GE07mbh_01_u:146.036c": "mumoca bāṣpaṃ śanakaiḥ sabhāryo bhṛśaduḥkhitaḥ",
    "GE07mbh_01_u:146.036d-1620_01": "tato 'nantaram evāsya duhitā vaktum udyatā",
    "GE07mbh_01_u:146.036d-1621_01": "maivaṃ vada sukalyāṇi tiṣṭha gehe sumadhyame",
    "GE07mbh_01_u:146.036d-1621_02": "na svāṃ bhāryāṃ tyajet prājñaḥ putrān vāpi kadā cana",
    "GE07mbh_01_u:146.036d-1621_03": "viśeṣataḥ striyaṃ rakṣet puruṣo buddhimān iha",
    "GE07mbh_01_u:146.036d-1621_04": "tyaktvā tu puruṣo jīven na hātavyān imān sadā",
    "GE07mbh_01_u:146.036d-1621_05": "na vetti dharmam arthaṃ ca kāmaṃ mokṣaṃ ca tattvataḥ",
    "GE07mbh_01_u:147.001": "vaiśaṃpāyana uvāca",
    "GE07mbh_01_u:147.001a": "tayor duḥkhitayor vākyam atimātraṃ niśamya tat",
    "GE07mbh_01_u:147.001c": "bhṛśaṃ duḥkhaparītāṅgī kanyā tāv abhyabhāṣata",
    "GE07mbh_01_u:147.002a": "kim idaṃ bhṛśaduḥkhārtau roravītho anāthavat",
    "GE07mbh_01_u:147.002c": "mamāpi śrūyatāṃ kiṃ cic chrutvā ca kriyatāṃ kṣamam",
    "GE07mbh_01_u:147.003a": "dharmato 'haṃ parityājyā yuvayor nātra saṃśayaḥ",
    "GE07mbh_01_u:147.003c": "tyaktavyāṃ māṃ parityajya trātaṃ sarvaṃ mayaikayā",
    "GE07mbh_01_u:147.004a": "ity artham iṣyate 'patyaṃ tārayiṣyati mām iti",
    "GE07mbh_01_u:147.004c": "tasminn upasthite kāle tarataṃ plavavan mayā",
    "GE07mbh_01_u:147.005a": "iha vā tārayed durgād uta vā pretya tārayet",
    "GE07mbh_01_u:147.005c": "sarvathā tārayet putraḥ putra ity ucyate budhaiḥ",
    "GE07mbh_01_u:147.005d-1622_01": "punnāmno narakāt trāṇāt tanayaḥ putra ucyate",
    "GE07mbh_01_u:147.006a": "ākāṅkṣante ca dauhitrān api nityaṃ pitāmahāḥ",
    "GE07mbh_01_u:147.006c": "tān svayaṃ vai paritrāsye rakṣantī jīvitaṃ pituḥ",
    "GE07mbh_01_u:147.007a": "bhrātā ca mama bālo 'yaṃ gate lokam amuṃ tvayi",
    "GE07mbh_01_u:147.007c": "acireṇaiva kālena vinaśyeta na saṃśayaḥ",
    "GE07mbh_01_u:147.008a": "tāte 'pi hi gate svargaṃ vinaṣṭe ca mamānuje",
    "GE07mbh_01_u:147.008c": "piṇḍaḥ pitṝṇāṃ vyucchidyet tat teṣām apriyaṃ bhavet",
    "GE07mbh_01_u:147.009a": "pitrā tyaktā tathā mātrā bhrātrā cāham asaṃśayam",
    "GE07mbh_01_u:147.009c": "duḥkhād duḥkhataraṃ prāpya mriyeyam atathocitā",
    "GE07mbh_01_u:147.010a": "tvayi tv aroge nirmukte mātā bhrātā ca me śiśuḥ",
    "GE07mbh_01_u:147.010c": "saṃtānaś caiva piṇḍaś ca pratiṣṭhāsyaty asaṃśayam",
    "GE07mbh_01_u:147.011a": "ātmā putraḥ sakhā bhāryā kṛcchraṃ tu duhitā kila",
    "GE07mbh_01_u:147.011c": "sa kṛcchrān mocayātmānaṃ māṃ ca dharmeṇa yojaya",
    "GE07mbh_01_u:147.012a": "anāthā kṛpaṇā bālā yatrakvacanagāminī",
    "GE07mbh_01_u:147.012c": "bhaviṣyāmi tvayā tāta vihīnā kṛpaṇā bata",
    "GE07mbh_01_u:147.013a": "athavāhaṃ kariṣyāmi kulasyāsya vimokṣaṇam",
    "GE07mbh_01_u:147.013c": "phalasaṃsthā bhaviṣyāmi kṛtvā karma suduṣkaram",
    "GE07mbh_01_u:147.014a": "athavā yāsyase tatra tyaktvā māṃ dvijasattama",
    "GE07mbh_01_u:147.014c": "pīḍitāhaṃ bhaviṣyāmi tad avekṣasva mām api",
    "GE07mbh_01_u:147.015a": "tad asmadarthaṃ dharmārthaṃ prasavārthaṃ ca sattama",
    "GE07mbh_01_u:147.015c": "ātmānaṃ parirakṣasva tyaktavyāṃ māṃ ca saṃtyaja",
    "GE07mbh_01_u:147.016a": "avaśyakaraṇīye 'rthe mā tvāṃ kālo 'tyagād ayam",
    "GE07mbh_01_u:147.016c": "tvayā dattena toyena bhaviṣyati hitaṃ ca me",
    "GE07mbh_01_u:147.017a": "kiṃ nv ataḥ paramaṃ duḥkhaṃ yad vayaṃ svargate tvayi",
    "GE07mbh_01_u:147.017c": "yācamānāḥ parād annaṃ paridhāvemahi śvavat",
    "GE07mbh_01_u:147.018a": "tvayi tv aroge nirmukte kleśād asmāt sabāndhave",
    "GE07mbh_01_u:147.018c": "amṛte vasatī loke bhaviṣyāmi sukhānvitā",
    "GE07mbh_01_u:147.018d-1623_01": "itaḥ pradāne devāś ca pitaraś ceti naḥ śrutam",
    "GE07mbh_01_u:147.018d-1624_01": "ity etad ubhayaṃ tāta niśāmya tava yad dhitam",
    "GE07mbh_01_u:147.018d-1624_02": "tad vyavasya tathāmbāyā hitaṃ svasya sutasya ca",
    "GE07mbh_01_u:147.018d-1624_03": "mātāpitroḥ punaḥ putrā bhavitāro guṇānvitāḥ",
    "GE07mbh_01_u:147.018d-1624_04": "na tu putrasya pitarau punar jātu bhaviṣyataḥ",
    "GE07mbh_01_u:147.019a": "evaṃ bahuvidhaṃ tasyā niśamya paridevitam",
    "GE07mbh_01_u:147.019c": "pitā mātā ca sā caiva kanyā prarurudus trayaḥ",
    "GE07mbh_01_u:147.020a": "tataḥ praruditān sarvān niśamyātha sutas tayoḥ",
    "GE07mbh_01_u:147.020c": "utphullanayano bālaḥ kalam avyaktam abravīt",
    "GE07mbh_01_u:147.021a": "mā rodīs tāta mā mātar mā svasas tvam iti bruvan",
    "GE07mbh_01_u:147.021c": "prahasann iva sarvāṃs tān ekaikaṃ so 'pasarpati",
    "GE07mbh_01_u:147.022a": "tataḥ sa tṛṇam ādāya prahṛṣṭaḥ punar abravīt",
    "GE07mbh_01_u:147.022c": "anena taṃ haniṣyāmi rākṣasaṃ puruṣādakam",
    "GE07mbh_01_u:147.023a": "tathāpi teṣāṃ duḥkhena parītānāṃ niśamya tat",
    "GE07mbh_01_u:147.023c": "bālasya vākyam avyaktaṃ harṣaḥ samabhavan mahān",
    "GE07mbh_01_u:147.024a": "ayaṃ kāla iti jñātvā kuntī samupasṛtya tān",
    "GE07mbh_01_u:147.024c": "gatāsūn amṛteneva jīvayantīdam abravīt",
    "GE07mbh_01_u:148.001": "kunty uvāca",
    "GE07mbh_01_u:148.001a": "kutomūlam idaṃ duḥkhaṃ jñātum icchāmi tattvataḥ",
    "GE07mbh_01_u:148.001c": "viditvā apakarṣeyaṃ śakyaṃ ced apakarṣitum",
    "GE07mbh_01_u:148.002": "brāhmaṇa uvāca",
    "GE07mbh_01_u:148.002a": "upapannaṃ satām etad yad bravīṣi tapodhane",
    "GE07mbh_01_u:148.002c": "na tu duḥkham idaṃ śakyaṃ mānuṣeṇa vyapohitum",
    "GE07mbh_01_u:148.002d-1625_01": "tathāpi tattvam ākhyāsye etad duḥkhasya saṃbhavam",
    "GE07mbh_01_u:148.002d-1625_02": "śakyaṃ vā yadi vāśakyaṃ śṛṇu bhadre yathātatham",
    "GE07mbh_01_u:148.003a": "samīpe nagarasyāsya bako vasati rākṣasaḥ",
    "GE07mbh_01_u:148.003b-1626_01": "ito gavyūtimātre 'sti yamunāgahvare guhā",
    "GE07mbh_01_u:148.003b-1626_02": "tasyāṃ ghoraḥ sa vasati jighāṃsuḥ puruṣādakaḥ",
    "GE07mbh_01_u:148.003b-1626_03": "bako nāma sa nāmnā vai duṣṭātmā rākṣasādhamaḥ",
    "GE07mbh_01_u:148.003c": "īśo janapadasyāsya purasya ca mahābalaḥ",
    "GE07mbh_01_u:148.003d-1627_01": "pralambakaḥ kāmarūpī rākṣaso vai mahābalaḥ",
    "GE07mbh_01_u:148.003d-1627_02": "tenopasṛṣṭā nagarī varṣam adya trayodaśam",
    "GE07mbh_01_u:148.004a": "puṣṭo mānuṣamāṃsena durbuddhiḥ puruṣādakaḥ",
    "GE07mbh_01_u:148.004c": "rakṣaty asurarāṇ nityam imaṃ janapadaṃ balī",
    "GE07mbh_01_u:148.005a": "nagaraṃ caiva deśaṃ ca rakṣobalasamanvitaḥ",
    "GE07mbh_01_u:148.005c": "tatkṛte paracakrāc ca bhūtebhyaś ca na no bhayam puruṣādakena raudreṇa bhakṣyamāṇā durātmanā",
    "GE07mbh_01_u:148.005d-091_0002": "anāthā nagarī nāthaṃ trātāraṃ nādhigacchati guhāyāṃ vasatas tatra bādhate satataṃ janam",
    "GE07mbh_01_u:148.005d-091_0004": "striyo bālāṃś ca vṛddhāṃś ca yūnaś cāpi durātmavān atra mantraiś ca homaiś ca bhojanaiś ca sa rākṣasaḥ",
    "GE07mbh_01_u:148.005d-091_0006": "īḍito dvijamukhyaiś ca pūjitaś ca durātmavān",
    "GE07mbh_01_u:148.005d-091_0007": "yadā ca sakalān evaṃ prasūdayati rākṣasaḥ",
    "GE07mbh_01_u:148.005d-091_0008": "athainaṃ brāhmaṇāḥ sarve samaye samayojayan māsmān kāmād vadhī rakṣo dāsyāmas te sadā vayam",
    "GE07mbh_01_u:148.005d-091_0010": "paryāyeṇa yathākāmam iha māṃsodanaṃ prabho",
    "GE07mbh_01_u:148.005d-091_0011": "annaṃ māṃsasamāyuktaṃ tilacūrṇasamanvitam",
    "GE07mbh_01_u:148.005d-091_0012": "sarpiṣā ca samāyukta vyañjanaiś ca vibhūṣitam",
    "GE07mbh_01_u:148.005d-091_0013": "srajaś citrās tilān piṇḍāṃl lājāpūpasurāsavān śṛtāśṛtān pānakumbhān sthūlamāṃsaṃ śṛtāśṛtam",
    "GE07mbh_01_u:148.005d-091_0015": "sarpiḥkumbhāṃś ca vividhān anyāṃś ca vividhān bahūn",
    "GE07mbh_01_u:148.005d-091_0016": "adya siddhaiḥ samāyuktais tilacūrṇaiḥ samākulān kulāt kulāc ca puruṣaṃ balīvardau ca kālakau",
    "GE07mbh_01_u:148.005d-091_0018": "prāpsyasi tvam asaṃkruddho rakṣobhāgaṃ prakalpitam tiṣṭheha samaye 'smākam ity ayācanta taṃ dvijāḥ",
    "GE07mbh_01_u:148.005d-091_0020": "bāḍham ity eva tad rakṣas tadvacaḥ pratyagṛhṇata",
    "GE07mbh_01_u:148.005d-091_0021": "paracakrān na bibhyaṃś ca rakṣaṇaṃ sa karoti ca tasmin bhāge vinirdiṣṭe cāsthitaḥ samayaṃ balī",
    "GE07mbh_01_u:148.006a": "vetanaṃ tasya vihitaṃ śālivāhasya bhojanam",
    "GE07mbh_01_u:148.006c": "mahiṣau puruṣaś caiko yas tad ādāya gacchati",
    "GE07mbh_01_u:148.007a": "ekaikaś caiva puruṣas tat prayacchati bhojanam",
    "GE07mbh_01_u:148.007c": "sa vāro bahubhir varṣair bhavaty asutaro naraiḥ",
    "GE07mbh_01_u:148.008a": "tadvimokṣāya ye cāpi yatante puruṣāḥ kva cit",
    "GE07mbh_01_u:148.008c": "saputradārāṃs tān hatvā tad rakṣo bhakṣayaty uta",
    "GE07mbh_01_u:148.009a": "vetrakīyagṛhe rājā nāyaṃ nayam ihāsthitaḥ",
    "GE07mbh_01_u:148.009b-1628_01": "upāyaṃ taṃ na kurute yatnād api sa mandadhīḥ",
    "GE07mbh_01_u:148.009c": "anāmayaṃ janasyāsya yena syād adya śāśvatam",
    "GE07mbh_01_u:148.010a": "etadarhā vayaṃ nūnaṃ vasāmo durbalasya ye",
    "GE07mbh_01_u:148.010c": "viṣaye nityam udvignāḥ kurājānam upāśritāḥ",
    "GE07mbh_01_u:148.010d-1629_01": "purātanasya vāsasya gṛhakṣetrādikasya ca",
    "GE07mbh_01_u:148.010d-1629_02": "parityāgaṃ necchamānā vasāmo nagare tataḥ",
    "GE07mbh_01_u:148.010d-1629_03": "ekacakrāpi vasatiḥ svavāco duṣparityajaḥ",
    "GE07mbh_01_u:148.010d-1629_04": "dīyamāne narakare satataṃ bakarākṣase",
    "GE07mbh_01_u:148.011a": "brāhmaṇāḥ kasya vaktavyāḥ kasya vā chandacāriṇaḥ",
    "GE07mbh_01_u:148.011c": "guṇair ete hi vāsyante kāmagāḥ pakṣiṇo yathā",
    "GE07mbh_01_u:148.012a": "rājānaṃ prathamaṃ vindet tato bhāryāṃ tato dhanam",
    "GE07mbh_01_u:148.012b-1630_01": "rājany asati loke 'smin kuto bhāryā kuto dhanam",
    "GE07mbh_01_u:148.012c": "trayasya saṃcaye cāsya jñātīn putrāṃś ca dhārayet",
    "GE07mbh_01_u:148.013a": "viparītaṃ mayā cedaṃ trayaṃ sarvam upārjitam",
    "GE07mbh_01_u:148.013c": "ta imām āpadaṃ prāpya bhṛśaṃ tapsyāmahe vayam",
    "GE07mbh_01_u:148.014a": "so 'yam asmān anuprāpto vāraḥ kulavināśanaḥ",
    "GE07mbh_01_u:148.014c": "bhojanaṃ puruṣaś caikaḥ pradeyaṃ vetanaṃ mayā",
    "GE07mbh_01_u:148.015a": "na ca me vidyate vittaṃ saṃkretuṃ puruṣaṃ kva cit",
    "GE07mbh_01_u:148.015c": "suhṛjjanaṃ pradātuṃ ca na śakṣyāmi kathaṃ cana",
    "GE07mbh_01_u:148.015e": "gatiṃ cāpi na paśyāmi tasmān mokṣāya rakṣasaḥ",
    "GE07mbh_01_u:148.016a": "so 'haṃ duḥkhārṇave magno mahaty asutare bhṛśam",
    "GE07mbh_01_u:148.016c": "sahaivaitair gamiṣyāmi bāndhavair adya rākṣasam",
    "GE07mbh_01_u:148.016e": "tato naḥ sahitan kṣudraḥ sarvān evopabhokṣyati",
    "GE07mbh_01_u:148.016f-1631_01": "duḥkhamūlam idaṃ bhadre mayoktaṃ praśnato 'naghe",
    "GE07mbh_01_u:149.001": "kunty uvāca",
    "GE07mbh_01_u:149.001a": "na viṣādas tvayā kāryo bhayād asmāt kathaṃ cana",
    "GE07mbh_01_u:149.001c": "upāyaḥ paridṛṣṭo 'tra tasmān mokṣāya rakṣasaḥ",
    "GE07mbh_01_u:149.001d-1632_01": "naiva svayaṃ saputrasya gamanaṃ tatra rocaye",
    "GE07mbh_01_u:149.002a": "ekas tava suto bālaḥ kanyā caikā tapasvinī",
    "GE07mbh_01_u:149.002c": "na te tayos tathā patnyā gamanaṃ tatra rocaye",
    "GE07mbh_01_u:149.003a": "mama pañca sutā brahmaṃs teṣām eko gamiṣyati",
    "GE07mbh_01_u:149.003c": "tvadarthaṃ balim ādāya tasya pāpasya rakṣasaḥ",
    "GE07mbh_01_u:149.004": "brāhmaṇa uvāca",
    "GE07mbh_01_u:149.004a": "nāham etat kariṣyāmi jīvitārthī kathaṃ cana",
    "GE07mbh_01_u:149.004c": "brāhmaṇasyātitheś caiva svārthe prāṇair viyojanam",
    "GE07mbh_01_u:149.005a": "na tv etad akulīnāsu nādharmiṣṭhāsu vidyate",
    "GE07mbh_01_u:149.005c": "yad brāhmaṇārthe visṛjed ātmānam api cātmajam",
    "GE07mbh_01_u:149.006a": "ātmanas tu mayā śreyo boddhavyam iti rocaye",
    "GE07mbh_01_u:149.006c": "brahmavadhyātmavadhyā vā śreya ātmavadho mama",
    "GE07mbh_01_u:149.006d-1633_01": "brahmahatyā paraṃ pāpaṃ śreyān ātmavadho mama",
    "GE07mbh_01_u:149.007a": "brahmavadhyā paraṃ pāpaṃ niṣkṛtir nātra vidyate",
    "GE07mbh_01_u:149.007b-1634_01": "prayoktā cānumantā ca hantā ceti trayaḥ samāḥ",
    "GE07mbh_01_u:149.007c": "abuddhipūrvaṃ kṛtvāpi śreya ātmavadho mama",
    "GE07mbh_01_u:149.008a": "na tv ahaṃ vadham ākāṅkṣe svayam evātmanaḥ śubhe",
    "GE07mbh_01_u:149.008c": "paraiḥ kṛte vadhe pāpaṃ na kiṃ cin mayi vidyate",
    "GE07mbh_01_u:149.009a": "abhisaṃdhikṛte tasmin brāhmaṇasya vadhe mayā",
    "GE07mbh_01_u:149.009c": "niṣkṛtiṃ na prapaśyāmi nṛśaṃsaṃ kṣudram eva ca",
    "GE07mbh_01_u:149.010a": "āgatasya gṛhe tyāgas tathaiva śaraṇārthinaḥ",
    "GE07mbh_01_u:149.010c": "yācamānasya ca vadho nṛśaṃsaṃ paramaṃ matam",
    "GE07mbh_01_u:149.011a": "kuryān na ninditaṃ karma na nṛśaṃsaṃ kadā cana",
    "GE07mbh_01_u:149.011c": "iti pūrve mahātmāna āpaddharmavido viduḥ",
    "GE07mbh_01_u:149.012a": "śreyāṃs tu sahadārasya vināśo 'dya mama svayam",
    "GE07mbh_01_u:149.012c": "brāhmaṇasya vadhaṃ nāham anumaṃsye kathaṃ cana",
    "GE07mbh_01_u:149.013": "kunty uvāca",
    "GE07mbh_01_u:149.013a": "mamāpy eṣā matir brahman viprā rakṣyā iti sthirā",
    "GE07mbh_01_u:149.013c": "na cāpy aniṣṭaḥ putro me yadi putraśataṃ bhavet",
    "GE07mbh_01_u:149.014a": "na cāsau rākṣasaḥ śakto mama putravināśane",
    "GE07mbh_01_u:149.014c": "vīryavān mantrasiddhaś ca tejasvī ca suto mama",
    "GE07mbh_01_u:149.015a": "rākṣasāya ca tat sarvaṃ prāpayiṣyati bhojanam",
    "GE07mbh_01_u:149.015c": "mokṣayiṣyati cātmānam iti me niścitā matiḥ",
    "GE07mbh_01_u:149.016a": "samāgatāś ca vīreṇa dṛṣṭapūrvāś ca rākṣasāḥ",
    "GE07mbh_01_u:149.016c": "balavanto mahākāyā nihatāś cāpy anekaśaḥ",
    "GE07mbh_01_u:149.017a": "na tv idaṃ keṣu cid brahman vyāhartavyaṃ kathaṃ cana",
    "GE07mbh_01_u:149.017c": "vidyārthino hi me putrān viprakuryuḥ kutūhalāt",
    "GE07mbh_01_u:149.018a": "guruṇā cānanujñāto grāhayed yaṃ suto mama",
    "GE07mbh_01_u:149.018c": "na sa kuryāt tayā kāryaṃ vidyayeti satāṃ matam",
    "GE07mbh_01_u:149.019": "vaiśaṃpāyana uvāca",
    "GE07mbh_01_u:149.019a": "evam uktas tu pṛthayā sa vipro bhāryayā saha",
    "GE07mbh_01_u:149.019c": "hṛṣṭaḥ saṃpūjayām āsa tad vākyam amṛtopamam",
    "GE07mbh_01_u:149.020a": "tataḥ kuntī ca vipraś ca sahitāv anilātmajam",
    "GE07mbh_01_u:149.020c": "tam abrūtāṃ kuruṣveti sa tathety abravīc ca tau",
    "GE07mbh_01_u:150.001": "vaiśaṃpāyana uvāca",
    "GE07mbh_01_u:150.001a": "kariṣya iti bhīmena pratijñāte tu bhārata",
    "GE07mbh_01_u:150.001c": "ājagmus te tataḥ sarve bhaikṣam ādāya pāṇḍavāḥ",
    "GE07mbh_01_u:150.001d-1635_01": "bhīmasenaṃ tato dṛṣṭvā āpūrṇavadanaṃ tadā",
    "GE07mbh_01_u:150.001d-1635_02": "bubodha dharmarājas tu hṛṣitaṃ bhīmam acyutam",
    "GE07mbh_01_u:150.001d-1635_03": "harṣituṃ kāraṇaṃ yat tan manasā cintayan guruḥ",
    "GE07mbh_01_u:150.001d-1635_04": "sa samīkṣya tadā rājañ śrotukāmo yudhāṃ patiḥ",
    "GE07mbh_01_u:150.002a": "ākāreṇaiva taṃ jñātvā pāṇḍuputro yudhiṣṭhiraḥ",
    "GE07mbh_01_u:150.002c": "rahaḥ samupaviśyaikas tataḥ papraccha mātaram",
    "GE07mbh_01_u:150.003a": "kiṃ cikīrṣaty ayaṃ karma bhīmo bhīmaparākramaḥ",
    "GE07mbh_01_u:150.003c": "bhavaty anumate kaccid ayaṃ kartum ihecchati",
    "GE07mbh_01_u:150.004": "kunty uvāca",
    "GE07mbh_01_u:150.004a": "mamaiva vacanād eṣa kariṣyati paraṃtapaḥ",
    "GE07mbh_01_u:150.004c": "brāhmaṇārthe mahat kṛtyaṃ moṣkāya nagarasya ca",
    "GE07mbh_01_u:150.004d-1636_01": "bakāya kalpitaṃ putra mahāntaṃ balim uttamam",
    "GE07mbh_01_u:150.004d-1636_02": "bhīmo bhunakti saṃpuṣṭam apy ekāhaṃ tapaḥsuta",
    "GE07mbh_01_u:150.005": "yudhiṣṭhira uvāca",
    "GE07mbh_01_u:150.005a": "kim idaṃ sāhasaṃ tīkṣṇaṃ bhavatyā duṣkṛtaṃ kṛtam",
    "GE07mbh_01_u:150.005c": "parityāgaṃ hi putrasya na praśaṃsanti sādhavaḥ",
    "GE07mbh_01_u:150.006a": "kathaṃ parasutasyārthe svasutaṃ tyaktum icchasi",
    "GE07mbh_01_u:150.006c": "lokavṛttiviruddhaṃ vai putratyāgāt kṛtaṃ tvayā",
    "GE07mbh_01_u:150.007a": "yasya bāhū samāśritya sukhaṃ sarve svapāmahe",
    "GE07mbh_01_u:150.007c": "rājyaṃ cāpahṛtaṃ kṣudrair ājihīrṣāmahe punaḥ",
    "GE07mbh_01_u:150.008a": "yasya duryodhano vīryaṃ cintayann amitaujasaḥ",
    "GE07mbh_01_u:150.008c": "na śete vasatīḥ sarvā duḥkhāc chakuninā saha",
    "GE07mbh_01_u:150.009a": "yasya vīrasya vīryeṇa muktā jatugṛhād vayam",
    "GE07mbh_01_u:150.009c": "anyebhyaś caiva pāpebhyo nihataś ca purocanaḥ",
    "GE07mbh_01_u:150.010a": "yasya vīryaṃ samāśritya vasupūrṇāṃ vasuṃdharām",
    "GE07mbh_01_u:150.010b-1637_01": "bhoktum icchāmahe mātaḥ niḥsapatnā mahāmanaḥ",
    "GE07mbh_01_u:150.010c": "imāṃ manyāmahe prāptāṃ nihatya dhṛtarāṣṭrajān",
    "GE07mbh_01_u:150.010d-1638_01": "karṇaṃ duḥśāsanaṃ caiva śakuniṃ cāpi saubalam",
    "GE07mbh_01_u:150.011a": "tasya vyavasitas tyāgo buddhim āsthāya kāṃ tvayā",
    "GE07mbh_01_u:150.011c": "kaccin na duḥkhair buddhis te viplutā gatacetasaḥ",
    "GE07mbh_01_u:150.012": "kunty uvāca",
    "GE07mbh_01_u:150.012a": "yudhiṣṭhira na saṃtāpaḥ kāryaḥ prati vṛkodaram",
    "GE07mbh_01_u:150.012c": "na cāyaṃ buddhidaurbalyād vyavasāyaḥ kṛto mayā",
    "GE07mbh_01_u:150.012d-1639_01": "na ca śokena buddhir me viplutā gatacetanā",
    "GE07mbh_01_u:150.013a": "iha viprasya bhavane vayaṃ putra sukhoṣitāḥ",
    "GE07mbh_01_u:150.013b-1640_01": "ajñātā dhārtarāṣṭrāṇāṃ satkṛtā vītamanyavaḥ",
    "GE07mbh_01_u:150.013c": "tasya pratikriyā tāta mayeyaṃ prasamīkṣitā",
    "GE07mbh_01_u:150.013e": "etāvān eva puruṣaḥ kṛtaṃ yasmin na naśyati",
    "GE07mbh_01_u:150.013f-1641_01": "brāhmaṇārthe mahān dharmo jānatītthaṃ vṛkodare",
    "GE07mbh_01_u:150.013f-1642_01": "yāvac ca kuryād anyo 'sya kuryād bahuguṇaṃ tataḥ",
    "GE07mbh_01_u:150.014a": "dṛṣṭvā bhīṣmasya vikrāntaṃ tadā jatugṛhe mahat",
    "GE07mbh_01_u:150.014c": "hiḍimbasya vadhāc caiva viśvāso me vṛkodare",
    "GE07mbh_01_u:150.015a": "bāhvor balaṃ hi bhīmasya nāgāyutasamaṃ mahat",
    "GE07mbh_01_u:150.015c": "yena yūyaṃ gajaprakhyā nirvyūḍhā vāraṇāvatāt",
    "GE07mbh_01_u:150.016a": "vṛkodarabalo nānyo na bhūto na bhaviṣyati",
    "GE07mbh_01_u:150.016c": "yo 'bhyudīyād yudhi śreṣṭham api vajradharaṃ svayam",
    "GE07mbh_01_u:150.017a": "jātamātraḥ purā caiṣa mamāṅkāt patito girau",
    "GE07mbh_01_u:150.017c": "śarīragauravāt tasya śilā gātrair vicūrṇitā",
    "GE07mbh_01_u:150.017d-1643_01": "tathā hi dṛṣṭaṃ svapnaṃ tu mayā gataniśe mahat",
    "GE07mbh_01_u:150.017d-1643_02": "bhuktvā bhīmo bakaṃ hatvā nāgaraiḥ parivāritaḥ",
    "GE07mbh_01_u:150.017d-1643_03": "hṛṣṭaḥ punar imaṃ vāsam āyāto 'laṃkṛtaḥ śubhaiḥ",
    "GE07mbh_01_u:150.018a": "tad ahaṃ prajñayā smṛtvā balaṃ bhīmasya pāṇḍava",
    "GE07mbh_01_u:150.018c": "pratīkāraṃ ca viprasya tataḥ kṛtavatī matim",
    "GE07mbh_01_u:150.019a": "nedaṃ lobhān na cājñānān na ca mohād viniścitam",
    "GE07mbh_01_u:150.019c": "buddhipūrvaṃ tu dharmasya vyavasāyaḥ kṛto mayā",
    "GE07mbh_01_u:150.020a": "arthau dvāv api niṣpannau yudhiṣṭhira bhaviṣyataḥ",
    "GE07mbh_01_u:150.020c": "pratīkāraś ca vāsasya dharmaś ca carito mahān",
    "GE07mbh_01_u:150.021a": "yo brāhmaṇasya sāhāyyaṃ kuryād artheṣu karhi cit",
    "GE07mbh_01_u:150.021c": "kṣatriyaḥ sa śubhāṃl lokān prāpnuyād iti me śrutam",
    "GE07mbh_01_u:150.022a": "kṣatriyaḥ kṣatriyasyaiva kurvāṇo vadhamokṣaṇam",
    "GE07mbh_01_u:150.022c": "vipulāṃ kīrtim āpnoti loke 'smiṃś ca paratra ca",
    "GE07mbh_01_u:150.023a": "vaiśyasyaiva tu sāhāyyaṃ kurvāṇaḥ kṣatriyo yudhi",
    "GE07mbh_01_u:150.023c": "sa sarveṣv api lokeṣu prajā rañjayate dhruvam",
    "GE07mbh_01_u:150.024a": "śūdraṃ tu mokṣayan rājā śaraṇārthinam āgatam",
    "GE07mbh_01_u:150.024c": "prāpnotīha kule janma sadravye rājasatkṛte",
    "GE07mbh_01_u:150.025a": "evaṃ sa bhagavān vyāsaḥ purā kauravanandana",
    "GE07mbh_01_u:150.025c": "provāca sutarāṃ prājñas tasmād etac cikīrṣitam",
    "GE07mbh_01_u:150.026": "yudhiṣṭhira uvāca",
    "GE07mbh_01_u:150.026a": "upapannam idaṃ mātas tvayā yad buddhipūrvakam",
    "GE07mbh_01_u:150.026c": "ārtasya brāhmaṇasyaivam anukrośād idaṃ kṛtam",
    "GE07mbh_01_u:150.026e": "dhruvam eṣyati bhīmo 'yaṃ nihatya puruṣādakam",
    "GE07mbh_01_u:150.026f-1644_01": "sarvathā brāhmaṇasyārthe yad anukrośavaty asi",
    "GE07mbh_01_u:150.026f-1645_01": "manvādimunibhiḥ proktaṃ vedavidbhir mahātmabhiḥ",
    "GE07mbh_01_u:150.026f-1645_02": "gavārthe brāhmaṇasyārthe sadyaḥ prāṇān parityajet",
    "GE07mbh_01_u:150.026f-1645_03": "mucyate brahmahatyāyā goptāro brāhmaṇasya ca",
    "GE07mbh_01_u:150.026f-1646_01": "āgantā nagaraṃ caiva tasmāt pāpād vimucyate",
    "GE07mbh_01_u:150.027a": "yathā tv idaṃ na vindeyur narā nagaravāsinaḥ",
    "GE07mbh_01_u:150.027c": "tathāyaṃ brāhmaṇo vācyaḥ parigrāhyaś ca yatnataḥ vaiśaṃpāyanaḥ",
    "GE07mbh_01_u:150.027d-1647_01": "yudhiṣṭhireṇa saṃmantrya brāhmaṇārtham ariṃdama",
    "GE07mbh_01_u:150.027d-1647_02": "kuntī praviśya tān sarvān sāntvayām āsa bhārata",
    "GE07mbh_01_u:151.001": "vaiśaṃpāyana uvāca",
    "GE07mbh_01_u:151.001a": "tato rātryāṃ vyatītāyām annam ādāya pāṇḍavaḥ",
    "GE07mbh_01_u:151.001c": "bhīmaseno yayau tatra yatrāsau puruṣādakaḥ vaiśaṃpāyanaḥ",
    "GE07mbh_01_u:151.001d-092x0003": "bhīmasenaḥ vaiśaṃpāyanaḥ",
    "GE07mbh_01_u:151.001d-092_0001": "atha rātryāṃ vyatītāyāṃ bhīmaseno mahābalaḥ brāhmaṇaṃ samupāgamya vākyaṃ cedam uvāca ha",
    "GE07mbh_01_u:151.001d-092_0003": "āpadas tvāṃ mocayeyaṃ saputraṃ brāhmaṇapriya mā bhaiṣī rākṣasāt tasmān māṃ dadātu baliṃ bhavān",
    "GE07mbh_01_u:151.001d-092_0005": "iha mām āśitaṃ kartuṃ prayatasva dvijottama",
    "GE07mbh_01_u:151.001d-092_0006": "athātmānaṃ pradāsyāmi tasmai ghorāya rakṣase tvaradhvaṃ kiṃ vilambadhvaṃ mā ciraṃ kurutānaghāḥ",
    "GE07mbh_01_u:151.001d-092_0008": "vyavasyeyaṃ mama prāṇair yuṣmān rakṣitum adya vai",
    "GE07mbh_01_u:151.001d-092_0009": "evam uktas tu bhīmena brāhmaṇo bharatarṣabha",
    "GE07mbh_01_u:151.001d-092_0010": "suhṛdāṃ tat samākhyāya dadāv annaṃ susaṃskṛtam",
    "GE07mbh_01_u:151.001d-092_0011": "piśitodanam ājahrur athāsmai puravāsinaḥ",
    "GE07mbh_01_u:151.001d-092_0012": "saghṛtaṃ sopadaṃśaṃ ca sūpair nānāvidhaiḥ saha",
    "GE07mbh_01_u:151.001d-092_0013": "tad aśitvā bhīmaseno māṃsāni vividhāni ca",
    "GE07mbh_01_u:151.001d-092_0014": "modakāni ca mukhyāni citrodanacayān bahūn tato 'pibad dadhighaṭān subahūn droṇasaṃmitān",
    "GE07mbh_01_u:151.001d-092_0016": "tasya bhuktavataḥ paurā yathāvat samupārjitam upajahrur bhūtabhāgaṃ samṛddhamanasas tadā",
    "GE07mbh_01_u:151.001d-092_0018": "tato rātryāṃ vyatītāyāṃ savyañjanadadhiplutam",
    "GE07mbh_01_u:151.001d-092_0019": "samāruhyānnasaṃpūrṇaṃ śakaṭaṃ sa vṛkodaraḥ",
    "GE07mbh_01_u:151.001d-092_0020": "prayayau tūryanirghoṣaiḥ pauraiś ca parivāritaḥ ātmānam eṣo 'nnabhṛto rākṣasāya pradāsyati",
    "GE07mbh_01_u:151.001d-092_0022": "taruṇo 'pratirūpaś ca dṛḍha audariko yuvā",
    "GE07mbh_01_u:151.001d-092_0023": "vāgbhir evaṃprakārābhiḥ stūyamāno vṛkodaraḥ",
    "GE07mbh_01_u:151.001d-092_0024": "cucoda sa balīvardau yuktau sarvāṅgakālakau vāditrāṇāṃ praṇādena tatas taṃ puruṣādakam",
    "GE07mbh_01_u:151.001d-092_0026": "abhyagacchat susaṃhṛṣṭaḥ sa tatra manujair vṛtaḥ",
    "GE07mbh_01_u:151.001d-092_0027": "saṃprāpya sa ca taṃ deśam ekākī samupāyayau",
    "GE07mbh_01_u:151.001d-092_0028": "puruṣādabhayād bhītas tatraivāsīj janavrajaḥ",
    "GE07mbh_01_u:151.001d-092_0029": "sa gatvā dīrgham adhvānaṃ dakṣiṇām abhito diśam",
    "GE07mbh_01_u:151.001d-092_0030": "yathopadiṣṭam uddeśe dadarśa viṭapadrumam",
    "GE07mbh_01_u:151.001d-092_0031": "keśamajjāsthimedobhir bāhūrucaraṇair api",
    "GE07mbh_01_u:151.001d-092_0032": "ārdraiḥ śuṣkaiś ca saṃkīrṇam abhito 'tha vanaspatim",
    "GE07mbh_01_u:151.001d-092_0033": "gṛdhrakaṅkabalacchannaṃ gomāyugaṇasaṃkulam ugragandham acakṣuṣyaṃ śmaśānam iva dāruṇam",
    "GE07mbh_01_u:151.001d-092_0035": "taṃ praviśya mahāvṛkṣaṃ cintayām āsa vīryavān",
    "GE07mbh_01_u:151.001d-092_0036": "yāvan na dṛśyate rakṣo bakas tu baladarpitaḥ",
    "GE07mbh_01_u:151.001d-092_0037": "ācitaṃ vividhair bhojyair annair girinibhair idam",
    "GE07mbh_01_u:151.001d-092_0038": "śakaṭaṃ sūpasaṃpūrṇaṃ yāvad drakṣyati rākṣasaḥ tāvad eva hi bhokṣye 'haṃ durlabhaṃ vai punar bhavet",
    "GE07mbh_01_u:151.001d-092_0040": "viprakīryeta sarvaṃ hi prayuddhe mayi rakṣasā",
    "GE07mbh_01_u:151.001d-092_0041": "abhojyaṃ ca śavaṃ spṛṣṭvā nigṛhīte bake bhavet",
    "GE07mbh_01_u:151.001d-092_0042": "sa tv evaṃ bhīmakarmā tu bhīmaseno 'bhilakṣya ca",
    "GE07mbh_01_u:151.001d-092_0043": "upaviṣṭaḥ śanair annaṃ prabhuṅkte sma paraṃ varam",
    "GE07mbh_01_u:151.001d-092_0044": "te tataḥ sarvato 'paśyan drumān āruhya nāgarāḥ",
    "GE07mbh_01_u:151.001d-092_0045": "nārakṣo balim aśnīyād evaṃ bahu ca mānavāḥ",
    "GE07mbh_01_u:151.001d-092_0046": "bhuṅkte brāhmaṇarūpeṇa bako 'yam iti cābruvan sa taṃ hasati tejasvī tadannam upayujya ca",
    "GE07mbh_01_u:151.002a": "āsādya tu vanaṃ tasya rakṣasaḥ pāṇḍavo balī",
    "GE07mbh_01_u:151.002c": "ājuhāva tato nāmnā tadannam upayojayan",
    "GE07mbh_01_u:151.003a": "tataḥ sa rākṣasaḥ śrutvā bhīmasenasya tad vacaḥ",
    "GE07mbh_01_u:151.003c": "ājagāma susaṃkruddho yatra bhīmo vyavasthitaḥ",
    "GE07mbh_01_u:151.004a": "mahākāyo mahāvego dārayann iva medinīm",
    "GE07mbh_01_u:151.004b-1648_01": "lohitākṣaḥ karālī ca lohitaśmaśrumūrdhajaḥ",
    "GE07mbh_01_u:151.004b-1648_02": "ākarṇād bhinnavaktraś ca śaṅkukarṇo vibhīṣaṇaḥ",
    "GE07mbh_01_u:151.004c": "triśikhāṃ bhṛkuṭiṃ kṛtvā saṃdaśya daśanacchadam",
    "GE07mbh_01_u:151.005a": "bhuñjānam annaṃ taṃ dṛṣṭvā bhīmasenaṃ sa rākṣasaḥ",
    "GE07mbh_01_u:151.005c": "vivṛtya nayane kruddha idaṃ vacanam abravīt",
    "GE07mbh_01_u:151.006a": "ko 'yam annam idaṃ bhuṅkte madartham upakalpitam",
    "GE07mbh_01_u:151.006c": "paśyato mama durbuddhir yiyāsur yamasādanam",
    "GE07mbh_01_u:151.007a": "bhīmasenas tu tac chrutvā prahasann iva bhārata",
    "GE07mbh_01_u:151.007c": "rākṣasaṃ tam anādṛtya bhuṅkta eva parāṅmukhaḥ",
    "GE07mbh_01_u:151.008a": "tataḥ sa bhairavaṃ kṛtvā samudyamya karāv ubhau",
    "GE07mbh_01_u:151.008c": "abhyadravad bhīmasenaṃ jighāṃsuḥ puruṣādakaḥ",
    "GE07mbh_01_u:151.009a": "tathāpi paribhūyainaṃ nekṣamāṇo vṛkodaraḥ",
    "GE07mbh_01_u:151.009c": "rākṣasaṃ bhuṅkta evānnaṃ pāṇḍavaḥ paravīrahā",
    "GE07mbh_01_u:151.010a": "amarṣeṇa tu saṃpūrṇaḥ kuntīputrasya rākṣasaḥ",
    "GE07mbh_01_u:151.010c": "jaghāna pṛṣṭhaṃ pāṇibhyām ubhābhyāṃ pṛṣṭhataḥ sthitaḥ",
    "GE07mbh_01_u:151.011a": "tathā balavatā bhīmaḥ pāṇibhyāṃ bhṛśam āhataḥ",
    "GE07mbh_01_u:151.011c": "naivāvalokayām āsa rākṣasaṃ bhuṅkta eva saḥ",
    "GE07mbh_01_u:151.011d-1649_01": "bhīmodaragatāḥ piṇḍāḥ sāntarālāḥ paraṃ śatam",
    "GE07mbh_01_u:151.011d-1649_02": "rakṣaḥpāṇiprahāreṇa saṃśliṣṭā ekapiṇḍavat",
    "GE07mbh_01_u:151.012a": "tataḥ sa bhūyaḥ saṃkruddho vṛkṣam ādāya rākṣasaḥ",
    "GE07mbh_01_u:151.012c": "tāḍayiṣyaṃs tadā bhīmaṃ punar abhyadravad balī",
    "GE07mbh_01_u:151.013a": "tato bhīmaḥ śanair bhuktvā tadannaṃ puruṣarṣabhaḥ",
    "GE07mbh_01_u:151.013c": "vāry upaspṛśya saṃhṛṣṭas tasthau yudhi mahābalaḥ",
    "GE07mbh_01_u:151.013d-1650x01": "sthitvā muhūrtaṃ viśramya vīrāsanam upāśritaḥ",
    "GE07mbh_01_u:151.013d-1650x02": "bhrāmayantaṃ mahāvṛkṣam āyāntaṃ bhīmadarśanam",
    "GE07mbh_01_u:151.013d-1650x03": "dṛṣṭvotthāyāhave vīraḥ siṃhanādaṃ vyanādayat vaiśaṃpāyanaḥ",
    "GE07mbh_01_u:151.013d-1651_01": "bhujavegaṃ tathā sphoṭaṃ kṣveḍitaṃ ca mahāsvanam",
    "GE07mbh_01_u:151.013d-1651_02": "kṛtvāhvayata saṃkruddho bhīmaseno 'tha rākṣasam",
    "GE07mbh_01_u:151.013d-1651_03": "bahukālaṃ supuṣṭaṃ te śarīraṃ rākṣasādhama",
    "GE07mbh_01_u:151.013d-1651_04": "madbāhubalam āśritya na tvaṃ bhūyas tv aśiṣyasi",
    "GE07mbh_01_u:151.013d-1651_05": "adya madbāhuniṣpiṣṭo gamiṣyasi yamakṣayam",
    "GE07mbh_01_u:151.013d-1651_06": "adya prabhṛti svapsyanti viprakīrya nivāsinaḥ",
    "GE07mbh_01_u:151.013d-1651_07": "nirudvignāḥ purasyāsya kaṇṭake sūddhṛte mayā",
    "GE07mbh_01_u:151.013d-1651_08": "adya yuddhe śarīraṃ te kaṅkagomāyuvāyasāḥ",
    "GE07mbh_01_u:151.013d-1651_09": "mayā hatasya khādantu vikarṣantu ca bhūtale",
    "GE07mbh_01_u:151.013d-1651_10": "evam uktvā susaṃkruddhaḥ pārtho bakajighāṃsayā",
    "GE07mbh_01_u:151.013d-1651_11": "upadhāvad bakaś cāpi pārthaṃ pārthivasattama",
    "GE07mbh_01_u:151.013d-1651_12": "mahākāyo mahāvego dārayann iva medinīm",
    "GE07mbh_01_u:151.013d-1651_13": "virūparūpaḥ piṅgākṣo bhīmasenam abhidravat",
    "GE07mbh_01_u:151.013d-1651_14": "triśikhāṃ bhṛkuṭiṃ kṛtvā daṣṭvā ca daśanacchadam",
    "GE07mbh_01_u:151.013d-1651a_01": "uvācāśaniśabdena dhvaninā bhīṣayann iva",
    "GE07mbh_01_u:151.013d-1651b_01": "dvipaccatuṣpanmāṃsaiś ca bahubhiś caudanācalaiḥ",
    "GE07mbh_01_u:151.013d-1652_01": "śakaṭānnaṃ tato bhuktvā rakṣasaḥ pāṇinā saha",
    "GE07mbh_01_u:151.013d-1652_02": "gṛhṇann eva mahāvṛkṣaṃ niḥśeṣaṃ parvatopamam",
    "GE07mbh_01_u:151.013d-1652_03": "bhīmaseno hasann eva bhuktvā tyaktvā ca rākṣasam",
    "GE07mbh_01_u:151.013d-1652_04": "pītvā dadhighaṭān pūrṇān ghṛtakumbhāñ śataṃ śatam",
    "GE07mbh_01_u:151.013d-1653_01": "tadrakṣaḥprahitaṃ vṛkṣaṃ mahāśākhaṃ vanaspatim",
    "GE07mbh_01_u:151.013d-1653_02": "gṛhītvā pāṇinaikena savyenodyamya cetaram",
    "GE07mbh_01_u:151.013d-1653_03": "rakṣovadanam udvīkṣya bhṛkuṭīvikaṭānanam",
    "GE07mbh_01_u:151.013d-1653_04": "darśayan rakṣase dantān prajahāsāśanisvanaḥ",
    "GE07mbh_01_u:151.014a": "kṣiptaṃ kruddhena taṃ vṛkṣaṃ pratijagrāha vīryavān",
    "GE07mbh_01_u:151.014c": "savyena pāṇinā bhīmaḥ prahasann iva bhārata",
    "GE07mbh_01_u:151.015a": "tataḥ sa punar udyamya vṛkṣān bahuvidhān balī",
    "GE07mbh_01_u:151.015c": "prāhiṇod bhīmasenāya tasmai bhīmaś ca pāṇḍavaḥ",
    "GE07mbh_01_u:151.015d-1654_01": "sarvān apohayad vṛkṣān svasya hastasthaśākhinā",
    "GE07mbh_01_u:151.016a": "tad vṛkṣayuddham abhavan mahīruhavināśanam",
    "GE07mbh_01_u:151.016c": "ghorarūpaṃ mahārāja bakapāṇḍavayor mahat",
    "GE07mbh_01_u:151.017a": "nāma viśrāvya tu bakaḥ samabhidrutya pāṇḍavam",
    "GE07mbh_01_u:151.017c": "bhujābhyāṃ parijagrāha bhīmasenaṃ mahābalam",
    "GE07mbh_01_u:151.018a": "bhīmaseno 'pi tad rakṣaḥ parirabhya mahābhujaḥ",
    "GE07mbh_01_u:151.018c": "visphurantaṃ mahāvegaṃ vicakarṣa balād balī paribhrāmaṇavikṣepaparirambhāvapātanaiḥ",
    "GE07mbh_01_u:151.018d-1655_02": "utsarpaṇāvasarpais tāv anyonyaṃ pratyarundhatām",
    "GE07mbh_01_u:151.018d-1655_03": "utthāpanair unnayanaiś cālanaiḥ sthāpanair api jagrāha bhīmaḥ pāṇibhyāṃ gṛhītvā cainam ākṣipat",
    "GE07mbh_01_u:151.018d-093_0002": "ākṣipto bhīmasenena punar evotthito hasan āliṅgyāpīḍya caivenaṃ nyahanad vasudhātale",
    "GE07mbh_01_u:151.018d-093_0004": "bhīmo vyasarjayac cainaṃ samāśvasihi cety api",
    "GE07mbh_01_u:151.018d-093_0005": "āsphoṭayām āsa balī uttiṣṭheti ca so 'bravīt",
    "GE07mbh_01_u:151.018d-093_0006": "samutpatya tataḥ kruddho rūpaṃ kṛtvā mahattaram",
    "GE07mbh_01_u:151.018d-093_0007": "virūpaḥ sahasā tasthau tarjayitvā vṛkodaram ahasad bhīmaseno 'tha rākṣasaṃ bhīmadarśanam",
    "GE07mbh_01_u:151.018d-093_0009": "bhīmasenas tu jagrāha grīvāyāṃ bhīmadarśanam",
    "GE07mbh_01_u:151.018d-093_0010": "bhujābhyāṃ jānunaikena pṛṣṭhe samabhipīḍayat",
    "GE07mbh_01_u:151.018d-093_0011": "tataḥ kruddho visṛjyainaṃ sa bhīmas tasya rakṣasaḥ",
    "GE07mbh_01_u:151.018d-093_0012": "svāṃ kaṭīm īṣad utkṣipya bāhū caiva parāmṛśat",
    "GE07mbh_01_u:151.018d-093_0013": "tasya bāhū samādāya tvaramāṇo vṛkodaraḥ utkṣipya cāvadhūyainaṃ pātayan balavān bhuvi",
    "GE07mbh_01_u:151.018d-093_0015": "taṃ tu vāmena pādena kruddho bhīmaparākramaḥ",
    "GE07mbh_01_u:151.018d-093_0016": "urasy enaṃ samājaghne bhīmas tu patitaṃ bhuvi",
    "GE07mbh_01_u:151.018d-093_0017": "sa saṃkruddhaḥ samutpatya bhīmam abhyahanad bhṛśam",
    "GE07mbh_01_u:151.018d-093_0018": "vyāttānano dīptajihvo bāhum udyamya dakṣiṇam tenābhidrutya kruddhena bhīmo mūrdhni samāhataḥ",
    "GE07mbh_01_u:151.018d-093_0020": "muṣṭinā jānunā caiva vāmapārśve samāhataḥ",
    "GE07mbh_01_u:151.018d-093_0021": "evaṃ nihanyamānaḥ san rākṣasena balīyasā",
    "GE07mbh_01_u:151.018d-093_0022": "roṣeṇa mahatāviṣṭo bhīmo bhīmaparākramaḥ",
    "GE07mbh_01_u:151.018d-093_0023": "tataḥ kruddhaḥ samutpatya bhīmo jagrāha rākṣasam",
    "GE07mbh_01_u:151.018d-093_0024": "tāv anyonyaṃ pīḍayantau puruṣādavṛkodarau",
    "GE07mbh_01_u:151.018d-093_0025": "mattāv iva mahānāgāv anyonyaṃ vicakarṣatuḥ bāhuvikṣepaśabdaiś ca bhīmarākṣasayos tadā",
    "GE07mbh_01_u:151.018d-093_0027": "vetrakīyapurī sarvā vitrastā samapadyata",
    "GE07mbh_01_u:151.018d-093_0028": "tayor vegena mahatā tatra bhūmir akampata",
    "GE07mbh_01_u:151.018d-093_0029": "pādapān vīrudhaś caiva cūrṇayām āsatuś ca tau",
    "GE07mbh_01_u:151.018d-093_0030": "samāgatau ca tau vīrāv anyonyavadhakāṅkṣiṇau aśmabhiḥ pādavegaiś ca cūrṇayām āsatus tadā",
    "GE07mbh_01_u:151.018d-093_0032": "atha taṃ loḷayitvā tu bhīmaseno mahābalaḥ",
    "GE07mbh_01_u:151.018d-093_0033": "agṛhṇāt parirabhyainaṃ bāhubhyāṃ bharatarṣabha",
    "GE07mbh_01_u:151.018d-093_0034": "jānubhyāṃ parijagrāha bhīmaseno bakaṃ balāt visphurantaṃ mahākāyaṃ vicakarṣa mahābalaḥ",
    "GE07mbh_01_u:151.018d-093_0036": "vikṛṣyamāṇo bhīmena karṣaṃś ca yudhi pāṇḍavam",
    "GE07mbh_01_u:151.018d-093_0037": "samayujyata tīvreṇa śrameṇa puruṣādakaḥ",
    "GE07mbh_01_u:151.019a": "sa kṛṣyamāṇo bhīmena karṣamāṇaś ca pāṇḍavam",
    "GE07mbh_01_u:151.019c": "samayujyata tīvreṇa śrameṇa puruṣādakaḥ",
    "GE07mbh_01_u:151.020a": "tayor vegena mahatā pṛthivī samakampata",
    "GE07mbh_01_u:151.020c": "pādapāṃś ca mahākāyāṃś cūrṇayām āsatus tadā",
    "GE07mbh_01_u:151.021a": "hīyamānaṃ tu tad rakṣaḥ samīkṣya bharatarṣabha",
    "GE07mbh_01_u:151.021c": "niṣpiṣya bhūmau pāṇibhyāṃ samājaghne vṛkodaraḥ",
    "GE07mbh_01_u:151.022a": "tato 'sya jānunā pṛṣṭham avapīḍya balād iva",
    "GE07mbh_01_u:151.022c": "bāhunā parijagrāha dakṣiṇena śirodharām",
    "GE07mbh_01_u:151.022d-1656_01": "jānuny āropya tatpṛṣṭhaṃ mahāśabdaṃ babhañja ha",
    "GE07mbh_01_u:151.022d-1656_02": "nikṣipya bhūmau pāṇibhyāṃ dharaṇyāṃ niṣpipeṣa ha",
    "GE07mbh_01_u:151.023a": "savyena ca kaṭīdeśe gṛhya vāsasi pāṇḍavaḥ",
    "GE07mbh_01_u:151.023c": "tad rakṣo dviguṇaṃ cakre nadantaṃ bhairavān ravān",
    "GE07mbh_01_u:151.024a": "tato 'sya rudhiraṃ vaktrāt prādurāsīd viśāṃ pate",
    "GE07mbh_01_u:151.024c": "bhajyamānasya bhīmena tasya ghorasya rakṣasaḥ brāhmaṇa uvāca",
    "GE07mbh_01_u:151.052d-094x0015": "jñānasāgara uvāca tataḥ sā vavṛdhe bālā yājñasenī dvijottama",
    "GE07mbh_01_u:151.052d-094_0002": "krameṇa yauvanaṃ prāptā manmathānaladīpikā",
    "GE07mbh_01_u:151.052d-094_0003": "dṛṣṭvā tām anavadyāṅgīṃ drupado hṛṣṭamānasaḥ yadṛcchayā saṃcarantīm āsthāne samabhāṣata",
    "GE07mbh_01_u:151.052d-094_0005": "arjunāya dadāmīti hṛdayaṃ vyāvṛṇot tadā śrutvā drupadarājasya vacanaṃ vyathitas tadā",
    "GE07mbh_01_u:151.052d-094_0007": "mantrī vasuprado nāma śanair idam abhāṣata",
    "GE07mbh_01_u:151.052d-094_0008": "kuntyā saha maheṣvāsāḥ pāṇḍavā rājasattama dagdhā jatugṛhe suptā duryodhanadhiyā rahaḥ",
    "GE07mbh_01_u:151.052d-094_0010": "arjunāya kathaṃ dadyāḥ pāñcālīṃ pṛṣatātmajām",
    "GE07mbh_01_u:151.052d-094_0011": "tasya vākyaṃ tu nṛpatiḥ śrutvā pravyathito 'bhavat",
    "GE07mbh_01_u:151.052d-094_0012": "vyathitaṃ drupadaṃ dṛṣṭvā purodhā jñānasāgaraḥ jānāmi śakunād rājan na dagdhās tety abhāṣata",
    "GE07mbh_01_u:151.052d-094_0014": "hṛṣṭo 'tha nṛpatiḥ prāha draṣṭavyās te kathaṃ dvija",
    "GE07mbh_01_u:151.052d-094_0015": "svayaṃvareṇa draṣṭāsi tat kuruṣva narādhipa tac chrutvā sarvapāñcālāḥ sādhu sādhv iti cābruvan",
    "GE07mbh_01_u:151.052d-094_0017": "tataḥ saṃghoṣayām āsa duhituś ca svayaṃvaram",
    "GE07mbh_01_u:151.052d-094_0018": "phālgune māsi saptamyām itaḥ saptamite 'hani",
    "GE07mbh_01_u:151.052d-094_0019": "mañcāṃś ca kārayām āsa rājayogyān bahūn nṛpa",
    "GE07mbh_01_u:151.052d-094_0020": "merumandarasaṃkāśān svarṇaratnaparicchadān drupadaś ca dhanuś citraṃ durānāmaṃ kṣitīśvaraiḥ",
    "GE07mbh_01_u:151.052d-094_0022": "kārayām āsa śulkārtham arjunasya didṛkṣayā matsyayantraṃ ca kṛtavān dūre varṇapariṣkṛtam",
    "GE07mbh_01_u:151.052d-094_0024": "anena dhanuṣā yo vai śareṇemaṃ jalecaram",
    "GE07mbh_01_u:151.052d-094_0025": "pātayiṣyati yo jāyāṃ pāñcālīṃ svāṃ kariṣyati",
    "GE07mbh_01_u:151.052d-094_0026": "itas tad utsavadinaṃ samīpe vartate dvijāḥ",
    "GE07mbh_01_u:151.052d-094_0027": "rājāno rājaputrāś ca pṛthivyāṃ ye vilāsinaḥ",
    "GE07mbh_01_u:151.052d-094_0028": "prayānti ca tathā viprāḥ sūtamāgadhabandinaḥ ahaṃ tadutsavaṃ draṣṭuṃ yāmi dravyārjanāya ca",
    "GE07mbh_01_u:151.052d-094_0030": "bhavatāṃ gamane buddhiḥ prayatadhvaṃ dvijottamāḥ iti vaḥ sarvam ākhyātaṃ yathādṛṣṭaṃ yathāśrutam brāhmaṇaḥ",
    "GE07mbh_01_u:151.052d-095_0074": "vaiśaṃpāyanaḥ",
    "GE07mbh_01_u:151.052d-095_0001": "śrutvā jatugṛhe vṛttaṃ brāhmaṇāḥ sapurohitāḥ pāñcālarājaṃ drupadam idaṃ vacanam abruvan",
    "GE07mbh_01_u:151.052d-095_0003": "dhārtarāṣṭrāḥ sahāmātyā mantrayitvā parasparam",
    "GE07mbh_01_u:151.052d-095_0004": "pāṇḍavānāṃ vināśāya matiṃ cakruḥ suduṣkarām duryodhanena prahitaḥ purocana iti śrutaḥ",
    "GE07mbh_01_u:151.052d-095_0006": "vāraṇāvatam āsādya kṛtvā jatugṛhaṃ mahat",
    "GE07mbh_01_u:151.052d-095_0007": "tasmin gṛhe suviśvastān pāṇḍavān pṛthayā saha",
    "GE07mbh_01_u:151.052d-095_0008": "ardharātre mahārāja dagdhavān sa purocanaḥ agninā tu svayam api dagdhaḥ kṣudro nṛśaṃsavat",
    "GE07mbh_01_u:151.052d-095_0010": "etac chrutvā tu saṃhṛṣṭo dhṛtarāṣṭraḥ sabāndhavaḥ",
    "GE07mbh_01_u:151.052d-095_0011": "śrutvā tu pāṇḍavān dagdhān dhṛtarāṣṭro 'mbikāsutaḥ",
    "GE07mbh_01_u:151.052d-095_0012": "alpaśokaḥ prahṛṣṭātmā śaśāsa viduraṃ tadā pāṇḍavānāṃ mahāprājña kuru piṇḍodakakriyām",
    "GE07mbh_01_u:151.052d-095_0014": "etāvad uktvā karuṇo dhṛtarāṣṭras tu māriṣaḥ",
    "GE07mbh_01_u:151.052d-095_0015": "adya pāṇḍur mṛtaḥ kṣattaḥ pāṇḍavānāṃ vināśane",
    "GE07mbh_01_u:151.052d-095_0016": "aho vidhivaśād eva gatās te yamasādanam",
    "GE07mbh_01_u:151.052d-095_0017": "ity uktvā prārudat tatra dhṛtarāṣṭraḥ sasaubalaḥ",
    "GE07mbh_01_u:151.052d-095_0018": "śrutvā bhīṣmeṇa vidhivat kṛtavān aurdhvadehikam pāṇḍavānāṃ vināśāya kṛtaṃ karma durātmanā",
    "GE07mbh_01_u:151.052d-095_0020": "evaṃ kāryasya kartā tu na dṛṣṭo na śrutaḥ purā",
    "GE07mbh_01_u:151.052d-095_0021": "etad vṛttaṃ mahārāja pāṇḍavān prati naḥ śrutam",
    "GE07mbh_01_u:151.052d-095_0022": "śrutvā tu vacanaṃ teṣāṃ yajñaseno mahāmatiḥ",
    "GE07mbh_01_u:151.052d-095_0023": "yathā tajjanakaḥ śoced aurasasya vināśane tathātapyata pāñcālaḥ pāṇḍavānāṃ vināśane",
    "GE07mbh_01_u:151.052d-095_0025": "samāhūya prakṛtayaḥ sahitāḥ sarvabāndhavaiḥ",
    "GE07mbh_01_u:151.052d-095_0026": "kāruṇyād eva pāñcālaḥ provācedaṃ vacas tadā",
    "GE07mbh_01_u:151.052d-095_0027": "aho rūpam aho dhairyam aho vīryaṃ ca śikṣitam cintayāmi divārātram arjunaṃ prati bāndhavāḥ",
    "GE07mbh_01_u:151.052d-095_0029": "bhrātṛbhiḥ sahito mātrā so 'dahyata hutāśane",
    "GE07mbh_01_u:151.052d-095_0030": "kim āścaryam ito loke kālo hi duratikramaḥ",
    "GE07mbh_01_u:151.052d-095_0031": "mithyāpratijño lokeṣu kiṃ vadiṣyāmi sāṃpratam antargatena duḥkhena dahyamāno divāniśam",
    "GE07mbh_01_u:151.052d-095_0033": "yājopayājau satkṛtya yācitau tu mayānaghāḥ bhāradvājasya hantāraṃ devīṃ cāpy arjunasya vai",
    "GE07mbh_01_u:151.052d-095_0035": "lokas tad veda yac caiva tathā yājena naḥ śrutam",
    "GE07mbh_01_u:151.052d-095_0036": "yājena putrakāmīyaṃ hutvā cotpāditāv ubhau dhṛṣṭadyumnaś ca kṛṣṇā ca mama tuṣṭikarāv ubhau",
    "GE07mbh_01_u:151.052d-095_0038": "kiṃ kariṣyāmi te naṣṭāḥ pāṇḍavāḥ pṛthayā saha",
    "GE07mbh_01_u:151.052d-095_0039": "ity evam uktvā pāñcālaḥ śuśoca paramāturaḥ",
    "GE07mbh_01_u:151.052d-095_0040": "dṛṣṭvā śocantam atyarthaṃ pāñcālaṃ cedam abravīt",
    "GE07mbh_01_u:151.052d-095_0041": "purodhāḥ satvasaṃpannaḥ samyag vidyāviśeṣavān",
    "GE07mbh_01_u:151.052d-095_0042": "vṛddhānuśāsane yuktāḥ pāṇḍavā dharmacāriṇaḥ",
    "GE07mbh_01_u:151.052d-095_0043": "tādṛśā na vinaśyanti naiva yānti parābhavam",
    "GE07mbh_01_u:151.052d-095_0044": "mayā dṛṣṭam idaṃ satyaṃ śṛṇu tvaṃ manujādhipa",
    "GE07mbh_01_u:151.052d-095_0045": "brāhmaṇaiḥ kathitaṃ satyaṃ vedeṣu ca mayā śrutam",
    "GE07mbh_01_u:151.052d-095_0046": "bṛhaspatimatenātha paulomyāpi purā śrutam",
    "GE07mbh_01_u:151.052d-095_0047": "naṣṭa indro bisagranthyām upaśrutyā visarjitaḥ upaśrutir mahārāja pāṇḍavārthe mayā śrutā",
    "GE07mbh_01_u:151.052d-095_0049": "yatra vā tatra jīvanti pāṇḍavās te na saṃśayaḥ",
    "GE07mbh_01_u:151.052d-095_0050": "mayā dṛṣṭāni liṅgāni ihaivaiṣyanti pāṇḍavāḥ",
    "GE07mbh_01_u:151.052d-095_0051": "yan nimittam ihāyānti tac chruṇuṣva narādhipa",
    "GE07mbh_01_u:151.052d-095_0052": "svayaṃvaraḥ kṣatriyāṇāṃ kanyādāne pradarśitaḥ",
    "GE07mbh_01_u:151.052d-095_0053": "svayaṃvaras tu nagare ghuṣyatāṃ rājasattama yatra vā nivasantas te pāṇḍavāḥ pṛthayā saha",
    "GE07mbh_01_u:151.052d-095_0055": "dūrasthā vā samīpasthāḥ svargasthā vāpi pāṇḍavāḥ",
    "GE07mbh_01_u:151.052d-095_0056": "śrutvā svayaṃvaraṃ rājan sameṣyanti na saṃśayaḥ",
    "GE07mbh_01_u:151.052d-095_0057": "tasmāt svayaṃvaro rājan ghuṣyatāṃ mā ciraṃ kṛthāḥ",
    "GE07mbh_01_u:151.052d-095_0058": "śrutvā purohitenoktaṃ pāñcālaḥ prītimāṃs tadā ghoṣayām āsa nagare draupadyās tu svayaṃvaram",
    "GE07mbh_01_u:151.052d-095_0060": "puṣyamāse tu rohiṇyāṃ śuklapakṣe śubhe tithau",
    "GE07mbh_01_u:151.052d-095_0061": "divasaiḥ pañcasaptatyā bhaviṣyati svayaṃvaraḥ",
    "GE07mbh_01_u:151.052d-095_0062": "devagandharvayakṣāś ca ṛṣayaś ca tapodhanāḥ svayaṃvaraṃ draṣṭukāmā gacchanty eva na saṃśayaḥ",
    "GE07mbh_01_u:151.052d-095_0064": "tava putrā mahātmāno darśanīyā viśeṣataḥ yadṛcchayā tu pāñcālī gacched vā madhyamaṃ patim",
    "GE07mbh_01_u:151.052d-095_0066": "ko hi jānāti lokeṣu prajāpatividhiṃ śubham",
    "GE07mbh_01_u:151.052d-095_0067": "tasmāt saputrā gacchethā brāhmaṇi yadi rocate",
    "GE07mbh_01_u:151.052d-095_0068": "nityakālaṃ subhikṣās te pāñcālās tu tapodhane",
    "GE07mbh_01_u:151.052d-095_0069": "yajñasenas tu rājāsau brahmaṇyaḥ satyasaṃgaraḥ brahmaṇyā nāgarāḥ sarve brāhmaṇāś cātithipriyāḥ",
    "GE07mbh_01_u:151.052d-095_0071": "nityakālaṃ pradāsyanti āgantṝṇām ayācitam",
    "GE07mbh_01_u:151.052d-095_0072": "ahaṃ ca tatra gacchāmi mamaibhiḥ saha śiṣyakaiḥ",
    "GE07mbh_01_u:151.052d-095_0073": "ekasārthāḥ prayātāsmo brāhmaṇyā yadi rocate etāvad uktvā vacanaṃ brāhmaṇo virarāma ha vaiśaṃpāyana uvāca",
    "GE07mbh_01_u:152.001-1657_01": "tataḥ sa bhagnapārśvāṅgo naditvā bhairavaṃ",
    "GE07mbh_01_u:152.001-1657_02": "śailarājapratīkāśo gatāsur abhavad bakaḥ",
    "GE07mbh_01_u:152.001a": "tena śabdena vitrasto janas tasyātha rakṣasaḥ",
    "GE07mbh_01_u:152.001c": "niṣpapāta gṛhād rājan sahaiva paricāribhiḥ",
    "GE07mbh_01_u:152.001d-1658_01": "tatas tu nihataṃ dṛṣṭvā rākṣasendraṃ mahābalam",
    "GE07mbh_01_u:152.001d-1658_02": "bākāḥ paramasaṃtrastā bhīmaṃ śaraṇam āyayuḥ",
    "GE07mbh_01_u:152.001d-1659_01": "bakasya paricārakāḥ",
    "GE07mbh_01_u:152.001d-1659_02": "ārāmodyānacaityasthāḥ kṣudradevālayāśritāḥ",
    "GE07mbh_01_u:152.001d-1659_03": "bhīmaṃ dṛṣṭvā śauryarāśiṃ",
    "GE07mbh_01_u:152.002a": "tān bhītān vigatajñānān bhīmaḥ praharatāṃ varaḥ",
    "GE07mbh_01_u:152.002c": "sāntvayām āsa balavān samaye ca nyaveśayat",
    "GE07mbh_01_u:152.003a": "na hiṃsyā mānuṣā bhūyo yuṣmābhir iha karhi cit",
    "GE07mbh_01_u:152.003c": "hiṃsatāṃ hi vadhaḥ śīghram evam eva bhaved iti",
    "GE07mbh_01_u:152.004a": "tasya tad vacanaṃ śrutvā tāni rakṣāṃsi bhārata",
    "GE07mbh_01_u:152.004c": "evam astv iti taṃ prāhur jagṛhuḥ samayaṃ ca tam",
    "GE07mbh_01_u:152.004d-1660_01": "sagaṇas tu bakabhrātā prāṇamat pāṇḍavaṃ tadā",
    "GE07mbh_01_u:152.004d-1661_01": "tatpuropavanodyānacaityārāmān visṛjya te bibhītakakapitthārkaplakṣaśālmalikānanam",
    "GE07mbh_01_u:152.004d-1661_03": "prapedire bhayatrastā bhīmasādhvasakātarāḥ",
    "GE07mbh_01_u:152.004d-1662_01": "yamunātīram utsṛjya prapede pitṛkānanam",
    "GE07mbh_01_u:152.005a": "tataḥ prabhṛti rakṣāṃsi tatra saumyāni bhārata",
    "GE07mbh_01_u:152.005c": "nagare pratyadṛśyanta narair nagaravāsibhiḥ",
    "GE07mbh_01_u:152.006a": "tato bhimas tam ādāya gatāsuṃ puruṣādakam",
    "GE07mbh_01_u:152.006b-1663_01": "niṣkarṇanetraṃ nirjihvaṃ niḥsaṃjñaṃ kaṇṭhapīḍanāt",
    "GE07mbh_01_u:152.006b-1663_02": "kurvantaṃ bahudhā ceṣṭāṃ sa narādam akarṣata",
    "GE07mbh_01_u:152.006b-1663_03": "sa eva rākṣaso nūnaṃ punar āyāti naḥ purīm",
    "GE07mbh_01_u:152.006b-1663_04": "sabālavṛddhāḥ puruṣā iti bhītāḥ pradudruvuḥ",
    "GE07mbh_01_u:152.006b-1664_01": "ācchidya bāhū pādau ca śiraś ca sa vṛkodaraḥ",
    "GE07mbh_01_u:152.006b-1664_02": "dvāreṣu caturṣu kṣiptvā punar āgāt sa mārutiḥ",
    "GE07mbh_01_u:152.006c": "dvāradeśe vinikṣipya jagāmānupalakṣitaḥ",
    "GE07mbh_01_u:152.006d-1665_01": "dṛṣṭvā bhīmabaloddhūtaṃ bakaṃ vinihataṃ tadā",
    "GE07mbh_01_u:152.006d-1665_02": "jñātayo 'sya bhayodvignāḥ pratijagmus tatas tataḥ",
    "GE07mbh_01_u:152.007a": "tataḥ sa bhīmas taṃ hatvā gatvā brāhmaṇaveśma tat",
    "GE07mbh_01_u:152.007b-1666_01": "balīvardau ca śakaṭaṃ brāhmaṇāya nyavedayat",
    "GE07mbh_01_u:152.007b-1667_01": "tūṣṇīm antargṛhaṃ gacchety abhidhāya dvijottamam",
    "GE07mbh_01_u:152.007b-1667_02": "mātṛbhrātṛsamakṣaṃ ca gatvā śayanam etya ca",
    "GE07mbh_01_u:152.007c": "ācacakṣe yathāvṛttaṃ rājñaḥ sarvam aśeṣataḥ",
    "GE07mbh_01_u:152.007d-1668_01": "aśito 'smy adya janani tṛptir me daśavārṣikī",
    "GE07mbh_01_u:152.008a": "tato narā viniṣkrāntā nagarāt kālyam eva tu",
    "GE07mbh_01_u:152.008c": "dadṛśur nihataṃ bhūmau rākṣasaṃ rudhirokṣitam",
    "GE07mbh_01_u:152.009a": "tam adrikūṭasadṛśaṃ vinikīrṇaṃ bhayāvaham",
    "GE07mbh_01_u:152.009b-1669_01": "dṛṣṭvā saṃhṛṣṭaromāṇo babhūvus tatra nāgarāḥ",
    "GE07mbh_01_u:152.009c": "ekacakrāṃ tato gatvā pravṛttiṃ pradaduḥ pare",
    "GE07mbh_01_u:152.010a": "tataḥ sahasraśo rājan narā nagaravāsinaḥ",
    "GE07mbh_01_u:152.010c": "tatrājagmur bakaṃ draṣṭuṃ",
    "GE07mbh_01_u:152.010d-1670_01": "dadṛśus te bakaṃ sarve viśiraḥpāṇipādakam",
    "GE07mbh_01_u:152.010d-1670_02": "niḥśṛṅgavṛkṣaṃ nirgulmaṃ vinikīrṇaṃ giriṃ yathā",
    "GE07mbh_01_u:152.011a": "tatas te vismitāḥ sarve karma dṛṣṭvātimānuṣam",
    "GE07mbh_01_u:152.011b-1671_01": "vismayotphullanayanās tarjanyāsaktanāsikāḥ",
    "GE07mbh_01_u:152.011c": "daivatāny arcayāṃ cakruḥ sarva eva viśāṃ pate",
    "GE07mbh_01_u:152.012a": "tataḥ pragaṇayām āsuḥ kasya vāro 'dya bhojane",
    "GE07mbh_01_u:152.012c": "jñātvā cāgamya taṃ vipraṃ papracchuḥ sarva eva tat",
    "GE07mbh_01_u:152.013a": "evaṃ pṛṣṭas tu bahuśo rakṣamāṇaś ca pāṇḍavān",
    "GE07mbh_01_u:152.013c": "uvāca nāgarān sarvān idaṃ viprarṣabhas tadā",
    "GE07mbh_01_u:152.014a": "ājñāpitaṃ mām aśane rudantaṃ saha bandhubhiḥ",
    "GE07mbh_01_u:152.014c": "dadarśa brāhmaṇaḥ kaś cin mantrasiddho mahābalaḥ",
    "GE07mbh_01_u:152.014d-1672_01": "adya te rākṣaso vāraḥ pūrvedyur jñāpito mama",
    "GE07mbh_01_u:152.014d-1672_02": "grāmasādhāraṇenaiva sūcakena puraukasaḥ",
    "GE07mbh_01_u:152.015a": "paripṛcchya sa māṃ pūrvaṃ parikleśaṃ purasya ca",
    "GE07mbh_01_u:152.015c": "abravīd brāhmaṇaśreṣṭha āśvāsya prahasann iva",
    "GE07mbh_01_u:152.016a": "prāpayiṣyāmy ahaṃ tasmai idam annaṃ durātmane",
    "GE07mbh_01_u:152.016c": "mannimittaṃ bhayaṃ cāpi na kāryam iti vīryavān",
    "GE07mbh_01_u:152.017a": "sa tadannam upādāya gato bakavanaṃ prati",
    "GE07mbh_01_u:152.017c": "tena nūnaṃ bhaved etat karma lokahitaṃ kṛtam",
    "GE07mbh_01_u:152.018a": "tatas te brāhmaṇāḥ sarve kṣatriyāś ca suvismitāḥ",
    "GE07mbh_01_u:152.018c": "vaiśyāḥ śūdrāś ca muditāś cakrur brahmamahaṃ tadā",
    "GE07mbh_01_u:152.019a": "tato jānapadāḥ sarve ājagmur nagaraṃ prati",
    "GE07mbh_01_u:152.019c": "tad adbhutatamaṃ draṣṭuṃ pārthās tatraiva cāvasan",
    "GE07mbh_01_u:152.019d-1673_01": "śrutvā bakavadhaṃ yas tu vācakaṃ pūjayen naraḥ",
    "GE07mbh_01_u:152.019d-1673_02": "tasya vaṃśe 'pi rājendra na rākṣasabhayaṃ bhavet",
    "GE07mbh_01_u:152.019d-1673_03": "naśyanti śatravas tasya upasargās tathaiva ca",
    "GE07mbh_01_u:152.019d-1673_04": "mahat puṇyam avāpnoti śrutvā bhīmaparākramam",
    "GE07mbh_01_u:152.019d-1674_01": "vetrakīyagṛhe sarve parivārya vṛkodaram",
    "GE07mbh_01_u:152.019d-1674_02": "vismayād abhyagacchanta bhīmaṃ bhīmaparākramam",
    "GE07mbh_01_u:152.019d-1674_03": "na vai na saṃbhavet sarvaṃ brāhmaṇeṣu mahātmasu",
    "GE07mbh_01_u:152.019d-1674_04": "iti satkṛtya taṃ paurāḥ parivavruḥ samantataḥ",
    "GE07mbh_01_u:152.019d-1674_05": "ayaṃ trātā hi naḥ sarvān piteva paramārthataḥ",
    "GE07mbh_01_u:152.019d-1674_06": "asya śuśrūṣavaḥ pādau paricarya upāsmahe",
    "GE07mbh_01_u:152.019d-1674_07": "paśumad dadhimac cānnaṃ paraṃ bhaktam upāharan",
    "GE07mbh_01_u:152.019d-1674_08": "tasmin hate te puruṣā bhītāḥ samanubodhanāḥ",
    "GE07mbh_01_u:152.019d-1674_09": "tataḥ saṃprādravan pārthāḥ saha mātrā paraṃtapāḥ",
    "GE07mbh_01_u:152.019d-1674_10": "āgacchann ekacakrāṃ te pāṇḍavāḥ saṃśitavratāḥ",
    "GE07mbh_01_u:152.019d-1674_11": "vaidikādhyayane yuktā jaṭilā brahmacāriṇaḥ",
    "GE07mbh_01_u:152.019d-1674_12": "avasaṃs te ca tatrāpi brāhmaṇasya niveśane",
    "GE07mbh_01_u:152.019d-1674_13": "mātrā sahaikacakrāyāṃ dīrghakālaṃ sahoṣitāḥ",
    "GE07mbh_01_u:153.001": "janamejaya uvāca",
    "GE07mbh_01_u:153.001a": "te tathā puruṣavyāghrā nihatya bakarākṣasam",
    "GE07mbh_01_u:153.001c": "ata ūrdhvaṃ tato brahman kim akurvata pāṇḍavāḥ",
    "GE07mbh_01_u:153.002": "vaiśaṃpāyana uvāca",
    "GE07mbh_01_u:153.002a": "tatraiva nyavasan rājan nihatya bakarākṣasam",
    "GE07mbh_01_u:153.002c": "adhīyānāḥ paraṃ brahma brāhmaṇasya niveśane",
    "GE07mbh_01_u:153.003a": "tataḥ katipayāhasya brāhmaṇaḥ saṃśitavrataḥ",
    "GE07mbh_01_u:153.003c": "pratiśrayārthaṃ tad veśma brāhmaṇasyājagāma ha",
    "GE07mbh_01_u:153.004a": "sa samyak pūjayitvā taṃ vidvān viprarṣabhas tadā",
    "GE07mbh_01_u:153.004c": "dadau pratiśrayaṃ tasmai sadā sarvātithivratī",
    "GE07mbh_01_u:153.005a": "tatas te pāṇḍavāḥ sarve saha kuntyā nararṣabhāḥ",
    "GE07mbh_01_u:153.005c": "upāsāṃ cakrire vipraṃ kathayānaṃ kathās tadā",
    "GE07mbh_01_u:153.006a": "kathayām āsa deśān sa tīrthāni vividhāni ca",
    "GE07mbh_01_u:153.006c": "rājñāṃ ca vividhāś caryāḥ purāṇi vividhāni ca",
    "GE07mbh_01_u:153.007a": "sa tatrākathayad vipraḥ kathānte janamejaya",
    "GE07mbh_01_u:153.007c": "pāñcāleṣv adbhutākāraṃ yājñasenyāḥ svayaṃvaram",
    "GE07mbh_01_u:153.008a": "dhṛṣṭadyumnasya cotpattim utpattiṃ ca śikhaṇḍinaḥ",
    "GE07mbh_01_u:153.008c": "ayonijatvaṃ kṛṣṇāyā drupadasya mahāmakhe",
    "GE07mbh_01_u:153.009a": "tad adbhutatamaṃ śrutvā loke tasya mahātmanaḥ",
    "GE07mbh_01_u:153.009c": "vistareṇaiva papracchuḥ kathāṃ tāṃ puruṣarṣabhāḥ",
    "GE07mbh_01_u:153.010a": "kathaṃ drupadaputrasya dhṛṣṭadyumnasya pāvakāt",
    "GE07mbh_01_u:153.010c": "vedimadhyāc ca kṛṣṇāyāḥ saṃbhavaḥ katham adbhutaḥ",
    "GE07mbh_01_u:153.011a": "kathaṃ droṇān maheṣvāsāt sarvāṇy astrāṇy aśikṣata",
    "GE07mbh_01_u:153.011b-1675_01": "dhṛṣṭadyumno maheṣvāsaḥ kathaṃ droṇasya mṛtyudaḥ",
    "GE07mbh_01_u:153.011c": "kathaṃ priyasakhāyau tau bhinnau kasya kṛtena ca",
    "GE07mbh_01_u:153.012a": "evaṃ taiś codito rājan sa vipraḥ puruṣarṣabhaiḥ",
    "GE07mbh_01_u:153.012c": "kathayām āsa tat sarvaṃ draupadīsaṃbhavaṃ tadā",
    "GE07mbh_01_u:154.001": "brāhmaṇa uvāca",
    "GE07mbh_01_u:154.001a": "gaṅgādvāraṃ prati mahān babhūvarṣir mahātapāḥ",
    "GE07mbh_01_u:154.001c": "bharadvājo mahāprājñaḥ satataṃ saṃśitavrataḥ",
    "GE07mbh_01_u:154.002a": "so 'bhiṣektuṃ gato gaṅgāṃ pūrvam evāgatāṃ satīm",
    "GE07mbh_01_u:154.002c": "dadarśāpsarasaṃ tatra ghṛtācīm āplutām ṛṣiḥ",
    "GE07mbh_01_u:154.003a": "tasyā vāyur nadītīre vasanaṃ vyaharat tadā",
    "GE07mbh_01_u:154.003c": "apakṛṣṭāmbarāṃ dṛṣṭvā tām ṛṣiś cakame tataḥ",
    "GE07mbh_01_u:154.004a": "tasyāṃ saṃsaktamanasaḥ kaumārabrahmacāriṇaḥ",
    "GE07mbh_01_u:154.004b-1676_01": "paśyato yonisaṃsthānam anyāvayavasauṣṭhavam",
    "GE07mbh_01_u:154.004c": "hṛṣṭasya retaś caskanda tad ṛṣir droṇa ādadhe",
    "GE07mbh_01_u:154.005a": "tataḥ samabhavad droṇaḥ kumāras tasya dhīmataḥ",
    "GE07mbh_01_u:154.005c": "adhyagīṣṭa sa vedāṃś ca vedāṅgāni ca sarvaśaḥ",
    "GE07mbh_01_u:154.006a": "bharadvājasya tu sakhā pṛṣato nāma pārthivaḥ",
    "GE07mbh_01_u:154.006c": "tasyāpi drupado nāma tadā samabhavat sutaḥ",
    "GE07mbh_01_u:154.007a": "sa nityam āśramaṃ gatvā droṇena saha pārṣataḥ",
    "GE07mbh_01_u:154.007c": "cikrīḍādhyayanaṃ caiva cakāra kṣatriyarṣabhaḥ",
    "GE07mbh_01_u:154.008a": "tatas tu pṛṣate 'tīte sa rājā drupado 'bhavat",
    "GE07mbh_01_u:154.008c": "droṇo 'pi rāmaṃ śuśrāva ditsantaṃ vasu sarvaśaḥ",
    "GE07mbh_01_u:154.009a": "vanaṃ tu prasthitaṃ rāmaṃ bharadvājasuto 'bravīt",
    "GE07mbh_01_u:154.009c": "āgataṃ vittakāmaṃ māṃ viddhi droṇaṃ dvijarṣabha",
    "GE07mbh_01_u:154.010": "rāma uvāca",
    "GE07mbh_01_u:154.010a": "śarīramātram evādya mayedam avaśeṣitam",
    "GE07mbh_01_u:154.010c": "astrāṇi vā śarīraṃ vā brahmann anyataraṃ vṛṇu",
    "GE07mbh_01_u:154.011": "droṇa uvāca",
    "GE07mbh_01_u:154.011a": "astrāṇi caiva sarvāṇi teṣāṃ saṃhāram eva ca",
    "GE07mbh_01_u:154.011c": "prayogaṃ caiva sarveṣāṃ dātum arhati me bhavān",
    "GE07mbh_01_u:154.012": "brāhmaṇa uvāca",
    "GE07mbh_01_u:154.012a": "tathety uktvā tatas tasmai pradadau bhṛgunandanaḥ",
    "GE07mbh_01_u:154.012c": "pratigṛhya tato droṇaḥ kṛtakṛtyo 'bhavat tadā",
    "GE07mbh_01_u:154.013a": "saṃprahṛṣṭamanāś cāpi rāmāt paramasaṃmatam",
    "GE07mbh_01_u:154.013c": "brahmāstraṃ samanuprāpya nareṣv abhyadhiko 'bhavat",
    "GE07mbh_01_u:154.014a": "tato drupadam āsādya bhāradvājaḥ pratāpavān",
    "GE07mbh_01_u:154.014c": "abravīt puruṣavyāghraḥ sakhāyaṃ viddhi mām iti",
    "GE07mbh_01_u:154.015": "drupada uvāca",
    "GE07mbh_01_u:154.015a": "nāśrotriyaḥ śrotriyasya nārathī rathinaḥ sakhā",
    "GE07mbh_01_u:154.015c": "nārājā pārthivasyāpi sakhipūrvaṃ kim iṣyate",
    "GE07mbh_01_u:154.015d-1677_01": "yayor eva samaṃ vittaṃ yayor eva samaṃ śrutam",
    "GE07mbh_01_u:154.015d-1677_02": "tayor vivāhaḥ sakhyaṃ ca na tu puṣṭavipuṣṭayoḥ",
    "GE07mbh_01_u:154.016": "brāhmaṇa uvāca",
    "GE07mbh_01_u:154.016a": "sa viniścitya manasā pāñcālyaṃ prati buddhimān",
    "GE07mbh_01_u:154.016c": "jagāma kurumukhyānāṃ nagaraṃ nāgasāhvayam",
    "GE07mbh_01_u:154.017a": "tasmai pautrān samādāya vasūni vividhāni ca",
    "GE07mbh_01_u:154.017c": "prāptāya pradadau bhīṣmaḥ śiṣyān droṇāya dhīmate",
    "GE07mbh_01_u:154.018a": "droṇaḥ śiṣyāṃs tataḥ sarvān idaṃ vacanam abravīt",
    "GE07mbh_01_u:154.018c": "samānīya tadā vidvān drupadasyāsukhāya vai droṇaḥ",
    "GE07mbh_01_u:154.018d-1678_01": "guruśuśrūṣaṇaṃ caiva tathaiva gurudakṣiṇām",
    "GE07mbh_01_u:154.019a": "ācāryavetanaṃ kiṃ cid dhṛdi saṃparivartate",
    "GE07mbh_01_u:154.019c": "kṛtāstrais tat pradeyaṃ syāt tad ṛtaṃ vadatānaghāḥ",
    "GE07mbh_01_u:154.019d-1679_01": "so 'rjunapramukhair uktas tathāstv iti gurus tadā",
    "GE07mbh_01_u:154.019d-1680_01": "tathety uktvā ca taṃ pārthaḥ pādau jagrāha buddhimān",
    "GE07mbh_01_u:154.019d-1681_01": "vidyāniṣkrayajaṃ vittaṃ kiṃ deyaṃ brūhi me guro",
    "GE07mbh_01_u:154.020a": "yadā ca pāṇḍavāḥ sarve kṛtāstrāḥ kṛtaniśramāḥ",
    "GE07mbh_01_u:154.020c": "tato droṇo 'bravīd bhūyo vetanārtham idaṃ vacaḥ",
    "GE07mbh_01_u:154.021a": "pārṣato drupado nāma chatravatyāṃ nareśvaraḥ",
    "GE07mbh_01_u:154.021c": "tasyāpakṛṣya tad rājyaṃ mama śīghraṃ pradīyatām",
    "GE07mbh_01_u:154.021d-1682_01": "dhārtarāṣṭraiś ca sahitāḥ pāñcālān pāṇḍavā yayuḥ",
    "GE07mbh_01_u:154.021d-1682_02": "yajñasenena saṃgamya karṇaduryodhanādayaḥ",
    "GE07mbh_01_u:154.021d-1682_03": "nirjitāḥ saṃnyavartanta tathānye kṣatriyarṣabhāḥ",
    "GE07mbh_01_u:154.022a": "tataḥ pāṇḍusutāḥ pañca nirjitya drupadaṃ yudhi",
    "GE07mbh_01_u:154.022c": "droṇāya darśayām āsur baddhvā sasacivaṃ tadā",
    "GE07mbh_01_u:154.022d-1683_01": "mahendra iva durdharṣo mahendra iva dānavam",
    "GE07mbh_01_u:154.022d-1683_02": "mahendraputraḥ pāñcālaṃ jitavān arjunas tadā",
    "GE07mbh_01_u:154.022d-1683_03": "taṃ dṛṣṭvā tu mahāvīryaṃ phalgunasyāmitaujasaḥ",
    "GE07mbh_01_u:154.022d-1683_04": "vyasmayanta janāḥ sarve yajñasenasya bāndhavāḥ",
    "GE07mbh_01_u:154.022d-1683_05": "nāsty arjunasamo vīrye rājaputra iti bruvan",
    "GE07mbh_01_u:154.023": "droṇa uvāca",
    "GE07mbh_01_u:154.023a": "prārthayāmi tvayā sakhyaṃ punar eva narādhipa",
    "GE07mbh_01_u:154.023c": "arājā kila no rājñaḥ sakhā bhavitum arhati",
    "GE07mbh_01_u:154.024a": "ataḥ prayatitaṃ rājye yajñasena mayā tava",
    "GE07mbh_01_u:154.024c": "rājāsi dakṣiṇe kūle bhāgīrathyāham uttare",
    "GE07mbh_01_u:154.024d-1684_01": "tatheti drupadenokte vacane dvijasattama",
    "GE07mbh_01_u:154.024d-1684_02": "saṃpūjya drupadaṃ droṇo preṣayām āsa tattvavit",
    "GE07mbh_01_u:154.024d-1685_01": "kanyākubje ca kāmpilye vasethās tvaṃ narottama",
    "GE07mbh_01_u:154.024d-1685_02": "brāhmaṇaiḥ sahito rājann ahicchatre vasāmy aham",
    "GE07mbh_01_u:154.025": "brāhmaṇa uvāca",
    "GE07mbh_01_u:154.025a": "asatkāraḥ sa sumahān muhūrtam api tasya tu",
    "GE07mbh_01_u:154.025c": "na vyeti hṛdayād rājño durmanāḥ sa kṛśo 'bhavat",
    "GE07mbh_01_u:154.025d-1686_01": "evam ukto hi pāñcālyo bhāradvājena dhīmatā",
    "GE07mbh_01_u:154.025d-1686_02": "uvācāstravidāṃ śreṣṭho droṇaṃ brāhmaṇasattamam",
    "GE07mbh_01_u:154.025d-1686_03": "evaṃ bhavatu bhadraṃ te bhāradvāja mahāmate",
    "GE07mbh_01_u:154.025d-1686_04": "sakhyaṃ tad eva bhavatu śaśvad yad abhimanyase",
    "GE07mbh_01_u:154.025d-1686_05": "evam anyonyam uktvā tau kṛtvā sakhyam anuttamam",
    "GE07mbh_01_u:154.025d-1686_06": "jagmatur droṇapāñcālyau yathāgatam ariṃdamau",
    "GE07mbh_01_u:154.025d-1687_01": "niśamya tasya vacanaṃ kṛtvā manasi durmanāḥ",
    "GE07mbh_01_u:155.001": "brāhmaṇa uvāca",
    "GE07mbh_01_u:155.001a": "amarṣī drupado rājā karmasiddhān dvijarṣabhān",
    "GE07mbh_01_u:155.001b-1688_01": "droṇena vairaṃ drupado na suṣvāpa smaraṃs tadā",
    "GE07mbh_01_u:155.001c": "anvicchan paricakrāma brāhmaṇāvasathān bahūn",
    "GE07mbh_01_u:155.002a": "putrajanma parīpsan vai śokopahatacetanaḥ",
    "GE07mbh_01_u:155.002c": "nāsti śreṣṭhaṃ mamāpatyam iti nityam acintayat",
    "GE07mbh_01_u:155.003a": "jātān putrān sa nirvedād dhig bandhūn iti cābravīt",
    "GE07mbh_01_u:155.003c": "niḥśvāsaparamaś cāsīd droṇaṃ praticikīrṣayā",
    "GE07mbh_01_u:155.004a": "prabhāvaṃ vinayaṃ śikṣāṃ droṇasya caritāni ca",
    "GE07mbh_01_u:155.004c": "kṣātreṇa ca balenāsya cintayan nānvapadyata",
    "GE07mbh_01_u:155.004e": "pratikartuṃ nṛpaśreṣṭho yatamāno 'pi bhārata",
    "GE07mbh_01_u:155.005a": "abhitaḥ so 'tha kalmāṣīṃ gaṅgākūle paribhraman",
    "GE07mbh_01_u:155.005c": "brāhmaṇāvasathaṃ puṇyam āsasāda mahīpatiḥ",
    "GE07mbh_01_u:155.006a": "tatra nāsnātakaḥ kaś cin na cāsīd avratī dvijaḥ",
    "GE07mbh_01_u:155.006c": "tathaiva nāmahābhāgaḥ so 'paśyat saṃśitavratau",
    "GE07mbh_01_u:155.007a": "yājopayājau brahmarṣī śāmyantau pṛṣatātmajaḥ",
    "GE07mbh_01_u:155.007c": "saṃhitādhyayane yuktau gotrataś cāpi kāśyapau",
    "GE07mbh_01_u:155.008a": "tāraṇe yuktarūpau tau brāhmaṇāv ṛṣisattamau",
    "GE07mbh_01_u:155.008c": "sa tāv āmantrayām āsa sarvakāmair atandritaḥ",
    "GE07mbh_01_u:155.009a": "buddhvā tayor balaṃ buddhiṃ kanīyāṃsam upahvare",
    "GE07mbh_01_u:155.009c": "prapede chandayan kāmair upayājaṃ dhṛtavratam",
    "GE07mbh_01_u:155.010a": "pādaśuśrūṣaṇe yuktaḥ priyavāk sarvakāmadaḥ",
    "GE07mbh_01_u:155.010c": "arhayitvā yathānyāyam upayājam uvāca saḥ",
    "GE07mbh_01_u:155.011a": "yena me karmaṇā brahman putraḥ syād droṇamṛtyave",
    "GE07mbh_01_u:155.011b-1689_01": "arjunasya tathā bhāryā bhaved vā varavarṇinī",
    "GE07mbh_01_u:155.011c": "upayāja kṛte tasmin gavāṃ dātāsmi te 'rbudam",
    "GE07mbh_01_u:155.012a": "yad vā te 'nyad dvijaśreṣṭha manasaḥ supriyaṃ bhavet",
    "GE07mbh_01_u:155.012c": "sarvaṃ tat te pradātāhaṃ na hi me 'sty atra saṃśayaḥ",
    "GE07mbh_01_u:155.013a": "ity ukto nāham ity evaṃ tam ṛṣiḥ pratyuvāca ha",
    "GE07mbh_01_u:155.013c": "ārādhayiṣyan drupadaḥ sa taṃ paryacarat punaḥ",
    "GE07mbh_01_u:155.014a": "tataḥ saṃvatsarasyānte drupadaṃ sa dvijottamaḥ",
    "GE07mbh_01_u:155.014c": "upayājo 'bravīd rājan kāle madhurayā girā",
    "GE07mbh_01_u:155.015a": "jyeṣṭho bhrātā mamāgṛhṇād vicaran vananirjhare",
    "GE07mbh_01_u:155.015c": "aparijñātaśaucāyāṃ bhūmau nipatitaṃ phalam",
    "GE07mbh_01_u:155.016a": "tad apaśyam ahaṃ bhrātur asāṃpratam anuvrajan",
    "GE07mbh_01_u:155.016c": "vimarśaṃ saṃkarādāne nāyaṃ kuryāt kathaṃ cana",
    "GE07mbh_01_u:155.017a": "dṛṣṭvā phalasya nāpaśyad doṣā ye 'syānubandhikāḥ",
    "GE07mbh_01_u:155.017c": "vivinakti na śaucaṃ yaḥ so 'nyatrāpi kathaṃ bhavet",
    "GE07mbh_01_u:155.018a": "saṃhitādhyayanaṃ kurvan vasan gurukule ca yaḥ",
    "GE07mbh_01_u:155.018c": "bhaikṣam ucchiṣṭam anyeṣāṃ bhuṅkte cāpi sadā sadā",
    "GE07mbh_01_u:155.018e": "kīrtayan guṇam annānām aghṛṇī ca punaḥ punaḥ",
    "GE07mbh_01_u:155.019a": "tam ahaṃ phalārthinaṃ manye bhrātaraṃ tarkacakṣuṣā",
    "GE07mbh_01_u:155.019c": "taṃ vai gacchasva nṛpate sa tvāṃ saṃyājayiṣyati",
    "GE07mbh_01_u:155.020a": "jugupsamāno nṛpatir manasedaṃ vicintayan",
    "GE07mbh_01_u:155.020c": "upayājavacaḥ śrutvā nṛpatiḥ sarvadharmavit",
    "GE07mbh_01_u:155.020e": "abhisaṃpūjya pūjārham ṛṣiṃ yājam uvāca ha",
    "GE07mbh_01_u:155.021a": "ayutāni dadāny aṣṭau gavāṃ yājaya māṃ vibho",
    "GE07mbh_01_u:155.021c": "droṇavairābhisaṃtaptaṃ tvaṃ hlādayitum arhasi",
    "GE07mbh_01_u:155.022a": "sa hi brahmavidāṃ śreṣṭho brahmāstre cāpy anuttamaḥ",
    "GE07mbh_01_u:155.022c": "tasmād droṇaḥ parājaiṣīn māṃ vai sa sakhivigrahe",
    "GE07mbh_01_u:155.023a": "kṣatriyo nāsti tulyo 'sya pṛthivyāṃ kaś cid agraṇīḥ",
    "GE07mbh_01_u:155.023c": "kauravācāryamukhyasya bhāradvājasya dhīmataḥ",
    "GE07mbh_01_u:155.024a": "droṇasya śarajālāni prāṇidehaharāṇi ca",
    "GE07mbh_01_u:155.024c": "ṣaḍaratni dhanuś cāsya dṛśyate 'pratimaṃ mahat",
    "GE07mbh_01_u:155.025a": "sa hi brāhmaṇavegena kṣātraṃ vegam asaṃśayam",
    "GE07mbh_01_u:155.025c": "pratihanti maheṣvāso bhāradvājo mahāmanāḥ",
    "GE07mbh_01_u:155.026a": "kṣatrocchedāya vihito jāmadagnya ivāsthitaḥ",
    "GE07mbh_01_u:155.026c": "tasya hy astrabalaṃ ghoram aprasahyaṃ narair bhuvi",
    "GE07mbh_01_u:155.027a": "brāhmam uccārayaṃs tejo hutāhutir ivānalaḥ",
    "GE07mbh_01_u:155.027c": "sametya sa dahaty ājau kṣatraṃ brahmapuraḥsaraḥ",
    "GE07mbh_01_u:155.027e": "brahmakṣatre ca vihite brahmatejo viśiṣyate",
    "GE07mbh_01_u:155.028a": "so 'haṃ kṣatrabalād dhīno brahmatejaḥ prapedivān",
    "GE07mbh_01_u:155.028c": "droṇād viśiṣṭam āsādya bhavantaṃ brahmavittamam",
    "GE07mbh_01_u:155.029a": "droṇāntakam ahaṃ putraṃ labheyaṃ yudhi durjayam",
    "GE07mbh_01_u:155.029c": "tat karma kuru me yāja nirvapāmy arbudaṃ gavām",
    "GE07mbh_01_u:155.030a": "tathety uktvā tu taṃ yājo yājyārtham upakalpayat",
    "GE07mbh_01_u:155.030c": "gurvartha iti cākāmam upayājam acodayat",
    "GE07mbh_01_u:155.030d-1690_01": "yājas tu yajatāṃ śreṣṭho havyavāham atarpayat",
    "GE07mbh_01_u:155.030e": "yājo droṇavināśāya pratijajñe tathā ca saḥ",
    "GE07mbh_01_u:155.030f-1691_01": "pāṇḍoḥ snuṣārthaṃ kanyā ca bhaved iti matir mama",
    "GE07mbh_01_u:155.030f-1692_01": "tathety uktvā tu taṃ rājñaḥ putrakāmīyam ārabhat",
    "GE07mbh_01_u:155.031a": "tatas tasya narendrasya upayājo mahātapāḥ",
    "GE07mbh_01_u:155.031c": "ācakhyau karma vaitānaṃ tadā putraphalāya vai",
    "GE07mbh_01_u:155.031d-1693_01": "yathoktaṃ kalpayām āsa rājā vipreṇa taṃ kratum",
    "GE07mbh_01_u:155.032a": "sa ca putro mahāvīryo mahātejā mahābalaḥ",
    "GE07mbh_01_u:155.032c": "iṣyate yadvidho rājan bhavitā te tathāvidhaḥ",
    "GE07mbh_01_u:155.033a": "bhāradvājasya hantāraṃ so 'bhisaṃdhāya bhūmipaḥ",
    "GE07mbh_01_u:155.033c": "ājahre tat tathā sarvaṃ drupadaḥ karmasiddhaye",
    "GE07mbh_01_u:155.034a": "yājas tu havanasyānte devīm āhvāpayat tadā",
    "GE07mbh_01_u:155.034c": "praihi māṃ rājñi pṛṣati mithunaṃ tvām upasthitam",
    "GE07mbh_01_u:155.034d-1694_01": "kumāraś ca kumārī ca pativaṃśavivṛddhaye",
    "GE07mbh_01_u:155.035": "devy uvāca",
    "GE07mbh_01_u:155.035a": "avaliptaṃ me mukhaṃ brahman puṇyān gandhān bibharmi ca",
    "GE07mbh_01_u:155.035c": "sutārthenoparuddhāsmi tiṣṭha yāja mama priye",
    "GE07mbh_01_u:155.035d-1695_01": "rājñā caivam abhihito yājo rājñīm uvāca ha",
    "GE07mbh_01_u:155.035d-1695_02": "tat sarvaṃ sahamānaś ca brahmatejonidhiḥ svayam",
    "GE07mbh_01_u:155.036": "yāja uvāca",
    "GE07mbh_01_u:155.036a": "yājena śrapitaṃ havyam upayājena mantritam",
    "GE07mbh_01_u:155.036c": "kathaṃ kāmaṃ na saṃdadhyāt sā tvaṃ vipraihi tiṣṭha vā",
    "GE07mbh_01_u:155.037": "brāhmaṇa uvāca",
    "GE07mbh_01_u:155.037a": "evam ukte tu yājena hute haviṣi saṃskṛte",
    "GE07mbh_01_u:155.037c": "uttasthau pāvakāt tasmāt kumāro devasaṃnibhaḥ",
    "GE07mbh_01_u:155.038a": "jvālāvarṇo ghorarūpaḥ kirīṭī varma cottamam",
    "GE07mbh_01_u:155.038c": "bibhrat sakhaḍgaḥ saśaro dhanuṣmān vinadan muhuḥ",
    "GE07mbh_01_u:155.039a": "so 'dhyārohad rathavaraṃ tena ca prayayau tadā",
    "GE07mbh_01_u:155.039c": "tataḥ praṇeduḥ pāñcālāḥ prahṛṣṭāḥ sādhu sādhv iti",
    "GE07mbh_01_u:155.039d-1696_01": "harṣāviṣṭāṃs tataś caitān neyaṃ sehe vasuṃdharā",
    "GE07mbh_01_u:155.040a": "bhayāpaho rājaputraḥ pāñcālānāṃ yaśaskaraḥ",
    "GE07mbh_01_u:155.040c": "rājñaḥ śokāpaho jāta eṣa droṇavadhāya vai",
    "GE07mbh_01_u:155.040e": "ity uvāca mahad bhūtam adṛśyaṃ khecaraṃ tadā",
    "GE07mbh_01_u:155.041a": "kumārī cāpi pāñcālī vedimadhyāt samutthitā",
    "GE07mbh_01_u:155.041c": "subhagā darśanīyāṅgī vedimadhyā manoramā",
    "GE07mbh_01_u:155.042a": "śyāmā padmapalāśākṣī nīlakuñcitamūrdhajā",
    "GE07mbh_01_u:155.042b-1697_01": "tāmratuṅganakhī subhrūś cārupīnapayodharā",
    "GE07mbh_01_u:155.042c": "mānuṣaṃ vigrahaṃ kṛtvā sākṣād amaravarṇinī",
    "GE07mbh_01_u:155.043a": "nīlotpalasamo gandho yasyāḥ krośāt pravāyati",
    "GE07mbh_01_u:155.043c": "yā bibharti paraṃ rūpaṃ yasyā nāsty upamā bhuvi",
    "GE07mbh_01_u:155.043d-1698_01": "devadānavayakṣāṇām īpsitā devarūpiṇī",
    "GE07mbh_01_u:155.043d-1699_01": "sadṛśī pāṇḍuputrasya arjunasyeti bhārata",
    "GE07mbh_01_u:155.043d-1699_02": "ūcuḥ prahṛṣṭamanaso rājabhaktipuraskṛtāḥ",
    "GE07mbh_01_u:155.044a": "tāṃ cāpi jātāṃ suśroṇīṃ vāg uvācāśarīriṇī",
    "GE07mbh_01_u:155.044c": "sarvayoṣidvarā kṛṣṇā kṣayaṃ kṣatraṃ ninīṣati",
    "GE07mbh_01_u:155.045a": "surakāryam iyaṃ kāle kariṣyati sumadhyamā",
    "GE07mbh_01_u:155.045c": "asyā hetoḥ kṣatriyāṇāṃ mahad utpatsyate bhayam",
    "GE07mbh_01_u:155.046a": "tac chrutvā sarvapāñcālāḥ praṇeduḥ siṃhasaṃghavat",
    "GE07mbh_01_u:155.046b-1700_01": "pāñcālarājas tāṃ dṛṣṭvā harṣād aśrūṇy avartayat",
    "GE07mbh_01_u:155.046b-1700_02": "pariṣvajya sutāṃ kṛṣṇāṃ snuṣāṃ pāṇḍor iti bruvan",
    "GE07mbh_01_u:155.046b-1700_03": "aṅkam āropya pāñcālīṃ rājā harṣam avāpa saḥ",
    "GE07mbh_01_u:155.046c": "na caitān harṣasaṃpūṇān iyaṃ sehe vasuṃdharā",
    "GE07mbh_01_u:155.047a": "tau dṛṣṭvā pṛṣatī yājaṃ prapede vai sutārthinī",
    "GE07mbh_01_u:155.047c": "na vai mad anyāṃ jananīṃ jānīyātām imāv iti",
    "GE07mbh_01_u:155.048a": "tathety uvāca tāṃ yājo rājñaḥ priyacikīrṣayā",
    "GE07mbh_01_u:155.048c": "tayoś ca nāmanī cakrur dvijāḥ saṃpūrṇamānasāḥ",
    "GE07mbh_01_u:155.049a": "dhṛṣṭatvād atidhṛṣṇutvād dharmād dyutsaṃbhavād api",
    "GE07mbh_01_u:155.049c": "dhṛṣṭadyumnaḥ kumāro 'yaṃ drupadasya bhavatv iti",
    "GE07mbh_01_u:155.050a": "kṛṣṇety evābruvan kṛṣṇāṃ kṛṣṇābhūt sā hi varṇataḥ",
    "GE07mbh_01_u:155.050b-1701_01": "niṣaṇṇakarṣaṇād bhūme rasāc ca haviṣo 'bhavat",
    "GE07mbh_01_u:155.050c": "tathā tan mithunaṃ jajñe drupadasya mahāmakhe",
    "GE07mbh_01_u:155.050d-1702_01": "kriyāsu caiva sarvāsu kṛtavān drupadena ha",
    "GE07mbh_01_u:155.050d-1702_02": "vaidikādhyayane pāraṃ dhṛṣṭadyumno gataḥ param",
    "GE07mbh_01_u:155.050d-1703_01": "dhṛṣṭadyumnas tu pāñcālān siṃhanādena nādayan",
    "GE07mbh_01_u:155.050d-1703_02": "so 'dhyārohad rathavaraṃ tena saṃprayayau gṛham",
    "GE07mbh_01_u:155.050d-1703_03": "kṛṣṇā ca śibikāṃ prāpya praviveśa niveśanam",
    "GE07mbh_01_u:155.051a": "dhṛṣṭadyumnaṃ tu pāñcālyam ānīya svaṃ viveśanam",
    "GE07mbh_01_u:155.051b-1704_01": "droṇaḥ saṃpūjayām āsa sakhyuḥ putram udāradhīḥ",
    "GE07mbh_01_u:155.051b-1705_01": "droṇaṃ saṃpūjya vidhivad gurur ity eva dharmataḥ",
    "GE07mbh_01_u:155.051b-1705_02": "paridāya tu taṃ śiṣyaṃ dhṛṣṭadyumnaṃ tu somakaḥ",
    "GE07mbh_01_u:155.051b-1705_03": "aho rājñaḥ prasīdeti prābruvan priyavādinaḥ",
    "GE07mbh_01_u:155.051b-1705_04": "mahāprabhāvo brahmarṣir jñātvā tasya ca saṃbhavam",
    "GE07mbh_01_u:155.051c": "upākarod astrahetor bhāradvājaḥ pratāpavān",
    "GE07mbh_01_u:155.052a": "amokṣaṇīyaṃ daivaṃ hi bhāvi matvā mahāmatiḥ",
    "GE07mbh_01_u:155.052c": "tathā tat kṛtavān droṇa ātmakīrty anurakṣaṇāt",
    "GE07mbh_01_u:155.052d-1706_01": "sarvāstrāṇi sa tu kṣipram āptavān dṛṣṭamātrataḥ",
    "GE07mbh_01_u:156.001": "vaiśaṃpāyana uvāca",
    "GE07mbh_01_u:156.001a": "etac chrutvā tu kaunteyāḥ śalyaviddhā ivābhavan",
    "GE07mbh_01_u:156.001a-1707_01": ". . . . . . . . pāṇḍavā bharatarṣabha",
    "GE07mbh_01_u:156.001a-1707_02": "manasā draupadīṃ jagmur anaṅgaśarapīḍitāḥ",
    "GE07mbh_01_u:156.001a-1707_03": "tatas tāṃ rajanīṃ rājan . . . . . . . .",
    "GE07mbh_01_u:156.001c": "sarve cāsvasthamanaso babhūvus te mahārathāḥ",
    "GE07mbh_01_u:156.002a": "tataḥ kuntī sutān dṛṣṭvā vibhrāntān gatacetasaḥ",
    "GE07mbh_01_u:156.002c": "yudhiṣṭhiram uvācedaṃ vacanaṃ satyavādinī",
    "GE07mbh_01_u:156.003a": "cirarātroṣitāḥ smeha brāhmaṇasya niveśane",
    "GE07mbh_01_u:156.003c": "ramamāṇāḥ pure ramye labdhabhaikṣā yudhiṣṭhira",
    "GE07mbh_01_u:156.004a": "yānīha ramaṇīyāni vanāny upavanāni ca",
    "GE07mbh_01_u:156.004c": "sarvāṇi tāni dṛṣṭāni punaḥ punar ariṃdama",
    "GE07mbh_01_u:156.005a": "punar dṛṣṭāni tāny eva prīṇayanti na nas tathā",
    "GE07mbh_01_u:156.005c": "bhaikṣaṃ ca na tathā vīra labhyate kurunandana",
    "GE07mbh_01_u:156.006a": "te vayaṃ sādhu pāñcālān gacchāma yadi manyase",
    "GE07mbh_01_u:156.006c": "apūrvadarśanaṃ tāta ramaṇīyaṃ bhaviṣyati",
    "GE07mbh_01_u:156.007a": "subhikṣāś caiva pāñcālāḥ śrūyante śatrukarśana",
    "GE07mbh_01_u:156.007c": "yajñasenaś ca rājāsau brahmaṇya iti śuśrumaḥ",
    "GE07mbh_01_u:156.008a": "ekatra ciravāso hi kṣamo na ca mato mama",
    "GE07mbh_01_u:156.008c": "te tatra sādhu gacchāmo yadi tvaṃ putra manyase",
    "GE07mbh_01_u:156.009": "yudhiṣṭhira uvāca",
    "GE07mbh_01_u:156.009a": "bhavatyā yan mataṃ kāryaṃ tad asmākaṃ paraṃ hitam",
    "GE07mbh_01_u:156.009c": "anujāṃs tu na jānāmi gaccheyur neti vā punaḥ",
    "GE07mbh_01_u:156.010": "vaiśaṃpāyana uvāca",
    "GE07mbh_01_u:156.010a": "tataḥ kuntī bhīmasenam arjunaṃ yamajau tathā",
    "GE07mbh_01_u:156.010c": "uvāca gamanaṃ te ca tathety evābruvaṃs tadā",
    "GE07mbh_01_u:156.011a": "tata āmantrya taṃ vipraṃ kuntī rājan sutaiḥ saha",
    "GE07mbh_01_u:156.011c": "pratasthe nagarīṃ ramyāṃ drupadasya mahātmanaḥ",
    "GE07mbh_01_u:157.001": "vaiśaṃpāyana uvāca",
    "GE07mbh_01_u:157.001a": "vasatsu teṣu pracchannaṃ pāṇḍaveṣu mahātmasu",
    "GE07mbh_01_u:157.001c": "ājagāmātha tān draṣṭuṃ vyāsaḥ satyavatīsutaḥ",
    "GE07mbh_01_u:157.002a": "tam āgatam abhiprekṣya pratyudgamya paraṃtapāḥ",
    "GE07mbh_01_u:157.002c": "praṇipatyābhivādyainaṃ tasthuḥ prāñjalayas tadā",
    "GE07mbh_01_u:157.003a": "samanujñāpya tān sarvān āsīnān munir abravīt",
    "GE07mbh_01_u:157.003c": "prasannaḥ pūjitaḥ pārthaiḥ prītipūrvam idaṃ vacaḥ",
    "GE07mbh_01_u:157.004a": "api dharmeṇa vartadhvaṃ śāstreṇa ca paraṃtapāḥ",
    "GE07mbh_01_u:157.004c": "api vipreṣu vaḥ pūjā pūjārheṣu na hīyate",
    "GE07mbh_01_u:157.005a": "atha dharmārthavad vākyam uktvā sa bhagavān ṛṣiḥ",
    "GE07mbh_01_u:157.005c": "vicitrāś ca kathās tās tāḥ punar evedam abravīt",
    "GE07mbh_01_u:157.006a": "āsīt tapovane kā cid ṛṣeḥ kanyā mahātmanaḥ",
    "GE07mbh_01_u:157.006c": "vilagnamadhyā suśroṇī subhrūḥ sarvaguṇānvitā",
    "GE07mbh_01_u:157.007a": "karmabhiḥ svakṛtaiḥ sā tu durbhagā samapadyata",
    "GE07mbh_01_u:157.007c": "nādhyagacchat patiṃ sā tu kanyā rūpavatī satī",
    "GE07mbh_01_u:157.008a": "tapas taptum athārebhe patyartham asukhā tataḥ",
    "GE07mbh_01_u:157.008c": "toṣayām āsa tapasā sā kilogreṇa śaṃkaram",
    "GE07mbh_01_u:157.009a": "tasyāḥ sa bhagavāṃs tuṣṭas tām uvāca tapasvinīm",
    "GE07mbh_01_u:157.009c": "varaṃ varaya bhadraṃ te varado 'smīti bhāmini",
    "GE07mbh_01_u:157.010a": "atheśvaram uvācedam ātmanaḥ sā vaco hitam",
    "GE07mbh_01_u:157.010c": "patiṃ sarvaguṇopetam icchāmīti punaḥ punaḥ",
    "GE07mbh_01_u:157.011a": "tām atha pratyuvācedam īśāno vadatāṃ varaḥ",
    "GE07mbh_01_u:157.011c": "pañca te patayo bhadre bhaviṣyantīti śaṃkaraḥ",
    "GE07mbh_01_u:157.011d-1708_01": "evam uktā tataḥ kanyā devaṃ varadam abravīt",
    "GE07mbh_01_u:157.012a": "pratibruvantīm ekaṃ me patiṃ dehīti śaṃkaram",
    "GE07mbh_01_u:157.012c": "punar evābravīd deva idaṃ vacanam uttamam",
    "GE07mbh_01_u:157.013a": "pañcakṛtvas tvayā uktaḥ patiṃ dehīty ahaṃ punaḥ",
    "GE07mbh_01_u:157.013c": "deham anyaṃ gatāyās te yathoktaṃ tad bhaviṣyati",
    "GE07mbh_01_u:157.014a": "drupadasya kule jātā kanyā sā devarūpiṇī",
    "GE07mbh_01_u:157.014c": "nirdiṣṭā bhavatāṃ patnī kṛṣṇā pārṣaty aninditā",
    "GE07mbh_01_u:157.015a": "pāñcālanagaraṃ tasmāt praviśadhvaṃ mahābalāḥ",
    "GE07mbh_01_u:157.015c": "sukhinas tām anuprāpya bhaviṣyatha na saṃśayaḥ",
    "GE07mbh_01_u:157.015d-1709_01": "rājyaṃ caivāgataṃ pārthā indraprasthaṃ praviśya ha",
    "GE07mbh_01_u:157.016a": "evam uktvā mahābhāgaḥ pāṇḍavānāṃ pitāmahaḥ",
    "GE07mbh_01_u:157.016c": "pārthān āmantrya kuntīṃ ca prātiṣṭhata mahātapāḥ vaiśaṃpāyanaḥ",
    "GE07mbh_01_u:157.016d-096x0005": "yudhiṣṭhiraḥ brāhmaṇāḥ",
    "GE07mbh_01_u:157.016d-096x0039": "yudhiṣṭhiraḥ",
    "GE07mbh_01_u:157.016d-096_0001": "te prayātā naravyāghrā mātrā saha paraṃtapāḥ",
    "GE07mbh_01_u:157.016d-096_0002": "brāhmaṇān gacchato 'paśyan pāñcālān sagaṇān bahūn",
    "GE07mbh_01_u:157.016d-096_0003": "atha te brāhmaṇā ūcuḥ pāṇḍavān dharmacāriṇaḥ",
    "GE07mbh_01_u:157.016d-096_0004": "kva bhavanto gamiṣyanti kuto vāgacchateti ha",
    "GE07mbh_01_u:157.016d-096_0005": "prayātān ekacakrāyāḥ sodaryān devadarśinaḥ",
    "GE07mbh_01_u:157.016d-096_0006": "bhavanto no 'bhijānantu sahitān mātṛcāriṇaḥ gacchato nas tu pāñcālān drupadasya purīṃ prati",
    "GE07mbh_01_u:157.016d-096_0008": "icchāmo bhavato jñātuṃ mahat kautūhalaṃ hi naḥ",
    "GE07mbh_01_u:157.016d-096_0009": "ekasārthaṃ prayātāḥ sma vayam apy atra gāminaḥ",
    "GE07mbh_01_u:157.016d-096_0010": "tatrāpy adbhutasaṃkāśa utsavo bhavitā mahān tatas tu yajñasenasya drupadasya mahātmanaḥ",
    "GE07mbh_01_u:157.016d-096_0012": "yāsāv ayonijā kanyā sthāsyate sā svayaṃvare",
    "GE07mbh_01_u:157.016d-096_0013": "darśanīyānavadyāṅgī sukumārī yaśasvinī",
    "GE07mbh_01_u:157.016d-096_0014": "dhṛṣṭadyumnasya bhaginī droṇaśatroḥ pratāpinaḥ",
    "GE07mbh_01_u:157.016d-096_0015": "jāto yaḥ pāvakāc chūraḥ saśaraḥ saśarāsanaḥ",
    "GE07mbh_01_u:157.016d-096_0016": "susamiddhān mahābhāgaḥ somakānāṃ mahārathaḥ",
    "GE07mbh_01_u:157.016d-096_0017": "tasmin saṃjāyamāne ca vāg uvācāśarīriṇī eṣa mṛtyuś ca śiṣyaś ca bhāradvājasya jāyate",
    "GE07mbh_01_u:157.016d-096_0019": "svasā tasya tu vedyāś ca jātā tasmin mahāmakhe strīratnam asitāpāṅgī śyāmā nīlotpalaṃ yathā",
    "GE07mbh_01_u:157.016d-096_0021": "tāṃ yajñasenasya sutāṃ draupadīṃ paramastriyam",
    "GE07mbh_01_u:157.016d-096_0022": "gacchāmas tatra vai draṣṭuṃ taṃ caivāsyāḥ svayaṃvaram",
    "GE07mbh_01_u:157.016d-096_0023": "rājāno rājaputrāś ca yajvāno bhūridakṣiṇāḥ svādhyāyavantaḥ śucayo mahātmāno dhṛtavratāḥ",
    "GE07mbh_01_u:157.016d-096_0025": "taruṇā darśanīyāś ca balavanto durāsadāḥ mahārathāḥ kṛtāstrāś ca sameṣyantīha bhūmipāḥ",
    "GE07mbh_01_u:157.016d-096_0027": "te tatra vividhaṃ dānaṃ vijayārthe nareśvarāḥ",
    "GE07mbh_01_u:157.016d-096_0028": "pradāsyanti dhanaṃ gāś ca bhakṣyaṃ bhojyaṃ ca sarvaśaḥ pratilabhya ca tat sarvaṃ dṛṣṭvā kṛṣṇāṃ svayaṃvare",
    "GE07mbh_01_u:157.016d-096_0030": "yaṃ ca sā kṣatriyaṃ raṅge kumārī varayiṣyati",
    "GE07mbh_01_u:157.016d-096_0031": "naṭā vaitālikāś caiva nartakāḥ sūtamāgadhāḥ niyodhakāś ca deśebhyaḥ sameṣyanti mahābalāḥ",
    "GE07mbh_01_u:157.016d-096_0033": "etat kautūhalaṃ tatra dṛṣṭvā vai pratigṛhya ca",
    "GE07mbh_01_u:157.016d-096_0034": "sahāsmābhir mahātmāno mātrā saha nivartsyatha darśanīyāṃś ca vaḥ sarvān ekarūpān avasthitān",
    "GE07mbh_01_u:157.016d-096_0036": "samīkṣya kṛṣṇā varayet saṃgatyānyatamaṃ patim ayam ekaś ca vo bhrātā darśanīyo mahābhujaḥ",
    "GE07mbh_01_u:157.016d-096_0038": "niyudhyamāno vijayet saṃgatyā draviṇaṃ mahat paramaṃ bho gamiṣyāmo draṣṭuṃ tatra svayaṃvaram",
    "GE07mbh_01_u:157.016d-096_0040": "draupadīṃ yajñasenasya kanyāṃ tasyās tathotsavam vaiśaṃpāyana uvāca",
    "GE07mbh_01_u:158.001-1710_01": "gate bhagavati vyāse pāṇḍavā hṛṣṭamānasāḥ",
    "GE07mbh_01_u:158.001a": "te pratasthuḥ puraskṛtya mātaraṃ puruṣarṣabhāḥ",
    "GE07mbh_01_u:158.001b-1711_01": "āmantrya brāhmaṇaṃ pūrvam abhivādyānumānya ca",
    "GE07mbh_01_u:158.001c": "samair udaṅmukhair mārgair yathoddiṣṭaṃ paraṃtapāḥ",
    "GE07mbh_01_u:158.002a": "te gacchantas tv ahorātraṃ tīrthaṃ somaśravāyaṇam",
    "GE07mbh_01_u:158.002a-1712_01": ". . . . . . . . pāñcālanagaraṃ prati",
    "GE07mbh_01_u:158.002a-1712_02": "abhyājagmur lokanadīṃ gaṅgāṃ bhāgīrathīṃ prati",
    "GE07mbh_01_u:158.002a-1712_03": "candrāstamayavelāyām ardharātre samāgame",
    "GE07mbh_01_u:158.002a-1712_04": "vāri caivānumajjantaḥ . . . . . . . .",
    "GE07mbh_01_u:158.002c": "āseduḥ puruṣavyāghrā gaṅgāyāṃ pāṇḍunandanāḥ",
    "GE07mbh_01_u:158.003a": "ulmukaṃ tu samudyamya teṣām agre dhanaṃjayaḥ",
    "GE07mbh_01_u:158.003c": "prakāśārthaṃ yayau tatra rakṣārthaṃ ca mahāyaśāḥ",
    "GE07mbh_01_u:158.004a": "tatra gaṅgājale ramye vivikte krīḍayan striyaḥ",
    "GE07mbh_01_u:158.004c": "īrṣyur gandharvarājaḥ sma jalakrīḍām upāgataḥ",
    "GE07mbh_01_u:158.005a": "śabdaṃ teṣāṃ sa śuśrāva nadīṃ samupasarpatām",
    "GE07mbh_01_u:158.005c": "tena śabdena cāviṣṭaś cukrodha balavad balī",
    "GE07mbh_01_u:158.006a": "sa dṛṣṭvā pāṇḍavāṃs tatra saha mātrā paraṃtapān",
    "GE07mbh_01_u:158.006c": "visphārayan dhanur ghoram idaṃ vacanam abravīt",
    "GE07mbh_01_u:158.007a": "saṃdhyā saṃrajyate ghorā pūrvarātrāgameṣu yā",
    "GE07mbh_01_u:158.007c": "aśītibhis truṭair hīnaṃ taṃ muhūrtaṃ pracakṣate",
    "GE07mbh_01_u:158.008a": "vihitaṃ kāmacārāṇāṃ yakṣagandharvarakṣasām",
    "GE07mbh_01_u:158.008c": "śeṣam anyan manuṣyāṇāṃ kāmacāram iha smṛtam",
    "GE07mbh_01_u:158.009a": "lobhāt pracāraṃ caratas tāsu velāsu vai narān",
    "GE07mbh_01_u:158.009c": "upakrāntā nigṛhṇīmo rākṣasaiḥ saha bāliśān",
    "GE07mbh_01_u:158.010a": "tato rātrau prāpnuvato jalaṃ brahmavido janāḥ",
    "GE07mbh_01_u:158.010c": "garhayanti narān sarvān balasthān nṛpatīn api",
    "GE07mbh_01_u:158.011a": "ārāt tiṣṭhata mā mahyaṃ samīpam upasarpata",
    "GE07mbh_01_u:158.011c": "kasmān māṃ nābhijānīta prāptaṃ bhāgīrathījalam",
    "GE07mbh_01_u:158.012a": "aṅgāraparṇaṃ gandharvaṃ vitta māṃ svabalāśrayam",
    "GE07mbh_01_u:158.012c": "ahaṃ hi mānī cerṣyuś ca kuberasya priyaḥ sakhā",
    "GE07mbh_01_u:158.013a": "aṅgāraparṇam iti ca khyataṃ vanam idaṃ mama",
    "GE07mbh_01_u:158.013c": "anu gaṅgāṃ ca vākāṃ ca citraṃ yatra vasāmy aham",
    "GE07mbh_01_u:158.014a": "na kuṇapāḥ śṛṅgiṇo vā na devā na ca mānuṣāḥ",
    "GE07mbh_01_u:158.014c": "idaṃ samupasarpanti tat kiṃ samupasarpatha",
    "GE07mbh_01_u:158.015": "arjuna uvāca",
    "GE07mbh_01_u:158.015a": "samudre himavatpārśve nadyām asyāṃ ca durmate",
    "GE07mbh_01_u:158.015c": "rātrāv ahani saṃdhau ca kasya kḷptaḥ parigrahaḥ",
    "GE07mbh_01_u:158.015d-1713_01": "bhukto vāpy athavābhukto rātrāv ahani khecara",
    "GE07mbh_01_u:158.015d-1713_02": "na kālaniyamo hy asti gaṅgāṃ prāpya saridvarām",
    "GE07mbh_01_u:158.016a": "vayaṃ ca śaktisaṃpannā akāle tvām adhṛṣṇumaḥ",
    "GE07mbh_01_u:158.016c": "aśaktā hi kṣaṇe krūre yuṣmān arcanti mānavāḥ",
    "GE07mbh_01_u:158.017a": "purā himavataś caiṣā hemaśṛṅgād viniḥsṛtā",
    "GE07mbh_01_u:158.017c": "gaṅgā gatvā samudrāmbhaḥ saptadhā pratipadyate",
    "GE07mbh_01_u:158.017d-1714_01": "gaṅgāṃ ca yamunāṃ caiva plakṣajātāṃ sarasvatīm",
    "GE07mbh_01_u:158.017d-1714_02": "rathasthāṃ sarayūṃ caiva gomatīṃ gaṇḍakīṃ tathā",
    "GE07mbh_01_u:158.017d-1714_03": "aparyuṣitapāpās te nadīḥ sapta pibanti ye",
    "GE07mbh_01_u:158.018a": "iyaṃ bhūtvā caikavaprā śucir ākāśagā punaḥ",
    "GE07mbh_01_u:158.018c": "deveṣu gaṅgā gandharva prāpnoty alakanandatām",
    "GE07mbh_01_u:158.018d-1715_01": "vaṅkṣur bhadrā cottaragā himavatpadaniḥsṛtā",
    "GE07mbh_01_u:158.019a": "tathā pitṝn vaitaraṇī dustarā pāpakarmabhiḥ",
    "GE07mbh_01_u:158.019c": "gaṅgā bhavati gandharva yathā dvaipāyano 'bravīt",
    "GE07mbh_01_u:158.020a": "asaṃbādhā devanadī svargasaṃpādanī śubhā",
    "GE07mbh_01_u:158.020c": "katham icchasi tāṃ roddhuṃ naiṣa dharmaḥ sanātanaḥ",
    "GE07mbh_01_u:158.021a": "anivāryam asaṃbādhaṃ tava vācā kathaṃ vayam",
    "GE07mbh_01_u:158.021c": "na spṛśema yathākāmaṃ puṇyaṃ bhāgīrathījalam",
    "GE07mbh_01_u:158.022": "vaiśaṃpāyana uvāca",
    "GE07mbh_01_u:158.022a": "aṅgāraparṇas tac chrutvā kruddha ānamya kārmukam",
    "GE07mbh_01_u:158.022c": "mumoca sāyakān dīptān ahīn āśīviṣān iva",
    "GE07mbh_01_u:158.023a": "ulmukaṃ bhrāmayaṃs tūrṇaṃ pāṇḍavaś carma cottamam",
    "GE07mbh_01_u:158.023c": "vyapovāha śarāṃs tasya sarvān eva dhanaṃjayaḥ",
    "GE07mbh_01_u:158.024": "arjuna uvāca",
    "GE07mbh_01_u:158.024a": "bibhīṣikaiṣā gandharva nāstrajñeṣu prayujyate",
    "GE07mbh_01_u:158.024c": "astrajñeṣu prayuktaiṣā phenavat pravilīyate",
    "GE07mbh_01_u:158.025a": "mānuṣān ati gandharvān sarvān gandharva lakṣaye",
    "GE07mbh_01_u:158.025c": "tasmād astreṇa divyena yotsye 'haṃ na tu māyayā",
    "GE07mbh_01_u:158.026a": "purāstram idam āgneyaṃ prādāt kila bṛhaspatiḥ",
    "GE07mbh_01_u:158.026c": "bharadvājasya gandharva guruputraḥ śatakratoḥ",
    "GE07mbh_01_u:158.027a": "bharadvājād agniveśyo agniveśyād gurur mama",
    "GE07mbh_01_u:158.027c": "sa tv idaṃ mahyam adadād droṇo brāhmaṇasattamaḥ",
    "GE07mbh_01_u:158.028": "vaiśaṃpāyana uvāca",
    "GE07mbh_01_u:158.028a": "ity uktvā pāṇḍavaḥ kruddho gandharvāya mumoca",
    "GE07mbh_01_u:158.028c": "pradīptam astram āgneyaṃ dadāhāsya rathaṃ tu tat",
    "GE07mbh_01_u:158.029a": "virathaṃ viplutaṃ taṃ tu sa gandharvaṃ mahābalam",
    "GE07mbh_01_u:158.029c": "astratejaḥpramūḍhaṃ ca prapatantam avāṅmukham",
    "GE07mbh_01_u:158.030a": "śiroruheṣu jagrāha mālyavatsu dhanaṃjayaḥ",
    "GE07mbh_01_u:158.030c": "bhrātṝn prati cakarṣātha so 'strapātād acetasam",
    "GE07mbh_01_u:158.031a": "yudhiṣṭhiraṃ tasya bhāryā prapede śaraṇārthinī",
    "GE07mbh_01_u:158.031c": "nāmnā kumbhīnasī nāma patitrāṇam abhīpsatī",
    "GE07mbh_01_u:158.032": "gandharvy uvāca",
    "GE07mbh_01_u:158.032a": "trāhi tvaṃ māṃ mahārāja patiṃ cemaṃ vimuñca me",
    "GE07mbh_01_u:158.032c": "gandharvīṃ śaraṇaṃ prāptāṃ nāmnā kumbīnasīṃ prabho",
    "GE07mbh_01_u:158.032d-1716_01": "dīnaṃ vākyaṃ tu tac chrutvā yudhiṣṭhira uvāca ha",
    "GE07mbh_01_u:158.032d-1717_01": "dṛṣṭvovāca mahābāhuḥ phālgunaṃ vai yudhiṣṭhiraḥ",
    "GE07mbh_01_u:158.032d-1718_01": "dṛṣṭvānugrahabhāvāc ca pārthaḥ pārtham uvāca ha",
    "GE07mbh_01_u:158.033": "yudhiṣṭhira uvāca",
    "GE07mbh_01_u:158.033a": "yuddhe jitaṃ yaśohīnaṃ strīnātham aparākramam",
    "GE07mbh_01_u:158.033c": "ko nu hanyād ripuṃ tvādṛṅ muñcemaṃ ripusūdana",
    "GE07mbh_01_u:158.034": "arjuna uvāca",
    "GE07mbh_01_u:158.034a": "aṅgemaṃ pratipadyasva gaccha gandharva mā śucaḥ",
    "GE07mbh_01_u:158.034c": "pradiśaty abhayaṃ te 'dya kururājo yudhiṣṭhiraḥ",
    "GE07mbh_01_u:158.035": "gandharva uvāca",
    "GE07mbh_01_u:158.035a": "jito 'haṃ pūrvakaṃ nāma muñcāmy aṅgāraparṇatām",
    "GE07mbh_01_u:158.035c": "na ca ślāghe balenādya na nāmnā janasaṃsadi",
    "GE07mbh_01_u:158.036a": "sādhv imaṃ labdhavāṃl lābhaṃ yo 'haṃ divyāstradhāriṇam",
    "GE07mbh_01_u:158.036c": "gāndharvyā māyayā yoddhum icchāmi vayasā varam",
    "GE07mbh_01_u:158.037a": "astrāgninā vicitro 'yaṃ dagdho me ratha uttamaḥ",
    "GE07mbh_01_u:158.037c": "so 'haṃ citraratho bhūtvā nāmnā dagdharatho 'bhavam",
    "GE07mbh_01_u:158.038a": "saṃbhṛtā caiva vidyeyaṃ tapaseha purā mayā",
    "GE07mbh_01_u:158.038c": "nivedayiṣye tām adya prāṇadāyā mahātmane",
    "GE07mbh_01_u:158.039a": "saṃstambhitaṃ hi tarasā jitaṃ śaraṇam āgatam",
    "GE07mbh_01_u:158.039c": "yo 'riṃ saṃyojayet prāṇaiḥ kalyāṇaṃ kiṃ na so 'rhati",
    "GE07mbh_01_u:158.040a": "cakṣuṣī nāma vidyeyaṃ yāṃ somāya dadau manuḥ",
    "GE07mbh_01_u:158.040c": "dadau sa viśvāvasave mahyaṃ viśvāvasur dadau",
    "GE07mbh_01_u:158.041a": "seyaṃ kāpuruṣaṃ prāptā gurudattā praṇaśyati",
    "GE07mbh_01_u:158.041c": "āgamo 'syā mayā prokto vīryaṃ pratinibodha me",
    "GE07mbh_01_u:158.042a": "yac cakṣuṣā draṣṭum icchet triṣu lokeṣu kiṃ cana",
    "GE07mbh_01_u:158.042c": "tat paśyed yādṛśaṃ cecchet tādṛṣaṃ draṣṭum arhati",
    "GE07mbh_01_u:158.043a": "samānapadye ṣaṇmāsān sthito vidyāṃ labhed imām",
    "GE07mbh_01_u:158.043c": "anuneṣyāmy ahaṃ vidyāṃ svayaṃ tubhyaṃ vrate kṛte",
    "GE07mbh_01_u:158.044a": "vidyayā hy anayā rājan vayaṃ nṛbhyo viśeṣitāḥ",
    "GE07mbh_01_u:158.044c": "aviśiṣṭāś ca devānām anubhāvapravartitāḥ",
    "GE07mbh_01_u:158.045a": "gandharvajānām aśvānām ahaṃ puruṣasattama",
    "GE07mbh_01_u:158.045c": "bhrātṛbhyas tava pañcabhyaḥ pṛthag dātā śataṃ śatam",
    "GE07mbh_01_u:158.046a": "devagandharvavāhās te divyagandhā manogamāḥ",
    "GE07mbh_01_u:158.046c": "kṣīṇāḥ kṣīṇā bhavanty ete na hīyante ca raṃhasaḥ",
    "GE07mbh_01_u:158.047a": "purā kṛtaṃ mahendrasya vajraṃ vṛtranibarhaṇe",
    "GE07mbh_01_u:158.047c": "daśadhā śatadhā caiva tac chīrṇaṃ vṛtramūrdhani",
    "GE07mbh_01_u:158.048a": "tato bhāgīkṛto devair vajrabhāga upāsyate",
    "GE07mbh_01_u:158.048c": "loke yat sādhanaṃ kiṃ cit sā vai vajratanuḥ smṛtā",
    "GE07mbh_01_u:158.049a": "vajrapāṇir brāhmaṇaḥ syāt kṣatraṃ vajrarathaṃ smṛtam",
    "GE07mbh_01_u:158.049c": "vaiśyā vai dānavajrāś ca karmavajrā yavīyasaḥ",
    "GE07mbh_01_u:158.050a": "vajraṃ kṣatrasya vājino avadhyā vājinaḥ smṛtāḥ",
    "GE07mbh_01_u:158.050c": "rathāṅgaṃ vaḍavā sūte sūtāś cāśveṣu ye matāḥ",
    "GE07mbh_01_u:158.051a": "kāmavarṇāḥ kāmajavāḥ kāmataḥ samupasthitāḥ",
    "GE07mbh_01_u:158.051c": "ime gandharvajāḥ kāmaṃ pūrayiṣyanti te hayāḥ",
    "GE07mbh_01_u:158.052": "arjuna uvāca",
    "GE07mbh_01_u:158.052a": "yadi prītena vā dattaṃ saṃśaye jīvitasya vā",
    "GE07mbh_01_u:158.052c": "vidyā vittaṃ śrutaṃ vāpi na tad gandharva kāmaye",
    "GE07mbh_01_u:158.053": "gandharva uvāca",
    "GE07mbh_01_u:158.053a": "saṃyogo vai prītikaraḥ saṃsatsu pratidṛśyate",
    "GE07mbh_01_u:158.053c": "jīvitasya pradānena prīto vidyāṃ dadāmi te",
    "GE07mbh_01_u:158.054a": "tvatto hy ahaṃ grahīṣyāmi astram āgneyam uttamam",
    "GE07mbh_01_u:158.054c": "tathaiva sakhyaṃ bībhatso cirāya bharatarṣabha",
    "GE07mbh_01_u:158.055": "arjuna uvāca",
    "GE07mbh_01_u:158.055a": "tvatto 'streṇa vṛṇomy aśvān saṃyogaḥ śāśvato 'stu nau",
    "GE07mbh_01_u:158.055c": "sakhe tad brūhi gandharva yuṣmabhyo yad bhayaṃ tyajet",
    "GE07mbh_01_u:159.001": "arjuna uvāca",
    "GE07mbh_01_u:159.001a": "kāraṇaṃ brūhi gandharva kiṃ tad yena sma dharṣitāḥ",
    "GE07mbh_01_u:159.001c": "yānto brahmavidaḥ santaḥ sarve rātrāv ariṃdama",
    "GE07mbh_01_u:159.002": "gandharva uvāca",
    "GE07mbh_01_u:159.002a": "anagnayo 'nāhutayo na ca viprapuraskṛtāḥ",
    "GE07mbh_01_u:159.002c": "yūyaṃ tato dharṣitāḥ stha mayā pāṇḍavanandana",
    "GE07mbh_01_u:159.003a": "yakṣarākṣasagandharvāḥ piśācoragamānavāḥ",
    "GE07mbh_01_u:159.003b-1719_01": "dharṣayanti naravyāghra na brāhmaṇapuraskṛtān",
    "GE07mbh_01_u:159.003b-1719_02": "jānatā ca mayā tasmāt tejaś cābhijanaṃ ca vaḥ",
    "GE07mbh_01_u:159.003b-1719_03": "iyam agnimatāṃ śreṣṭha dharṣituṃ vai kṛtā matiḥ",
    "GE07mbh_01_u:159.003b-1719_04": "ko hi vas triṣu lokeṣu na veda bharatarṣabha",
    "GE07mbh_01_u:159.003b-1719_05": "svair guṇair vistṛtaṃ śrīmad yaśo 'gryaṃ bhūrivarcasām",
    "GE07mbh_01_u:159.003c": "vistaraṃ kuruvaṃśasya śrīmataḥ kathayanti te",
    "GE07mbh_01_u:159.004a": "nāradaprabhṛtīnāṃ ca devarṣīṇāṃ mayā śrutam",
    "GE07mbh_01_u:159.004c": "guṇān kathayatāṃ vīra pūrveṣāṃ tava dhīmatām",
    "GE07mbh_01_u:159.005a": "svayaṃ cāpi mayā dṛṣṭaś caratā sāgarāmbarām",
    "GE07mbh_01_u:159.005c": "imāṃ vasumatīṃ kṛtsnāṃ prabhāvaḥ svakulasya te",
    "GE07mbh_01_u:159.006a": "vede dhanuṣi cācāryam abhijānāmi te 'rjuna",
    "GE07mbh_01_u:159.006c": "viśrutaṃ triṣu lokeṣu bhāradvājaṃ yaśasvinam",
    "GE07mbh_01_u:159.006d-1720_01": "sarvavedavidāṃ śreṣṭhaṃ sarvaśastrabhṛtāṃ varam",
    "GE07mbh_01_u:159.006d-1720_02": "droṇam iṣvastrakuśalaṃ dhanuṣy aṅgirasāṃ varam",
    "GE07mbh_01_u:159.007a": "dharmaṃ vāyuṃ ca śakraṃ ca vijānāmy aśvinau tathā",
    "GE07mbh_01_u:159.007c": "pāṇḍuṃ ca kuruśārdūla ṣaḍ etān kulavardhanān",
    "GE07mbh_01_u:159.007e": "pitṝn etān ahaṃ pārtha devamānuṣasattamān",
    "GE07mbh_01_u:159.008a": "divyātmāno mahātmānaḥ sarvaśastrabhṛtāṃ varāḥ",
    "GE07mbh_01_u:159.008c": "bhavanto bhrātaraḥ śūrāḥ sarve sucaritavratāḥ",
    "GE07mbh_01_u:159.009a": "uttamāṃ tu manobuddhiṃ bhavatāṃ bhāvitātmanām",
    "GE07mbh_01_u:159.009c": "jānann api ca vaḥ pārtha kṛtavān iha dharṣaṇām",
    "GE07mbh_01_u:159.010a": "strīsakāśe ca kauravya na pumān kṣantum arhati",
    "GE07mbh_01_u:159.010c": "dharṣaṇām ātmanaḥ paśyan bāhudraviṇam āśritaḥ",
    "GE07mbh_01_u:159.011a": "naktaṃ ca balam asmākaṃ bhūya evābhivardhate",
    "GE07mbh_01_u:159.011c": "yatas tato māṃ kaunteya sadāraṃ manyur āviśat",
    "GE07mbh_01_u:159.012a": "so 'haṃ tvayeha vijitaḥ saṃkhye tāpatyavardhana",
    "GE07mbh_01_u:159.012c": "yena teneha vidhinā kīrtyamānaṃ nibodha me",
    "GE07mbh_01_u:159.013a": "brahmacaryaṃ paro dharmaḥ sa cāpi niyatas tvayi",
    "GE07mbh_01_u:159.013c": "yasmāt tasmād ahaṃ pārtha raṇe 'smin vijitas tvayā",
    "GE07mbh_01_u:159.014a": "yas tu syāt kṣatriyaḥ kaś cit kāmavṛttaḥ paraṃtapa",
    "GE07mbh_01_u:159.014c": "naktaṃ ca yudhi yudhyeta na sa jīvet kathaṃ cana",
    "GE07mbh_01_u:159.015a": "yas tu syāt kāmavṛtto 'pi rājā tāpatya saṃgare",
    "GE07mbh_01_u:159.015c": "jayen naktaṃcarān sarvān sa purohitadhūrgataḥ",
    "GE07mbh_01_u:159.016a": "tasmāt tāpatya yat kiṃ cin nṛṇāṃ śreya ihepsitam",
    "GE07mbh_01_u:159.016c": "tasmin karmaṇi yoktavyā dāntātmānaḥ purohitāḥ",
    "GE07mbh_01_u:159.017a": "vede ṣaḍaṅge niratāḥ śucayaḥ satyavādinaḥ",
    "GE07mbh_01_u:159.017c": "dharmātmānaḥ kṛtātmānaḥ syur nṛpāṇāṃ purohitāḥ",
    "GE07mbh_01_u:159.018a": "jayaś ca niyato rājñaḥ svargaś ca syād anantaram",
    "GE07mbh_01_u:159.018c": "yasya syād dharmavid vāgmī purodhāḥ śīlavāñ śuciḥ",
    "GE07mbh_01_u:159.019a": "lābhaṃ labdhum alabdhaṃ hi labdhaṃ ca parirakṣitum",
    "GE07mbh_01_u:159.019c": "purohitaṃ prakurvīta rājā guṇasamanvitam",
    "GE07mbh_01_u:159.020a": "purohitamate tiṣṭhed ya icchet pṛthivīṃ nṛpaḥ",
    "GE07mbh_01_u:159.020c": "prāptuṃ meruvarottaṃsāṃ sarvaśaḥ sāgarāmbarām",
    "GE07mbh_01_u:159.021a": "na hi kevalaśauryeṇa tāpatyābhijanena ca",
    "GE07mbh_01_u:159.021c": "jayed abrāhmaṇaḥ kaś cid bhūmiṃ bhūmipatiḥ kva cit",
    "GE07mbh_01_u:159.022a": "tasmād evaṃ vijānīhi kurūṇāṃ vaṃśavardhana",
    "GE07mbh_01_u:159.022c": "brāhmaṇapramukhaṃ rājyaṃ śakyaṃ pālayituṃ ciram",
    "GE07mbh_01_u:160.001": "arjuna uvāca",
    "GE07mbh_01_u:160.001a": "tāpatya iti yad vākyam uktavān asi mām iha",
    "GE07mbh_01_u:160.001c": "tad ahaṃ jñātum icchāmi tāpatyārthaviniścayam",
    "GE07mbh_01_u:160.002a": "tapatī nāma kā caiṣā tāpatyā yatkṛte vayam",
    "GE07mbh_01_u:160.002c": "kaunteyā hi vayaṃ sādho tattvam icchāmi veditum",
    "GE07mbh_01_u:160.002d-1721_01": "tat sarvaṃ tvam aśeṣeṇa tad brūhy aṅgāraparṇaka",
    "GE07mbh_01_u:160.003": "vaiśaṃpāyana uvāca",
    "GE07mbh_01_u:160.003a": "evam uktaḥ sa gandharvaḥ kuntīputraṃ dhanaṃjayam",
    "GE07mbh_01_u:160.003c": "viśrutāṃ triṣu lokeṣu śrāvayām āsa vai kathām",
    "GE07mbh_01_u:160.004": "gandharva uvāca",
    "GE07mbh_01_u:160.004a": "hanta te kathayiṣyāmi kathām etāṃ manoramām",
    "GE07mbh_01_u:160.004c": "yathāvad akhilāṃ pārtha dharmyāṃ dharmabhṛtāṃ vara",
    "GE07mbh_01_u:160.005a": "uktavān asmi yena tvāṃ tāpatya iti yad vacaḥ",
    "GE07mbh_01_u:160.005c": "tat te 'haṃ kathayiṣyāmi śṛṇuṣvaikamanā mama",
    "GE07mbh_01_u:160.006a": "ya eṣa divi dhiṣṇyena nākaṃ vyāpnoti tejasā",
    "GE07mbh_01_u:160.006c": "etasya tapatī nāma babhūvāsadṛśī sutā",
    "GE07mbh_01_u:160.007a": "vivasvato vai kaunteya sāvitryavarajā vibho",
    "GE07mbh_01_u:160.007c": "viśrutā triṣu lokeṣu tapatī tapasā yutā",
    "GE07mbh_01_u:160.008a": "na devī nāsurī caiva na yakṣī na ca rākṣasī",
    "GE07mbh_01_u:160.008c": "nāpsarā na ca gandharvī tathārūpeṇa kā cana",
    "GE07mbh_01_u:160.009a": "suvibhaktānavadyāṅgī svasitāyatalocanā",
    "GE07mbh_01_u:160.009c": "svācārā caiva sādhvī ca suveṣā caiva bhāminī",
    "GE07mbh_01_u:160.010a": "na tasyāḥ sadṛśaṃ kaṃ cit triṣu lokeṣu bhārata",
    "GE07mbh_01_u:160.010c": "bhartāraṃ savitā mene rūpaśīlakulaśrutaiḥ",
    "GE07mbh_01_u:160.011a": "saṃprāptayauvanāṃ paśyan deyāṃ duhitaraṃ tu tām",
    "GE07mbh_01_u:160.011b-1722_01": "dvyaṣṭavarṣāṃ tu tāṃ paśyan savitā rūpaśālinīm",
    "GE07mbh_01_u:160.011c": "nopalebhe tataḥ śāntiṃ saṃpradānaṃ vicintayan",
    "GE07mbh_01_u:160.012a": "artharkṣaputraḥ kaunteya kurūṇām ṛṣabho balī",
    "GE07mbh_01_u:160.012c": "sūryam ārādhayām āsa nṛpaḥ saṃvaraṇaḥ sadā",
    "GE07mbh_01_u:160.013a": "arghyamālyopahāraiś ca śaśvac ca nṛpatir yataḥ",
    "GE07mbh_01_u:160.013c": "niyamair upavāsaiś ca tapobhir vividhair api",
    "GE07mbh_01_u:160.014a": "śuśrūṣur anahaṃvādī śuciḥ pauravanandanaḥ",
    "GE07mbh_01_u:160.014c": "aṃśumantaṃ samudyantaṃ pūjayām āsa bhaktimān",
    "GE07mbh_01_u:160.015a": "tataḥ kṛtajñaṃ dharmajñaṃ rūpeṇāsadṛśaṃ bhuvi",
    "GE07mbh_01_u:160.015c": "tapatyāḥ sadṛśaṃ mene sūryaḥ saṃvaraṇaṃ patim",
    "GE07mbh_01_u:160.016a": "dātum aicchat tataḥ kanyāṃ tasmai saṃvaraṇāya tām",
    "GE07mbh_01_u:160.016c": "nṛpottamāya kauravya viśrutābhijanāya vai",
    "GE07mbh_01_u:160.017a": "yathā hi divi dīptāṃśuḥ prabhāsayati tejasā",
    "GE07mbh_01_u:160.017c": "tathā bhuvi mahīpālo dīptyā saṃvaraṇo 'bhavat",
    "GE07mbh_01_u:160.018a": "yathārcayanti cādityam udyantaṃ brahmavādinaḥ",
    "GE07mbh_01_u:160.018c": "tathā saṃvaraṇaṃ pārtha brāhmaṇāvarajāḥ prajāḥ",
    "GE07mbh_01_u:160.019a": "sa somam ati kāntatvād ādityam ati tejasā",
    "GE07mbh_01_u:160.019c": "babhūva nṛpatiḥ śrīmān suhṛdāṃ durhṛdām api",
    "GE07mbh_01_u:160.020a": "evaṃguṇasya nṛpates tathāvṛttasya kaurava",
    "GE07mbh_01_u:160.020c": "tasmai dātuṃ manaś cakre tapatīṃ tapanaḥ svayam",
    "GE07mbh_01_u:160.021a": "sa kadā cid atho rājā śrīmān uruyaśā bhuvi",
    "GE07mbh_01_u:160.021c": "cacāra mṛgayāṃ pārtha parvatopavane kila",
    "GE07mbh_01_u:160.022a": "carato mṛgayāṃ tasya kṣutpipāsāśramānvitaḥ",
    "GE07mbh_01_u:160.022c": "mamāra rājñaḥ kaunteya girāv apratimo hayaḥ",
    "GE07mbh_01_u:160.023a": "sa mṛtāśvaś caran pārtha padbhyām eva girau nṛpaḥ",
    "GE07mbh_01_u:160.023c": "dadarśāsadṛśīṃ loke kanyām āyatalocanām",
    "GE07mbh_01_u:160.024a": "sa eka ekām āsādya kanyāṃ tām arimardanaḥ",
    "GE07mbh_01_u:160.024c": "tasthau nṛpatiśārdūlaḥ paśyann avicalekṣaṇaḥ",
    "GE07mbh_01_u:160.025a": "sa hi tāṃ tarkayām āsa rūpato nṛpatiḥ śriyam",
    "GE07mbh_01_u:160.025c": "punaḥ saṃtarkayām āsa raver bhraṣṭām iva prabhām",
    "GE07mbh_01_u:160.025d-1723_01": "vapuṣā varcasā caiva śikhām iva vibhāvasoḥ",
    "GE07mbh_01_u:160.025d-1723_02": "prasannatvena kāntyā ca candrarekhām ivāmalām",
    "GE07mbh_01_u:160.026a": "giriprasthe tu sā yasmin sthitā svasitalocanā",
    "GE07mbh_01_u:160.026b-1724_01": "vibhrājamānā śuśubhe pratimeva hiraṇmayī",
    "GE07mbh_01_u:160.026b-1724_02": "tasyā rūpeṇa sa girir veṣeṇa ca viśeṣataḥ",
    "GE07mbh_01_u:160.026c": "sa savṛkṣakṣupalato hiraṇmaya ivābhavat",
    "GE07mbh_01_u:160.026d-1725_01": "tāṃ tu dṛṣṭvā sa cārvaṅgīṃ rājā rājīvalocanām",
    "GE07mbh_01_u:160.027a": "avamene ca tāṃ dṛṣṭvā sarvaprāṇabhṛtāṃ vapuḥ",
    "GE07mbh_01_u:160.027c": "avāptaṃ cātmano mene sa rājā cakṣuṣaḥ phalam",
    "GE07mbh_01_u:160.028a": "janmaprabhṛti yat kiṃ cid dṛṣṭavān sa mahīpatiḥ",
    "GE07mbh_01_u:160.028c": "rūpaṃ na sadṛśaṃ tasyās tarkayām āsa kiṃ cana",
    "GE07mbh_01_u:160.029a": "tayā baddhamanaścakṣuḥ pāśair guṇamayais tadā",
    "GE07mbh_01_u:160.029c": "na cacāla tato deśād bubudhe na ca kiṃ cana",
    "GE07mbh_01_u:160.030a": "asyā nūnaṃ viśālākṣyāḥ sadevāsuramānuṣam",
    "GE07mbh_01_u:160.030c": "lokaṃ nirmathya dhātredaṃ rūpam āviṣkṛtaṃ kṛtam",
    "GE07mbh_01_u:160.031a": "evaṃ sa tarkayām āsa rūpadraviṇasaṃpadā",
    "GE07mbh_01_u:160.031c": "kanyām asadṛśīṃ loke nṛpaḥ saṃvaraṇas tadā",
    "GE07mbh_01_u:160.032a": "tāṃ ca dṛṣṭvaiva kalyāṇīṃ kalyāṇābhijano nṛpaḥ",
    "GE07mbh_01_u:160.032c": "jagāma manasā cintāṃ kāmamārgaṇapīḍitaḥ",
    "GE07mbh_01_u:160.033a": "dahyamānaḥ sa tīvreṇa nṛpatir manmathāgninā",
    "GE07mbh_01_u:160.033c": "apragalbhāṃ pragalbhaḥ sa tām uvāca yaśasvinīm",
    "GE07mbh_01_u:160.034a": "kāsi kasyāsi rambhoru kimarthaṃ ceha tiṣṭhasi",
    "GE07mbh_01_u:160.034c": "kathaṃ ca nirjane 'raṇye carasy ekā śucismite",
    "GE07mbh_01_u:160.035a": "tvaṃ hi sarvānavadyāṅgī sarvābharaṇabhūṣitā",
    "GE07mbh_01_u:160.035c": "vibhūṣaṇam ivaiteṣāṃ bhūṣaṇānām abhīpsitam",
    "GE07mbh_01_u:160.036a": "na devīṃ nāsurīṃ caiva na yakṣīṃ na ca rākṣasīm",
    "GE07mbh_01_u:160.036c": "na ca bhogavatīṃ manye na gandharvīṃ na mānuṣīm",
    "GE07mbh_01_u:160.037a": "yā hi dṛṣṭā mayā kāś cic chrutā vāpi varāṅganāḥ",
    "GE07mbh_01_u:160.037c": "na tāsāṃ sadṛśīṃ manye tvām ahaṃ mattakāśini",
    "GE07mbh_01_u:160.037d-1726_01": "dṛṣṭvaiva cāruvadane candrāt kāntataraṃ tava",
    "GE07mbh_01_u:160.037d-1726_02": "vadanaṃ padmapatrākṣaṃ māṃ mathnātīva manmathaḥ",
    "GE07mbh_01_u:160.038a": "evaṃ tāṃ sa mahīpālo babhāṣe na tu sā tadā",
    "GE07mbh_01_u:160.038c": "kāmārtaṃ nirjane 'raṇye pratyabhāṣata kiṃ cana",
    "GE07mbh_01_u:160.039a": "tato lālapyamānasya pārthivasyāyatekṣaṇā",
    "GE07mbh_01_u:160.039c": "saudāminīva sābhreṣu tatraivāntaradhīyata",
    "GE07mbh_01_u:160.040a": "tām anvicchan sa nṛpatiḥ paricakrāma tat tadā",
    "GE07mbh_01_u:160.040c": "vanaṃ vanajapatrākṣīṃ bhramann unmattavat tadā",
    "GE07mbh_01_u:160.041a": "apaśyamānaḥ sa tu tāṃ bahu tatra vilapya ca",
    "GE07mbh_01_u:160.041c": "niśceṣṭaḥ kauravaśreṣṭho muhūrtaṃ sa vyatiṣṭhata",
    "GE07mbh_01_u:161.001": "gandharva uvāca",
    "GE07mbh_01_u:161.001a": "atha tasyām adṛśyāyāṃ nṛpatiḥ kāmamohitaḥ",
    "GE07mbh_01_u:161.001c": "pātanaḥ śatrusaṃghānāṃ papāta dharaṇītale",
    "GE07mbh_01_u:161.002a": "tasmin nipatite bhūmāv atha sā cāruhāsinī",
    "GE07mbh_01_u:161.002c": "punaḥ pīnāyataśroṇī darśayām āsa taṃ nṛpam",
    "GE07mbh_01_u:161.003a": "athābabhāṣe kalyāṇī vācā madhurayā nṛpam",
    "GE07mbh_01_u:161.003c": "taṃ kurūṇāṃ kulakaraṃ",
    "GE07mbh_01_u:161.003d-1727_01": "uvāca madhuraṃ vākyaṃ tapatī prahasann iva",
    "GE07mbh_01_u:161.004a": "uttiṣṭhottiṣṭha bhadraṃ te na tvam arhasy ariṃdama",
    "GE07mbh_01_u:161.004c": "mohaṃ nṛpatiśārdūla gantum āviṣkṛtaḥ kṣitau",
    "GE07mbh_01_u:161.005a": "evam ukto 'tha nṛpatir vācā madhurayā tadā",
    "GE07mbh_01_u:161.005c": "dadarśa vipulaśroṇīṃ tām evābhimukhe sthitām",
    "GE07mbh_01_u:161.006a": "atha tām asitāpāṅgīm ābabhāṣe narādhipaḥ",
    "GE07mbh_01_u:161.006c": "manmathāgniparītātmā saṃdigdhākṣarayā girā",
    "GE07mbh_01_u:161.007a": "sādhu mām asitāpāṅge kāmārtaṃ mattakāśini",
    "GE07mbh_01_u:161.007c": "bhajasva bhajamānaṃ māṃ prāṇā hi prajahanti mām",
    "GE07mbh_01_u:161.008a": "tvadarthaṃ hi viśālākṣi mām ayaṃ niśitaiḥ śaraiḥ",
    "GE07mbh_01_u:161.008c": "kāmaḥ kamalagarbhābhe pratividhyan na śāmyati",
    "GE07mbh_01_u:161.009a": "grastam evam anākrande bhadre kāmamahāhinā",
    "GE07mbh_01_u:161.009c": "sā tvaṃ pīnāyataśroṇi paryāpnuhi śubhānane",
    "GE07mbh_01_u:161.010a": "tvayy adhīnā hi me prāṇāḥ kiṃnarodgītabhāṣiṇi",
    "GE07mbh_01_u:161.010c": "cārusarvānavadyāṅgi padmendusadṛśānane",
    "GE07mbh_01_u:161.011a": "na hy ahaṃ tvad ṛte bhīru śakṣye jīvitum ātmanā",
    "GE07mbh_01_u:161.011b-1728_01": "kāmaḥ kamalapatrākṣi pratividhyati mām ayam",
    "GE07mbh_01_u:161.011c": "tasmāt kuru viśālākṣi mayy anukrośam aṅgane",
    "GE07mbh_01_u:161.012a": "bhaktaṃ mām asitāpāṅge na parityaktum arhasi",
    "GE07mbh_01_u:161.012c": "tvaṃ hi māṃ prītiyogena trātum arhasi bhāmini",
    "GE07mbh_01_u:161.012d-1729_01": "tvaddarśanakṛtasnehaṃ manaś calati me bhṛśam",
    "GE07mbh_01_u:161.012d-1729_02": "na tvāṃ dṛṣṭvā punar anyāṃ draṣṭuṃ kalyāṇi rocaye",
    "GE07mbh_01_u:161.012d-1729_03": "prasīda vaśago 'haṃ te bhaktaṃ māṃ bhaja bhāvini",
    "GE07mbh_01_u:161.012d-1730_01": "dṛṣṭvaiva tvāṃ varārohe manmatho bhṛśam aṅgane",
    "GE07mbh_01_u:161.012d-1730_02": "antargataṃ viśālākṣi vidhyati sma patatribhiḥ",
    "GE07mbh_01_u:161.012d-1730_03": "manmathāgnisamudbhūtaṃ dāhaṃ kamalalocane",
    "GE07mbh_01_u:161.012d-1730_04": "prītisaṃyogayuktābhir adbhiḥ prahlādayasva me",
    "GE07mbh_01_u:161.012d-1730_05": "puṣpāyudhaṃ durādharṣaṃ pracaṇḍaśarakārmukam",
    "GE07mbh_01_u:161.012d-1730_06": "tvaddarśanasamudbhūtaṃ vidhyantaṃ duḥsahaiḥ śaraiḥ",
    "GE07mbh_01_u:161.012d-1730_07": "upaśāmaya kalyāṇi ātmadānena bhāvini",
    "GE07mbh_01_u:161.013a": "gāndharveṇa ca māṃ bhīru vivāhenaihi sundari",
    "GE07mbh_01_u:161.013c": "vivāhānāṃ hi rambhoru gāndharvaḥ śreṣṭha ucyate",
    "GE07mbh_01_u:161.014": "tapaty uvāca",
    "GE07mbh_01_u:161.014a": "nāham īśātmano rājan kanyā pitṛmatī hy aham",
    "GE07mbh_01_u:161.014c": "mayi ced asti te prītir yācasva pitaraṃ mama",
    "GE07mbh_01_u:161.015a": "yathā hi te mayā prāṇāḥ saṃgṛhītā nareśvara",
    "GE07mbh_01_u:161.015c": "darśanād eva bhūyas tvaṃ tathā prāṇān mamāharaḥ",
    "GE07mbh_01_u:161.016a": "na cāham īśā dehasya tasmān nṛpatisattama",
    "GE07mbh_01_u:161.016c": "samīpaṃ nopagacchāmi na svatantrā hi yoṣitaḥ",
    "GE07mbh_01_u:161.017a": "kā hi sarveṣu lokeṣu viśrutābhijanaṃ nṛpam",
    "GE07mbh_01_u:161.017c": "kanyā nābhilaṣen nāthaṃ bhartāraṃ bhaktavatsalam",
    "GE07mbh_01_u:161.018a": "tasmād evaṃgate kāle yācasva pitaraṃ mama",
    "GE07mbh_01_u:161.018c": "ādityaṃ praṇipātena tapasā niyamena ca",
    "GE07mbh_01_u:161.019a": "sa cet kāmayate dātuṃ tava mām arimardana",
    "GE07mbh_01_u:161.019c": "bhaviṣyāmy atha te rājan satataṃ vaśavartinī",
    "GE07mbh_01_u:161.020a": "ahaṃ hi tapatī nāma sāvitryavarajā sutā",
    "GE07mbh_01_u:161.020c": "asya lokapradīpasya savituḥ kṣatriyarṣabha",
    "GE07mbh_01_u:162.001": "gandharva uvāca",
    "GE07mbh_01_u:162.001a": "evam uktvā tatas tūrṇaṃ jagāmordhvam aninditā",
    "GE07mbh_01_u:162.001b-1731_01": "tapatī tapatīty evaṃ vilalāpāturo nṛpaḥ",
    "GE07mbh_01_u:162.001b-1731_02": "prāskhalac cāsakṛd rājā punar utthāya dhāvati",
    "GE07mbh_01_u:162.001b-1731_03": "dhāvamānas tu tapatīm adṛṣṭvaiva mahīpatiḥ",
    "GE07mbh_01_u:162.001c": "sa tu rājā punar bhūmau tatraiva nipapāta ha",
    "GE07mbh_01_u:162.001d-1732_01": "anveṣamāṇaḥ sabalas taṃ rājānaṃ nṛpottamam",
    "GE07mbh_01_u:162.002a": "amātyaḥ sānuyātras tu taṃ dadarśa mahāvane",
    "GE07mbh_01_u:162.002c": "kṣitau nipatitaṃ kāle śakradhvajam ivocchritam",
    "GE07mbh_01_u:162.003a": "taṃ hi dṛṣṭvā maheṣvāsaṃ niraśvaṃ patitaṃ kṣitau",
    "GE07mbh_01_u:162.003c": "babhūva so 'sya sacivaḥ saṃpradīpta ivāgninā",
    "GE07mbh_01_u:162.004a": "tvarayā copasaṃgamya snehād āgatasaṃbhramaḥ",
    "GE07mbh_01_u:162.004c": "taṃ samutthāpayām āsa nṛpatiṃ kāmamohitam",
    "GE07mbh_01_u:162.005a": "bhūtalād bhūmipāleśaṃ piteva patitaṃ sutam",
    "GE07mbh_01_u:162.005c": "prajñayā vayasā caiva vṛddhaḥ kīrtyā damena ca",
    "GE07mbh_01_u:162.006a": "amātyas taṃ samutthāpya babhūva vigatajvaraḥ",
    "GE07mbh_01_u:162.006c": "uvāca cainaṃ kalyāṇyā vācā madhurayotthitam",
    "GE07mbh_01_u:162.006e": "mā bhair manujaśārdūla bhadraṃ cāstu tavānagha",
    "GE07mbh_01_u:162.007a": "kṣutpipāsāpariśrāntaṃ tarkayām āsa taṃ nṛpam",
    "GE07mbh_01_u:162.007c": "patitaṃ pātanaṃ saṃkhye śātravāṇāṃ mahītale",
    "GE07mbh_01_u:162.008a": "vāriṇātha suśītena śiras tasyābhyaṣecayat",
    "GE07mbh_01_u:162.008c": "aspṛśan mukuṭaṃ rājñaḥ puṇḍarīkasugandhinā",
    "GE07mbh_01_u:162.009a": "tataḥ pratyāgataprāṇas tad balaṃ balavān nṛpaḥ",
    "GE07mbh_01_u:162.009c": "sarvaṃ visarjayām āsa tam ekaṃ sacivaṃ vinā",
    "GE07mbh_01_u:162.010a": "tatas tasyājñayā rājño vipratasthe mahad balam",
    "GE07mbh_01_u:162.010c": "sa tu rājā giriprasthe tasmin punar upāviśat",
    "GE07mbh_01_u:162.010d-1733_01": "cintayānas tu tapatīṃ tadrūpākṛṣṭamānasaḥ",
    "GE07mbh_01_u:162.010d-1733_02": "unmattaka ivāsaṃjñas tadāsīd bharatarṣabhaḥ",
    "GE07mbh_01_u:162.011a": "tatas tasmin girivare śucir bhūtvā kṛtāñjaliḥ",
    "GE07mbh_01_u:162.011c": "ārirādhayiṣuḥ sūryaṃ tasthāv ūrdhvabhujaḥ kṣitau",
    "GE07mbh_01_u:162.011d-1734_01": "pūjayāno dinakaraṃ bhaktiyukto mahīpatiḥ",
    "GE07mbh_01_u:162.012a": "jagāma manasā caiva vasiṣṭham ṛṣisattamam",
    "GE07mbh_01_u:162.012c": "purohitam amitraghnas tadā saṃvaraṇo nṛpaḥ",
    "GE07mbh_01_u:162.013a": "naktaṃdinam athaikasthe sthite tasmiñ janādhipe",
    "GE07mbh_01_u:162.013c": "athājagāma viprarṣis tadā dvādaśame 'hani",
    "GE07mbh_01_u:162.014a": "sa viditvaiva nṛpatiṃ tapatyā hṛtamānasam",
    "GE07mbh_01_u:162.014c": "divyena vidhinā jñātvā bhāvitātmā mahān ṛṣiḥ",
    "GE07mbh_01_u:162.015a": "tathā tu niyatātmānaṃ sa taṃ nṛpatisattamam",
    "GE07mbh_01_u:162.015c": "ābabhāṣe sa dharmātmā tasyaivārthacikīrṣayā",
    "GE07mbh_01_u:162.015d-1735_01": "bhadraṃ te rājaśārdūla tapatī yācate hy aham",
    "GE07mbh_01_u:162.015d-1735_02": "vivasvatas tadarthe cety uktvāgād ṛṣisattamaḥ",
    "GE07mbh_01_u:162.016a": "sa tasya manujendrasya paśyato bhagavān ṛṣiḥ",
    "GE07mbh_01_u:162.016c": "ūrdhvam ācakrame draṣṭuṃ bhāskaraṃ bhāskaradyutiḥ",
    "GE07mbh_01_u:162.016d-1736_01": "yojanānāṃ tu niyutaṃ kṣaṇād gatvā tapodhanaḥ",
    "GE07mbh_01_u:162.017a": "sahasrāṃśuṃ tato vipraḥ kṛtāñjalir upasthitaḥ",
    "GE07mbh_01_u:162.017c": "vasiṣṭho 'ham iti prītyā sa cātmānaṃ nyavedayat",
    "GE07mbh_01_u:162.018a": "tam uvāca mahātejā vivasvān munisattamam",
    "GE07mbh_01_u:162.018c": "maharṣe svāgataṃ te 'stu kathayasva yathecchasi gandharvaḥ",
    "GE07mbh_01_u:162.018d-1737x03": "vasiṣṭhaḥ sūryaḥ",
    "GE07mbh_01_u:162.018d-1737_01": "yojanānāṃ catuḥṣaṣṭiṃ nimeṣāt triṃśataṃ tathā",
    "GE07mbh_01_u:162.018d-1737_02": "aśvair gacchati nityaṃ yas tatpārśvastho 'bravīd idam",
    "GE07mbh_01_u:162.018d-1737_03": "ajāya lokatrayabhāvanāya",
    "GE07mbh_01_u:162.018d-1737_04": "bhūtātmane gopataye vṛṣāya",
    "GE07mbh_01_u:162.018d-1737_05": "sūryāya sargapralayālayāya",
    "GE07mbh_01_u:162.018d-1737_06": "namo mahākāruṇikottamāya",
    "GE07mbh_01_u:162.018d-1737_07": "vivasvate jñānabhṛd antarātmane",
    "GE07mbh_01_u:162.018d-1737_08": "jagatpradīpāya jagaddhitaiṣiṇe",
    "GE07mbh_01_u:162.018d-1737_09": "svayaṃbhuve dīptasahasracakṣuṣe",
    "GE07mbh_01_u:162.018d-1737_10": "surottamāyāmitatejase namaḥ",
    "GE07mbh_01_u:162.018d-1737_11": "stuto 'smi varadas te 'haṃ varaṃ varaya suvrata",
    "GE07mbh_01_u:162.018d-1737_12": "stutis tvayoktā bhaktānāṃ japyeyaṃ varado 'smy aham",
    "GE07mbh_01_u:162.018d-1738_01": "namaḥ savitre jagadekacakṣuṣe jagatprasūtisthitināśahetave",
    "GE07mbh_01_u:162.018d-1738_03": "trayīmayāya triguṇātmadhāriṇe viriñcinārāyaṇaśaṃkarātmane",
    "GE07mbh_01_u:162.018d-1739_01": "yad icchasi mahābhāga mattaḥ pravadatāṃ vara",
    "GE07mbh_01_u:162.018d-1739_02": "tat te dadyām abhipretaṃ yady api syāt sudurlabham",
    "GE07mbh_01_u:162.018d-1739_03": "evam uktaḥ sa tenarṣir vasiṣṭhaḥ pratyabhāṣata",
    "GE07mbh_01_u:162.018d-1739_04": "praṇipatya vivasvantaṃ bhānumantaṃ mahātapāḥ",
    "GE07mbh_01_u:163.001": "vasiṣṭha uvāca",
    "GE07mbh_01_u:163.001a": "yaiṣā te tapatī nāma sāvitryavarajā sutā",
    "GE07mbh_01_u:163.001c": "tāṃ tvāṃ saṃvaraṇasyārthe varayāmi vibhāvaso",
    "GE07mbh_01_u:163.002a": "sa hi rājā bṛhatkīrtir dharmārthavid udāradhīḥ",
    "GE07mbh_01_u:163.002c": "yuktaḥ saṃvaraṇo bhartā duhitus te vihaṃgama",
    "GE07mbh_01_u:163.003": "gandharva uvāca",
    "GE07mbh_01_u:163.003a": "ity uktaḥ savitā tena dadānīty eva niścitaḥ",
    "GE07mbh_01_u:163.003c": "pratyabhāṣata taṃ vipraṃ pratinandya divākaraḥ",
    "GE07mbh_01_u:163.004a": "varaḥ saṃvaraṇo rājñāṃ tvam ṛṣīṇāṃ varo mune",
    "GE07mbh_01_u:163.004c": "tapatī yoṣitāṃ śreṣṭhā kim anyatrāpavarjanāt",
    "GE07mbh_01_u:163.005a": "tataḥ sarvānavadyāgnīṃ tapatīṃ tapanaḥ svayam",
    "GE07mbh_01_u:163.005c": "dadau saṃvaraṇasyārthe vasiṣṭhāya mahātmane",
    "GE07mbh_01_u:163.005e": "pratijagrāha tāṃ kanyāṃ maharṣis tapatīṃ tadā",
    "GE07mbh_01_u:163.006a": "vasiṣṭho 'tha visṛṣṭaś ca punar evājagāma ha",
    "GE07mbh_01_u:163.006c": "yatra vikhyatakīrtiḥ sa kurūṇām ṛṣabho 'bhavat",
    "GE07mbh_01_u:163.007a": "sa rājā manmathāviṣṭas tadgatenāntarātmanā",
    "GE07mbh_01_u:163.007c": "dṛṣṭvā ca devakanyāṃ tāṃ tapatīṃ cāruhāsinīm",
    "GE07mbh_01_u:163.007e": "vasiṣṭhena sahāyāntīṃ saṃhṛṣṭo 'bhyadhikaṃ babhau",
    "GE07mbh_01_u:163.007f-1740_01": "ruruce sādhikaṃ subhrūr āpatantī nabhastalāt",
    "GE07mbh_01_u:163.007f-1740_02": "saudāminīva vibhraṣṭā dyotayantī svatejasā",
    "GE07mbh_01_u:163.008a": "kṛcchre dvādaśarātre tu tasya rājñaḥ samāpite",
    "GE07mbh_01_u:163.008c": "ājagāma viśuddhātmā vasiṣṭho bhagavān ṛṣiḥ",
    "GE07mbh_01_u:163.009a": "tapasārādhya varadaṃ devaṃ gopatim īśvaram",
    "GE07mbh_01_u:163.009c": "lebhe saṃvaraṇo bhāryāṃ vasiṣṭhasyaiva tejasā",
    "GE07mbh_01_u:163.010a": "tatas tasmin giriśreṣṭhe devagandharvasevite",
    "GE07mbh_01_u:163.010c": "jagrāha vidhivat pāṇiṃ tapatyāḥ sa nararṣabhaḥ",
    "GE07mbh_01_u:163.011a": "vasiṣṭhenābhyanujñātas tasminn eva dharādhare",
    "GE07mbh_01_u:163.011c": "so 'kāmayata rājarṣir vihartuṃ saha bhāryayā",
    "GE07mbh_01_u:163.012a": "tataḥ pure ca rāṣṭre ca vāhaneṣu baleṣu ca",
    "GE07mbh_01_u:163.012c": "ādideśa mahīpālas tam eva sacivaṃ tadā",
    "GE07mbh_01_u:163.012d-1741_01": "atha dattvā mahīpāle tapatīṃ tāṃ manoramām",
    "GE07mbh_01_u:163.012d-1741_02": "tiṣṭha suśroṇi yāsyāmi tvam āśraya patiṃ śubhe",
    "GE07mbh_01_u:163.013a": "nṛpatiṃ tv abhyanujñāya vasiṣṭho 'thāpacakrame",
    "GE07mbh_01_u:163.013c": "so 'pi rājā girau tasmin vijahārāmaropamaḥ",
    "GE07mbh_01_u:163.014a": "tato dvādaśa varṣāṇi kānaneṣu jaleṣu ca",
    "GE07mbh_01_u:163.014c": "reme tasmin girau rājā tayaiva saha bhāryayā",
    "GE07mbh_01_u:163.015a": "tasya rājñaḥ pure tasmin samā dvādaśa sarvaśaḥ",
    "GE07mbh_01_u:163.015c": "na vavarṣa sahasrākṣo rāṣṭre caivāsya sarvaśaḥ",
    "GE07mbh_01_u:163.015d-1742_01": "tatas tasyām anāvṛṣṭyāṃ pravṛttāyām ariṃdama",
    "GE07mbh_01_u:163.015d-1742_02": "prajāḥ kṣayam upājagmuḥ sarvāḥ sasthāṇujaṅgamāḥ",
    "GE07mbh_01_u:163.015d-1742_03": "tasmiṃs tathāvidhe kāle vartamāne sudāruṇe",
    "GE07mbh_01_u:163.015d-1742_04": "nāvaśyāyaḥ papātorvyāṃ tataḥ sasyāni nāruhan",
    "GE07mbh_01_u:163.015d-1742_05": "tato vibhrāntamanaso janāḥ kṣudbhayapīḍitāḥ",
    "GE07mbh_01_u:163.015d-1742_06": "gṛhāṇi saṃparityajya babhramuḥ pradiśo diśaḥ",
    "GE07mbh_01_u:163.015d-1742_07": "tatas tasmin pure rāṣṭre tyaktadāraparigrahāḥ",
    "GE07mbh_01_u:163.015d-1742_08": "parasparam amaryādāḥ kṣudhārtā jaghnire janāḥ",
    "GE07mbh_01_u:163.016a": "tat kṣudhārtair nirānandaiḥ śavabhūtais tadā naraiḥ",
    "GE07mbh_01_u:163.016c": "abhavat pretarājasya puraṃ pretair ivāvṛtam",
    "GE07mbh_01_u:163.016d-1743_01": "snāyvasthiśeṣair nirmāṃsair dhamanīsaṃtatair bhṛśam",
    "GE07mbh_01_u:163.017a": "tatas tat tādṛśaṃ dṛṣṭvā sa eva bhagavān ṛṣiḥ",
    "GE07mbh_01_u:163.017c": "abhyapadyata dharmātmā vasiṣṭho rājasattamam",
    "GE07mbh_01_u:163.018a": "taṃ ca pārthivaśārdūlam ānayām āsa tat puram",
    "GE07mbh_01_u:163.018c": "tapatyā sahitaṃ rājann uṣitaṃ dvādaśīḥ samāḥ",
    "GE07mbh_01_u:163.019a": "tataḥ pravṛṣṭas tatrāsīd yathāpūrvaṃ surārihā",
    "GE07mbh_01_u:163.019c": "tasmin nṛpatiśārdūle praviṣṭe nagaraṃ punaḥ",
    "GE07mbh_01_u:163.019d-1744_01": "pravavarṣa sahasrākṣaḥ sasyāni janayan prabhuḥ",
    "GE07mbh_01_u:163.020a": "tataḥ sarāṣṭraṃ mumude tat puraṃ parayā mudā",
    "GE07mbh_01_u:163.020c": "tena pārthivamukhyena bhāvitaṃ bhāvitātmanā",
    "GE07mbh_01_u:163.021a": "tato dvādaśa varṣāṇi punar īje narādhipaḥ",
    "GE07mbh_01_u:163.021c": "patnyā tapatyā sahito yathā śakro marutpatiḥ",
    "GE07mbh_01_u:163.022a": "evam āsīn mahābhāgā tapatī nāma paurvikī",
    "GE07mbh_01_u:163.022c": "tava vaivasvatī pārtha tāpatyas tvaṃ yayā mataḥ",
    "GE07mbh_01_u:163.023a": "tasyāṃ saṃjanayām āsa kuruṃ saṃvaraṇo nṛpaḥ",
    "GE07mbh_01_u:163.023c": "tapatyāṃ tapatāṃ śreṣṭha tāpatyas tvaṃ tato 'rjuna",
    "GE07mbh_01_u:163.023d-1745_01": "daśa varṣasahasrāṇi vihṛtya sa tayā saha",
    "GE07mbh_01_u:163.023d-1745_02": "abhiṣicya kuruṃ rājye tapas taptvā tapodhanaḥ",
    "GE07mbh_01_u:163.023d-1745_03": "ādityalokaṃ ca tato jagāma bharatarṣabha",
    "GE07mbh_01_u:163.023d-1746_01": "kurūdbhavā yato yūyaṃ kauravāḥ kuravas tathā",
    "GE07mbh_01_u:163.023d-1746_02": "pauravā ājamīḍhāś ca bhāratā bharatarṣabha",
    "GE07mbh_01_u:163.023d-1746_03": "tāpatyam akhilaṃ proktaṃ vṛttāntaṃ tava pūrvikam",
    "GE07mbh_01_u:163.023d-1746_04": "purohitamukhā yūyaṃ bhuṅkṣadhvaṃ pṛthivīm imām",
    "GE07mbh_01_u:164.001": "vaiśaṃpāyana uvāca",
    "GE07mbh_01_u:164.001a": "sa gandharvavacaḥ śrutvā tat tadā bharatarṣabha",
    "GE07mbh_01_u:164.001c": "arjunaḥ parayā prītyā pūrṇacandra ivābabhau",
    "GE07mbh_01_u:164.002a": "uvāca ca maheṣvāso gandharvaṃ kurusattamaḥ",
    "GE07mbh_01_u:164.002c": "jātakautūhalo 'tīva vasiṣṭhasya tapobalāt",
    "GE07mbh_01_u:164.003a": "vasiṣṭha iti yasyaitad ṛṣer nāma tvayeritam",
    "GE07mbh_01_u:164.003c": "etad icchāmy ahaṃ śrotuṃ yathāvat tad vadasva me",
    "GE07mbh_01_u:164.004a": "ya eṣa gandharvapate pūrveṣāṃ naḥ purohitaḥ",
    "GE07mbh_01_u:164.004c": "āsīd etan mamācakṣva ka eṣa bhagavān ṛṣiḥ",
    "GE07mbh_01_u:164.004d-1747_01": "subhikṣaṃ rājyaṃ labdhaṃ vai vasiṣṭhasya tapobalāt",
    "GE07mbh_01_u:164.004d-1748_01": "brahmaṇo mānasaḥ putro vasiṣṭho 'rundhatīpatiḥ",
    "GE07mbh_01_u:164.005": "gandharva uvāca",
    "GE07mbh_01_u:164.005a": "tapasā nirjitau śaśvad ajeyāv amarair api",
    "GE07mbh_01_u:164.005c": "kāmakrodhāv ubhau yasya caraṇau saṃvavāhatuḥ",
    "GE07mbh_01_u:164.005d-1749_01": "indriyāṇāṃ vaśakaro vaśiṣṭha iti cocyate",
    "GE07mbh_01_u:164.005d-1750_01": "yathā kāmaś ca krodhaś ca nirjitāv ajitau naraiḥ",
    "GE07mbh_01_u:164.005d-1750_02": "jitārayo jitā lokāḥ panthānaś ca jitā divaḥ",
    "GE07mbh_01_u:164.006a": "yas tu nocchedanaṃ cakre kuśikānām udāradhīḥ",
    "GE07mbh_01_u:164.006c": "viśvāmitrāparādhena dhārayan manyum uttamam",
    "GE07mbh_01_u:164.007a": "putravyasanasaṃtaptaḥ śaktimān api yaḥ prabhuḥ",
    "GE07mbh_01_u:164.007c": "viśvāmitravināśāya na mene karma dāruṇam",
    "GE07mbh_01_u:164.008a": "mṛtāṃś ca punar āhartuṃ yaḥ sa putrān yamakṣayāt",
    "GE07mbh_01_u:164.008c": "kṛtāntaṃ nāticakrāma velām iva mahodadhiḥ",
    "GE07mbh_01_u:164.009a": "yaṃ prāpya vijitātmānaṃ mahātmānaṃ narādhipāḥ",
    "GE07mbh_01_u:164.009c": "ikṣvākavo mahīpālā lebhire pṛthivīm imām",
    "GE07mbh_01_u:164.010a": "purohitavaraṃ prāpya vasiṣṭham ṛṣisattamam",
    "GE07mbh_01_u:164.010c": "ījire kratubhiś cāpi nṛpās te kurunandana",
    "GE07mbh_01_u:164.011a": "sa hi tān yājayām āsa sarvān nṛpatisattamān",
    "GE07mbh_01_u:164.011c": "brahmarṣiḥ pāṇḍavaśreṣṭha bṛhaspatir ivāmarān",
    "GE07mbh_01_u:164.011d-1751_01": "tathā vasiṣṭhena saha saudāsaḥ saṃgatas tadā",
    "GE07mbh_01_u:164.011d-1751_02": "rakṣobhir viprayuktas tu viśvāmitreṇa yojitaiḥ",
    "GE07mbh_01_u:164.011d-1751_03": "tathā dvijasahāyād vai na gandharvā na rākṣasāḥ",
    "GE07mbh_01_u:164.011d-1751_04": "śaktāḥ prārthayituṃ vīra manasāpi mahābalāḥ",
    "GE07mbh_01_u:164.012a": "tasmād dharmapradhānātmā vedadharmavid īpsitaḥ",
    "GE07mbh_01_u:164.012c": "brāhmaṇo guṇavān kaś cit purodhāḥ pravimṛśyatām",
    "GE07mbh_01_u:164.013a": "kṣatriyeṇa hi jātena pṛthivīṃ jetum icchatā",
    "GE07mbh_01_u:164.013c": "pūrvaṃ purohitaḥ kāryaḥ pārtha rājyābhivṛddhaye",
    "GE07mbh_01_u:164.014a": "mahīṃ jigīṣatā rājñā brahma kāryaṃ puraḥsaram",
    "GE07mbh_01_u:164.014c": "tasmāt purohitaḥ kaś cid guṇavān astu vo dvijaḥ",
    "GE07mbh_01_u:164.014d-1752_01": "vidvān bhavatu vo vipro dharmakāmārthatattvavit",
    "GE07mbh_01_u:165.001": "arjuna uvāca",
    "GE07mbh_01_u:165.001a": "kiṃnimittam abhūd vairaṃ viśvāmitravasiṣṭhayoḥ",
    "GE07mbh_01_u:165.001c": "vasator āśrame puṇye śaṃsa naḥ sarvam eva tat",
    "GE07mbh_01_u:165.002": "gandharva uvāca",
    "GE07mbh_01_u:165.002a": "idaṃ vāsiṣṭham ākhyānaṃ purāṇaṃ paricakṣate",
    "GE07mbh_01_u:165.002c": "pārtha sarveṣu lokeṣu yathāvat tan nibodha me",
    "GE07mbh_01_u:165.003a": "kanyakubje mahān āsīt pārthivo bharatarṣabha",
    "GE07mbh_01_u:165.003c": "gādhīti viśruto loke",
    "GE07mbh_01_u:165.004a": "tasya dharmātmanaḥ putraḥ samṛddhabalavāhanaḥ",
    "GE07mbh_01_u:165.004c": "viśvāmitra iti khyāto babhūva ripumardanaḥ",
    "GE07mbh_01_u:165.005a": "sa cacāra sahāmātyo mṛgayāṃ gahane vane",
    "GE07mbh_01_u:165.005c": "mṛgān vidhyan varāhāṃś ca ramyeṣu marudhanvasu",
    "GE07mbh_01_u:165.006a": "vyāyāmakarśitaḥ so 'tha mṛgalipsuḥ pipāsitaḥ",
    "GE07mbh_01_u:165.006c": "ājagāma naraśreṣṭha vasiṣṭhasyāśramaṃ prati",
    "GE07mbh_01_u:165.007a": "tam āgatam abhiprekṣya vasiṣṭhaḥ śreṣṭhabhāg ṛṣiḥ",
    "GE07mbh_01_u:165.007c": "viśvāmitraṃ naraśreṣṭhaṃ pratijagrāha pūjayā",
    "GE07mbh_01_u:165.008a": "pādyārghyācamanīyena svāgatena ca bhārata",
    "GE07mbh_01_u:165.008c": "tathaiva pratijagrāha vanyena haviṣā tathā",
    "GE07mbh_01_u:165.009a": "tasyātha kāmadhug dhenur vasiṣṭhasya mahātmanaḥ",
    "GE07mbh_01_u:165.009c": "uktā kāmān prayaccheti sā kāmān duduhe tataḥ",
    "GE07mbh_01_u:165.009d-1753_01": "bāṣpāḍhyasyaudanasyaiva rāśayaḥ parvatopamāḥ",
    "GE07mbh_01_u:165.009d-1753_02": "niṣṭhānnāni ca sūpāṃś ca dadhikulyās tathaiva ca",
    "GE07mbh_01_u:165.009d-1753_03": "kūpāṃś ca ghṛtasaṃpūrṇān bhakṣyāṇāṃ rāśayas tathā",
    "GE07mbh_01_u:165.009d-1753_04": "bhojanāni mahārhāṇi tatra tatra sahasraśaḥ",
    "GE07mbh_01_u:165.009d-1753_05": "ikṣūn madhu ca lājāṃś ca maireyāṃś ca varāsavān",
    "GE07mbh_01_u:165.009d-1753_06": "vastrāṇi ca mahārhāṇi kambalāni sahasraśaḥ",
    "GE07mbh_01_u:165.010a": "grāmyāraṇyā oṣadhīś ca duduhe paya eva ca",
    "GE07mbh_01_u:165.010c": "ṣaḍrasaṃ cāmṛtarasaṃ rasāyanam anuttamam",
    "GE07mbh_01_u:165.011a": "bhojanīyāni peyāni bhakṣyāṇi vividhāni ca",
    "GE07mbh_01_u:165.011c": "lehyāny amṛtakalpāni coṣyāṇi ca tathārjuna",
    "GE07mbh_01_u:165.011d-1754_01": "ratnāni ca mahārhāṇi vāsāṃsi vividhāni ca",
    "GE07mbh_01_u:165.012a": "taiḥ kāmaiḥ sarvasaṃpūrṇaiḥ pūjitaḥ sa mahīpatiḥ",
    "GE07mbh_01_u:165.012c": "sāmātyaḥ sabalaś caiva tutoṣa sa bhṛśaṃ nṛpaḥ",
    "GE07mbh_01_u:165.012d-1755_01": "śiro grīvā sakthinī ca sāsnāpucchamahastanāḥ",
    "GE07mbh_01_u:165.012d-1755_02": "śubhāny etāni dhenūnām āyatāni pracakṣate",
    "GE07mbh_01_u:165.012d-1755_03": "pṛthubhiḥ pañcabhī raṅgaiḥ samāvṛttāṃ ṣaḍāyatām",
    "GE07mbh_01_u:165.012d-1755_04": "lalāṭaṃ śravaṇe caiva nayanadvitayaṃ tathā",
    "GE07mbh_01_u:165.012d-1755_05": "pṛthūny etāni śasyante dhenūnāṃ pañca sūribhiḥ",
    "GE07mbh_01_u:165.012d-1755_06": "maṇḍūkasyaivam ucchūne . . yasyāḥ ṣaḍāyatām",
    "GE07mbh_01_u:165.013a": "ṣaḍāyatāṃ supārśvoruṃ tripṛthuṃ pañca saṃvṛtām",
    "GE07mbh_01_u:165.013c": "maṇḍūkanetrāṃ svākārāṃ pīnodhasam aninditām",
    "GE07mbh_01_u:165.014a": "suvāladhiṃ śaṅkukarṇāṃ cāruśṛṅgāṃ manoramām",
    "GE07mbh_01_u:165.014c": "puṣṭāyataśirogrīvāṃ vismitaḥ so 'bhivīkṣya tām",
    "GE07mbh_01_u:165.014c-1756_01": "supuṣṭāṅgīṃ suyonikām",
    "GE07mbh_01_u:165.014c-1756_02": "saṃbhṛtobhayapārśvorūṃ dīrghavālāṃ",
    "GE07mbh_01_u:165.014c-1756_03": "dṛṣṭvā gṛṣṭim ṛṣer bhūpo",
    "GE07mbh_01_u:165.015a": "abhinandati tāṃ nandīṃ vasiṣṭhasya payasvinīm",
    "GE07mbh_01_u:165.015c": "abravīc ca bhṛśaṃ tuṣṭo viśvāmitro muniṃ tadā",
    "GE07mbh_01_u:165.016a": "arbudena gavāṃ brahman mama rājyena vā punaḥ",
    "GE07mbh_01_u:165.016c": "nandinīṃ saṃprayacchasva bhuṅkṣva rājyaṃ mahāmune",
    "GE07mbh_01_u:165.017": "vasiṣṭha uvāca",
    "GE07mbh_01_u:165.017a": "devatātithipitrartham ājyārthaṃ ca payasvinī",
    "GE07mbh_01_u:165.017c": "adeyā nandinīyaṃ me rājyenāpi tavānagha",
    "GE07mbh_01_u:165.018": "viśvāmitra uvāca",
    "GE07mbh_01_u:165.018a": "kṣatriyo 'haṃ bhavān vipras tapaḥsvādhyāyasādhanaḥ",
    "GE07mbh_01_u:165.018c": "brāhmaṇeṣu kuto vīryaṃ praśānteṣu dhṛtātmasu",
    "GE07mbh_01_u:165.018d-1757_01": "ratnaṃ hi bhagavann etad ratnahārī ca pārthivaḥ",
    "GE07mbh_01_u:165.019a": "arbudena gavāṃ yas tvaṃ na dadāsi mamepsitām",
    "GE07mbh_01_u:165.019c": "svadharmaṃ na prahāsyāmi nayiṣye te balena gām",
    "GE07mbh_01_u:165.019d-1758_01": "kṣatriyo 'smi na vipro 'haṃ bāhuvīryo 'smi dharmataḥ",
    "GE07mbh_01_u:165.019d-1758_02": "tasmād bhujabalenemāṃ hariṣyāmīha paśyataḥ",
    "GE07mbh_01_u:165.019d-1759_01": "atra havyaṃ ca kavyaṃ ca prāṇayātrā tathaiva ca",
    "GE07mbh_01_u:165.019d-1759_02": "āyattam agnihotraṃ ca ātithyaṃ ca na saṃśayaḥ",
    "GE07mbh_01_u:165.019d-1759_03": "bahunā kiṃ pralāpena na dāsye kāmadohinīm",
    "GE07mbh_01_u:165.020": "vasiṣṭha uvāca",
    "GE07mbh_01_u:165.020a": "balasthaś cāsi rājā ca bāhuvīryaś ca kṣatriyaḥ",
    "GE07mbh_01_u:165.020c": "yathecchasi tathā kṣipraṃ kuru tvaṃ mā vicāraya",
    "GE07mbh_01_u:165.020d-1760_01": "ratnadvayaṃ brāhmaṇasya nāpahāryaṃ nṛpair bhuvi",
    "GE07mbh_01_u:165.020d-1760_02": "agnihotrī ca gauḥ patnī prajāraṇir anuttamā",
    "GE07mbh_01_u:165.021": "gandharva uvāca",
    "GE07mbh_01_u:165.021a": "evam uktas tadā pārtha viśvāmitro balād iva",
    "GE07mbh_01_u:165.021c": "haṃsacandrapratīkāśāṃ nandinīṃ tāṃ jahāra gām",
    "GE07mbh_01_u:165.021d-1761_01": "sā tadā hriyamāṇā ca viśvāmitrabalair balāt",
    "GE07mbh_01_u:165.022a": "kaśādaṇḍapratihatā kālyamānā tatas tataḥ",
    "GE07mbh_01_u:165.022c": "hambhāyamānā kalyāṇī vasiṣṭhasyātha nandinī",
    "GE07mbh_01_u:165.023a": "āgamyābhimukhī pārtha tasthau bhagavadunmukhī",
    "GE07mbh_01_u:165.023c": "bhṛśaṃ ca tāḍyamānāpi na jagāmāśramāt tataḥ",
    "GE07mbh_01_u:165.023d-1762_01": "balāni teṣāṃ nirdhūya chitvā pāśanibandhanam",
    "GE07mbh_01_u:165.023d-1763_01": "āśramān naiva gacchantī humbhārāvair nanāda ca",
    "GE07mbh_01_u:165.024": "vasiṣṭha uvāca",
    "GE07mbh_01_u:165.024a": "śṛṇomi te ravaṃ bhadre vinadantyāḥ punaḥ punaḥ",
    "GE07mbh_01_u:165.024c": "balād dhriyasi me nandi kṣamāvān brāhmaṇo hy aham",
    "GE07mbh_01_u:165.024c-1764_01": "viśvāmitreṇa nandini | kiṃ kartavyaṃ mayā tatra",
    "GE07mbh_01_u:165.024d-1765_01": "athaināṃ nandinīṃ bhūyo viśvāmitrasya sainikāḥ",
    "GE07mbh_01_u:165.024d-1765_02": "sarvataḥ samakālyanta kaśāpāṣāṇapāṇayaḥ",
    "GE07mbh_01_u:165.025": "gandharva uvāca",
    "GE07mbh_01_u:165.025a": "sā tu teṣāṃ balān nandī balānāṃ bharatarṣabha",
    "GE07mbh_01_u:165.025c": "viśvāmitrabhayodvignā vasiṣṭhaṃ samupāgamat",
    "GE07mbh_01_u:165.026": "gaur uvāca",
    "GE07mbh_01_u:165.026a": "pāṣāṇadaṇḍābhihatāṃ krandantīṃ mām anāthavat",
    "GE07mbh_01_u:165.026b-1766_01": "upekṣase kathaṃ brahman bhaktāṃ pādābjasevinīm",
    "GE07mbh_01_u:165.026c": "viśvāmitrabalair ghorair bhagavan kim upekṣase",
    "GE07mbh_01_u:165.027": "gandharva uvāca",
    "GE07mbh_01_u:165.027a": "evaṃ tasyāṃ tadā partha dharṣitāyāṃ mahāmuniḥ",
    "GE07mbh_01_u:165.027c": "na cukṣubhe na dhairyāc ca vicacāla dhṛtavrataḥ",
    "GE07mbh_01_u:165.028": "vasiṣṭha uvāca",
    "GE07mbh_01_u:165.028a": "kṣatriyāṇāṃ balaṃ tejo brāhmaṇānāṃ kṣamā balam",
    "GE07mbh_01_u:165.028c": "kṣamā māṃ bhajate tasmād gamyatāṃ yadi rocate",
    "GE07mbh_01_u:165.029": "gaur uvāca",
    "GE07mbh_01_u:165.029a": "kiṃ nu tyaktāsmi bhagavan yad evaṃ māṃ prabhāṣase",
    "GE07mbh_01_u:165.029c": "atyaktāhaṃ tvayā brahman na śakyā nayituṃ balāt",
    "GE07mbh_01_u:165.030": "vasiṣṭha uvāca",
    "GE07mbh_01_u:165.030a": "na tvāṃ tyajāmi kalyāṇi sthīyatāṃ yadi śakyate",
    "GE07mbh_01_u:165.030c": "dṛḍhena dāmnā baddhvaiṣa vatsas te hriyate balāt",
    "GE07mbh_01_u:165.030d-1767_01": "yena kenāpy upāyena tvayā vatso nivāryatām",
    "GE07mbh_01_u:165.031": "gandharva uvāca",
    "GE07mbh_01_u:165.031a": "sthīyatām iti tac chrutvā vasiṣṭhasya payasvinī",
    "GE07mbh_01_u:165.031c": "ūrdhvāñcitaśirogrīvā prababhau ghoradarśanā",
    "GE07mbh_01_u:165.032a": "krodharaktekṣaṇā sā gaur hambhāravaghanasvanā",
    "GE07mbh_01_u:165.032c": "viśvāmitrasya tat sainyaṃ vyadrāvayata sarvaśaḥ",
    "GE07mbh_01_u:165.033a": "kaśāgradaṇḍābhihatā kālyamānā tatas tataḥ",
    "GE07mbh_01_u:165.033c": "krodhadīptekṣaṇā krodhaṃ bhūya eva samādadhe",
    "GE07mbh_01_u:165.034a": "āditya iva madhyāhne krodhadīptavapur babhau",
    "GE07mbh_01_u:165.034c": "aṅgāravarṣaṃ muñcantī muhur vāladhito mahat",
    "GE07mbh_01_u:165.035a": "asṛjat pahlavān pucchāc chakṛtaḥ śabarāñ śakān",
    "GE07mbh_01_u:165.035b-1768_01": "yonideśāc ca yavanāñ chakṛddeśāc chakāṃs tathā",
    "GE07mbh_01_u:165.035c": "mūtrataś cāsṛjac cāpi yavanān krodhamūrcchitā",
    "GE07mbh_01_u:165.035c-1769_01": "barbarāṃś caiva pārśvataḥ",
    "GE07mbh_01_u:165.035c-1769_02": "prāṇataḥ prāsṛjac ceyaṃ",
    "GE07mbh_01_u:165.036a": "puṇḍrān kirātān dramiḍān siṃhalān barbarāṃs tathā",
    "GE07mbh_01_u:165.036b-1770_01": "cibukāṃś ca pulindāṃś ca cīnān hūṇān sakeralān",
    "GE07mbh_01_u:165.036c": "tathaiva daradān mlecchān phenataḥ sā sasarja ha",
    "GE07mbh_01_u:165.037a": "tair visṛṣṭair mahat sainyaṃ nānāmlecchagaṇais tadā",
    "GE07mbh_01_u:165.037c": "nānāvaraṇasaṃchannair nānāyudhadharais tathā",
    "GE07mbh_01_u:165.037e": "avākīryata saṃrabdhair viśvāmitrasya paśyataḥ",
    "GE07mbh_01_u:165.038a": "ekaikaś ca tadā yodhaḥ pañcabhiḥ saptabhir vṛtaḥ",
    "GE07mbh_01_u:165.038c": "astravarṣeṇa mahatā kālyamānaṃ balaṃ tataḥ",
    "GE07mbh_01_u:165.038e": "prabhagnaṃ sarvatas trastaṃ viśvāmitrasya paśyataḥ",
    "GE07mbh_01_u:165.038f-1771_01": "tasya tac caturaṅgaṃ vai balaṃ paramaduḥsaham",
    "GE07mbh_01_u:165.038f-1771_02": "prabhagnaṃ sarvato ghoraṃ payasvinyā vivarjitam",
    "GE07mbh_01_u:165.039a": "na ca prāṇair viyujyanta ke cit te sainikās tadā",
    "GE07mbh_01_u:165.039c": "viśvāmitrasya saṃkruddhair vāsiṣṭhair bharatarṣabha",
    "GE07mbh_01_u:165.039d-1772_01": "sā gaus tat sakalaṃ sainyaṃ kālayām āsa dūrataḥ",
    "GE07mbh_01_u:165.040a": "viśvāmitrasya sainyaṃ tu kālyamānaṃ triyojanam",
    "GE07mbh_01_u:165.040c": "krośamānaṃ bhayodvignaṃ trātāraṃ nādhyagacchata",
    "GE07mbh_01_u:165.040d-097_0001": "viśvāmitras tato dṛṣṭvā krodhāviṣṭaḥ sa rodasī",
    "GE07mbh_01_u:165.040d-097_0002": "vavarṣa śaravarṣāṇi vasiṣṭhe munisattame",
    "GE07mbh_01_u:165.040d-097_0003": "ghorarūpāṃś ca nārācān kṣurān bhallān mahāmuniḥ",
    "GE07mbh_01_u:165.040d-097_0004": "viśvāmitraprayuktāṃs tān vaiṇavena vyamocayat",
    "GE07mbh_01_u:165.040d-097_0005": "vasiṣṭhasya tadā dṛṣṭvā karmakauśalam āhave viśvāmitro 'pi kopena bhūyaḥ śatrunipātanaḥ",
    "GE07mbh_01_u:165.040d-097_0007": "divyāstravarṣaṃ tasmai sa prāhiṇon munaye ruṣā",
    "GE07mbh_01_u:165.040d-097_0008": "āgneyaṃ vāruṇaṃ caindraṃ yāmyaṃ vāyavyam eva ca",
    "GE07mbh_01_u:165.040d-097_0009": "visasarja mahābhāge vasiṣṭhe brahmaṇaḥ sute astrāṇi sarvato jvālā visṛjantaḥ prapedire",
    "GE07mbh_01_u:165.040d-097_0011": "yugāntasamaye ghorāḥ pataṃgasyeva raśmayaḥ",
    "GE07mbh_01_u:165.040d-097_0012": "vasiṣṭho 'pi mahātejā brahmaśaktiprayuktayā yaṣṭyā nivārayām āsa sarvāṇy astrāṇi sa smayan",
    "GE07mbh_01_u:165.040d-097_0014": "tatas te bhasmasād bhūtāḥ patanti sma mahītale",
    "GE07mbh_01_u:165.040d-097_0015": "apohya divyāny astrāṇi vasiṣṭho vākyam abravīt",
    "GE07mbh_01_u:165.040d-097_0016": "nirjito 'si mahārāja durātman gādhinandana",
    "GE07mbh_01_u:165.040d-097_0017": "yadi te 'sti paraṃ śauryaṃ tad darśaya mayi sthite",
    "GE07mbh_01_u:165.040d-097_0018": "viśvāmitras tathā cokto vasiṣṭhena narādhipaḥ novāca kiṃ cid vrīḍāḍhyo vidrāvitamahābalaḥ",
    "GE07mbh_01_u:165.041a": "dṛṣṭvā tan mahad āścaryaṃ brahmatejobhavaṃ tadā",
    "GE07mbh_01_u:165.041c": "viśvāmitraḥ kṣatrabhāvān nirviṇṇo vākyam abravīt",
    "GE07mbh_01_u:165.042a": "dhig balaṃ kṣatriyabalaṃ brahmatejobalaṃ balam",
    "GE07mbh_01_u:165.042c": "balābalaṃ viniścitya tapa eva paraṃ balam",
    "GE07mbh_01_u:165.043a": "sa rājyaṃ sphītam utsṛjya tāṃ ca dīptāṃ nṛpaśriyam",
    "GE07mbh_01_u:165.043c": "bhogāṃś ca pṛṣṭhataḥ kṛtvā tapasy eva mano dadhe",
    "GE07mbh_01_u:165.044a": "sa gatvā tapasā siddhiṃ lokān viṣṭabhya tejasā",
    "GE07mbh_01_u:165.044c": "tatāpa sarvān dīptaujā brāhmaṇatvam avāpa ca",
    "GE07mbh_01_u:165.044e": "apibac ca sutaṃ somam indreṇa saha kauśikaḥ",
    "GE07mbh_01_u:165.044f-1773_01": "evaṃvīryas tu rājarṣir viprarṣiḥ saṃbabhūva ha arjunaḥ",
    "GE07mbh_01_u:166.000-1774_01": "ṛṣyos tu yatkṛte vairaṃ viśvāmitravasiṣṭhayoḥ",
    "GE07mbh_01_u:166.000-1774_02": "babhūva gandharvapate brūhi tat sarvam eva ca",
    "GE07mbh_01_u:166.000-1774_03": "māhātmyaṃ ca vasiṣṭhasya brāhmaṇyaṃ brahmatejasaḥ",
    "GE07mbh_01_u:166.000-1774_04": "viśvāmitrasya ca tathā kṣatriyasya mahātmanaḥ",
    "GE07mbh_01_u:166.000-1774_05": "na śṛṇvānas tv ahaṃ tṛptim upagacchāmi khecara",
    "GE07mbh_01_u:166.000-1774_06": "ākhyāhi gandharvapate vicitrāṇīha bhāṣase",
    "GE07mbh_01_u:166.000-1774_07": "māhātmyaṃ ca vasiṣṭhasya viśvāmitrasya bhāṣase",
    "GE07mbh_01_u:166.001": "gandharva uvāca",
    "GE07mbh_01_u:166.001a": "kalmāṣapāda ity asmiṃl loke rājā babhūva ha",
    "GE07mbh_01_u:166.001c": "ikṣvākuvaṃśajaḥ pārtha tejasāsadṛśo bhuvi",
    "GE07mbh_01_u:166.001d-1775_01": "nāsti tatra mahārāja vaiśvānarasamadyuteḥ",
    "GE07mbh_01_u:166.002a": "sa kadā cid vanaṃ rājā mṛgayāṃ niryayau purāt",
    "GE07mbh_01_u:166.002c": "mṛgān vidhyan varāhāṃś ca cacāra ripumardanaḥ",
    "GE07mbh_01_u:166.002d-1776_01": "tasmin vane mahāghore khaḍgāṃś ca bahuśo 'hanat",
    "GE07mbh_01_u:166.002d-1776_02": "hatvā ca suciraṃ śrānto rājā nivavṛte tataḥ",
    "GE07mbh_01_u:166.002d-1777_01": "akāmayat taṃ yājyārthe viśvāmitraḥ pratāpavān",
    "GE07mbh_01_u:166.003a": "sa tu rājā mahātmānaṃ vāsiṣṭham ṛṣisattamam",
    "GE07mbh_01_u:166.003c": "tṛṣārtaś ca kṣudhārtaś ca ekāyanagataḥ pathi",
    "GE07mbh_01_u:166.004a": "apaśyad ajitaḥ saṃkhye muniṃ pratimukhāgatam",
    "GE07mbh_01_u:166.004c": "śaktiṃ nāma mahābhāgaṃ",
    "GE07mbh_01_u:166.004e": "jyeṣṭhaṃ putraśatāt putraṃ vasiṣṭhasya mahātmanaḥ",
    "GE07mbh_01_u:166.005a": "apagaccha patho 'smākam ity evaṃ pārthivo 'bravīt",
    "GE07mbh_01_u:166.005c": "tathā ṛṣir uvācainaṃ sāntvayañ ślakṣṇayā girā",
    "GE07mbh_01_u:166.005d-1778_01": "mama panthā mahārāja dharma eṣa sanātanaḥ",
    "GE07mbh_01_u:166.005d-1778_02": "rājñā sarveṣu dharmeṣu deyaḥ panthā dvijātaye",
    "GE07mbh_01_u:166.005d-1779_01": "evaṃ parasparaṃ tau tu patho 'rthaṃ vākyam ūcatuḥ",
    "GE07mbh_01_u:166.005d-1779_02": "apasarpāpasarpeti vāguttaram akurvatām",
    "GE07mbh_01_u:166.006a": "ṛṣis tu nāpacakrāma tasmin dharmapathe sthitaḥ",
    "GE07mbh_01_u:166.006c": "nāpi rājā muner mānāt krodhāc cāpi jagāma ha",
    "GE07mbh_01_u:166.007a": "amuñcantaṃ tu panthānaṃ tam ṛṣiṃ nṛpasattamaḥ",
    "GE07mbh_01_u:166.007c": "jaghāna kaśayā mohāt tadā rākṣasavan munim",
    "GE07mbh_01_u:166.008a": "kaśāprahārābhihatas tataḥ sa munisattamaḥ",
    "GE07mbh_01_u:166.008c": "taṃ śaśāpa nṛpaśreṣṭhaṃ vāsiṣṭhaḥ krodhamūrcchitaḥ",
    "GE07mbh_01_u:166.009a": "haṃsi rākṣasavad yasmād rājāpasada tāpasam",
    "GE07mbh_01_u:166.009c": "tasmāt tvam adya prabhṛti puruṣādo bhaviṣyasi",
    "GE07mbh_01_u:166.010a": "manuṣyapiśite saktaś cariṣyasi mahīm imām",
    "GE07mbh_01_u:166.010c": "gaccha rājādhamety uktaḥ śaktinā vīryaśaktinā",
    "GE07mbh_01_u:166.011a": "tato yājyanimittaṃ tu viśvāmitravasiṣṭhayoḥ",
    "GE07mbh_01_u:166.011c": "vairam āsīt tadā taṃ tu viśvāmitro 'nvapadyata",
    "GE07mbh_01_u:166.012a": "tayor vivadator evaṃ samīpam upacakrame",
    "GE07mbh_01_u:166.012c": "ṛṣir ugratapāḥ pārtha viśvāmitraḥ pratāpavān",
    "GE07mbh_01_u:166.013a": "tataḥ sa bubudhe paścāt tam ṛṣiṃ nṛpasattamaḥ",
    "GE07mbh_01_u:166.013c": "ṛṣeḥ putraṃ vasiṣṭhasya vasiṣṭham iva tejasā",
    "GE07mbh_01_u:166.014a": "antardhāya tadātmānaṃ viśvāmitro 'pi bhārata",
    "GE07mbh_01_u:166.014c": "tāv ubhāv upacakrāma cikīrṣann ātmanaḥ priyam",
    "GE07mbh_01_u:166.015a": "sa tu śaptas tadā tena śaktinā vai nṛpottamaḥ",
    "GE07mbh_01_u:166.015b-1780_01": "tasthau tatra ca rājā tu saviṣādo babhūva ha",
    "GE07mbh_01_u:166.015b-1781_01": "śāpānto dvādaśe varṣe tava rājan bhaviṣyati",
    "GE07mbh_01_u:166.015b-1781_02": "uktas tu śaktriṇā rājā sa tu tatraiva saṃsthitaḥ",
    "GE07mbh_01_u:166.015c": "jagāma śaraṇaṃ śaktiṃ prasādayitum arhayan",
    "GE07mbh_01_u:166.016a": "tasya bhāvaṃ viditvā sa nṛpateḥ kurunandana",
    "GE07mbh_01_u:166.016c": "viśvāmitras tato rakṣa ādideśa nṛpaṃ prati",
    "GE07mbh_01_u:166.017a": "sa śāpāt tasya viprarṣer viśvāmitrasya cājñayā",
    "GE07mbh_01_u:166.017c": "rākṣasaḥ kiṃkaro nāma viveśa nṛpatiṃ tadā",
    "GE07mbh_01_u:166.018a": "rakṣasā tu gṛhītaṃ taṃ viditvā sa munis tadā",
    "GE07mbh_01_u:166.018c": "viśvāmitro 'py apakrāmat tasmād deśād ariṃdama",
    "GE07mbh_01_u:166.019a": "tataḥ sa nṛpatir vidvān rakṣann ātmānam ātmanā",
    "GE07mbh_01_u:166.019c": "balavat pīḍyamāno 'pi rakṣasāntargatena ha",
    "GE07mbh_01_u:166.020a": "dadarśa taṃ dvijaḥ kaś cid rājānaṃ prasthitaṃ punaḥ",
    "GE07mbh_01_u:166.020c": "yayāce kṣudhitaś cainaṃ samāṃsaṃ bhojanaṃ tadā",
    "GE07mbh_01_u:166.021a": "tam uvācātha rājarṣir dvijaṃ mitrasahas tadā",
    "GE07mbh_01_u:166.021c": "āssva brahmaṃs tvam atraiva muhūrtam iti sāntvayan",
    "GE07mbh_01_u:166.022a": "nivṛttaḥ pratidāsyāmi bhojanaṃ te yathepsitam",
    "GE07mbh_01_u:166.022c": "ity uktvā prayayau rājā tasthau ca dvijasattamaḥ",
    "GE07mbh_01_u:166.023a": "antargataṃ tu tad rājñas tadā brāhmaṇabhāṣitam",
    "GE07mbh_01_u:166.023c": "so 'ntaḥpuraṃ praviśyātha saṃviveśa narādhipaḥ",
    "GE07mbh_01_u:166.023d-1782_01": "tato rājā parikramya yathākāmaṃ yathāsukham",
    "GE07mbh_01_u:166.023d-1782_02": "nivṛtto 'ntaḥpuraṃ pārtha praviveśa mahāmanāḥ",
    "GE07mbh_01_u:166.024a": "tato 'rdharātra utthāya sūdam ānāyya satvaram",
    "GE07mbh_01_u:166.024c": "uvāca rājā saṃsmṛtya brāhmaṇasya pratiśrutam",
    "GE07mbh_01_u:166.025a": "gacchāmuṣminn asau deśe brāhmaṇo māṃ pratīkṣate",
    "GE07mbh_01_u:166.025c": "annārthī tvaṃ tam annena samāṃsenopapādaya",
    "GE07mbh_01_u:166.026a": "evam uktas tadā sūdaḥ so 'nāsādyāmiṣaṃ kva cit",
    "GE07mbh_01_u:166.026c": "nivedayām āsa tadā tasmai rājñe vyathānvitaḥ",
    "GE07mbh_01_u:166.027a": "rājā tu rakṣasāviṣṭaḥ sūdam āha gatavyathaḥ",
    "GE07mbh_01_u:166.027c": "apy enaṃ naramāṃsena bhojayeti punaḥ punaḥ",
    "GE07mbh_01_u:166.028a": "tathety uktvā tataḥ sūdaḥ saṃsthānaṃ vadhyaghātinām",
    "GE07mbh_01_u:166.028c": "gatvā jahāra tvarito naramāṃsam apetabhīḥ",
    "GE07mbh_01_u:166.029a": "sa tat saṃskṛtya vidhivad annopahitam āśu vai",
    "GE07mbh_01_u:166.029c": "tasmai prādād brāhmaṇāya kṣudhitāya tapasvine",
    "GE07mbh_01_u:166.030a": "sa siddhacakṣuṣā dṛṣṭvā tadannaṃ dvijasattamaḥ",
    "GE07mbh_01_u:166.030c": "abhojyam idam ity āha krodhaparyākulekṣaṇaḥ",
    "GE07mbh_01_u:166.031a": "yasmād abhojyam annaṃ me dadāti sa narādhipaḥ",
    "GE07mbh_01_u:166.031c": "tasmāt tasyaiva mūḍhasya bhaviṣyaty atra lolupā",
    "GE07mbh_01_u:166.032a": "sakto mānuṣamāṃseṣu yathoktaḥ śaktinā purā",
    "GE07mbh_01_u:166.032c": "udvejanīyo bhūtānāṃ cariṣyati mahīm imām",
    "GE07mbh_01_u:166.033a": "dvir anuvyāhṛte rājñaḥ sa śāpo balavān abhūt",
    "GE07mbh_01_u:166.033c": "rakṣobalasamāviṣṭo visaṃjñaś cābhavat tadā",
    "GE07mbh_01_u:166.034a": "tataḥ sa nṛpatiśreṣṭho rākṣasopahatendriyaḥ",
    "GE07mbh_01_u:166.034c": "uvāca śaktiṃ taṃ dṛṣṭvā nacirād iva bhārata",
    "GE07mbh_01_u:166.035a": "yasmād asadṛśaḥ śāpaḥ prayukto 'yaṃ tvayā mayi",
    "GE07mbh_01_u:166.035c": "tasmāt tvattaḥ pravartiṣye khādituṃ mānuṣān aham",
    "GE07mbh_01_u:166.036a": "evam uktvā tataḥ sadyas taṃ prāṇair viprayujya saḥ",
    "GE07mbh_01_u:166.036c": "śaktinaṃ bhakṣayām āsa vyāghraḥ paśum ivepsitam",
    "GE07mbh_01_u:166.037a": "śaktinaṃ tu hataṃ dṛṣṭvā viśvāmitras tataḥ punaḥ",
    "GE07mbh_01_u:166.037c": "vasiṣṭhasyaiva putreṣu tad rakṣaḥ saṃdideśa ha",
    "GE07mbh_01_u:166.038a": "sa tāñ śatāvarān putrān vasiṣṭhasya mahātmanaḥ",
    "GE07mbh_01_u:166.038c": "bhakṣayām āsa saṃkruddhaḥ siṃhaḥ kṣudramṛgān iva",
    "GE07mbh_01_u:166.039a": "vasiṣṭho ghātitāñ śrutvā viśvāmitreṇa tān sutān",
    "GE07mbh_01_u:166.039c": "dhārayām āsa taṃ śokaṃ mahādrir iva medinīm",
    "GE07mbh_01_u:166.040a": "cakre cātmavināśāya buddhiṃ sa munisattamaḥ",
    "GE07mbh_01_u:166.040c": "na tv eva kuśikocchedaṃ mene matimatāṃ varaḥ",
    "GE07mbh_01_u:166.041a": "sa merukūṭād ātmānaṃ mumoca bhagavān ṛṣiḥ",
    "GE07mbh_01_u:166.041c": "śiras tasya śilāyāṃ ca tūlarāśāv ivāpatat",
    "GE07mbh_01_u:166.042a": "na mamāra ca pātena sa yadā tena pāṇḍava",
    "GE07mbh_01_u:166.042c": "tadāgnim iddhvā bhagavān saṃviveśa mahāvane",
    "GE07mbh_01_u:166.043a": "taṃ tadā susamiddho 'pi na dadāha hutāśanaḥ",
    "GE07mbh_01_u:166.043c": "dīpyamāno 'py amitraghna śīto 'gnir abhavat tataḥ",
    "GE07mbh_01_u:166.044a": "sa samudram abhipretya śokāviṣṭo mahāmuniḥ",
    "GE07mbh_01_u:166.044c": "baddhvā kaṇṭhe śilāṃ gurvīṃ nipapāta tadambhasi",
    "GE07mbh_01_u:166.045a": "sa samudrormivegena sthale nyasto mahāmuniḥ",
    "GE07mbh_01_u:166.045b-1783_01": "na mamāra tadā vipraḥ kathaṃ cit saṃśitavrataḥ",
    "GE07mbh_01_u:166.045c": "jagāma sa tataḥ khinnaḥ punar evāśramaṃ prati",
    "GE07mbh_01_u:167.001": "gandharva uvāca",
    "GE07mbh_01_u:167.001a": "tato dṛṣṭvāśramapadaṃ rahitaṃ taiḥ sutair muniḥ",
    "GE07mbh_01_u:167.001c": "nirjagāma suduḥkhārtaḥ punar evāśramāt tataḥ",
    "GE07mbh_01_u:167.002a": "so 'paśyat saritaṃ pūrṇāṃ prāvṛṭkāle navāmbhasā",
    "GE07mbh_01_u:167.002c": "vṛkṣān bahuvidhān pārtha vahantīṃ tīrajān bahūn",
    "GE07mbh_01_u:167.003a": "atha cintāṃ samāpede punaḥ pauravanandana",
    "GE07mbh_01_u:167.003c": "ambhasy asyā nimajjeyam iti duḥkhasamanvitaḥ",
    "GE07mbh_01_u:167.004a": "tataḥ pāśais tadātmānaṃ gāḍhaṃ baddhvā mahāmuniḥ",
    "GE07mbh_01_u:167.004c": "tasyā jale mahānadyā nimamajja suduḥkhitaḥ",
    "GE07mbh_01_u:167.005a": "atha chittvā nadī pāśāṃs tasyāribalamardana",
    "GE07mbh_01_u:167.005c": "samasthaṃ tam ṛṣiṃ kṛtvā vipāśaṃ samavāsṛjat",
    "GE07mbh_01_u:167.006a": "uttatāra tataḥ pāśair vimuktaḥ sa mahān ṛṣiḥ",
    "GE07mbh_01_u:167.006c": "vipāśeti ca nāmāsyā nadyāś cakre mahān ṛṣiḥ",
    "GE07mbh_01_u:167.006d-1784_01": "sā vipāśeti vikhyātā nadī lokeṣu bhārata",
    "GE07mbh_01_u:167.006d-1784_02": "ṛṣes tasya naravyāghra vacanāt tasya dhīmataḥ",
    "GE07mbh_01_u:167.006d-1784_03": "uttīrya ca tato rājan duḥkhito bhagavān ṛṣiḥ",
    "GE07mbh_01_u:167.007a": "śoke buddhiṃ tataś cakre na caikatra vyatiṣṭhata",
    "GE07mbh_01_u:167.007c": "so 'gacchat parvatāṃś caiva saritaś ca sarāṃsi ca",
    "GE07mbh_01_u:167.008a": "tataḥ sa punar evarṣir nadīṃ haimavatīṃ tadā",
    "GE07mbh_01_u:167.008c": "caṇḍagrāhavatīṃ dṛṣṭvā tasyāḥ srotasy avāpatat",
    "GE07mbh_01_u:167.008d-1785_01": "majjayām āsa śokārto maraṇe kṛtaniścayaḥ",
    "GE07mbh_01_u:167.009a": "sā tam agnisamaṃ vipram anucintya saridvarā",
    "GE07mbh_01_u:167.009c": "śatadhā vidrutā yasmāc chatadrur iti viśrutā",
    "GE07mbh_01_u:167.010a": "tataḥ sthalagataṃ dṛṣṭvā tatrāpy ātmānam ātmanā",
    "GE07mbh_01_u:167.010c": "martuṃ na śakyam ity uktvā punar evāśramaṃ yayau",
    "GE07mbh_01_u:167.010d-1786_01": "sa gatvā vividhāñ śailān deśān bahuvidhāṃs tathā",
    "GE07mbh_01_u:167.011a": "vadhvādṛśyantyānugata āśramābhimukho vrajan",
    "GE07mbh_01_u:167.011c": "atha śuśrāva saṃgatyā vedādhyayananiḥsvanam",
    "GE07mbh_01_u:167.011e": "pṛṣṭhataḥ paripūrṇārthaiḥ ṣaḍbhir aṅgair alaṃkṛtam",
    "GE07mbh_01_u:167.012a": "anuvrajati ko nv eṣa mām ity eva ca so 'bravīt",
    "GE07mbh_01_u:167.012c": "ahaṃ tv adṛśyatī nāmnā taṃ snuṣā pratyabhāṣata",
    "GE07mbh_01_u:167.012e": "śakter bhāryā mahābhāga tapoyuktā tapasvinī",
    "GE07mbh_01_u:167.013": "vasiṣṭha uvāca",
    "GE07mbh_01_u:167.013a": "putri kasyaiṣa sāṅgasya vedasyādhyayanasvanaḥ",
    "GE07mbh_01_u:167.013c": "purā sāṅgasya vedasya śakter iva mayā śrutaḥ",
    "GE07mbh_01_u:167.014": "adṛśyanty uvāca",
    "GE07mbh_01_u:167.014a": "ayaṃ kukṣau samutpannaḥ śakter garbhaḥ sutasya te",
    "GE07mbh_01_u:167.014c": "samā dvādaśa tasyeha vedān abhyasato mune",
    "GE07mbh_01_u:167.015": "gandharva uvāca",
    "GE07mbh_01_u:167.015a": "evam uktas tato hṛṣṭo vasiṣṭhaḥ śreṣṭhabhāg ṛṣiḥ",
    "GE07mbh_01_u:167.015c": "asti saṃtānam ity uktvā mṛtyoḥ pārtha nyavartata",
    "GE07mbh_01_u:167.016a": "tataḥ pratinivṛttaḥ sa tayā vadhvā sahānagha",
    "GE07mbh_01_u:167.016c": "kalmāṣapādam āsīnaṃ dadarśa vijane vane",
    "GE07mbh_01_u:167.017a": "sa tu dṛṣṭvaiva taṃ rājā kruddha utthāya bhārata",
    "GE07mbh_01_u:167.017c": "āviṣṭo rakṣasogreṇa iyeṣāttuṃ tataḥ sma tam",
    "GE07mbh_01_u:167.018a": "adṛśyantī tu taṃ dṛṣṭvā krūrakarmāṇam agrataḥ",
    "GE07mbh_01_u:167.018c": "bhayasaṃvignayā vācā vasiṣṭham idam abravīt",
    "GE07mbh_01_u:167.019a": "asau mṛtyur ivogreṇa daṇḍena bhagavann itaḥ",
    "GE07mbh_01_u:167.019c": "pragṛhītena kāṣṭhena rākṣaso 'bhyeti bhīṣaṇaḥ",
    "GE07mbh_01_u:167.020a": "taṃ nivārayituṃ śakto nānyo 'sti bhuvi kaś cana",
    "GE07mbh_01_u:167.020c": "tvad ṛte 'dya mahābhāga sarvavedavidāṃ vara",
    "GE07mbh_01_u:167.021a": "trāhi māṃ bhagavan pāpād asmād dāruṇadarśanāt",
    "GE07mbh_01_u:167.021c": "rakṣo attum iha hy āvāṃ nūnam etac cikīrṣati",
    "GE07mbh_01_u:168.001": "vasiṣṭha uvāca",
    "GE07mbh_01_u:168.001a": "mā bhaiḥ putri na bhetavyaṃ rakṣasas te kathaṃ cana",
    "GE07mbh_01_u:168.001c": "naitad rakṣo bhayaṃ yasmāt paśyasi tvam upasthitam",
    "GE07mbh_01_u:168.002a": "rājā kalmāṣapādo 'yaṃ vīryavān prathito bhuvi",
    "GE07mbh_01_u:168.002c": "sa eṣo 'smin vanoddeśe nivasaty atibhīṣaṇaḥ",
    "GE07mbh_01_u:168.003": "gandharva uvāca",
    "GE07mbh_01_u:168.003a": "tam āpatantaṃ saṃprekṣya vasiṣṭho bhagavān ṛṣiḥ",
    "GE07mbh_01_u:168.003c": "vārayām āsa tejasvī huṃkareṇaiva bhārata",
    "GE07mbh_01_u:168.004a": "mantrapūtena ca punaḥ sa tam abhyukṣya vāriṇā",
    "GE07mbh_01_u:168.004c": "mokṣayām āsa vai ghorād rākṣasād rājasattamam",
    "GE07mbh_01_u:168.005a": "sa hi dvādaśa varṣāṇi vasiṣṭhasyaiva tejasā",
    "GE07mbh_01_u:168.005c": "grasta āsīd gṛheṇeva parvakāle divākaraḥ",
    "GE07mbh_01_u:168.006a": "rakṣasā vipramukto 'tha sa nṛpas tad vanaṃ mahat",
    "GE07mbh_01_u:168.006c": "tejasā rañjayām āsa saṃdhyābhram iva bhāskaraḥ",
    "GE07mbh_01_u:168.007a": "pratilabhya tataḥ saṃjñām abhivādya kṛtāñjaliḥ",
    "GE07mbh_01_u:168.007c": "uvāca nṛpatiḥ kāle vasiṣṭham ṛṣisattamam",
    "GE07mbh_01_u:168.008a": "saudāso 'haṃ mahābhāga yājyas te dvijasattama",
    "GE07mbh_01_u:168.008c": "asmin kāle yad iṣṭaṃ te brūhi kiṃ karavāṇi te",
    "GE07mbh_01_u:168.009": "vasiṣṭha uvāca",
    "GE07mbh_01_u:168.009a": "vṛttam etad yathākālaṃ gaccha rājyaṃ praśādhi tat",
    "GE07mbh_01_u:168.009c": "brāhmaṇāṃś ca manuṣyendra māvamaṃsthāḥ kadā cana rājovāca",
    "GE07mbh_01_u:168.010a": "nāvamaṃsyāmy ahaṃ brahman kadā cid brāhmaṇarṣabhān",
    "GE07mbh_01_u:168.010c": "tvan nideśe sthitaḥ śaśvat pujayiṣyāmy ahaṃ dvijān",
    "GE07mbh_01_u:168.011a": "ikṣvākūṇāṃ tu yenāham anṛṇaḥ syāṃ dvijottama",
    "GE07mbh_01_u:168.011c": "tat tvattaḥ prāptum icchāmi varaṃ vedavidāṃ vara",
    "GE07mbh_01_u:168.012a": "apatyāyepsitāṃ mahyaṃ mahiṣīṃ gantum arhasi",
    "GE07mbh_01_u:168.012c": "śīlarūpaguṇopetām ikṣvākukulavṛddhaye",
    "GE07mbh_01_u:168.013": "gandharva uvāca",
    "GE07mbh_01_u:168.013a": "dadānīty eva taṃ tatra rājānaṃ pratyuvāca ha",
    "GE07mbh_01_u:168.013c": "vasiṣṭhaḥ parameṣvāsaṃ satyasaṃdho dvijottamaḥ",
    "GE07mbh_01_u:168.014a": "tataḥ pratiyayau kāle vasiṣṭhasahito 'nagha",
    "GE07mbh_01_u:168.014c": "khyātaṃ puravaraṃ lokeṣv ayodhyāṃ manujeśvaraḥ",
    "GE07mbh_01_u:168.015a": "taṃ prajāḥ pratimodantyaḥ sarvāḥ pratyudyayus tadā",
    "GE07mbh_01_u:168.015c": "vipāpmānaṃ mahātmānaṃ divaukasa iveśvaram",
    "GE07mbh_01_u:168.016a": "acirāt sa manuṣyendro nagarīṃ puṇyakarmaṇām",
    "GE07mbh_01_u:168.016c": "viveśa sahitas tena vasiṣṭhena mahātmanā",
    "GE07mbh_01_u:168.017a": "dadṛśus taṃ tato rājann ayodhyāvāsino janāḥ",
    "GE07mbh_01_u:168.017c": "puṣyeṇa sahitaṃ kāle divākaram ivoditam",
    "GE07mbh_01_u:168.018a": "sa hi tāṃ pūrayām āsa lakṣmyā lakṣmīvatāṃ varaḥ",
    "GE07mbh_01_u:168.018c": "ayodhyāṃ vyoma śītāṃśuḥ śaratkāla ivoditaḥ",
    "GE07mbh_01_u:168.019a": "saṃsiktamṛṣṭapanthānaṃ patākocchrayabhūṣitam",
    "GE07mbh_01_u:168.019c": "manaḥ prahlādayām āsā tasya tat puram uttamam",
    "GE07mbh_01_u:168.020a": "tuṣṭapuṣṭajanākīrṇā sā purī kurunandana",
    "GE07mbh_01_u:168.020c": "aśobhata tadā tena śakreṇevāmarāvatī",
    "GE07mbh_01_u:168.021a": "tataḥ praviṣṭe rājendre tasmin rājani tāṃ purīm",
    "GE07mbh_01_u:168.021c": "tasya rājño ''jñayā devī vasiṣṭham upacakrame",
    "GE07mbh_01_u:168.022a": "ṛtāv atha maharṣiḥ sa saṃbabhūva tayā saha",
    "GE07mbh_01_u:168.022c": "devyā divyena vidhinā vasiṣṭhaḥ śreṣṭhabhāg ṛṣiḥ",
    "GE07mbh_01_u:168.023a": "atha tasyāṃ samutpanne garbhe sa munisattamaḥ",
    "GE07mbh_01_u:168.023c": "rājñābhivāditas tena jagāma punar āśramam",
    "GE07mbh_01_u:168.024a": "dīrghakāladhṛtaṃ garbhaṃ suṣāva na tu taṃ yadā",
    "GE07mbh_01_u:168.024c": "sātha devy aśmanā kukṣiṃ nirbibheda tadā svakam",
    "GE07mbh_01_u:168.025a": "dvādaśe 'tha tato varṣe sa jajñe manujarṣabha",
    "GE07mbh_01_u:168.025c": "aśmako nāma rājarṣiḥ potanaṃ yo nyaveśayat",
    "GE07mbh_01_u:169.001": "gandharva uvāca",
    "GE07mbh_01_u:169.001a": "āśramasthā tataḥ putram adṛśyantī vyajāyata",
    "GE07mbh_01_u:169.001c": "śakteḥ kulakaraṃ rājan dvitīyam iva śaktinam",
    "GE07mbh_01_u:169.002a": "jātakarmādikās tasya kriyāḥ sa munipuṃgavaḥ",
    "GE07mbh_01_u:169.002c": "pautrasya bharataśreṣṭha cakāra bhagavān svayam",
    "GE07mbh_01_u:169.003a": "parāsuś ca yatas tena vasiṣṭhaḥ sthāpitas tadā",
    "GE07mbh_01_u:169.003c": "garbhasthena tato loke parāśara iti smṛtaḥ",
    "GE07mbh_01_u:169.004a": "amanyata sa dharmātmā vasiṣṭhaṃ pitaraṃ tadā",
    "GE07mbh_01_u:169.004c": "janmaprabhṛti tasmiṃś ca pitarīva vyavartata",
    "GE07mbh_01_u:169.005a": "sa tāta iti viprarṣiṃ vasiṣṭhaṃ pratyabhāṣata",
    "GE07mbh_01_u:169.005c": "mātuḥ samakṣaṃ kaunteya adṛśyantyāḥ paraṃtapa",
    "GE07mbh_01_u:169.006a": "tāteti paripūrṇārthaṃ tasya tan madhuraṃ vacaḥ",
    "GE07mbh_01_u:169.006c": "adṛśyanty aśrupūrṇākṣī śṛṇvantī tam uvāca ha",
    "GE07mbh_01_u:169.007a": "mā tāta tāta tāteti na te tāto mahāmuniḥ",
    "GE07mbh_01_u:169.007c": "rakṣasā bhakṣitas tāta tava tāto vanāntare",
    "GE07mbh_01_u:169.008a": "manyase yaṃ tu tāteti naiṣa tātas tavānagha",
    "GE07mbh_01_u:169.008c": "āryas tv eṣa pitā tasya pitus tava mahātmanaḥ",
    "GE07mbh_01_u:169.009a": "sa evam ukto duḥkhārtaḥ satyavāg ṛṣisattamaḥ",
    "GE07mbh_01_u:169.009c": "sarvalokavināśāya matiṃ cakre mahāmanāḥ",
    "GE07mbh_01_u:169.010a": "taṃ tathā niścitātmānaṃ mahātmānaṃ mahātapāḥ",
    "GE07mbh_01_u:169.010b-1787_01": "ṛṣir brahmavidāṃ śreṣṭho maitrāvaruṇir antyadhīḥ",
    "GE07mbh_01_u:169.010c": "vasiṣṭho vārayām āsa hetunā yena tac chṛṇu",
    "GE07mbh_01_u:169.011": "vasiṣṭha uvāca",
    "GE07mbh_01_u:169.011a": "kṛtavīrya iti khyāto babhūva nṛpatiḥ kṣitau",
    "GE07mbh_01_u:169.011c": "yājyo vedavidāṃ loke bhṛgūṇāṃ pārthivarṣabhaḥ",
    "GE07mbh_01_u:169.012a": "sa tān agrabhujas tāta dhānyena ca dhanena ca",
    "GE07mbh_01_u:169.012c": "somānte tarpayām āsa vipulena viśāṃ patiḥ",
    "GE07mbh_01_u:169.013a": "tasmin nṛpatiśārdūle svaryāte 'tha kadā cana",
    "GE07mbh_01_u:169.013c": "babhūva tatkuleyānāṃ dravyakāryam upasthitam",
    "GE07mbh_01_u:169.014a": "te bhṛgūṇāṃ dhanaṃ jñātvā rājānaḥ sarva eva ha",
    "GE07mbh_01_u:169.014c": "yāciṣṇavo 'bhijagmus tāṃs tāta bhārgavasattamān",
    "GE07mbh_01_u:169.015a": "bhūmau tu nidadhuḥ ke cid bhṛgavo dhanam akṣayam",
    "GE07mbh_01_u:169.015c": "daduḥ ke cid dvijātibhyo jñātvā kṣatriyato bhayam",
    "GE07mbh_01_u:169.016a": "bhṛgavas tu daduḥ ke cit teṣāṃ vittaṃ yathepsitam",
    "GE07mbh_01_u:169.016c": "kṣatriyāṇāṃ tadā tāta kāraṇāntaradarśanāt",
    "GE07mbh_01_u:169.017a": "tato mahītalaṃ tāta kṣatriyeṇa yadṛcchayā",
    "GE07mbh_01_u:169.017c": "khanatādhigataṃ vittaṃ kena cid bhṛguveśmani",
    "GE07mbh_01_u:169.017e": "tad vittaṃ dadṛśuḥ sarve sametāḥ kṣatriyarṣabhāḥ",
    "GE07mbh_01_u:169.018a": "avamanya tataḥ kopād bhṛgūṃs tāñ śaraṇāgatān",
    "GE07mbh_01_u:169.018c": "nijaghnus te maheṣvāsāḥ sarvāṃs tān niśitaiḥ śaraiḥ",
    "GE07mbh_01_u:169.018e": "ā garbhād anukṛntantaś ceruś caiva vasuṃdharām",
    "GE07mbh_01_u:169.019a": "tata ucchidyamāneṣu bhṛguṣv evaṃ bhayāt tadā",
    "GE07mbh_01_u:169.019c": "bhṛgupatnyo giriṃ tāta himavantaṃ prapedire",
    "GE07mbh_01_u:169.020a": "tāsām anyatamā garbhaṃ bhayād dādhāra taijasam",
    "GE07mbh_01_u:169.020c": "ūruṇaikena vāmorūr bhartuḥ kulavivṛddhaye",
    "GE07mbh_01_u:169.020d-1788_01": "tadgarbham upalabhyāśu brāhmaṇī yā bhayārditā",
    "GE07mbh_01_u:169.020d-1788_02": "gatvaikā kathayām āsa kṣatriyāṇām upahvare",
    "GE07mbh_01_u:169.020d-1788_03": "tatas te kṣatriyā jagmus taṃ garbhaṃ hantum udyatāḥ",
    "GE07mbh_01_u:169.020e": "dadṛśur brāhmaṇīṃ tāṃ te dīpyamānāṃ svatejasā",
    "GE07mbh_01_u:169.021a": "atha garbhaḥ sa bhittvoruṃ brāhmaṇyā nirjagāma ha",
    "GE07mbh_01_u:169.021c": "muṣṇan dṛṣṭīḥ kṣatriyāṇāṃ madhyāhna iva bhāskaraḥ",
    "GE07mbh_01_u:169.021e": "tataś cakṣurviyuktās te giridurgeṣu babhramuḥ",
    "GE07mbh_01_u:169.022a": "tatas te moghasaṃkalpā bhayārtāḥ kṣatriyarṣabhāḥ",
    "GE07mbh_01_u:169.022c": "brahmaṇīṃ śaraṇaṃ jagmur dṛṣṭyarthaṃ tām aninditām",
    "GE07mbh_01_u:169.023a": "ūcuś caināṃ mahābhāgāṃ kṣatriyās te vicetasaḥ",
    "GE07mbh_01_u:169.023c": "jyotiḥprahīṇā duḥkhārtāḥ śāntārciṣa ivāgnayaḥ",
    "GE07mbh_01_u:169.024a": "bhagavatyāḥ prasādena gacchet kṣatraṃ sacakṣuṣam",
    "GE07mbh_01_u:169.024c": "upāramya ca gacchema sahitāḥ pāpakarmaṇaḥ",
    "GE07mbh_01_u:169.025a": "saputrā tvaṃ prasādaṃ naḥ sarveṣāṃ kartum arhasi",
    "GE07mbh_01_u:169.025c": "punar dṛṣṭipradānena rājñaḥ saṃtrātum arhasi",
    "GE07mbh_01_u:170.001": "brāhmaṇy uvāca",
    "GE07mbh_01_u:170.001a": "nāhaṃ gṛhṇāmi vas tāta dṛṣṭīr nāsti ruṣānvitā",
    "GE07mbh_01_u:170.001c": "ayaṃ tu bhārgavo nūnam ūrujaḥ kupito 'dya vaḥ",
    "GE07mbh_01_u:170.002a": "tena cakṣūṃṣi vas tāta nūnaṃ kopān mahātmanā",
    "GE07mbh_01_u:170.002c": "smaratā nihatān bandhūn ādattāni na saṃśayaḥ",
    "GE07mbh_01_u:170.003a": "garbhān api yadā yūyaṃ bhṛgūṇāṃ ghnata putrakāḥ",
    "GE07mbh_01_u:170.003c": "tadāyam ūruṇā garbho mayā varṣaśataṃ dhṛtaḥ",
    "GE07mbh_01_u:170.004a": "ṣaḍaṅgaś cākhilo veda imaṃ garbhastham eva hi",
    "GE07mbh_01_u:170.004c": "viveśa bhṛguvaṃśasya bhūyaḥ priyacikīrṣayā",
    "GE07mbh_01_u:170.005a": "so 'yaṃ pitṛvadhān nūnaṃ krodhād vo hantum icchati",
    "GE07mbh_01_u:170.005c": "tejasā yasya divyena cakṣūṃṣi muṣitāni vaḥ",
    "GE07mbh_01_u:170.006a": "tam imaṃ tāta yācadhvam aurvaṃ mama sutottamam",
    "GE07mbh_01_u:170.006c": "ayaṃ vaḥ praṇipātena tuṣṭo dṛṣṭīr vimokṣyati",
    "GE07mbh_01_u:170.007": "gandharva uvāca",
    "GE07mbh_01_u:170.007a": "evam uktās tataḥ sarve rājānas te tam ūrujam",
    "GE07mbh_01_u:170.007c": "ūcuḥ prasīdeti tadā prasādaṃ ca cakāra saḥ",
    "GE07mbh_01_u:170.008a": "anenaiva ca vikhyāto nāmnā lokeṣu sattamaḥ",
    "GE07mbh_01_u:170.008c": "sa aurva iti viprarṣir ūruṃ bhittvā vyajāyata",
    "GE07mbh_01_u:170.009a": "cakṣūṃṣi pratilabhyātha pratijagmus tato nṛpāḥ",
    "GE07mbh_01_u:170.009c": "bhārgavas tu munir mene sarvalokaparābhavam",
    "GE07mbh_01_u:170.010a": "sa cakre tāta lokānāṃ vināśāya mahāmanāḥ",
    "GE07mbh_01_u:170.010c": "sarveṣām eva kārtsnyena manaḥ pravaṇam ātmanaḥ",
    "GE07mbh_01_u:170.011a": "icchann apacitiṃ kartuṃ bhṛgūṇāṃ bhṛgusattamaḥ",
    "GE07mbh_01_u:170.011c": "sarvalokavināśāya tapasā mahataidhitaḥ",
    "GE07mbh_01_u:170.012a": "tāpayām āsa lokān sa sadevāsuramānuṣān",
    "GE07mbh_01_u:170.012c": "tapasogreṇa mahatā nandayiṣyan",
    "GE07mbh_01_u:170.013a": "tatas taṃ pitaras tāta vijñāya bhṛgusattamam",
    "GE07mbh_01_u:170.013c": "pitṛlokād upāgamya sarva ūcur idaṃ vacaḥ",
    "GE07mbh_01_u:170.014a": "aurva dṛṣṭaḥ prabhāvas te tapasograsya putraka",
    "GE07mbh_01_u:170.014c": "prasādaṃ kuru lokānāṃ niyaccha krodham ātmanaḥ",
    "GE07mbh_01_u:170.015a": "nānīśair hi tadā tāta bhṛgubhir bhāvitātmabhiḥ",
    "GE07mbh_01_u:170.015c": "vadho 'bhyupekṣitaḥ sarvaiḥ kṣatriyāṇāṃ vihiṃsatām",
    "GE07mbh_01_u:170.016a": "āyuṣā hi prakṛṣṭena yadā naḥ kheda āviśat",
    "GE07mbh_01_u:170.016c": "tadāsmābhir vadhas tāta kṣatriyair īpsitaḥ svayam",
    "GE07mbh_01_u:170.017a": "nikhātaṃ tad dhi vai vittaṃ kena cid bhṛguveśmani",
    "GE07mbh_01_u:170.017c": "vairāyaiva tadā nyastaṃ kṣatriyān kopayiṣṇubhiḥ",
    "GE07mbh_01_u:170.017e": "kiṃ hi vittena naḥ kāryaṃ svargepsūnāṃ dvijarṣabha",
    "GE07mbh_01_u:170.017f-1789_01": "yad asmākaṃ dhanādhyakṣaḥ prabhūtaṃ dhanam āharat",
    "GE07mbh_01_u:170.018a": "yadā tu mṛtyur ādātuṃ na naḥ śaknoti sarvaśaḥ",
    "GE07mbh_01_u:170.018c": "tadāsmābhir ayaṃ dṛṣṭa upāyas tāta saṃmataḥ",
    "GE07mbh_01_u:170.019a": "ātmahā ca pumāṃs tāta na lokāṃl labhate śubhān",
    "GE07mbh_01_u:170.019c": "tato 'smābhiḥ samīkṣyaivaṃ nātmanātmā vināśitaḥ",
    "GE07mbh_01_u:170.019d-1790_01": "etasya parihārārthaṃ tvaṃ tu dharmaṃ samācara",
    "GE07mbh_01_u:170.020a": "na caitan naḥ priyaṃ tāta yad idaṃ kartum icchasi",
    "GE07mbh_01_u:170.020c": "niyacchedaṃ manaḥ pāpāt sarvalokaparābhavāt",
    "GE07mbh_01_u:170.021a": "na hi naḥ kṣatriyāḥ ke cin na lokāḥ sapta putraka",
    "GE07mbh_01_u:170.021c": "dūṣayanti tapas tejaḥ krodham utpatitaṃ jahi",
    "GE07mbh_01_u:171.001": "aurva uvāca",
    "GE07mbh_01_u:171.001a": "uktavān asmi yāṃ krodhāt pratijñāṃ pitaras tadā",
    "GE07mbh_01_u:171.001c": "sarvalokavināśāya na sā me vitathā bhavet",
    "GE07mbh_01_u:171.002a": "vṛthāroṣapratijño hi nāhaṃ jīvitum utsahe",
    "GE07mbh_01_u:171.002c": "anistīrṇo hi māṃ roṣo dahed agnir ivāraṇim",
    "GE07mbh_01_u:171.003a": "yo hi kāraṇataḥ krodhaṃ saṃjātaṃ kṣantum arhati",
    "GE07mbh_01_u:171.003c": "nālaṃ sa manujaḥ samyak trivargaṃ parirakṣitum",
    "GE07mbh_01_u:171.004a": "aśiṣṭānāṃ niyantā hi śiṣṭānāṃ parirakṣatā",
    "GE07mbh_01_u:171.004c": "sthāne roṣaḥ prayuktaḥ syān nṛpaiḥ svargajigīṣubhiḥ",
    "GE07mbh_01_u:171.005a": "aśrauṣam aham ūrustho garbhaśayyāgatas tadā",
    "GE07mbh_01_u:171.005c": "ārāvaṃ mātṛvargasya bhṛgūṇāṃ kṣatriyair vadhe",
    "GE07mbh_01_u:171.006a": "sāmarair hi yadā lokair bhṛgūṇāṃ kṣatriyādhamaiḥ",
    "GE07mbh_01_u:171.006c": "āgarbhotsādanaṃ kṣāntaṃ tadā māṃ manyur āviṣat",
    "GE07mbh_01_u:171.007a": "āpūrṇakośāḥ kila me mātaraḥ pitaras tathā",
    "GE07mbh_01_u:171.007c": "bhayāt sarveṣu lokeṣu nādhijagmuḥ parāyaṇam",
    "GE07mbh_01_u:171.008a": "tān bhṛgūṇāṃ tadā dārān kaś cin nābhyavapadyata",
    "GE07mbh_01_u:171.008c": "yadā tadā dadhāreyam ūruṇaikena māṃ śubhā",
    "GE07mbh_01_u:171.009a": "pratiṣeddhā hi pāpasya yadā lokeṣu vidyate",
    "GE07mbh_01_u:171.009c": "tadā sarveṣu lokeṣu pāpakṛn nopapadyate",
    "GE07mbh_01_u:171.010a": "yadā tu pratiṣeddhāraṃ pāpo na labhate kva cit",
    "GE07mbh_01_u:171.010c": "tiṣṭhanti bahavo loke tadā pāpeṣu karmasu",
    "GE07mbh_01_u:171.011a": "jānann api ca yaḥ pāpaṃ śaktimān na niyacchati",
    "GE07mbh_01_u:171.011c": "īśaḥ san so 'pi tenaiva karmaṇā saṃprayujyate",
    "GE07mbh_01_u:171.012a": "rājabhiś ceśvaraiś caiva yadi vai pitaro mama",
    "GE07mbh_01_u:171.012c": "śaktair na śakitā trātum iṣṭaṃ matveha jīvitam",
    "GE07mbh_01_u:171.013a": "ata eṣām ahaṃ kruddho lokānām īśvaro 'dya san",
    "GE07mbh_01_u:171.013c": "bhavatāṃ tu vaco nāham alaṃ samativartitum",
    "GE07mbh_01_u:171.014a": "mama cāpi bhaved etad īśvarasya sato mahat",
    "GE07mbh_01_u:171.014c": "upekṣamāṇasya punar lokānāṃ kilbiṣād bhayam",
    "GE07mbh_01_u:171.015a": "yaś cāyaṃ manyujo me 'gnir lokān ādātum icchati",
    "GE07mbh_01_u:171.015c": "dahed eṣa ca mām eva nigṛhītaḥ svatejasā",
    "GE07mbh_01_u:171.016a": "bhavatāṃ ca vijānāmi sarvalokahitepsutām",
    "GE07mbh_01_u:171.016c": "tasmād vidadhvaṃ yac chreyo lokānāṃ mama ceśvarāḥ",
    "GE07mbh_01_u:171.017": "pitara ūcuḥ",
    "GE07mbh_01_u:171.017a": "ya eṣa manyujas te 'gnir lokān ādātum icchati",
    "GE07mbh_01_u:171.017c": "apsu taṃ muñca bhadraṃ te lokā hy apsu pratiṣṭhitāḥ",
    "GE07mbh_01_u:171.017d-1791_01": "kuru tāta vaco 'smākaṃ mā lokān hiṃsi cādhunā",
    "GE07mbh_01_u:171.018a": "āpomayāḥ sarvarasāḥ sarvam āpomayaṃ jagat",
    "GE07mbh_01_u:171.018c": "tasmād apsu vimuñcemaṃ krodhāgniṃ dvijasattama",
    "GE07mbh_01_u:171.019a": "ayaṃ tiṣṭhatu te vipra yadīcchasi mahodadhau",
    "GE07mbh_01_u:171.019c": "manyujo 'gnir dahann āpo lokā hy āpomayāḥ smṛtāḥ",
    "GE07mbh_01_u:171.020a": "evaṃ pratijñā satyeyaṃ tavānagha bhaviṣyati",
    "GE07mbh_01_u:171.020c": "na caiva sāmarā lokā gamiṣyanti parābhavam",
    "GE07mbh_01_u:171.021": "vasiṣṭha uvāca",
    "GE07mbh_01_u:171.021a": "tatas taṃ krodhajaṃ tāta aurvo 'gniṃ varuṇālaye",
    "GE07mbh_01_u:171.021c": "utsasarja sa caivāpa upayuṅkte mahodadhau",
    "GE07mbh_01_u:171.022a": "mahad dhayaśiro bhūtvā yat tad vedavido viduḥ",
    "GE07mbh_01_u:171.022c": "tam agnim udgiran vaktrāt pibaty āpo mahodadhau",
    "GE07mbh_01_u:171.023a": "tasmāt tvam api bhadraṃ te na lokān hantum arhasi",
    "GE07mbh_01_u:171.023c": "parāśara parān dharmāñ jānañ jñānavatāṃ vara",
    "GE07mbh_01_u:172.001": "gandharva uvāca",
    "GE07mbh_01_u:172.001a": "evam uktaḥ sa viprarṣir vasiṣṭhena mahātmanā",
    "GE07mbh_01_u:172.001c": "nyayacchad ātmanaḥ kopaṃ sarvalokaparābhavāt",
    "GE07mbh_01_u:172.002a": "īje ca sa mahātejāḥ sarvavedavidāṃ varaḥ",
    "GE07mbh_01_u:172.002c": "ṛṣī rākṣasasatreṇa śākteyo 'tha parāśaraḥ",
    "GE07mbh_01_u:172.003a": "tato vṛddhāṃś ca bālāṃś ca rākṣasān sa mahāmuniḥ",
    "GE07mbh_01_u:172.003c": "dadāha vitate yajñe śakter vadham anusmaran",
    "GE07mbh_01_u:172.004a": "na hi taṃ vārayām āsa vasiṣṭho rakṣasāṃ vadhāt",
    "GE07mbh_01_u:172.004c": "dvitīyām asya mā bhāṅkṣaṃ pratijñām iti niścayāt",
    "GE07mbh_01_u:172.005a": "trayāṇāṃ pāvakānāṃ sa satre tasmin mahāmuniḥ",
    "GE07mbh_01_u:172.005c": "āsīt purastād dīptānāṃ caturtha iva pāvakaḥ",
    "GE07mbh_01_u:172.006a": "tena yajñena śubhreṇa hūyamānena yuktitaḥ",
    "GE07mbh_01_u:172.006c": "tad vidīpitam ākāśaṃ sūryeṇeva ghanātyaye",
    "GE07mbh_01_u:172.007a": "taṃ vasiṣṭhādayaḥ sarve munayas tatra menire",
    "GE07mbh_01_u:172.007c": "tejasā divi dīpyantaṃ dvitīyam iva bhāskaram",
    "GE07mbh_01_u:172.008a": "tataḥ paramaduṣprāpam anyair ṛṣir udāradhīḥ",
    "GE07mbh_01_u:172.008c": "samāpipayiṣuḥ satraṃ tam atriḥ samupāgamat",
    "GE07mbh_01_u:172.009a": "tathā pulastyaḥ pulahaḥ kratuś caiva mahākratum",
    "GE07mbh_01_u:172.009c": "upājagmur amitraghna rakṣasāṃ jīvitepsayā",
    "GE07mbh_01_u:172.010a": "pulastyas tu vadhāt teṣāṃ rakṣasāṃ bharatarṣabha",
    "GE07mbh_01_u:172.010c": "uvācedaṃ vacaḥ pārtha parāśaram ariṃdamam",
    "GE07mbh_01_u:172.011a": "kaccit tātāpavighnaṃ te kaccin nandasi putraka",
    "GE07mbh_01_u:172.011c": "ajānatām adoṣāṇāṃ sarveṣāṃ rakṣasāṃ vadhāt",
    "GE07mbh_01_u:172.012a": "prajocchedam imaṃ mahyaṃ sarvaṃ somapasattama",
    "GE07mbh_01_u:172.012b-1792_01": "naiṣa tāta dvijātīnāṃ dharmo dṛṣṭas tapasvinām",
    "GE07mbh_01_u:172.012b-1792_02": "śama eva paro dharmas tam ācara parāśara",
    "GE07mbh_01_u:172.012c": "adharmiṣṭhaṃ variṣṭhaḥ san kuruṣe tvaṃ parāśara",
    "GE07mbh_01_u:172.012d-1793_01": "śaktinaṃ cāpi dharmajña nātikrāntum ihārhasi",
    "GE07mbh_01_u:172.012d-1793_02": "prajānāṃ ca mamocchedaṃ na caivaṃ kartum arhasi",
    "GE07mbh_01_u:172.012d-1793_03": "śāpād dhi śakter vāsiṣṭha tat tāvad upapāditam",
    "GE07mbh_01_u:172.012d-1793_04": "ātmajena saroṣeṇa śaktir nīta ito divam",
    "GE07mbh_01_u:172.012d-1793_05": "na hi taṃ rākṣasaḥ kaś cic chakto bhakṣayituṃ mune",
    "GE07mbh_01_u:172.012d-1793_06": "ātmanaivātmanas tena sṛṣṭo mṛtyus tadābhavat",
    "GE07mbh_01_u:172.012d-1793_07": "nimittabhūtas tatrāsīd viśvāmitraḥ parāśara",
    "GE07mbh_01_u:172.012d-1794_01": "vāsiṣṭhā bhakṣitāś cāsan kauśikotsṛṣṭarakṣasā",
    "GE07mbh_01_u:172.012d-1794_02": "śāpaṃ na kurvanti tadā vākśastrā yat parāyaṇam",
    "GE07mbh_01_u:172.012d-1794_03": "kṣamāvanto 'dahan dehaṃ deham anyaṃ vrajanti hi",
    "GE07mbh_01_u:172.012e": "rājā kalmāṣapādaś ca divam āroḍhum icchati",
    "GE07mbh_01_u:172.013a": "ye ca śaktyavarāḥ putrā vasiṣṭhasya mahāmuneḥ",
    "GE07mbh_01_u:172.013c": "te ca sarve mudā yuktā modante sahitāḥ suraiḥ",
    "GE07mbh_01_u:172.013e": "sarvam etad vasiṣṭhasya viditaṃ vai mahāmune",
    "GE07mbh_01_u:172.014a": "rakṣasāṃ ca samuccheda eṣa tāta tapasvinām",
    "GE07mbh_01_u:172.014c": "nimittabhūtas tvaṃ cātra kratau vāsiṣṭhanandana",
    "GE07mbh_01_u:172.014e": "sa satraṃ muñca bhadraṃ te samāptam idam astu te",
    "GE07mbh_01_u:172.015a": "evam uktaḥ pulastyena vasiṣṭhena ca dhīmatā",
    "GE07mbh_01_u:172.015c": "tadā samāpayām āsa satraṃ śāktiḥ parāśaraḥ",
    "GE07mbh_01_u:172.016a": "sarvarākṣasasatrāya saṃbhṛtaṃ pāvakaṃ muniḥ",
    "GE07mbh_01_u:172.016c": "uttare himavatpārśve utsasarja mahāvane",
    "GE07mbh_01_u:172.017a": "sa tatrādyāpi rakṣāṃsi vṛkṣān aśmāna eva ca",
    "GE07mbh_01_u:172.017c": "bhakṣayan dṛśyate vahniḥ sadā parvaṇi parvaṇi gandharvaḥ",
    "GE07mbh_01_u:173.000-1795_01": "punaś caiva mahātejā viśvāmitrajighāṃsayā",
    "GE07mbh_01_u:173.000-1795_02": "agniṃ saṃbhṛtavān ghoraṃ śākteyaḥ sumahātapāḥ",
    "GE07mbh_01_u:173.000-1795_03": "vāsiṣṭhasaṃbhṛtaś cāgnir viśvāmitrahitaiṣiṇā",
    "GE07mbh_01_u:173.000-1795_04": "tejasā vahnitulyena grastaḥ skandena dhīmatā",
    "GE07mbh_01_u:173.001": "arjuna uvāca",
    "GE07mbh_01_u:173.001a": "rājñā kalmāṣapādena gurau brahmavidāṃ vare",
    "GE07mbh_01_u:173.001c": "kāraṇaṃ kiṃ puraskṛtya bhāryā vai saṃniyojitā",
    "GE07mbh_01_u:173.002a": "jānatā ca paraṃ dharmaṃ lokyaṃ tena mahātmanā",
    "GE07mbh_01_u:173.002c": "agamyāgamanaṃ kasmād vasiṣṭhena mahātmanā",
    "GE07mbh_01_u:173.002d-1796_01": "adharmiṣṭhaṃ vasiṣṭhena kṛtaṃ cāpi purā sakhe",
    "GE07mbh_01_u:173.002d-1797_01": "tatra me saṃśayo jātaḥ kāryākāryaviniścaye",
    "GE07mbh_01_u:173.002e": "kṛtaṃ tena purā sarvaṃ vaktum arhasi pṛcchataḥ",
    "GE07mbh_01_u:173.003": "gandharva uvāca",
    "GE07mbh_01_u:173.003a": "dhanaṃjaya nibodhedaṃ yan māṃ tvaṃ paripṛcchasi",
    "GE07mbh_01_u:173.003c": "vasiṣṭhaṃ prati durdharṣaṃ tathāmitrasahaṃ nṛpam",
    "GE07mbh_01_u:173.004a": "kathitaṃ te mayā pūrvaṃ yathā śaptaḥ sa pārthivaḥ",
    "GE07mbh_01_u:173.004c": "śaktinā bharataśreṣṭha vāsiṣṭhena mahātmanā",
    "GE07mbh_01_u:173.005a": "sa tu śāpavaśaṃ prāptaḥ krodhaparyākulekṣaṇaḥ",
    "GE07mbh_01_u:173.005c": "nirjagāma purād rājā sahadāraḥ paraṃtapaḥ",
    "GE07mbh_01_u:173.006a": "araṇyaṃ nirjanaṃ gatvā sadāraḥ paricakrame",
    "GE07mbh_01_u:173.006c": "nānāmṛgagaṇākīrṇaṃ nānāsattvasamākulam",
    "GE07mbh_01_u:173.007a": "nānāgulmalatācchannaṃ nānādrumasamāvṛtam",
    "GE07mbh_01_u:173.007c": "araṇyaṃ ghorasaṃnādaṃ śāpagrastaḥ paribhraman",
    "GE07mbh_01_u:173.008a": "sa kadā cit kṣudhāviṣṭo mṛgayan bhakṣam ātmanaḥ",
    "GE07mbh_01_u:173.008c": "dadarśa suparikliṣṭaḥ kasmiṃś cid vananirjhare",
    "GE07mbh_01_u:173.008e": "brāhmaṇīṃ brāhmaṇaṃ caiva maithunāyopasaṃgatau",
    "GE07mbh_01_u:173.009a": "tau samīkṣya tu vitrastāv akṛtārthau pradhāvitau",
    "GE07mbh_01_u:173.009c": "tayoś ca dravator vipraṃ jagṛhe nṛpatir balāt",
    "GE07mbh_01_u:173.010a": "dṛṣṭvā gṛhītaṃ bhartāram atha brāhmaṇy abhāṣata",
    "GE07mbh_01_u:173.010c": "śṛṇu rājan vaco mahyaṃ yat tvāṃ vakṣyāmi suvrata",
    "GE07mbh_01_u:173.011a": "ādityavaṃśaprabhavas tvaṃ hi lokapariśrutaḥ",
    "GE07mbh_01_u:173.011c": "apramattaḥ sthito dharme guruśuśrūṣaṇe rataḥ",
    "GE07mbh_01_u:173.011d-1798_01": "vaiṣṇavo 'si mahīpāla ravivaṃśavivardhana",
    "GE07mbh_01_u:173.011d-1798_02": "yena tvayā purā viṣṇus toṣitaḥ śubhakarmaṇā",
    "GE07mbh_01_u:173.011d-1798_03": "ātmanaṃ tṛṇavat kṛtvā jīvitaṃ haraye 'rpitam",
    "GE07mbh_01_u:173.011d-1798_04": "tadāsi rakṣitas tvaṃ vai viṣṇunā prabhaviṣṇunā",
    "GE07mbh_01_u:173.012a": "śāpaṃ prāpto 'si durdharṣa na pāpaṃ kartum arhasi",
    "GE07mbh_01_u:173.012c": "ṛtukāle tu saṃprāpte bhartrāsmy adya samāgatā",
    "GE07mbh_01_u:173.013a": "akṛtārthā hy ahaṃ bhartrā prasavārthaś ca me mahān",
    "GE07mbh_01_u:173.013c": "prasīda nṛpatiśreṣṭha bhartā me 'yaṃ visṛjyatām",
    "GE07mbh_01_u:173.014a": "evaṃ vikrośamānāyās tasyāḥ sa sunṛśaṃsakṛt",
    "GE07mbh_01_u:173.014c": "bhartāraṃ bhakṣayām āsa vyāghro mṛgam ivepsitam",
    "GE07mbh_01_u:173.015a": "tasyāḥ krodhābhibhūtāyā yad aśru nyapatad bhuvi",
    "GE07mbh_01_u:173.015c": "so 'gniḥ samabhavad dīptas taṃ ca deśaṃ vyadīpayat",
    "GE07mbh_01_u:173.016a": "tataḥ sā śokasaṃtaptā bhartṛvyasanaduḥkhitā",
    "GE07mbh_01_u:173.016c": "kalmāṣapādaṃ rājarṣim aśapad brāhmaṇī ruṣā",
    "GE07mbh_01_u:173.017a": "yasmān mamākṛtārthāyās tvayā kṣudra nṛśaṃsavat",
    "GE07mbh_01_u:173.017c": "prekṣantyā bhakṣito me 'dya prabhur bhartā mahāyaśāḥ",
    "GE07mbh_01_u:173.018a": "tasmāt tvam api durbuddhe macchāpaparivikṣataḥ",
    "GE07mbh_01_u:173.018c": "patnīm ṛtāv anuprāpya sadyas tyakṣyasi jīvitam",
    "GE07mbh_01_u:173.018d-1799_01": "tena prasādyamānā sā prasādam akarot tadā",
    "GE07mbh_01_u:173.019a": "yasya carṣer vasiṣṭhasya tvayā putrā vināśitāḥ",
    "GE07mbh_01_u:173.019c": "tena saṃgamya te bhāryā tanayaṃ janayiṣyati",
    "GE07mbh_01_u:173.019e": "sa te vaṃśakaraḥ putro bhaviṣyati nṛpādhama",
    "GE07mbh_01_u:173.020a": "evaṃ śaptvā tu rājānaṃ sā tam āṅgirasī śubhā",
    "GE07mbh_01_u:173.020c": "tasyaiva saṃnidhau dīptaṃ praviveśa hutāśanam",
    "GE07mbh_01_u:173.021a": "vasiṣṭhaś ca mahābhāgaḥ sarvam etad apaśyata",
    "GE07mbh_01_u:173.021c": "jñānayogena mahatā tapasā ca paraṃtapa",
    "GE07mbh_01_u:173.021d-1800_01": "na cāpy atra mahābāho adharmaḥ pratipadyate",
    "GE07mbh_01_u:173.021d-1800_02": "brāhmaṇo yad apatyaṃ hi prārthitaḥ saṃprayacchati",
    "GE07mbh_01_u:173.021d-1800_03": "yadā tu kāmato gacchet paranārīṃ naro nṛpa",
    "GE07mbh_01_u:173.021d-1800_04": "tadāsya paradāroktam adharmasya phalaṃ bhavet",
    "GE07mbh_01_u:173.021d-1800_05": "apakalkas tu rājendra nistīryaitad dvijottamaḥ",
    "GE07mbh_01_u:173.021d-1800_06": "nānyato bharataśreṣṭha sa hi lokagurur yataḥ",
    "GE07mbh_01_u:173.022a": "muktaśāpaś ca rājarṣiḥ kālena mahatā tataḥ",
    "GE07mbh_01_u:173.022c": "ṛtukāle 'bhipatito madayantyā nivāritaḥ",
    "GE07mbh_01_u:173.023a": "na hi sasmāra nṛpatis taṃ śāpaṃ śāpamohitaḥ",
    "GE07mbh_01_u:173.023c": "devyāḥ so 'tha vacaḥ śrutvā sa tasyā nṛpasattamaḥ",
    "GE07mbh_01_u:173.023e": "taṃ ca śāpam anusmṛtya paryatapyad bhṛśaṃ tadā",
    "GE07mbh_01_u:173.024a": "etasmāt kāraṇād rājā vasiṣṭhaṃ saṃnyayojayat",
    "GE07mbh_01_u:173.024c": "svadāre bharataśreṣṭha",
    "GE07mbh_01_u:173.024d-1801_01": "yadā kalmāṣapādas tu rākṣasatvam avāpa saḥ",
    "GE07mbh_01_u:173.024d-1801_02": "tadā vasiṣṭhaḥ kuruṇā yajñārthe saṃvṛto 'bhavat",
    "GE07mbh_01_u:173.024d-1801_03": "yadā kalmāṣapādas tu rākṣasatvaṃ visṛṣṭavān",
    "GE07mbh_01_u:173.024d-1801_04": "tadā tenaiva rājñā tu vasiṣṭhaḥ saṃvṛto 'bhavat",
    "GE07mbh_01_u:173.024d-1801_05": "evaṃ vasiṣṭho yuṣmākaṃ purodhāḥ saṃvṛto 'bhavat",
    "GE07mbh_01_u:174.001": "arjuna uvāca",
    "GE07mbh_01_u:174.001a": "asmākam anurūpo vai yaḥ syād gandharva vedavit",
    "GE07mbh_01_u:174.001c": "purohitas tam ācakṣva sarvaṃ hi viditaṃ tava",
    "GE07mbh_01_u:174.002": "gandharva uvāca",
    "GE07mbh_01_u:174.002a": "yavīyān devalasyaiṣa vane bhrātā tapasyati",
    "GE07mbh_01_u:174.002c": "dhaumya utkocake tīrthe taṃ vṛṇudhvaṃ yadīcchatha",
    "GE07mbh_01_u:174.003": "vaiśaṃpāyana uvāca",
    "GE07mbh_01_u:174.003a": "tato 'rjuno 'stram āgneyaṃ pradadau tad yathāvidhi",
    "GE07mbh_01_u:174.003c": "gandharvāya tadā prīto vacanaṃ cedam abravīt",
    "GE07mbh_01_u:174.004a": "tvayy eva tāvat tiṣṭhantu hayā gandharvasattama",
    "GE07mbh_01_u:174.004c": "karmakāle grahīṣyāmi svasti te 'stv iti cābravīt",
    "GE07mbh_01_u:174.005a": "te 'nyonyam abhisaṃpūjya gandharvaḥ pāṇḍavāś ca ha",
    "GE07mbh_01_u:174.005c": "ramyād bhāgīrathīkacchād yathākāmaṃ pratasthire",
    "GE07mbh_01_u:174.006a": "tata utkocakaṃ tīrthaṃ gatvā dhaumyāśramaṃ tu te",
    "GE07mbh_01_u:174.006c": "taṃ vavruḥ pāṇḍavā dhaumyaṃ paurohityāya bhārata",
    "GE07mbh_01_u:174.007a": "tān dhaumyaḥ pratijagrāha sarvavedavidāṃ varaḥ",
    "GE07mbh_01_u:174.007c": "pādyena phalamūlena paurohityena caiva ha",
    "GE07mbh_01_u:174.008a": "te tadāśaṃsire labdhāṃ śriyaṃ rājyaṃ ca pāṇḍavāḥ",
    "GE07mbh_01_u:174.008c": "taṃ brāhmaṇaṃ puraskṛtya pāñcālyāś ca svayaṃvaram",
    "GE07mbh_01_u:174.009a": "mātṛṣaṣṭhās tu te tena guruṇā saṃgatās tadā",
    "GE07mbh_01_u:174.009c": "nāthavantam ivātmānaṃ menire bharatarṣabhāḥ",
    "GE07mbh_01_u:174.010a": "sa hi vedārthatattvajñas teṣāṃ gurur udāradhīḥ",
    "GE07mbh_01_u:174.010c": "tena dharmavidā pārthā yājyāḥ sarvavidā kṛtāḥ",
    "GE07mbh_01_u:174.011a": "vīrāṃs tu sa hi tān mene prāptarājyān svadharmataḥ",
    "GE07mbh_01_u:174.011c": "buddhivīryabalotsāhair yuktān devān ivāparān",
    "GE07mbh_01_u:174.012a": "kṛtasvastyayanās tena tatas te manujādhipāḥ",
    "GE07mbh_01_u:174.012c": "menire sahitā gantuṃ pāñcālyās taṃ svayaṃvaram",
    "GE07mbh_01_u:174.014b-1802_01": "vedavic caiva vāgmī ca dhaumyaḥ śrīmān dvijottamaḥ",
    "GE07mbh_01_u:174.014b-1802_02": "tejasā caiva buddhyā ca rūpeṇa yaśasā śriyā",
    "GE07mbh_01_u:174.014b-1802_03": "mantraiś ca vividhair dhaumyas tulya āsīd bṛhaspateḥ",
    "GE07mbh_01_u:174.014b-1802_04": "sa cāpi vipras tān mene svabhāvābhyadhikān bhuvi",
    "GE07mbh_01_u:175.001": "vaiśaṃpāyana uvāca",
    "GE07mbh_01_u:175.001a": "tatas te naraśārdūlā bhrātaraḥ pañca pāṇḍavāḥ",
    "GE07mbh_01_u:175.001b-1803_01": "brahmarūpadharāḥ pārthā jaṭilā brahmacāriṇaḥ",
    "GE07mbh_01_u:175.001c": "prayayur draupadīṃ draṣṭuṃ taṃ ca devamahotsavam",
    "GE07mbh_01_u:175.002a": "te prayātā naravyāghrā mātrā saha paraṃtapāḥ",
    "GE07mbh_01_u:175.002c": "brāhmaṇān dadṛśur mārge gacchataḥ sagaṇān bahūn",
    "GE07mbh_01_u:175.003a": "tān ūcur brāhmaṇā rājan pāṇḍavān brahmacāriṇaḥ",
    "GE07mbh_01_u:175.003c": "kva bhavanto gamiṣyanti kuto vāgacchateti ha",
    "GE07mbh_01_u:175.004": "yudhiṣṭhira uvāca",
    "GE07mbh_01_u:175.004a": "āgatān ekacakrāyāḥ sodaryān devadarśinaḥ",
    "GE07mbh_01_u:175.004c": "bhavanto hi vijānantu sahitān mātṛcāriṇaḥ",
    "GE07mbh_01_u:175.005": "brāhmaṇā ūcuḥ",
    "GE07mbh_01_u:175.005a": "gacchatādyaiva pāñcālān drupadasya niveśanam",
    "GE07mbh_01_u:175.005c": "svayaṃvaro mahāṃs tatra bhavitā sumahādhanaḥ",
    "GE07mbh_01_u:175.006a": "ekasārthaṃ prayātāḥ smo vayam apy atra gāminaḥ",
    "GE07mbh_01_u:175.006c": "tatra hy adbhutasaṃkāśo bhavitā sumahotsavaḥ",
    "GE07mbh_01_u:175.007a": "yajñasenasya duhitā drupadasya mahātmanaḥ",
    "GE07mbh_01_u:175.007c": "vedīmadhyāt samutpannā padmapatranibhekṣaṇā",
    "GE07mbh_01_u:175.008a": "darśanīyānavadyāṅgī sukumārī manasvinī",
    "GE07mbh_01_u:175.008c": "dhṛṣṭadyumnasya bhaginī droṇaśatroḥ pratāpinaḥ",
    "GE07mbh_01_u:175.009a": "yo jātaḥ kavacī khaḍgī saśaraḥ saśarāsanaḥ",
    "GE07mbh_01_u:175.009c": "susamiddhe mahābāhuḥ pāvake pāvakaprabhaḥ",
    "GE07mbh_01_u:175.009d-1804_01": "yasmin saṃjāyamāne ca vāg uvācāśarīriṇī",
    "GE07mbh_01_u:175.009d-1804_02": "eṣa śiṣyaś ca mṛtyuś ca bharadvājasya jāyate",
    "GE07mbh_01_u:175.010a": "svasā tasyānavadyāṅgī draupadī tanumadhyamā",
    "GE07mbh_01_u:175.010c": "nīlotpalasamo gandho yasyāḥ krośāt pravāyati",
    "GE07mbh_01_u:175.011a": "tāṃ yajñasenasya sutāṃ",
    "GE07mbh_01_u:175.011c": "gacchāmahe vayaṃ draṣṭuṃ taṃ ca devamahotsavam",
    "GE07mbh_01_u:175.012a": "rājāno rājaputrāś ca yajvāno bhūridakṣiṇāḥ",
    "GE07mbh_01_u:175.012c": "svādhyāyavantaḥ śucayo mahātmāno yatavratāḥ",
    "GE07mbh_01_u:175.013a": "taruṇā darśanīyāś ca nānādeśasamāgatāḥ",
    "GE07mbh_01_u:175.013c": "mahārathāḥ kṛtāstrāś ca samupaiṣyanti bhūmipāḥ",
    "GE07mbh_01_u:175.014a": "te tatra vividhān dāyān vijayārthaṃ nareśvarāḥ",
    "GE07mbh_01_u:175.014c": "pradāsyanti dhanaṃ gāś ca bhakṣyaṃ bhojyaṃ ca sarvaśaḥ",
    "GE07mbh_01_u:175.015a": "pratigṛhya ca tat sarvaṃ dṛṣṭvā caiva svayaṃvaram",
    "GE07mbh_01_u:175.015c": "anubhūyotsavaṃ caiva gamiṣyāmo yathepsitam",
    "GE07mbh_01_u:175.016a": "naṭā vaitālikāś caiva nartakāḥ sūtamāgadhāḥ",
    "GE07mbh_01_u:175.016c": "niyodhakāś ca deśebhyaḥ sameṣyanti mahābalāḥ",
    "GE07mbh_01_u:175.017a": "evaṃ kautūhalaṃ kṛtvā dṛṣṭvā ca pratigṛhya ca",
    "GE07mbh_01_u:175.017c": "sahāsmābhir mahātmānaḥ punaḥ pratinivartsyatha",
    "GE07mbh_01_u:175.018a": "darśanīyāṃś ca vaḥ sarvān devarūpān avasthitān",
    "GE07mbh_01_u:175.018c": "samīkṣya kṛṣṇā varayet saṃgatyānyatamaṃ varam",
    "GE07mbh_01_u:175.019a": "ayaṃ bhrātā tava śrīmān darśanīyo mahābhujaḥ",
    "GE07mbh_01_u:175.019c": "niyudhyamāno vijayet saṃgatyā draviṇaṃ bahu",
    "GE07mbh_01_u:175.019d-1805_01": "āhariṣyann ayaṃ nūnaṃ prītiṃ vo vardhayiṣyati",
    "GE07mbh_01_u:175.020": "yudhiṣṭhira uvāca",
    "GE07mbh_01_u:175.020a": "paramaṃ bho gamiṣyāmo draṣṭuṃ devamahotsavam",
    "GE07mbh_01_u:175.020c": "bhavadbhiḥ sahitāḥ sarve kanyāyās taṃ svayaṃvaram",
    "GE07mbh_01_u:176.001": "vaiśaṃpāyana uvāca",
    "GE07mbh_01_u:176.001a": "evam uktāḥ prayātās te pāṇḍavā janamejaya",
    "GE07mbh_01_u:176.001c": "rājñā dakṣiṇapāñcālān drupadenābhirakṣitān",
    "GE07mbh_01_u:176.002a": "tatas te taṃ mahātmānaṃ śuddhātmānam akalmaṣam",
    "GE07mbh_01_u:176.002c": "dadṛśuḥ pāṇḍavā rājan pathi dvaipāyanaṃ tadā",
    "GE07mbh_01_u:176.003a": "tasmai yathāvat satkāraṃ kṛtvā tena ca sāntvitāḥ",
    "GE07mbh_01_u:176.003c": "kathānte cābhyanujñātāḥ prayayur drupadakṣayam",
    "GE07mbh_01_u:176.004a": "paśyanto ramaṇīyāni vanāni ca sarāṃsi ca",
    "GE07mbh_01_u:176.004c": "tatra tatra vasantaś ca śanair jagmur mahārathāḥ",
    "GE07mbh_01_u:176.005a": "svādhyāyavantaḥ śucayo madhurāḥ priyavādinaḥ",
    "GE07mbh_01_u:176.005c": "ānupūrvyeṇa saṃprāptāḥ pāñcālān kurunandanāḥ",
    "GE07mbh_01_u:176.006a": "te tu dṛṣṭvā puraṃ tac ca skandhāvāraṃ ca pāṇḍavāḥ",
    "GE07mbh_01_u:176.006c": "kumbhakārasya śālāyāṃ niveśaṃ cakrire tadā",
    "GE07mbh_01_u:176.007a": "tatra bhaikṣaṃ samājahrur brāhmīṃ vṛttiṃ samāśritāḥ",
    "GE07mbh_01_u:176.007c": "tāṃś ca prāptāṃs tadā vīrāñ jajñire na narāḥ kva cit",
    "GE07mbh_01_u:176.007d-1806_01": "yajñasenas tu pāñcālo bhīṣmadroṇakṛtāgasam",
    "GE07mbh_01_u:176.007d-1806_02": "jñātvātmānaṃ tadārebhe trāṇāyātmakriyāṃ kṣamām",
    "GE07mbh_01_u:176.007d-1806_03": "avāpya dhṛṣṭadyumnaṃ hi na sa droṇam acintayat",
    "GE07mbh_01_u:176.007d-1806_04": "sutavairaprasaṅgāc ca bhīṣmād bhayam acintayat",
    "GE07mbh_01_u:176.007d-1807_01": "kanyādānāt tu śaraṇaṃ so 'manyata mahīpatiḥ",
    "GE07mbh_01_u:176.007d-1807_02": "jāmātur balasaṃyogān mene ha balavattaram",
    "GE07mbh_01_u:176.008a": "yajñasenasya kāmas tu pāṇḍavāya kirīṭine",
    "GE07mbh_01_u:176.008c": "kṛṣṇāṃ dadyām iti sadā na caitad vivṛṇoti saḥ",
    "GE07mbh_01_u:176.009a": "so 'nveṣamāṇaḥ kaunteyān pāñcālyo janamejaya",
    "GE07mbh_01_u:176.009b-1808_01": "śaṃkareṇa varo dattaḥ prītena ca mahātmanā",
    "GE07mbh_01_u:176.009b-1808_02": "sa niṣphalaḥ syān na tu me iti prāmāṇyam āgataḥ",
    "GE07mbh_01_u:176.009b-1808_03": "mayā kartavyam adhunā duṣkaraṃ lakṣyavedhanam",
    "GE07mbh_01_u:176.009b-1808_04": "iti niścitya manasā kāritaṃ lakṣyam uttamam",
    "GE07mbh_01_u:176.009c": "dṛḍhaṃ dhanur anāyamyaṃ kārayām āsa bhārata",
    "GE07mbh_01_u:176.009d-1809_01": "vaiyyāghrapadyasograṃ vai sṛñjayasya mahīpateḥ",
    "GE07mbh_01_u:176.009d-1809_02": "tad dhanuḥ kiṃdhuraṃ nāma devadattam upānayat",
    "GE07mbh_01_u:176.009d-1809_03": "āyasī tasya jyā cāsīt pratibaddhā mahābalā",
    "GE07mbh_01_u:176.009d-1809_04": "na tu jyāṃ prasahed anyāṃ tad dhanuḥpravaraṃ mahat",
    "GE07mbh_01_u:176.010a": "yantraṃ vaihāyasaṃ cāpi kārayām āsa kṛtrimam",
    "GE07mbh_01_u:176.010c": "tena yantreṇa sahitaṃ rājā lakṣyaṃ ca kāñcanam",
    "GE07mbh_01_u:176.011": "drupada uvāca",
    "GE07mbh_01_u:176.011a": "idaṃ sajyaṃ dhanuḥ kṛtvā sajyenānena sāyakaiḥ",
    "GE07mbh_01_u:176.011c": "atītya lakṣyaṃ yo veddhā sa labdhā matsutām iti",
    "GE07mbh_01_u:176.012": "vaiśaṃpāyana uvāca",
    "GE07mbh_01_u:176.012a": "iti sa drupado rājā sarvataḥ samaghoṣayat",
    "GE07mbh_01_u:176.012c": "tac chrutvā pārthivāḥ sarve samīyus tatra bhārata",
    "GE07mbh_01_u:176.013a": "ṛṣayaś ca mahātmānaḥ svayaṃvaradidṛkṣayā",
    "GE07mbh_01_u:176.013b-1810_01": "yādavā vāsudevena sārdham andhakavṛṣṇayaḥ",
    "GE07mbh_01_u:176.013b-1810_02": "rājāno rājaputrāś ca yuvāno mṛṣṭakuṇḍalāḥ",
    "GE07mbh_01_u:176.013b-1810_03": "nānājanapadādhīśā yajvāno bhūridakṣiṇāḥ",
    "GE07mbh_01_u:176.013b-1810_04": "manojñarūpalāvaṇyā mahendrasamavikramāḥ",
    "GE07mbh_01_u:176.013b-1810_05": "krodhena cāgnisadṛśāḥ kṣamayā pṛthivīsamāḥ",
    "GE07mbh_01_u:176.013b-1810_06": "sthairye merusamā dhīrāḥ sūryavaiśvānaropamāḥ",
    "GE07mbh_01_u:176.013b-1810_07": "pṛthivyāṃ ye ca rājāna ṛṣayaś ca tapodhanāḥ",
    "GE07mbh_01_u:176.013b-1810_08": "bālavṛddhān ṛte sarve mahīpālāḥ samāgatāḥ",
    "GE07mbh_01_u:176.013b-1810_09": "trayastriṃśat surāḥ sarve vimānair vyomni niṣṭhitāḥ",
    "GE07mbh_01_u:176.013c": "duryodhanapurogāś ca sakarṇāḥ kuravo nṛpa",
    "GE07mbh_01_u:176.014a": "brāhmaṇāś ca mahābhāgā deśebhyaḥ samupāgaman",
    "GE07mbh_01_u:176.014c": "te 'bhyarcitā rājagaṇā drupadena mahātmanā",
    "GE07mbh_01_u:176.014d-1811_01": "brāhmaṇair eva sahitāḥ pāṇḍavāḥ samupāviśan",
    "GE07mbh_01_u:176.014d-1811_02": "vaitālikā nartakāś ca sūtamāgadhabandinaḥ",
    "GE07mbh_01_u:176.014d-1812_01": "upopaviṣṭā mañceṣu draṣṭukāmāḥ svayaṃvaram",
    "GE07mbh_01_u:176.015a": "tataḥ paurajanāḥ sarve sāgaroddhūtaniḥsvanāḥ",
    "GE07mbh_01_u:176.015c": "śiśumārapuraṃ prāpya nyaviśaṃs te ca pārthivāḥ",
    "GE07mbh_01_u:176.016a": "prāguttareṇa nagarād bhūmibhāge same śubhe",
    "GE07mbh_01_u:176.016c": "samājavāṭaḥ śuśubhe bhavanaiḥ sarvato vṛtaḥ",
    "GE07mbh_01_u:176.017a": "prākāraparikhopeto dvāratoraṇamaṇḍitaḥ",
    "GE07mbh_01_u:176.017c": "vitānena vicitreṇa sarvataḥ samavastṛtaḥ",
    "GE07mbh_01_u:176.018a": "tūryaughaśatasaṃkīrṇaḥ parārdhyāgurudhūpitaḥ",
    "GE07mbh_01_u:176.018c": "candanodakasiktaś ca mālyadāmaiś ca śobhitaḥ",
    "GE07mbh_01_u:176.019a": "kailāsaśikharaprakhyair nabhastalavilekhibhiḥ",
    "GE07mbh_01_u:176.019c": "sarvataḥ saṃvṛtair naddhaḥ prāsādaiḥ sukṛtocchritaiḥ",
    "GE07mbh_01_u:176.020a": "suvarṇajālasaṃvītair maṇikuṭṭimabhūṣitaiḥ",
    "GE07mbh_01_u:176.020c": "sukhārohaṇasopānair mahāsanaparicchadaiḥ",
    "GE07mbh_01_u:176.021a": "agrāmyasamavacchannair agurūttamavāsitaiḥ",
    "GE07mbh_01_u:176.021c": "haṃsācchavarṇair bahubhir āyojanasugandhibhiḥ",
    "GE07mbh_01_u:176.022a": "asaṃbādhaśatadvāraiḥ śayanāsanaśobhitaiḥ",
    "GE07mbh_01_u:176.022c": "bahudhātupinaddhāṅgair himavacchikharair iva",
    "GE07mbh_01_u:176.023a": "tatra nānāprakāreṣu vimāneṣu svalaṃkṛtāḥ",
    "GE07mbh_01_u:176.023c": "spardhamānās tadānyonyaṃ niṣeduḥ sarvapārthivāḥ",
    "GE07mbh_01_u:176.024a": "tatropaviṣṭān dadṛśur mahāsattvaparākramān",
    "GE07mbh_01_u:176.024c": "rājasiṃhān mahābhāgān kṛṣṇāguruvibhūṣitān",
    "GE07mbh_01_u:176.025a": "mahāprasādān brahmaṇyān svarāṣṭraparirakṣiṇaḥ",
    "GE07mbh_01_u:176.025c": "priyān sarvasya lokasya sukṛtaiḥ karmabhiḥ śubhaiḥ",
    "GE07mbh_01_u:176.026a": "mañceṣu ca parārdhyeṣu paurajānapadā janāḥ",
    "GE07mbh_01_u:176.026c": "kṛṣṇādarśanatuṣṭyarthaṃ sarvataḥ samupāviśan",
    "GE07mbh_01_u:176.027a": "brāhmaṇais te ca sahitāḥ pāṇḍavāḥ samupāviśan",
    "GE07mbh_01_u:176.027c": "ṛddhiṃ pāñcālarājasya paśyantas tām anuttamām",
    "GE07mbh_01_u:176.028a": "tataḥ samājo vavṛdhe sa rājan divasān bahūn",
    "GE07mbh_01_u:176.028c": "ratnapradānabahulaḥ śobhito naṭanartakaiḥ",
    "GE07mbh_01_u:176.029a": "vartamāne samāje tu ramaṇīye 'hni ṣoḍaśe",
    "GE07mbh_01_u:176.029b-098_0001": "maitre muhūrte tat tasyā rājadārāḥ purāvidaḥ",
    "GE07mbh_01_u:176.029b-098_0002": "putravatyaḥ suvasanāḥ pratikarmopacakramuḥ",
    "GE07mbh_01_u:176.029b-098_0003": "svarṇapātraṃ ca kauśeyaṃ dūrvāsiddhyarthasaṃyutam",
    "GE07mbh_01_u:176.029b-098_0004": "nidhāya tailaṃ snānārthaṃ ninyur bālā haripriyāḥ",
    "GE07mbh_01_u:176.029b-098_0005": "lodhrakalkahṛtābhyaṅgatailaṃ kāleyacandanam catuṣkābhimukhīṃ ninyur abhiṣekāya yoṣitaḥ",
    "GE07mbh_01_u:176.029b-098_0007": "vaiḍūryamaṇipīṭheṣu niviṣṭāṃ draupadīṃ tadā",
    "GE07mbh_01_u:176.029b-098_0008": "satūryaṃ snāpayāṃ cakruḥ svarṇakumbhasthitair jalaiḥ tāṃ nivṛttābhiṣekāṃ ca dukūladvayadhāriṇīm",
    "GE07mbh_01_u:176.029b-098_0010": "ninyur maṇistambhayutāṃ vedīṃ vai supariṣkṛtām niveśya prāṅmukhīṃ hṛṣṭāṃ vismitākṣāḥ prasādhikāḥ",
    "GE07mbh_01_u:176.029b-098_0012": "kenānukāraṇenemām ity anyonyaṃ vyalokayan",
    "GE07mbh_01_u:176.029b-098_0013": "dhūpoṣmaṇā ca keśānām ārdrabhāvaṃ vyapohayan babandhur asyā dhammillaṃ mālyaiḥ surabhigandhibhiḥ",
    "GE07mbh_01_u:176.029b-098_0015": "dūrvāmadhūkaracitaṃ mālyaṃ tasyā daduḥ kare",
    "GE07mbh_01_u:176.029b-098_0016": "cakruś ca kṛṣṇāgaruṇā patrabhaṅgaṃ kucadvaye",
    "GE07mbh_01_u:176.029b-098_0017": "reje sā cakravākāṅkā svarṇadīrghasaridvarā",
    "GE07mbh_01_u:176.029b-098_0018": "alakaiḥ kuṭilais tasyā mukhaṃ vikasitaṃ babhau",
    "GE07mbh_01_u:176.029b-098_0019": "āsaktabhṛṅgaṃ kusumaṃ śaśibimbaṃ jigāya tat kālāñjanaṃ nayanayor ācārārthaṃ samādadhuḥ",
    "GE07mbh_01_u:176.029b-098_0021": "bhūṣaṇai ratnakhacitair alaṃcakrur yathocitam",
    "GE07mbh_01_u:176.029b-098_0022": "mātā ca tasyāḥ pṛṣatī haritālamanaḥśilām aṅgulībhyām upādāya tilakaṃ vidadhe mukhe",
    "GE07mbh_01_u:176.029b-098_0024": "alaṃkṛtāṃ vadhūṃ dṛṣṭvā yoṣito mudam āyayuḥ",
    "GE07mbh_01_u:176.029b-098_0025": "mātā na mumude tasyāḥ patiḥ kīdṛg bhaviṣyati",
    "GE07mbh_01_u:176.029b-098_0026": "sauvidallāḥ samāgamya drupadasyājñayā tataḥ",
    "GE07mbh_01_u:176.029b-098_0027": "enām āropayām āsuḥ kariṇīṃ kuthabhūṣitām tato 'vādyanta vādyāni maṅgalāni divi spṛśan",
    "GE07mbh_01_u:176.029b-098_0029": "vilāsinījanaś cāpi pravaraṃ kariṇīśatam",
    "GE07mbh_01_u:176.029b-098_0030": "māṅgalyagītaṃ gāyantyaḥ pārśvayor ubhayor yayuḥ janāpaharaṇe yattāḥ pratihāryaḥ puro yayuḥ",
    "GE07mbh_01_u:176.029b-098_0032": "kolāhalo mahān āsīt tasmin puravare tadā",
    "GE07mbh_01_u:176.029b-098_0033": "dhṛṣṭadyumno yayāv agre hayam āruhya bhārata",
    "GE07mbh_01_u:176.029b-098_0034": "drupado raṅgadeśe tu balena mahatā yutaḥ",
    "GE07mbh_01_u:176.029b-098_0035": "tasthau vyūhya mahānīkaṃ pālitaṃ dṛḍhadhanvibhiḥ tasyāṃ varāṅgyām āyantyāṃ mañcasthā nṛpasattamāḥ",
    "GE07mbh_01_u:176.029b-098_0037": "tāṃ dṛṣṭvā manmathāviṣṭā vilāsān vidadhuḥ kila",
    "GE07mbh_01_u:176.029b-098_0038": "kaś cid abhrāmayad bhūyaḥ kamalaṃ sumanoharam",
    "GE07mbh_01_u:176.029b-098_0039": "lolapatraṃ calad bhṛṅgaṃ pariveṣṭitakesaram",
    "GE07mbh_01_u:176.029b-098_0040": "kaś cid vilāsī galitaṃ lagnam aṅgadakoṭibhiḥ",
    "GE07mbh_01_u:176.029b-098_0041": "prālambam akarod aṃse sācīkṛtamukhāmbujam",
    "GE07mbh_01_u:176.029b-098_0042": "lilekha pīṭhaṃ pādena haimaṃ tiryaṅ mukhatviṣā",
    "GE07mbh_01_u:176.029b-098_0043": "ketakīdalam anyo 'pi priyaṃ karṇavibhūṣaṇam nakhāgraiḥ pāṭayām āsa kuśālekhaviśāradaiḥ",
    "GE07mbh_01_u:176.029b-098_0045": "kaś cit kamalaśoṇena nakhena svastipāṇinā ratnāṅgulīyaprabhayā vidvān akṣān avāsṛjat",
    "GE07mbh_01_u:176.029b-098_0047": "yathābhā tasya vimalā svasthānāc calitā tathā",
    "GE07mbh_01_u:176.029b-098_0048": "kaś cid vyāpārayām āsa kararatnāṅgulīyakam bhūyān evaṃvidhāṃs tatra draupadī kamalekṣaṇā",
    "GE07mbh_01_u:176.029b-098_0050": "nīlotpalamayaṃ deśaṃ kurvāṇevāvalokayat",
    "GE07mbh_01_u:176.029c": "āplutāṅgī suvasanā sarvābharaṇabhūṣitā",
    "GE07mbh_01_u:176.030a": "vīrakāṃsyam upādāya kāñcanaṃ samalaṃkṛtam",
    "GE07mbh_01_u:176.030c": "avatīrṇā tato raṅgaṃ draupadī bharatarṣabha",
    "GE07mbh_01_u:176.031a": "purohitaḥ somakānāṃ mantravid brāhmaṇaḥ śuciḥ",
    "GE07mbh_01_u:176.031c": "paristīrya juhāvāgnim ājyena vidhinā tadā",
    "GE07mbh_01_u:176.032a": "sa tarpayitvā jvalanaṃ brāhmaṇān svasti vācya ca",
    "GE07mbh_01_u:176.032c": "vārayām āsa sarvāṇi vāditrāṇi samantataḥ",
    "GE07mbh_01_u:176.033a": "niḥśabde tu kṛte tasmin dhṛṣṭadyumno viśāṃ pate",
    "GE07mbh_01_u:176.033b-1813_01": "kṛṣṇām ādāya vidhivan meghadundubhiniḥsvanaḥ",
    "GE07mbh_01_u:176.033c": "raṅgamadhyagatas tatra meghagambhīrayā girā",
    "GE07mbh_01_u:176.033e": "vākyam uccair jagādedaṃ ślakṣṇam arthavad uttamam",
    "GE07mbh_01_u:176.034a": "idaṃ dhanur lakṣyam ime ca bāṇāḥ; śṛṇvantu me pārthivāḥ sarva eva",
    "GE07mbh_01_u:176.034c": "yantracchidreṇābhyatikramya lakṣyaṃ; samarpayadhvaṃ khagamair daśārdhaiḥ",
    "GE07mbh_01_u:176.035a": "etat kartā karma suduṣkaraṃ yaḥ; kulena rūpeṇa balena yuktaḥ",
    "GE07mbh_01_u:176.035c": "tasyādya bhāryā bhaginī mameyaṃ; kṛṣṇā bhavitrī na mṛṣā bravīmi",
    "GE07mbh_01_u:176.036a": "tān evam uktvā drupadasya putraḥ; paścād idaṃ draupadīm abhyuvāca",
    "GE07mbh_01_u:176.036c": "nāmnā ca gotreṇa ca karmaṇā ca; saṃkīrtayaṃs tān nṛpatīn sametān",
    "GE07mbh_01_u:177.001": "dhṛṣṭadyumna uvāca",
    "GE07mbh_01_u:177.001a": "duryodhano durviṣaho durmukho duṣpradharṣaṇaḥ",
    "GE07mbh_01_u:177.001c": "viviṃśatir vikarṇaś ca saho duḥśāsanaḥ samaḥ",
    "GE07mbh_01_u:177.002a": "yuyutsur vātavegaś ca bhīmavegadharas tathā",
    "GE07mbh_01_u:177.002c": "ugrāyudho balākī ca kanakāyur virocanaḥ",
    "GE07mbh_01_u:177.003a": "sukuṇḍalaś citrasenaḥ suvarcāḥ kanakadhvajaḥ",
    "GE07mbh_01_u:177.003c": "nandako bāhuśālī ca kuṇḍajo vikaṭas tathā",
    "GE07mbh_01_u:177.003d-1814_01": "vindaś cāpy anuvindaś ca sajīvī vikalaḥ karī",
    "GE07mbh_01_u:177.004a": "ete cānye ca bahavo dhārtarāṣṭrā mahābalāḥ",
    "GE07mbh_01_u:177.004c": "karṇena sahitā vīrās tvadarthaṃ samupāgatāḥ",
    "GE07mbh_01_u:177.004e": "śatasaṃkhyā mahātmānaḥ prathitāḥ kṣatriyarṣabhāḥ",
    "GE07mbh_01_u:177.005a": "śakuniś ca balaś caiva vṛṣako 'tha bṛhadbalaḥ",
    "GE07mbh_01_u:177.005c": "ete gāndhārarājasya sutāḥ sarve samāgatāḥ",
    "GE07mbh_01_u:177.006a": "aśvatthāmā ca bhojaś ca sarvaśastrabhṛtāṃ varau",
    "GE07mbh_01_u:177.006c": "samavetau mahātmānau tvadarthe samalaṃkṛtau",
    "GE07mbh_01_u:177.007a": "bṛhanto maṇimāṃś caiva daṇḍadhāraś ca vīryavān",
    "GE07mbh_01_u:177.007c": "sahadevo jayatseno meghasaṃdhiś ca māgadhaḥ",
    "GE07mbh_01_u:177.008a": "virāṭaḥ saha putrābhyāṃ śaṅkhenaivottareṇa ca",
    "GE07mbh_01_u:177.008c": "vārdhakṣemiḥ suvarcāś ca senābinduś ca pārthivaḥ",
    "GE07mbh_01_u:177.009a": "abhibhūḥ saha putreṇa sudāmnā ca suvarcasā",
    "GE07mbh_01_u:177.009c": "sumitraḥ sukumāraś ca vṛkaḥ satyadhṛtis tathā",
    "GE07mbh_01_u:177.010a": "sūryadhvajo rocamāno nīlaś citrāyudhas tathā",
    "GE07mbh_01_u:177.010c": "aṃśumāṃś cekitānaś ca śreṇimāṃś ca mahābalaḥ",
    "GE07mbh_01_u:177.011a": "samudrasenaputraś ca candrasenaḥ pratāpavān",
    "GE07mbh_01_u:177.011c": "jalasaṃdhaḥ pitāputrau sudaṇḍo daṇḍa eva ca",
    "GE07mbh_01_u:177.012a": "pauṇḍrako vāsudevaś ca bhagadattaś ca vīryavān",
    "GE07mbh_01_u:177.012c": "kaliṅgas tāmraliptaś ca pattanādhipatis tathā",
    "GE07mbh_01_u:177.013a": "madrarājas tathā śalyaḥ sahaputro mahārathaḥ",
    "GE07mbh_01_u:177.013c": "rukmāṅgadena vīreṇa tathā rukmarathena ca",
    "GE07mbh_01_u:177.014a": "kauravyaḥ somadattaś ca putrāś cāsya mahārathāḥ",
    "GE07mbh_01_u:177.014c": "samavetās trayaḥ śūrā bhūrir bhūriśravāḥ śalaḥ",
    "GE07mbh_01_u:177.015a": "sudakṣiṇaś ca kāmbojo dṛḍhadhanvā ca kauravaḥ",
    "GE07mbh_01_u:177.015c": "bṛhadbalaḥ suṣeṇaś ca śibir auśīnaras tathā",
    "GE07mbh_01_u:177.015d-1815_01": "paṭaccaranihantā ca kārūṣādhipatis tathā",
    "GE07mbh_01_u:177.015d-1816_01": "pāṇḍyakeralacolendrās trayas tretāgnayo yathā",
    "GE07mbh_01_u:177.015d-1816_02": "āsaneṣu virājante āśām āgastyam āśritāḥ",
    "GE07mbh_01_u:177.016a": "saṃkarṣaṇo vāsudevo raukmiṇeyaś ca vīryavān",
    "GE07mbh_01_u:177.016c": "sāmbaś ca cārudeṣṇaś ca sāraṇo 'tha gadas tathā",
    "GE07mbh_01_u:177.017a": "akrūraḥ sātyakiś caiva uddhavaś ca mahābalaḥ",
    "GE07mbh_01_u:177.017c": "kṛtavarmā ca hārdikyaḥ pṛthur vipṛthur eva ca",
    "GE07mbh_01_u:177.018a": "viḍūrathaś ca kaṅkaś ca samīkaḥ sāramejayaḥ",
    "GE07mbh_01_u:177.018a-1817_01": ". . . . . . . . ye cānye yādavās tathā",
    "GE07mbh_01_u:177.018a-1817_02": "āgatās tava hetoś ca kṛṣṇe jānīhi satvaram",
    "GE07mbh_01_u:177.018a-1817_03": "kṛtavarmā ca hārdikyaḥ (= 17c)",
    "GE07mbh_01_u:177.018a-1818_01": "śaṅkuś ca sagaveṣaṇaḥ",
    "GE07mbh_01_u:177.018a-1818_02": "āśāvaho 'niruddhaś ca",
    "GE07mbh_01_u:177.018c": "vīro vātapatiś caiva jhillī piṇḍārakas tathā",
    "GE07mbh_01_u:177.018e": "uśīnaraś ca vikrānto vṛṣṇayas te prakīrtitāḥ",
    "GE07mbh_01_u:177.019a": "bhagīratho bṛhatkṣatraḥ saindhavaś ca jayadrathaḥ",
    "GE07mbh_01_u:177.019c": "bṛhadratho bāhlikaś ca śrutāyuś ca mahārathaḥ",
    "GE07mbh_01_u:177.020a": "ulūkaḥ kaitavo rājā citrāṅgadaśubhāṅgadau",
    "GE07mbh_01_u:177.020c": "vatsarājaś ca dhṛtimān kosalādhipatis tathā",
    "GE07mbh_01_u:177.020d-1819_01": "karṇaś ca saha putreṇa vṛṣasenena vīryavān",
    "GE07mbh_01_u:177.020d-1819_02": "bṛhadbalaś ca balavān rājā caivātha durjayaḥ",
    "GE07mbh_01_u:177.020d-1819_03": "damaghoṣātmajaś caiva śiśupālo mahābalaḥ",
    "GE07mbh_01_u:177.020d-1819_04": "cedīnām adhipo vīro balavān antakopamaḥ",
    "GE07mbh_01_u:177.020d-1820_01": "prācyodīcyāḥ pratīcyāś ca dākṣiṇātyāḥ kṣitīśvarāḥ",
    "GE07mbh_01_u:177.020d-1821_01": "śiśupālaś ca vikrānto jarāsaṃdhas tathaiva ca",
    "GE07mbh_01_u:177.021a": "ete cānye ca bahavo nānājanapadeśvarāḥ",
    "GE07mbh_01_u:177.021c": "tvadartham āgatā bhadre kṣatriyāḥ prathitā bhuvi",
    "GE07mbh_01_u:177.022a": "ete vetsyanti vikrāntās tvadarthaṃ lakṣyam uttamam",
    "GE07mbh_01_u:177.022c": "vidhyeta ya imaṃ lakṣyaṃ varayethāḥ śubhe 'dya tam",
    "GE07mbh_01_u:178.001": "vaiśaṃpāyana uvāca",
    "GE07mbh_01_u:178.001a": "te 'laṃkṛtāḥ kuṇḍalino yuvānaḥ; parasparaṃ spardhamānāḥ sametāḥ",
    "GE07mbh_01_u:178.001c": "astraṃ balaṃ cātmani manyamānāḥ; sarve samutpetur ahaṃkṛtena",
    "GE07mbh_01_u:178.002a": "rūpeṇa vīryeṇa kulena caiva; dharmeṇa caivāpi ca yauvanena",
    "GE07mbh_01_u:178.002c": "samṛddhadarpā madavegabhinnā; mattā yathā haimavatā gajendrāḥ",
    "GE07mbh_01_u:178.003a": "parasparaṃ spardhayā prekṣamāṇāḥ; saṃkalpajenāpi pariplutāṅgāḥ",
    "GE07mbh_01_u:178.003c": "kṛṣṇā mamaiṣety abhibhāṣamāṇā; nṛpāsanebhyaḥ sahasopatasthuḥ",
    "GE07mbh_01_u:178.004a": "te kṣatriyā raṅgagatāḥ sametā; jigīṣamāṇā drupadātmajāṃ tām",
    "GE07mbh_01_u:178.004c": "cakāśire parvatarājakanyām; umāṃ yathā devagaṇāḥ sametāḥ",
    "GE07mbh_01_u:178.005a": "kandarpabāṇābhinipīḍitāṅgāḥ; kṛṣṇāgatais te hṛdayair narendrāḥ",
    "GE07mbh_01_u:178.005c": "raṅgāvatīrṇā drupadātmajārthaṃ; dveṣyān hi cakruḥ suhṛdo 'pi tatra",
    "GE07mbh_01_u:178.006a": "athāyayur devagaṇā vimānai; rudrādityā vasavo 'thāśvinau ca",
    "GE07mbh_01_u:178.006c": "sādhyāś ca sarve marutas tathaiva; yamaṃ puraskṛtya dhaneśvaraṃ ca",
    "GE07mbh_01_u:178.007a": "daityāḥ suparṇāś ca mahoragāś ca; devarṣayo guhyakāś cāraṇāś ca",
    "GE07mbh_01_u:178.007c": "viśvāvasur nāradaparvatau ca; gandharvamukhyāś ca sahāpsarobhiḥ",
    "GE07mbh_01_u:178.008a": "halāyudhas tatra ca keśavaś ca; vṛṣṇyandhakāś caiva yathā pradhānāḥ",
    "GE07mbh_01_u:178.008c": "prekṣāṃ sma cakrur yadupuṃgavās te; sthitāś ca kṛṣṇasya mate babhūvuḥ",
    "GE07mbh_01_u:178.009a": "dṛṣṭvā hi tān mattagajendrarūpān; pañcābhipadmān iva vāraṇendrān",
    "GE07mbh_01_u:178.009c": "bhasmāvṛtāṅgān iva havyavāhān; pārthān pradadhyau sa yadupravīraḥ",
    "GE07mbh_01_u:178.010a": "śaśaṃsa rāmāya yudhiṣṭhiraṃ ca; bhīmaṃ ca jiṣṇuṃ ca yamau ca vīrau",
    "GE07mbh_01_u:178.010c": "śanaiḥ śanais tāṃś ca nirīkṣya rāmo; janārdanaṃ prītamanā dadarśa",
    "GE07mbh_01_u:178.011a": "anye tu nānānṛpaputrapautrāḥ; kṛṣṇāgatair netramanaḥsvabhāvaiḥ",
    "GE07mbh_01_u:178.011c": "vyāyacchamānā dadṛśur bhramantīṃ; saṃdaṣṭadantacchadatāmravaktrāḥ",
    "GE07mbh_01_u:178.012a": "tathaiva pārthāḥ pṛthubāhavas te; vīrau yamau caiva mahānubhāvau",
    "GE07mbh_01_u:178.012c": "tāṃ draupadīṃ prekṣya tadā sma sarve; kandarpabāṇābhihatā babhūvuḥ",
    "GE07mbh_01_u:178.012d-1822_01": "devāś ca sarve sagaṇāḥ sametās",
    "GE07mbh_01_u:178.012d-1822_02": "tāṃ draṣṭukāmā vasavo 'śvinau ca",
    "GE07mbh_01_u:178.012d-1822_03": "rudrāś ca somo varuṇo yamaś ca",
    "GE07mbh_01_u:178.012d-1822_04": "śakraṃ puraskṛtya dhaneśvaraś ca",
    "GE07mbh_01_u:178.012d-1822_05": "viśvāvasur nāradaparvatau ca",
    "GE07mbh_01_u:178.012d-1822_06": "devarṣayaś cāpsarasāṃ gaṇāś ca",
    "GE07mbh_01_u:178.013a": "devarṣigandharvasamākulaṃ tat; suparṇanāgāsurasiddhajuṣṭam",
    "GE07mbh_01_u:178.013c": "divyena gandhena samākulaṃ ca; divyaiś ca mālyair avakīryamāṇam",
    "GE07mbh_01_u:178.014a": "mahāsvanair dundubhināditaiś ca; babhūva tat saṃkulam antarikṣam",
    "GE07mbh_01_u:178.014c": "vimānasaṃbādham abhūt samantāt; saveṇuvīṇāpaṇavānunādam",
    "GE07mbh_01_u:178.014d-1823_01": "samājavāṭopari saṃsthitānāṃ",
    "GE07mbh_01_u:178.014d-1823_02": "meghaiḥ samantād iva",
    "GE07mbh_01_u:178.015a": "tatas tu te rājagaṇāḥ krameṇa; kṛṣṇānimittaṃ nṛpa vikramantaḥ",
    "GE07mbh_01_u:178.015b-1824_01": "sakarṇaduryodhanaśālvaśalya- drauṇāyanikrāthasunīthavakrāḥ",
    "GE07mbh_01_u:178.015b-1824_03": "kaliṅgavaṅgādhipapāṇḍyapauṇḍrā",
    "GE07mbh_01_u:178.015b-1824_04": "videharājo yavanādhipaś ca",
    "GE07mbh_01_u:178.015b-1824_05": "anye ca nānā nṛpaputrapautrā",
    "GE07mbh_01_u:178.015b-1824_06": "rāṣṭrādhipāḥ paṅkajapatranetrāḥ kirīṭahārāṅgadacakravālair",
    "GE07mbh_01_u:178.015b-1824_08": "vibhūṣitāṅgāḥ pṛthubāhavas te",
    "GE07mbh_01_u:178.015b-1824_09": "anukramaṃ vikramasattvayuktā",
    "GE07mbh_01_u:178.015b-1824_10": "balena vīryeṇa ca",
    "GE07mbh_01_u:178.015c": "tat kārmukaṃ saṃhananopapannaṃ; sajyaṃ na śekus tarasāpi kartum",
    "GE07mbh_01_u:178.016a": "te vikramantaḥ sphuratā dṛḍhena; niṣkṛṣyamāṇā dhanuṣā narendrāḥ",
    "GE07mbh_01_u:178.016c": "viceṣṭamānā dharaṇītalasthā; dīnā adṛśyanta vibhagnacittāḥ",
    "GE07mbh_01_u:178.016d-1825_01": "gataujasaḥ srastakirīṭahārā",
    "GE07mbh_01_u:178.016d-1825_02": "viniḥśvasantaḥ śamayāṃ",
    "GE07mbh_01_u:178.016d-1826_01": "pāñcālarājasya sutā sakhībhiḥ",
    "GE07mbh_01_u:178.016d-1826_02": "dṛṣṭvā dhanuḥkṣobham udārarūpā",
    "GE07mbh_01_u:178.016d-1826_03": "jahāsa rājñāṃ bahuvīryabhājāṃ līlāvilāsāñcitalocanāntā",
    "GE07mbh_01_u:178.017a": "hāhākṛtaṃ tad dhanuṣā dṛḍhena; niṣpiṣṭabhagnāṅgadakuṇḍalaṃ ca",
    "GE07mbh_01_u:178.017c": "kṛṣṇānimittaṃ vinivṛttabhāvaṃ; rājñāṃ tadā maṇḍalam ārtam āsīt",
    "GE07mbh_01_u:178.017d-1827_01": "sarvān nṛpāṃs tān prasamīkṣya karṇo",
    "GE07mbh_01_u:178.017d-1827_02": "dhanurdharāṇāṃ pravaro jagāma",
    "GE07mbh_01_u:178.017d-1827_03": "uddhṛtya tūrṇaṃ dhanur udyataṃ tat",
    "GE07mbh_01_u:178.017d-1827_04": "sajyaṃ cakārāśu yuyoja bāṇān",
    "GE07mbh_01_u:178.017d-1827_05": "dṛṣṭvā sūtaṃ menire pāṇḍuputrā",
    "GE07mbh_01_u:178.017d-1827_06": "bhittvā nītaṃ lakṣyavaraṃ dharāyām",
    "GE07mbh_01_u:178.017d-1827_07": "dhanurdharā rāgakṛtapratijñam",
    "GE07mbh_01_u:178.017d-1827_08": "atyagnisomārkam athārkaputram",
    "GE07mbh_01_u:178.017d-1827_09": "dṛṣṭvā tu taṃ draupadī vākyam uccair",
    "GE07mbh_01_u:178.017d-1827_10": "jagāda nāhaṃ varayāmi sūtam",
    "GE07mbh_01_u:178.017d-1827_11": "sāmarṣahāsaṃ prasamīkṣya sūryaṃ",
    "GE07mbh_01_u:178.017d-1827_12": "tatyāja karṇaḥ sphuritaṃ dhanus tat",
    "GE07mbh_01_u:178.017d-1828_01": "evaṃ teṣu nivṛtteṣu kṣatriyeṣu samantataḥ",
    "GE07mbh_01_u:178.017d-1828_02": "cedīnām adhipo vīro balavān antakopamaḥ",
    "GE07mbh_01_u:178.017d-1828_03": "damaghoṣātmajo vīraḥ śiśupālo mahāmatiḥ",
    "GE07mbh_01_u:178.017d-1828_04": "dhanur ādāyamānas tu jānubhyām agaman mahīm",
    "GE07mbh_01_u:178.017d-1828_05": "tato rājā mahāvīryo jarāsaṃdho mahābalaḥ",
    "GE07mbh_01_u:178.017d-1828_06": "dhanuṣo 'bhyāśam āgatya tasthau girir ivācalaḥ",
    "GE07mbh_01_u:178.017d-1828_07": "dhanuṣā pīḍyamānas tu jānubhyām agaman mahīm",
    "GE07mbh_01_u:178.017d-1828_08": "tata utthāya rājā sa svarāṣṭrāṇy abhijagmivān",
    "GE07mbh_01_u:178.017d-1828_09": "tataḥ śalyo mahāvīryo madrarājo mahābalaḥ",
    "GE07mbh_01_u:178.017d-1828_10": "tad apy āropyamāṇas tu jānubhyām agaman mahīm",
    "GE07mbh_01_u:178.017d-1829_01": "tāḍitaḥ sa dhanuṣkoṭyā papātorvyāṃ viyanmukhaḥ",
    "GE07mbh_01_u:178.017d-1829_02": "saṃraṃbhāt krośamātre tu rājāno 'nye bhayāturāḥ",
    "GE07mbh_01_u:178.017d-1830_01": "tato vaikartanaḥ karṇo vṛṣā vai sūtanandanaḥ",
    "GE07mbh_01_u:178.017d-1830_02": "dhanur āropyamāṇaṃ tu romamātre 'bhyatāḍayat",
    "GE07mbh_01_u:178.017d-1831_01": "kambugrīvaḥ pṛthuvyaṃso mattavāraṇavikramaḥ",
    "GE07mbh_01_u:178.017d-1831_02": "mattavāraṇatāmrākṣo mattavāraṇavegavān",
    "GE07mbh_01_u:178.017d-1832_01": "dhanur āropyamāṇaṃ tu sarṣamātre 'bhyatāḍayat",
    "GE07mbh_01_u:178.017d-1833_01": "trailokyavijayī karṇaḥ sattve trailokyaviśrutaḥ",
    "GE07mbh_01_u:178.017d-1833_02": "dhanuṣā so 'pi nirdhūta iti sarve bhayākulāḥ",
    "GE07mbh_01_u:178.017d-1833_03": "evaṃ karṇe vinirdhūte dhanuṣānye nṛpottamāḥ",
    "GE07mbh_01_u:178.017d-1833_04": "cakṣurbhir api nāpaśyan vinamramukhapaṅkajāḥ",
    "GE07mbh_01_u:178.017d-1833_05": "dṛṣṭvā karṇaṃ vinirdhūtaṃ lokavīrā nṛpottamāḥ",
    "GE07mbh_01_u:178.017d-1833_06": "nirāśā dhanuṣoddhāre draupadīsaṃgame 'pi ca",
    "GE07mbh_01_u:178.017d-1833_07": "tato duryodhano rājā dhārtarāṣṭraḥ paraṃtapaḥ",
    "GE07mbh_01_u:178.017d-1833_08": "mānī dṛḍhāstraḥ saṃpannaḥ sarvaiś ca nṛpalakṣaṇaiḥ",
    "GE07mbh_01_u:178.017d-1833_09": "utthitaḥ sahasā tatra bhrātṛmadhye mahābalaḥ",
    "GE07mbh_01_u:178.017d-1833_10": "vilokya draupadīṃ hṛṣṭo dhanuṣo 'bhyāśam āgamat",
    "GE07mbh_01_u:178.017d-1833_11": "sa babhau dhanur ādāya śakraś cāpadharo yathā",
    "GE07mbh_01_u:178.017d-1833_12": "sa tadāropayām āsa tilamātre hy atāḍayat",
    "GE07mbh_01_u:178.017d-1833_13": "āropyamāṇas tad rājā dhanuṣā balinā tadā",
    "GE07mbh_01_u:178.017d-1833_14": "mā sa utthānam apatad aṅgulyagre sa tāḍitaḥ",
    "GE07mbh_01_u:178.017d-1833_15": "sa yayau tāḍitas tena vrīḍann iva narādhipaḥ",
    "GE07mbh_01_u:178.017d-1834_01": "tam athāropyamāṇaṃ tu mudgamātre 'bhyatāḍayat",
    "GE07mbh_01_u:178.017d-1834_02": "sa papāta mahīṃ raṅgād ardhayojanadūrataḥ",
    "GE07mbh_01_u:178.017d-1834_03": "tathaivāgāt svakaṃ rājyaṃ paścād anavalokayan",
    "GE07mbh_01_u:178.017d-1834_04": "tato vaikartanaḥ karṇo vṛṣā vai sūtanandanaḥ",
    "GE07mbh_01_u:178.017d-1834_05": "dhanur abhyāśam āgamya tolayām āsa tad dhanuḥ",
    "GE07mbh_01_u:178.017d-1834_06": "taṃ cāpy āropyamāṇaṃ tad romamātre 'bhyatāḍayat",
    "GE07mbh_01_u:178.017d-1835_01": "tato variṣṭhaḥ suradānavānām",
    "GE07mbh_01_u:178.017d-1835_02": "udāradhīr vṛṣṇikulapravīraḥ",
    "GE07mbh_01_u:178.017d-1835_03": "jaharṣa rāmeṇa sa pīḍya hastaṃ",
    "GE07mbh_01_u:178.017d-1835_04": "hastaṃ gatāṃ pāṇḍusutasya matvā",
    "GE07mbh_01_u:178.017d-1835_05": "na jajñur anye nṛpavīramukhyāḥ",
    "GE07mbh_01_u:178.017d-1835_06": "saṃchannarūpān atha pāṇḍuputrān",
    "GE07mbh_01_u:178.017d-1835_07": "vinā hi bhīṣmaṃ ca yadupravīrau",
    "GE07mbh_01_u:178.017d-1835_08": "dhaumyaṃ ca dharmaṃ sahasodarāṃś ca",
    "GE07mbh_01_u:178.018a": "tasmiṃs tu saṃbhrāntajane samāje; nikṣiptavādeṣu narādhipeṣu",
    "GE07mbh_01_u:178.018c": "kuntīsuto jiṣṇur iyeṣa kartuṃ; sajyaṃ dhanus tat saśaraṃ sa vīraḥ",
    "GE07mbh_01_u:179.001": "vaiśaṃpāyana uvāca",
    "GE07mbh_01_u:179.001a": "yadā nivṛttā rājāno dhanuṣaḥ sajyakarmaṇi",
    "GE07mbh_01_u:179.001b-1836_01": "tadā yudhiṣṭhiro rājā saṃjñayārjunam anvaśāt",
    "GE07mbh_01_u:179.001b-1836_02": "guror iṅgitam ājñāya dharmarājasya dhīmataḥ",
    "GE07mbh_01_u:179.001c": "athodatiṣṭhad viprāṇāṃ madhyāj jiṣṇur udāradhīḥ",
    "GE07mbh_01_u:179.001d-1837_01": "tato 'vatīrṇaṃ raṅgasya madhyaṃ pāṇḍavamadhyamam",
    "GE07mbh_01_u:179.002a": "udakrośan vipramukhyā vidhunvanto 'jināni ca",
    "GE07mbh_01_u:179.002c": "dṛṣṭvā saṃprasthitaṃ pārtham indraketusamaprabham",
    "GE07mbh_01_u:179.003a": "ke cid āsan vimanasaḥ ke cid āsan mudā yutāḥ",
    "GE07mbh_01_u:179.003c": "āhuḥ parasparaṃ ke cin nipuṇā buddhijīvinaḥ",
    "GE07mbh_01_u:179.004a": "yat karṇaśalyapramukhaiḥ pārthivair lokaviśrutaiḥ",
    "GE07mbh_01_u:179.004c": "nānataṃ balavadbhir hi dhanurvedaparāyaṇaiḥ",
    "GE07mbh_01_u:179.005a": "tat kathaṃ tv akṛtāstreṇa prāṇato durbalīyasā",
    "GE07mbh_01_u:179.005c": "baṭumātreṇa śakyaṃ hi sajyaṃ kartuṃ dhanur dvijāḥ",
    "GE07mbh_01_u:179.005d-1838_01": "sajyaṃ cet kṛtavān eṣa veddhuṃ lakṣyaṃ kathaṃ bhavet",
    "GE07mbh_01_u:179.006a": "avahāsyā bhaviṣyanti brāhmaṇāḥ sarvarājasu",
    "GE07mbh_01_u:179.006c": "karmaṇy asminn asaṃsiddhe cāpalād aparīkṣite",
    "GE07mbh_01_u:179.007a": "yady eṣa darpād dharṣād vā yadi vā brahmacāpalāt",
    "GE07mbh_01_u:179.007c": "prasthito dhanur āyantuṃ vāryatāṃ sādhu mā gamat",
    "GE07mbh_01_u:179.008a": "nāvahāsyā bhaviṣyāmo na ca lāghavam āsthitāḥ",
    "GE07mbh_01_u:179.008c": "na ca vidviṣṭatāṃ loke gamiṣyāmo mahīkṣitām",
    "GE07mbh_01_u:179.008d-1839_01": "ke cid āhur jayo 'smākaṃ jayo nāsti parājayaḥ",
    "GE07mbh_01_u:179.008d-1839_02": "parājayo jayo vā syāt kuryāt sajyaṃ dhanur dvijāḥ",
    "GE07mbh_01_u:179.009a": "ke cid āhur yuvā śrīmān nāgarājakaropamaḥ",
    "GE07mbh_01_u:179.009c": "pīnaskandhorubāhuś ca dhairyeṇa himavān iva",
    "GE07mbh_01_u:179.009d-1840_01": "siṃhakhelagatiḥ śrīmān mattanāgendravikramaḥ",
    "GE07mbh_01_u:179.010a": "saṃbhāvyam asmin karmedam utsāhāc cānumīyate",
    "GE07mbh_01_u:179.010c": "śaktir asya mahotsāhā na hy aśaktaḥ svayaṃ vrajet",
    "GE07mbh_01_u:179.011a": "na ca tad vidyate kiṃ cit karma lokeṣu yad bhavet",
    "GE07mbh_01_u:179.011c": "brāhmaṇānām asādhyaṃ ca triṣu saṃsthānacāriṣu",
    "GE07mbh_01_u:179.012a": "abbhakṣā vāyubhakṣāś ca phalāhārā dṛḍhavratāḥ",
    "GE07mbh_01_u:179.012c": "durbalā hi balīyāṃso viprā hi brahmatejasā",
    "GE07mbh_01_u:179.013a": "brāhmaṇo nāvamantavyaḥ sad vāsad vā samācaran",
    "GE07mbh_01_u:179.013c": "sukhaṃ duḥkhaṃ mahad dhrasvaṃ karma yat samupāgatam",
    "GE07mbh_01_u:179.013d-1841_01": "jāmadagnyena rāmeṇa nirjitāḥ kṣatriyā bhuvi",
    "GE07mbh_01_u:179.013d-1841_02": "pītaḥ samudro 'gastyena agādho brahmatejasā",
    "GE07mbh_01_u:179.013d-1841_03": "tasmād bruvantu sarve 'tra baṭur eṣa dhanur mahān",
    "GE07mbh_01_u:179.013d-1841_04": "āropayatu śīghraṃ vai tathety ūcur dvijarṣabhāḥ",
    "GE07mbh_01_u:179.013d-1842_01": "vandhyavṛddhikṣayakaro vātāpī bhakṣitaḥ purā",
    "GE07mbh_01_u:179.013d-1842_02": "sarvabhakṣakṛto vahnir bhṛguṇā ca mahātmanā",
    "GE07mbh_01_u:179.013d-1843_01": "dhanurvede ca vede ca yogeṣu vividheṣu ca",
    "GE07mbh_01_u:179.013d-1843_02": "na taṃ paśyāmi medinyāṃ brāhmaṇād yo 'dhiko bhavet",
    "GE07mbh_01_u:179.013d-1843_03": "mantrayogabalenāpi mahatātmabalena vā",
    "GE07mbh_01_u:179.013d-1843_04": "jṛmbhayeyur imaṃ lokam amuṃ vā dvijasattamāḥ",
    "GE07mbh_01_u:179.014a": "evaṃ teṣāṃ vilapatāṃ viprāṇāṃ vividhā giraḥ",
    "GE07mbh_01_u:179.014c": "arjuno dhanuṣo 'bhyāśe tasthau girir ivācalaḥ",
    "GE07mbh_01_u:179.014d-1844_01": "samavartata tān sarvāñ śṛṇvan devendranandanaḥ",
    "GE07mbh_01_u:179.014d-1845_01": "arjunaḥ pāṇḍavaśreṣṭho dhṛṣṭadyumnam athābravīt",
    "GE07mbh_01_u:179.014d-1845_02": "etad dhanur brāhmaṇānāṃ sajyaṃ kartum alaṃ nu kim",
    "GE07mbh_01_u:179.014d-1845_03": "tasya tad vacanaṃ śrutvā dhṛṣṭadyumno 'bravīd vacaḥ",
    "GE07mbh_01_u:179.014d-1845_04": "brāhmaṇo vātha rājanyo vaiśyo vā śūdra eva vā",
    "GE07mbh_01_u:179.014d-1845_05": "eteṣāṃ yo dhanuḥśreṣṭhaṃ sajyaṃ kuryād dvijottama",
    "GE07mbh_01_u:179.014d-1845_06": "tasmai pradeyā bhaginī satyam uktaṃ mayā vacaḥ",
    "GE07mbh_01_u:179.014d-1845_07": "tasya tad vacanaṃ śrutvā prayayau brāhmaṇair vṛtaḥ",
    "GE07mbh_01_u:179.014d-1845_08": "tataḥ paścān mahātejāḥ pāṇḍavo raṇadurjayaḥ",
    "GE07mbh_01_u:179.015a": "sa tad dhanuḥ parikramya pradakṣiṇam athākarot",
    "GE07mbh_01_u:179.015c": "praṇamya śirasā hṛṣṭo jagṛhe ca paraṃtapaḥ",
    "GE07mbh_01_u:179.015c-1846_01": "īśānaṃ varadaṃ prabhum",
    "GE07mbh_01_u:179.015c-1846_02": "kṛṣṇaṃ ca manasā kṛtvā",
    "GE07mbh_01_u:179.015d-1847_01": "yat pārthivai rukmasunīthavakrai rādheyaduryodhanaśalyaśālvaiḥ",
    "GE07mbh_01_u:179.015d-1847_03": "tadā dhanurvedaparair nṛsiṃhaiḥ",
    "GE07mbh_01_u:179.015d-1847_04": "kṛtaṃ na sajyaṃ mahato 'pi yatnāt",
    "GE07mbh_01_u:179.015d-1847_05": "tad arjuno vīryavatāṃ sadarpas",
    "GE07mbh_01_u:179.015d-1847_06": "tad aindrir indrāvarajaprabhāvaḥ",
    "GE07mbh_01_u:179.016a": "sajyaṃ ca cakre nimiṣāntareṇa; śarāṃś ca jagrāha daśārdhasaṃkhyān",
    "GE07mbh_01_u:179.016c": "vivyādha lakṣyaṃ nipapāta tac ca; chidreṇa bhūmau sahasātividdham",
    "GE07mbh_01_u:179.017a": "tato 'ntarikṣe ca babhūva nādaḥ; samājamadhye ca mahān ninādaḥ",
    "GE07mbh_01_u:179.017c": "puṣpāṇi divyāni vavarṣa devaḥ; pārthasya mūrdhni dviṣatāṃ nihantuḥ",
    "GE07mbh_01_u:179.018a": "celāvedhāṃs tataś cakrur hāhākārāṃś ca sarvaśaḥ",
    "GE07mbh_01_u:179.018b-1848_01": "nanandur nanṛtuś cātra dhūnvanto vyajanāni ca",
    "GE07mbh_01_u:179.018b-1849_01": "nṛtyanto 'bhimukhā rājñāṃ darśayanto dvijāvalim",
    "GE07mbh_01_u:179.018b-1849_02": "kṣveḍantaś ca hasantaś ca vidyutpiṅgajaṭādharāḥ",
    "GE07mbh_01_u:179.018c": "nyapataṃś cātra nabhasaḥ samantāt puṣpavṛṣṭayaḥ",
    "GE07mbh_01_u:179.019a": "śatāṅgāni ca tūryāṇi vādakāś cāpy avādayan",
    "GE07mbh_01_u:179.019c": "sūtamāgadhasaṃghāś ca astuvaṃs tatra susvanāḥ",
    "GE07mbh_01_u:179.020a": "taṃ dṛṣṭvā drupadaḥ prīto babhūvāriniṣūdanaḥ",
    "GE07mbh_01_u:179.020c": "sahasainyaś ca pārthasya sāhāyyārtham iyeṣa saḥ",
    "GE07mbh_01_u:179.021a": "tasmiṃs tu śabde mahati pravṛtte; yudhiṣṭhiro dharmabhṛtāṃ variṣṭhaḥ",
    "GE07mbh_01_u:179.021c": "āvāsam evopajagāma śīghraṃ; sārdhaṃ yamābhyāṃ puruṣottamābhyām",
    "GE07mbh_01_u:179.022a": "viddhaṃ tu lakṣyaṃ prasamīkṣya kṛṣṇā; pārthaṃ ca śakrapratimaṃ nirīkṣya",
    "GE07mbh_01_u:179.022b-1850_01": "cikṣepa kaṇṭhe muditārjunasya",
    "GE07mbh_01_u:179.022b-1850_02": "tat paśyato 'nekajanasya devī",
    "GE07mbh_01_u:179.022b-1851_01": "svabhyastarūpāpi naveva nityaṃ",
    "GE07mbh_01_u:179.022b-1851_02": "vināpi hāsaṃ hasatīva kāntyā",
    "GE07mbh_01_u:179.022b-1851_03": "madād ṛte 'pi skhalatīva bhāvair",
    "GE07mbh_01_u:179.022b-1851_04": "vācaṃ vinā vyāharatīva",
    "GE07mbh_01_u:179.022c": "ādāya śuklaṃ varamālyadāma; jagāma kuntīsutam utsmayantī",
    "GE07mbh_01_u:179.022d-1852_01": "tad dāma pauṣpaṃ kṣitipālamadhye",
    "GE07mbh_01_u:179.022d-1852_02": "nyastaṃ tayā tasya kaṇṭhe tadānīm",
    "GE07mbh_01_u:179.022d-1853_01": "gatvā tu paścāt prasamīkṣya kṛṣṇā",
    "GE07mbh_01_u:179.022d-1853_02": "pārthasya vakṣasy aviśaṅkamānā",
    "GE07mbh_01_u:179.022d-1853_03": "kṣiptvā tu tat pārthivasaṃghamadhye",
    "GE07mbh_01_u:179.022d-1853_04": "varāya vavre dvijavīramadhye",
    "GE07mbh_01_u:179.022d-1853_05": "śacīva devendram athāgnidevaṃ",
    "GE07mbh_01_u:179.022d-1853_06": "svāheva lakṣmīś ca yathāprameyam",
    "GE07mbh_01_u:179.022d-1853_07": "uṣeva sūryaṃ madanaṃ ratīva",
    "GE07mbh_01_u:179.022d-1853_08": "maheśvaraṃ parvatarājaputrī",
    "GE07mbh_01_u:179.022d-1853_09": "rāmaṃ yathā maithilarājaputrī",
    "GE07mbh_01_u:179.022d-1853_10": "bhaimī yathā rājavaraṃ nalaṃ hi",
    "GE07mbh_01_u:179.022d-1854_01": "sametya tasyopari",
    "GE07mbh_01_u:179.022d-1854_02": "samāgatānāṃ purato nṛpāṇām",
    "GE07mbh_01_u:179.022d-1854_03": "vinyasya mālāṃ vinayena tasthau",
    "GE07mbh_01_u:179.022d-1854_04": "vihāya rājñaḥ sahasā nṛpātmajā",
    "GE07mbh_01_u:179.023a": "sa tām upādāya vijitya raṅge; dvijātibhis tair abhipūjyamānaḥ",
    "GE07mbh_01_u:179.023c": "raṅgān nirakrāmad acintyakarmā; patnyā tayā cāpy anugamyamānaḥ",
    "GE07mbh_01_u:180.001": "vaiśaṃpāyana uvāca",
    "GE07mbh_01_u:180.001a": "tasmai ditsati kanyāṃ tu brāhmaṇāya mahātmane",
    "GE07mbh_01_u:180.001c": "kopa āsīn mahīpānām ālokyānyonyam antikāt",
    "GE07mbh_01_u:180.002a": "asmān ayam atikramya tṛṇīkṛtya ca saṃgatān",
    "GE07mbh_01_u:180.002c": "dātum icchati viprāya draupadīṃ yoṣitāṃ varām",
    "GE07mbh_01_u:180.002d-1855_01": "avajñāyeha vṛddhatvaṃ kālikā vinipātyate",
    "GE07mbh_01_u:180.002d-1856_01": "avaropyeha vṛkṣaṃ tu phalakāle nipātyate",
    "GE07mbh_01_u:180.002d-1857_01": "avajñāyeta pṛṣataḥ kāryaṃ tena mahātmanā",
    "GE07mbh_01_u:180.003a": "nihanmainaṃ durātmānaṃ yo 'yam asmān na manyate",
    "GE07mbh_01_u:180.003c": "na hy arhaty eṣa satkāraṃ nāpi vṛddhakramaṃ guṇaiḥ",
    "GE07mbh_01_u:180.004a": "hanmainaṃ saha putreṇa durācāraṃ nṛpadviṣam",
    "GE07mbh_01_u:180.004c": "ayaṃ hi sarvān āhūya satkṛtya ca narādhipān",
    "GE07mbh_01_u:180.004e": "guṇavad bhojayitvā ca tataḥ paścād vinindati",
    "GE07mbh_01_u:180.005a": "asmin rājasamāvāye devānām iva saṃnaye",
    "GE07mbh_01_u:180.005c": "kim ayaṃ sadṛśaṃ kaṃ cin nṛpatiṃ naiva dṛṣṭavān",
    "GE07mbh_01_u:180.006a": "na ca vipreṣv adhīkāro vidyate varaṇaṃ prati",
    "GE07mbh_01_u:180.006c": "svayaṃvaraḥ kṣatriyāṇām itīyaṃ prathitā śrutiḥ",
    "GE07mbh_01_u:180.007a": "atha vā yadi kanyeyaṃ neha kaṃ cid bubhūṣati",
    "GE07mbh_01_u:180.007c": "agnāv enāṃ parikṣipya yāma rāṣṭrāṇi pārthivāḥ",
    "GE07mbh_01_u:180.008a": "brāhmaṇo yadi vā bālyāl lobhād vā kṛtavān idam",
    "GE07mbh_01_u:180.008c": "vipriyaṃ pārthivendrāṇāṃ naiṣa vadhyaḥ kathaṃ cana",
    "GE07mbh_01_u:180.009a": "brāhmaṇārthaṃ hi no rājyaṃ jīvitaṃ ca vasūni ca",
    "GE07mbh_01_u:180.009c": "putrapautraṃ ca yac cānyad asmākaṃ vidyate dhanam",
    "GE07mbh_01_u:180.010a": "avamānabhayād etat svadharmasya ca rakṣaṇāt",
    "GE07mbh_01_u:180.010c": "svayaṃvarāṇāṃ cānyeṣāṃ mā bhūd evaṃvidhā gatiḥ",
    "GE07mbh_01_u:180.011a": "ity uktvā rājaśārdūlā hṛṣṭāḥ parighabāhavaḥ",
    "GE07mbh_01_u:180.011c": "drupadaṃ saṃjighṛkṣantaḥ sāyudhāḥ samupādravan",
    "GE07mbh_01_u:180.012a": "tān gṛhītaśarāvāpān kruddhān āpatato nṛpān",
    "GE07mbh_01_u:180.012c": "drupado vīkṣya saṃtrāsād brāhmaṇāñ śaraṇaṃ gataḥ",
    "GE07mbh_01_u:180.012d-1858_01": "na bhayān nāpi kārpaṇyān na prāṇaparirakṣaṇāt",
    "GE07mbh_01_u:180.012d-1858_02": "jagāma drupado viprāñ śamārthī pratyapadyata",
    "GE07mbh_01_u:180.013a": "vegenāpatatas tāṃs tu prabhinnān iva vāraṇān",
    "GE07mbh_01_u:180.013c": "pāṇḍuputrau mahāvīryau pratīyatur ariṃdamau",
    "GE07mbh_01_u:180.014a": "tataḥ samutpetur udāyudhās te; mahīkṣito baddhatalāṅgulitrāḥ",
    "GE07mbh_01_u:180.014c": "jighāṃsamānāḥ kururājaputrāv; amarṣayanto 'rjunabhīmasenau",
    "GE07mbh_01_u:180.015a": "tatas tu bhīmo 'dbhutavīryakarmā; mahābalo vajrasamānavīryaḥ",
    "GE07mbh_01_u:180.015c": "utpāṭya dorbhyāṃ drumam ekavīro; niṣpatrayām āsa yathā gajendraḥ",
    "GE07mbh_01_u:180.016a": "taṃ vṛkṣam ādāya ripupramāthī; daṇḍīva daṇḍaṃ pitṛrāja ugram",
    "GE07mbh_01_u:180.016c": "tasthau samīpe puruṣarṣabhasya; pārthasya pārthaḥ pṛthudīrghabāhuḥ bhīma uvāca",
    "GE07mbh_01_u:180.016d-1859_01": "re bhūbhujo yadi bhuvollasitaṃ na kiṃ",
    "GE07mbh_01_u:180.016d-1859_02": "tat kiṃ spṛhājani sutāṃ prati pārṣatasya",
    "GE07mbh_01_u:180.016d-1859_03": "jajñe spṛhātha katham āgatam āgataṃ vā",
    "GE07mbh_01_u:180.016d-1859_04": "prāṇādhike dhanuṣi tat katham āgraho 'bhūt",
    "GE07mbh_01_u:180.016d-1859_05": "kasya droṇo dhanuṣi na guruḥ svasti devavratāya",
    "GE07mbh_01_u:180.016d-1859_06": "mandābhyāsaḥ kurupatir ayaṃ śrīsamutthair vilāsaiḥ",
    "GE07mbh_01_u:180.016d-1859_07": "re karṇādyāḥ śṛṇuta madhurāṃ brāhmaṇasyāśu vāṇīṃ",
    "GE07mbh_01_u:180.016d-1859_08": "rādhā yantraṃ racayatu punar viddham apy astv aviddham",
    "GE07mbh_01_u:180.016d-1860_01": "tadantare dharmasuto 'pi gatvā",
    "GE07mbh_01_u:180.016d-1860_02": "vijñāya kuntīṃ kuśalāṃ kṣaṇena",
    "GE07mbh_01_u:180.016d-1860_03": "āgamya tasthau saha sodarābhyāṃ",
    "GE07mbh_01_u:180.016d-1860_04": "puruṣarṣabhābhyāṃ saha vīramukhyaḥ",
    "GE07mbh_01_u:180.016d-1860_05": "athābravīj jiṣṇur udārakarmā",
    "GE07mbh_01_u:180.016d-1860_06": "mā siṃhanādān kuru pūrvajeha",
    "GE07mbh_01_u:180.016d-1860_07": "mā ghoratāṃ darśaya śatrumadhye",
    "GE07mbh_01_u:180.016d-1860_08": "sādhāraṇaṃ yodhaya tāvad ārya",
    "GE07mbh_01_u:180.016d-1861_01": "tat prekṣya karmātimanuṣyabuddhir",
    "GE07mbh_01_u:180.016d-1861_02": "jiṣṇuḥ sa hi bhrātur acintyakarmā",
    "GE07mbh_01_u:180.016d-1861_03": "visiṣmiye cāpi bhayaṃ vihāya",
    "GE07mbh_01_u:180.016d-1861_04": "tasthau dhanur gṛhya mahendrakarmā",
    "GE07mbh_01_u:180.017a": "tat prekṣya karmātimanuṣyabuddher; jiṣṇoḥ sahabhrātur acintyakarmā",
    "GE07mbh_01_u:180.017c": "dāmodaro bhrātaram ugravīryaṃ; halāyudhaṃ vākyam idaṃ babhāṣe",
    "GE07mbh_01_u:180.018a": "ya eṣa mattarṣabhatulyagāmī; mahad dhanuḥ karṣati tālamātram",
    "GE07mbh_01_u:180.018c": "eṣo 'rjuno nātra vicāryam asti; yady asmi saṃkarṣaṇa vāsudevaḥ",
    "GE07mbh_01_u:180.019a": "ya eṣa vṛkṣaṃ tarasāvarujya; rājñāṃ vikāre sahasā nivṛttaḥ",
    "GE07mbh_01_u:180.019c": "vṛkodaro nānya ihaitad adya; kartuṃ samartho bhuvi martyadharmā",
    "GE07mbh_01_u:180.020a": "yo 'sau purastāt kamalāyatākṣas; tanur mahāsiṃhagatir vinītaḥ",
    "GE07mbh_01_u:180.020c": "gauraḥ pralambojjvalacārughoṇo; viniḥsṛtaḥ so 'cyuta dharmarājaḥ",
    "GE07mbh_01_u:180.021a": "yau tau kumārāv iva kārttikeyau; dvāv aśvineyāv iti me pratarkaḥ",
    "GE07mbh_01_u:180.021c": "muktā hi tasmāj jatuveśmadāhān; mayā śrutāḥ pāṇḍusutāḥ pṛthā ca",
    "GE07mbh_01_u:180.022a": "tam abravīn nirmalatoyadābho; halāyudho 'nantarajaṃ pratītaḥ",
    "GE07mbh_01_u:180.022c": "prīto 'smi diṣṭyā hi pitṛṣvasā naḥ; pṛthā vimuktā saha kauravāgryaiḥ",
    "GE07mbh_01_u:180.022d-1862_01": "āse kimarthaṃ puruṣottameha",
    "GE07mbh_01_u:180.022d-1862_02": "yoddhuṃ samāgaccha na dharṣayeyuḥ",
    "GE07mbh_01_u:180.022d-1862_03": "yathā nṛpāḥ pāṇḍavam ājimadhye",
    "GE07mbh_01_u:180.022d-1862_04": "tam abravīc cakradharo halāyudhaḥ",
    "GE07mbh_01_u:180.022d-1862_05": "balaṃ vijānan puruṣottamas tadā",
    "GE07mbh_01_u:180.022d-1862_06": "na kāryam āryeṇa ca saṃbhramas tvayā",
    "GE07mbh_01_u:180.022d-1862_07": "bhīmānujo yodhayituṃ samartha",
    "GE07mbh_01_u:180.022d-1862_08": "eko hi pārthaḥ sa surāsurān bahūn",
    "GE07mbh_01_u:180.022d-1862_09": "alaṃ vijetuṃ kim u mānuṣān nṛpān",
    "GE07mbh_01_u:180.022d-1862_10": "sāhāyyam asmān yadi savyasācī",
    "GE07mbh_01_u:180.022d-1862_11": "sa vāñchati sma prayatāma vīra",
    "GE07mbh_01_u:180.022d-1862_12": "parābhavaṃ pāṇḍusutā na yānti",
    "GE07mbh_01_u:181.001": "vaiśaṃpāyana uvāca",
    "GE07mbh_01_u:181.001a": "ajināni vidhunvantaḥ karakāṃś ca dvijarṣabhāḥ",
    "GE07mbh_01_u:181.001c": "ūcus taṃ bhīr na kartavyā vayaṃ yotsyāmahe parān",
    "GE07mbh_01_u:181.002a": "tān evaṃ vadato viprān arjunaḥ prahasann iva",
    "GE07mbh_01_u:181.002c": "uvāca prekṣakā bhūtvā yūyaṃ tiṣṭhata pārśvataḥ",
    "GE07mbh_01_u:181.003a": "aham enān ajihmāgraiḥ śataśo vikirañ śaraiḥ",
    "GE07mbh_01_u:181.003c": "vārayiṣyāmi saṃkruddhān mantrair āśīviṣān iva",
    "GE07mbh_01_u:181.004a": "iti tad dhanur ādāya śulkāvāptaṃ mahārathaḥ",
    "GE07mbh_01_u:181.004c": "bhrātrā bhīmena sahitas tasthau girir ivācalaḥ",
    "GE07mbh_01_u:181.004d-1863_01": "tayos tatrābhavad yuddhaṃ vikrāntaiḥ kṣatriyarṣabhaiḥ",
    "GE07mbh_01_u:181.004d-1863_02": "daityadānavasaṃghaiś ca viṣṇuvāsavayor iva",
    "GE07mbh_01_u:181.004d-1863_03": "vṛkṣapātair bhīmasenaḥ śarajālair dhanaṃjayaḥ",
    "GE07mbh_01_u:181.004d-1863_04": "jaghāna naramukhyāṃs tān ye tatra purataḥ sthitāḥ",
    "GE07mbh_01_u:181.004d-1863_05": "pāṇinātha gṛhītena dakṣiṇena vṛkodaraḥ",
    "GE07mbh_01_u:181.004d-1863_06": "jaghāna vīrān vṛkṣeṇa vāmenādbhutam ācaran",
    "GE07mbh_01_u:181.004d-1863_07": "hastinā hastinaṃ jaghne rathena ratham uttamam",
    "GE07mbh_01_u:181.004d-1864_01": "aśvenāśvaṃ jaghānātha nareṇa ca tathā naram",
    "GE07mbh_01_u:181.004d-1864_02": "tad adbhutatamaṃ dṛṣṭvā sarve te dūrataḥ sthitāḥ",
    "GE07mbh_01_u:181.004d-1864_03": "atha śalyo gadāṃ vīkṣya na vṛkṣasadṛśīm iti",
    "GE07mbh_01_u:181.004d-1864_04": "niyuddham akarot tena balinā sa mahābalaḥ",
    "GE07mbh_01_u:181.005a": "tataḥ karṇamukhān kruddhān kṣatriyāṃs tān ruṣotthitān",
    "GE07mbh_01_u:181.005c": "saṃpetatur abhītau tau gajau pratigajān iva",
    "GE07mbh_01_u:181.006a": "ūcuś ca vācaḥ paruṣās te rājāno jighāṃsavaḥ",
    "GE07mbh_01_u:181.006c": "āhave hi dvijasyāpi vadho dṛṣṭo yuyutsataḥ",
    "GE07mbh_01_u:181.006d-1865_01": "ity evam uktvā rājānaḥ sahasā dudruvur dvijān",
    "GE07mbh_01_u:181.007a": "tato vaikartanaḥ karṇo jagāmārjunam ojasā",
    "GE07mbh_01_u:181.007c": "yuddhārthī vāśitāhetor gajaḥ pratigajaṃ yathā",
    "GE07mbh_01_u:181.008a": "bhīmasenaṃ yayau śalyo madrāṇām īśvaro balī",
    "GE07mbh_01_u:181.008b-1866_01": "duryodhano dharmarājaṃ śakuniṃ nakulo yayau",
    "GE07mbh_01_u:181.008b-1866_02": "duḥśāsanaḥ sahadevaṃ devarūpaprahāriṇam",
    "GE07mbh_01_u:181.008b-1866_03": "agacchaj jayatāṃ śreṣṭhaṃ bhasmacchannam ivānalam",
    "GE07mbh_01_u:181.008b-1866_04": "na kaś cid aśvaṃ na gajaṃ rathaṃ vāpy āruroha vai",
    "GE07mbh_01_u:181.008b-1866_05": "padātayaḥ sarva eva pratyayudhyanta te parān",
    "GE07mbh_01_u:181.008b-1866_06": "tatra karṇo 'gamat pārtham arjunaṃ gūḍhacāriṇam",
    "GE07mbh_01_u:181.008c": "duryodhanādayas tv anye brāhmaṇaiḥ saha saṃgatāḥ",
    "GE07mbh_01_u:181.008e": "mṛdupūrvam ayatnena pratyayudhyaṃs tadāhave",
    "GE07mbh_01_u:181.009a": "tato 'rjunaḥ pratyavidhyad āpatantaṃ tribhiḥ śaraiḥ",
    "GE07mbh_01_u:181.009c": "karṇaṃ vaikartanaṃ dhīmān vikṛṣya balavad dhanuḥ",
    "GE07mbh_01_u:181.009d-1867_01": "balena suvyavacchinnair avāryaṃ tam avārayat",
    "GE07mbh_01_u:181.010a": "teṣāṃ śarāṇāṃ vegena śitānāṃ tigmatejasām",
    "GE07mbh_01_u:181.010c": "vimuhyamāno rādheyo yatnāt tam anudhāvati",
    "GE07mbh_01_u:181.011a": "tāv ubhāv apy anirdeśyau lāghavāj jayatāṃ varau",
    "GE07mbh_01_u:181.011c": "ayudhyetāṃ susaṃrabdhāv anyonyavijayaiṣiṇau",
    "GE07mbh_01_u:181.012a": "kṛte pratikṛtaṃ paśya paśya bāhubalaṃ ca me",
    "GE07mbh_01_u:181.012c": "iti śūrārthavacanair ābhāṣetāṃ parasparam",
    "GE07mbh_01_u:181.013a": "tato 'rjunasya bhujayor vīryam apratimaṃ bhuvi",
    "GE07mbh_01_u:181.013c": "jñātvā vaikartanaḥ karṇaḥ saṃrabdhaḥ samayodhayat",
    "GE07mbh_01_u:181.014a": "arjunena prayuktāṃs tān bāṇān vegavatas tadā",
    "GE07mbh_01_u:181.014c": "pratihatya nanādoccaiḥ sainyās tam abhipūjayan",
    "GE07mbh_01_u:181.015": "karṇa uvāca",
    "GE07mbh_01_u:181.015a": "tuṣyāmi te vipramukhya bhujavīryasya saṃyuge",
    "GE07mbh_01_u:181.015c": "aviṣādasya caivāsya śastrāstravinayasya ca",
    "GE07mbh_01_u:181.016a": "kiṃ tvaṃ sākṣād dhanurvedo rāmo vā viprasattama",
    "GE07mbh_01_u:181.016c": "atha sākṣād dharihayaḥ sākṣād vā viṣṇur acyutaḥ",
    "GE07mbh_01_u:181.017a": "ātmapracchādanārthaṃ vai bāhuvīryam upāśritaḥ",
    "GE07mbh_01_u:181.017c": "viprarūpaṃ vidhāyedaṃ tato māṃ pratiyudhyase",
    "GE07mbh_01_u:181.018a": "na hi mām āhave kruddham anyaḥ sākṣāc chacīpateḥ",
    "GE07mbh_01_u:181.018c": "pumān yodhayituṃ śaktaḥ pāṇḍavād vā kirīṭinaḥ",
    "GE07mbh_01_u:181.018d-1868_01": "dagdhā jatugṛhe sarve pāṇḍavāḥ sārjunās tadā",
    "GE07mbh_01_u:181.018d-1868_02": "kas tvaṃ vadārjuno vipra pinākī svayam eva vā",
    "GE07mbh_01_u:181.018d-1868_03": "ahaṃ karṇo dvijaśreṣṭha sarvaśastrabhṛtāṃ varaḥ",
    "GE07mbh_01_u:181.018d-1868_04": "brāhme cāstre ca vede ca niṣṭhito guruśāsanāt",
    "GE07mbh_01_u:181.018d-1868_05": "tvām āsādya mahābāho balaṃ me pratihanyate",
    "GE07mbh_01_u:181.018d-1868_06": "ity uktvā cārjunam idaṃ pratyāhantum aśaknuvan",
    "GE07mbh_01_u:181.019": "vaiśaṃpāyana uvāca",
    "GE07mbh_01_u:181.019a": "tam evaṃvādinaṃ tatra phalgunaḥ pratyabhāṣata",
    "GE07mbh_01_u:181.019b-1869_01": "nyastahasto dhanuṣkoṭyāṃ mandasmitamukhāmbujaḥ",
    "GE07mbh_01_u:181.019c": "nāsmi karṇa dhanurvedo nāsmi rāmaḥ pratāpavān",
    "GE07mbh_01_u:181.019d-1870_01": "nāhaṃ viṣṇur na śakro 'haṃ kaś cid anyo balānvitaḥ",
    "GE07mbh_01_u:181.019e": "brāhmaṇo 'smi yudhāṃ śreṣṭhaḥ sarvaśastrabhṛtāṃ varaḥ",
    "GE07mbh_01_u:181.019f-1871_01": "yoddhuṃ ced yudhyatāṃ vīra no cet pratinivartatām",
    "GE07mbh_01_u:181.020a": "brāhme pauraṃdare cāstre niṣṭhito guruśāsanāt",
    "GE07mbh_01_u:181.020c": "sthito 'smy adya raṇe jetuṃ tvāṃ vīrāvicalo bhava",
    "GE07mbh_01_u:181.020d-1872_01": "na tvāṃ saṃyodhayed vipro na me jīvan gamiṣyasi",
    "GE07mbh_01_u:181.020d-1872_02": "nirjito 'smīti vā brūhi tato vraja yathāsukham",
    "GE07mbh_01_u:181.020d-1872_03": "evam uktvā tu karṇasya dhanuś ciccheda pāṇḍavaḥ",
    "GE07mbh_01_u:181.020d-1872_04": "tato 'nyad dhanur ādāya saṃyoddhuṃ saṃdadhe śaram",
    "GE07mbh_01_u:181.020d-1872_05": "dṛṣṭvā tad api kaunteyaś ciccheda saśaraṃ dhanuḥ",
    "GE07mbh_01_u:181.020d-1872_06": "punaḥ punas tu rādheyaś chinnadhanvā mahābalaḥ",
    "GE07mbh_01_u:181.020d-1872_07": "śarair atīva viddhāṅgaḥ palāyanam athākarot",
    "GE07mbh_01_u:181.020d-1872_08": "punar āyān muhūrtena gṛhītvā saśaraṃ dhanuḥ",
    "GE07mbh_01_u:181.020d-1872_09": "vavarṣa śaravarṣeṇa pārthaṃ vaikartanas tadā",
    "GE07mbh_01_u:181.020d-1872_10": "chittvāsya śarajālāni kaunteyo 'bhyahanac charaiḥ",
    "GE07mbh_01_u:181.020d-1872_11": "jñātvā sarvāñ śarān ghorān karṇo 'thāyād drutaṃ bahiḥ",
    "GE07mbh_01_u:181.020d-1873_01": "tataḥ karṇavināśāya saṃdadhe śaram arjunaḥ",
    "GE07mbh_01_u:181.020d-1873_02": "jito 'smīty abravīt karṇaḥ saṃjahāra tato 'rjunaḥ",
    "GE07mbh_01_u:181.020d-1874_01": "acchinad dhanuṣāṃ pārthaḥ śataṃ karṇasya saṃyuge",
    "GE07mbh_01_u:181.020d-1874_02": "chittvā dhanūṃṣi karṇasya karṇamarmasv atāḍayat",
    "GE07mbh_01_u:181.020d-1874_03": "sa chinnadhanvā bahuśaś chinneṣudhiniṣaṅgavān",
    "GE07mbh_01_u:181.020d-1875_01": "vyadhamad bāṇajālena sarvāṅgaṃ phalgunasya ca",
    "GE07mbh_01_u:181.020d-1875_02": "hastāvāpaṃ ca saṃcchidya vinanāda mahāsvanam",
    "GE07mbh_01_u:181.020d-1875_03": "kaunteyo 'pi bhṛśaṃ kruddho bhṛśaṃ kārmukam āhave",
    "GE07mbh_01_u:181.020d-1876_01": "ardayitvā bhṛśaṃ bāṇair drāvayām āsa pāṇḍavaḥ",
    "GE07mbh_01_u:181.020d-1876_02": "matvāsahyān bāṇaghātān dvijasyeva śacīpateḥ",
    "GE07mbh_01_u:181.020d-1876_03": "indro 'yaṃ viprarūpeṇa viṣṇur vā śaṃkaro 'pi vā",
    "GE07mbh_01_u:181.020d-1876_04": "rāmo dāśarathir vāpi rāmo vā jamadagnijaḥ",
    "GE07mbh_01_u:181.021a": "evam uktas tu rādheyo yuddhāt karṇo nyavartata",
    "GE07mbh_01_u:181.021c": "brahmaṃ tejas tadājayyaṃ manyamāno mahārathaḥ",
    "GE07mbh_01_u:181.021d-1877_01": "na jayed brāhmaṇaṃ saṃkhye yuddhāt kṣatrakulodbhavaḥ",
    "GE07mbh_01_u:181.021d-1877_02": "iti matvā drutaṃ karṇaḥ śibirāya jagāma ha",
    "GE07mbh_01_u:181.022a": "yuddhaṃ tūpeyatus tatra rājañ śalyavṛkodarau",
    "GE07mbh_01_u:181.022c": "balinau yugapan mattau spardhayā ca balena ca",
    "GE07mbh_01_u:181.023a": "anyonyam āhvayantau tau mattāv iva mahāgajau",
    "GE07mbh_01_u:181.023c": "muṣṭibhir jānubhiś caiva nighnantāv itaretaram",
    "GE07mbh_01_u:181.023d-1878_01": "prakarṣaṇākarṣaṇayor abhyākarṣavikarṣaṇaiḥ",
    "GE07mbh_01_u:181.023d-1878_02": "ācakarṣatur anyonyaṃ muṣṭibhiś cābhijaghnatuḥ",
    "GE07mbh_01_u:181.023d-1878_03": "tataś caṭacaṭāśabdaḥ sughoro hy abhavat tayoḥ",
    "GE07mbh_01_u:181.023d-1878_04": "pāṣāṇasaṃpātanibhaiḥ prahārair abhijaghnatuḥ",
    "GE07mbh_01_u:181.023e": "muhūrtaṃ tau tathānyonyaṃ samare paryakarṣatām",
    "GE07mbh_01_u:181.024a": "tato bhīmaḥ samutkṣipya bāhubhyāṃ śalyam āhave",
    "GE07mbh_01_u:181.024c": "nyavadhīd balināṃ śreṣṭho jahasur brāhmaṇās tataḥ",
    "GE07mbh_01_u:181.024d-1879_01": "parirabhyotkṣipya bāhubhyāṃ madhye bhāratasattama",
    "GE07mbh_01_u:181.025a": "tatrāścaryaṃ bhīmasenaś cakāra puruṣarṣabhaḥ",
    "GE07mbh_01_u:181.025c": "yac chalyaṃ patitaṃ bhūmau nāhanad balinaṃ balī",
    "GE07mbh_01_u:181.025d-099_0001": "tato rājasamūhasya paśyato vṛkṣam ārujat tatas tu bhīmaṃ saṃjñābhir vārayām āsa dharmarāṭ",
    "GE07mbh_01_u:181.025d-099_0003": "ākārajñas tato bhrātuḥ pāṇḍavo 'pi nyavartata",
    "GE07mbh_01_u:181.025d-099_0004": "dharmarājaś ca kauravyaṃ duryodhanam amarṣaṇam etasmin nantare 'vidhyad bāṇena nataparvaṇā",
    "GE07mbh_01_u:181.025d-099_0006": "duryodhanam amitraghnaṃ dharmarājo yudhiṣṭhiraḥ",
    "GE07mbh_01_u:181.025d-099_0007": "tato duryodhanaḥ kruddho daṇḍāhata ivoragaḥ pratyayudhyata rājānaṃ yatnaṃ paramam āsthitaḥ",
    "GE07mbh_01_u:181.025d-099_0009": "chittvā rājā dhanuḥ sajyaṃ dhārtarāṣṭrasya saṃyuge",
    "GE07mbh_01_u:181.025d-099_0010": "abhyavarṣac charoghais taṃ sa hitvā prādravad raṇam",
    "GE07mbh_01_u:181.025d-099_0011": "duḥśāsanas tu saṃkruddhaḥ sahadevena pārthiva yuddhvā ca suciraṃ kālaṃ dhanuṣā sa mahārathaḥ",
    "GE07mbh_01_u:181.025d-099_0013": "visṛjya ca dhanuḥ saṃkhye varma cādāya bhāsvaram",
    "GE07mbh_01_u:181.025d-099_0014": "asim ākāśasaṃkāśam abhidudrāva pāṇḍavam",
    "GE07mbh_01_u:181.025d-099_0015": "vikarṇacitrasenābhyāṃ nigṛhītaś ca kauravaḥ",
    "GE07mbh_01_u:181.025d-099_0016": "duḥṣaho nakulāc cāpi apakṛṣṭaś ca kauravaiḥ",
    "GE07mbh_01_u:181.025d-099_0017": "nivartantāṃ bhavanto vai kuto vipreṣu vigrahaḥ",
    "GE07mbh_01_u:181.025d-099_0018": "na ceme kevalaṃ viprā na caiṣāṃ mānuṣaṃ balam dvāv atra brāhmaṇau krūrau dvāv indrasadṛśau bale",
    "GE07mbh_01_u:181.025d-099_0020": "ye vā ke vā namas tebhyo gacchāmaḥ svapuraṃ vayam",
    "GE07mbh_01_u:181.025d-099_0021": "evaṃ saṃbhāṣya te vīrā vinivartanta kauravāḥ",
    "GE07mbh_01_u:181.025d-099_0022": "prajahur brāhmaṇās tatra sametaṃ rājamaṇḍalam prayātās te tatas tatra kṣatriyā raṇamūrdhani",
    "GE07mbh_01_u:181.025d-099_0024": "brāhmaṇāś ca jayaṃ prāptāḥ kanyām ādāya niryayuḥ",
    "GE07mbh_01_u:181.026a": "pātite bhīmasenena śalye karṇe ca śaṅkite",
    "GE07mbh_01_u:181.026b-1880_01": "duryodhane cāpagate tathā duḥśāsane raṇāt",
    "GE07mbh_01_u:181.026c": "śaṅkitāḥ sarvarājānaḥ parivavrur vṛkodaram",
    "GE07mbh_01_u:181.027a": "ūcuś ca sahitās tatra sādhv ime brāhmaṇarṣabhāḥ",
    "GE07mbh_01_u:181.027c": "vijñāyantāṃ kvajanmānaḥ kvanivāsās tathaiva ca",
    "GE07mbh_01_u:181.028a": "ko hi rādhāsutaṃ karmaṃ śakto yodhayituṃ raṇe",
    "GE07mbh_01_u:181.028c": "anyatra rāmād droṇād vā kṛpād vāpi śaradvataḥ",
    "GE07mbh_01_u:181.029a": "kṛṣṇād vā devakīputrāt phalgunād vā paraṃtapāt",
    "GE07mbh_01_u:181.029c": "ko vā duryodhanaṃ śaktaḥ pratiyodhayituṃ raṇe",
    "GE07mbh_01_u:181.030a": "tathaiva madrarājānaṃ śalyaṃ balavatāṃ varam",
    "GE07mbh_01_u:181.030c": "baladevād ṛte vīrāt pāṇḍavād vā vṛkodarāt",
    "GE07mbh_01_u:181.030d-1881_01": "vīrād duryodhanād vānyaḥ śaktaḥ pātayituṃ raṇe",
    "GE07mbh_01_u:181.031a": "kriyatām avahāro 'smād yuddhād brāhmaṇasaṃyutāt",
    "GE07mbh_01_u:181.031b-1882_01": "brāhmaṇā hi sadā rakṣyāḥ sāparādhāpi nityadā",
    "GE07mbh_01_u:181.031c": "athainān upalabhyeha punar yotsyāmahe vayam",
    "GE07mbh_01_u:181.031d-1883_01": "tāṃs tathā vadataḥ sarvān prasamīkṣya kṣitīśvarān",
    "GE07mbh_01_u:181.031d-1883_02": "aty anyān puruṣāṃś cāpi kṛtvā tat karma saṃyuge",
    "GE07mbh_01_u:181.032a": "tat karma bhīmasya samīkṣya kṛṣṇaḥ; kuntīsutau tau pariśaṅkamānaḥ",
    "GE07mbh_01_u:181.032c": "nivārayām āsa mahīpatīṃs tān; dharmeṇa labdhety anunīya sarvān",
    "GE07mbh_01_u:181.033a": "ta evaṃ saṃnivṛttās tu yuddhād yuddhaviśāradāḥ",
    "GE07mbh_01_u:181.033c": "yathāvāsaṃ yayuḥ sarve vismitā rājasattamāḥ",
    "GE07mbh_01_u:181.034a": "vṛtto brahmottaro raṅgaḥ pāñcālī brāhmaṇair vṛtā",
    "GE07mbh_01_u:181.034c": "iti bruvantaḥ prayayur ye tatrāsan samāgatāḥ",
    "GE07mbh_01_u:181.035a": "brāhmaṇais tu praticchannau rauravājinavāsibhiḥ",
    "GE07mbh_01_u:181.035c": "kṛcchreṇa jagmatus tatra bhīmasenadhanaṃjayau",
    "GE07mbh_01_u:181.036a": "vimuktau janasaṃbādhāc chatrubhiḥ parivikṣatau",
    "GE07mbh_01_u:181.036c": "kṛṣṇayānugatau tatra nṛvīrau tau virejatuḥ",
    "GE07mbh_01_u:181.036d-1884_01": "paurṇamāsyāṃ ghanair muktau candrasūryāv ivoditau",
    "GE07mbh_01_u:181.037a": "teṣāṃ mātā bahuvidhaṃ vināśaṃ paryacintayat",
    "GE07mbh_01_u:181.037c": "anāgacchatsu putreṣu bhaikṣakāle 'tigacchati",
    "GE07mbh_01_u:181.038a": "dhārtarāṣṭrair hatā na syur vijñāya kurupuṃgavāḥ",
    "GE07mbh_01_u:181.038c": "māyānvitair vā rakṣobhiḥ sughorair dṛḍhavairibhiḥ",
    "GE07mbh_01_u:181.039a": "viparītaṃ mataṃ jātaṃ vyāsasyāpi mahātmanaḥ",
    "GE07mbh_01_u:181.039c": "ity evaṃ cintayām āsa sutasnehānvitā pṛthā",
    "GE07mbh_01_u:181.039d-1885_01": "tataḥ suptajanaprāye durdine meghasaṃplute",
    "GE07mbh_01_u:181.040a": "mahaty athāparāhṇe tu ghanaiḥ sūrya ivāvṛtaḥ",
    "GE07mbh_01_u:181.040c": "brāhmaṇaiḥ prāviśat tatra jiṣṇur brahmapuraskṛtaḥ",
    "GE07mbh_01_u:181.040d-1886_01": "sahitair brāhmaṇais tais tu vedādhyayanapaṇḍitaiḥ",
    "GE07mbh_01_u:181.040d-1886_02": "āgatas tu gṛhadvāri yatra tiṣṭhati vai pṛthā",
    "GE07mbh_01_u:182.001": "vaiśaṃpāyana uvāca",
    "GE07mbh_01_u:182.001a": "gatvā tu tāṃ bhārgavakarmaśālāṃ; pārthau pṛthāṃ mahānubhāvau",
    "GE07mbh_01_u:182.001c": "tāṃ yājñasenīṃ paramapratītau; bhikṣety athāvedayatāṃ narāgryau",
    "GE07mbh_01_u:182.001d-1887_01": "prāg eva saṃpraviṣṭeṣu bhavanaṃ bhrātṛṣu triṣu",
    "GE07mbh_01_u:182.001d-1887_02": "amba bhikṣeyam ānītety āhatur bhīmaphalgunau",
    "GE07mbh_01_u:182.002a": "kuṭīgatā sā tv anavekṣya putrān; uvāca bhuṅkteti sametya sarve",
    "GE07mbh_01_u:182.002c": "paścāt tu kuntī prasamīkṣya kanyāṃ; kaṣṭaṃ mayā bhāṣitam",
    "GE07mbh_01_u:182.003": "ity uvāca",
    "GE07mbh_01_u:182.003a": "sādharmabhītā hi vilajjamānā; tāṃ yājñasenīṃ paramapratītām",
    "GE07mbh_01_u:182.003c": "pāṇau gṛhītvopajagāma kuntī; yudhiṣṭhiraṃ vākyam uvāca cedam",
    "GE07mbh_01_u:182.004a": "iyaṃ hi kanyā drupadasya rājñas; tavānujābhyāṃ mayi saṃnisṛṣṭā",
    "GE07mbh_01_u:182.004c": "yathocitaṃ putra mayāpi coktaṃ; sametya bhuṅkteti nṛpa pramādāt",
    "GE07mbh_01_u:182.005a": "kathaṃ mayā nānṛtam uktam adya; bhavet kurūṇām ṛṣabha bravīhi",
    "GE07mbh_01_u:182.005c": "pāñcālarājasya sutām adharmo; na copavarteta nabhūtapūrvaḥ",
    "GE07mbh_01_u:182.006a": "muhūrtamātraṃ tv anucintya rājā; yudhiṣṭhiro mātaram uttamaujāḥ",
    "GE07mbh_01_u:182.006c": "kuntīṃ samāśvāsya kurupravīro; dhanaṃjayaṃ vākyam idaṃ babhāṣe",
    "GE07mbh_01_u:182.007a": "tvayā jitā pāṇḍava yājñasenī; tvayā ca toṣiṣyati rājaputrī",
    "GE07mbh_01_u:182.007c": "prajvālyatāṃ hūyatāṃ cāpi vahnir; gṛhāṇa pāṇiṃ vidhivat tvam asyāḥ",
    "GE07mbh_01_u:182.008": "arjuna uvāca",
    "GE07mbh_01_u:182.008a": "mā māṃ narendra tvam adharmabhājaṃ; kṛthā na dharmo hy ayam īpsito 'nyaiḥ",
    "GE07mbh_01_u:182.008c": "bhavān niveśyaḥ prathamaṃ tato 'yaṃ; bhīmo mahābāhur acintyakarmā",
    "GE07mbh_01_u:182.009a": "ahaṃ tato nakulo 'nantaraṃ me; mādrīsutaḥ sahadevo jaghanyaḥ",
    "GE07mbh_01_u:182.009c": "vṛkodaro 'haṃ ca yamau ca rājann; iyaṃ ca kanyā bhavataḥ sma sarve",
    "GE07mbh_01_u:182.010a": "evaṃgate yat karaṇīyam atra; dharmyaṃ yaśasyaṃ kuru tat pracintya",
    "GE07mbh_01_u:182.010c": "pāñcālarājasya ca yat priyaṃ syāt; tad brūhi sarve sma vaśe sthitās te vaiśaṃpāyana uvāca",
    "GE07mbh_01_u:182.011-1888_01": "jiṣṇor vacanam ājñāya bhaktisnehasamanvitam",
    "GE07mbh_01_u:182.011-1888_02": "dṛṣṭiṃ niveśayām āsuḥ pāñcālyāṃ pāṇḍunandanāḥ",
    "GE07mbh_01_u:182.011a": "te dṛṣṭvā tatra tiṣṭhantīṃ sarve kṛṣṇāṃ yaśasvinīm",
    "GE07mbh_01_u:182.011c": "saṃprekṣyānyonyam āsīnā hṛdayais tām adhārayan",
    "GE07mbh_01_u:182.012a": "teṣāṃ hi draupadīṃ dṛṣṭvā sarveṣām amitaujasām",
    "GE07mbh_01_u:182.012c": "saṃpramathyendriyagrāmaṃ prādurāsīn manobhavaḥ",
    "GE07mbh_01_u:182.013a": "kāmyaṃ rūpaṃ hi pāñcālyā vidhātrā vihitaṃ svayam",
    "GE07mbh_01_u:182.013b-1889_01": "te manyamānāḥ kaunteyāḥ sarvabhūtamanoharām",
    "GE07mbh_01_u:182.013b-1889_02": "cakamuḥ sattvasaṃpannā vidhātrā ca pracoditāḥ",
    "GE07mbh_01_u:182.013c": "babhūvādhikam anyābhyaḥ sarvabhūtamanoharam",
    "GE07mbh_01_u:182.014a": "teṣām ākārabhāvajñaḥ kuntīputro yudhiṣṭhiraḥ",
    "GE07mbh_01_u:182.014c": "dvaipāyanavacaḥ kṛtsnaṃ saṃsmaran vai nararṣabha",
    "GE07mbh_01_u:182.015a": "abravīt sa hi tān bhrātṝn mithobhedabhayān nṛpaḥ",
    "GE07mbh_01_u:182.015c": "sarveṣāṃ draupadī bhāryā bhaviṣyati hi naḥ śubhā",
    "GE07mbh_01_u:182.015d-1890_01": "pratyagṛhṇaṃs tato vāṇīṃ bhrātur jyeṣṭhasya pāṇḍavāḥ",
    "GE07mbh_01_u:182.015d-1890_02": "anyonyaṃ cānupaghnanto dharmārthaṃ kāmam īpsitam",
    "GE07mbh_01_u:182.015d-1891_00": "01,182.015d*1891=05 vaiśaṃpāyanaḥ",
    "GE07mbh_01_u:182.015d-1891_01": "satāpi śaktena ca keśavena",
    "GE07mbh_01_u:182.015d-1891_02": "sajjaṃ dhanus tan na kṛtaṃ kimartham",
    "GE07mbh_01_u:182.015d-1891_03": "viddhaṃ ca lakṣyaṃ na ca kasya hetor",
    "GE07mbh_01_u:182.015d-1891_04": "ācakṣva tan me dvipadāṃ variṣṭha",
    "GE07mbh_01_u:182.015d-1891_05": "śaktena kṛṣṇena ca kārmukaṃ tan",
    "GE07mbh_01_u:182.015d-1891_06": "nāropitaṃ jñātukāmena pārthān",
    "GE07mbh_01_u:182.015d-1891_07": "pariśramād eva babhūva loke",
    "GE07mbh_01_u:182.015d-1891_08": "jīvanti pārthā iti niścayo 'sya",
    "GE07mbh_01_u:182.015d-1891_09": "anyān aśaktān nṛpatīn samīkṣya",
    "GE07mbh_01_u:182.015d-1891_10": "svayaṃvare kārmukeṇottamena",
    "GE07mbh_01_u:182.015d-1891_11": "dhanaṃjayas tad dhanur",
    "GE07mbh_01_u:182.015d-1891_12": "sajyaṃ karotīty abhivīkṣya kṛṣṇaḥ",
    "GE07mbh_01_u:182.015d-1891_13": "iti svayaṃ vāsudevo vicintya",
    "GE07mbh_01_u:182.015d-1891_14": "pārthān vivitsan vividhair upāyaiḥ",
    "GE07mbh_01_u:182.015d-1891_15": "na tad dhanuḥ sajyam iyeṣa kartuṃ",
    "GE07mbh_01_u:182.015d-1891_16": "babhūvur asyeṣṭatamā hi pārthāḥ",
    "GE07mbh_01_u:183.001": "vaiśaṃpāyana uvāca",
    "GE07mbh_01_u:183.001a": "bhrātur vacas tat prasamīkṣya sarve; jyeṣṭhasya pāṇḍos tanayās tadānīm",
    "GE07mbh_01_u:183.001c": "tam evārthaṃ dhyāyamānā manobhir; āsāṃ cakrur atha tatrāmitaujāḥ",
    "GE07mbh_01_u:183.002a": "vṛṣṇipravīras tu kurupravīrān; āśaṅkamānaḥ saharauhiṇeyaḥ",
    "GE07mbh_01_u:183.002c": "jagāma tāṃ bhārgavakarmaśālāṃ; yatrāsate te puruṣapravīrāḥ",
    "GE07mbh_01_u:183.003a": "tatropaviṣṭaṃ pṛthudīrghabāhuṃ; dadarśa kṛṣṇaḥ saharauhiṇeyaḥ",
    "GE07mbh_01_u:183.003c": "ajātaśatruṃ parivārya tāṃś ca; upopaviṣṭāñ jvalanaprakāśān",
    "GE07mbh_01_u:183.004a": "tato 'bravīd vāsudevo 'bhigamya; kuntīsutaṃ dharmabhṛtāṃ variṣṭham",
    "GE07mbh_01_u:183.004c": "kṛṣṇo 'ham asmīti nipīḍya pādau; yudhiṣṭhirasyājamīḍhasya rājñaḥ",
    "GE07mbh_01_u:183.005a": "tathaiva tasyāpy anu rauhiṇeyas; tau cāpi hṛṣṭāḥ kuravo 'bhyanandan",
    "GE07mbh_01_u:183.005c": "pitṛṣvasuś cāpi yadupravīrāv; agṛhṇatāṃ bhāratamukhya pādau",
    "GE07mbh_01_u:183.006a": "ajātaśatruś ca kurupravīraḥ; papraccha kṛṣṇaṃ kuśalaṃ nivedya",
    "GE07mbh_01_u:183.006c": "kathaṃ vayaṃ vāsudeva tvayeha; gūḍhā vasanto viditāḥ sma sarve",
    "GE07mbh_01_u:183.007a": "tam abravīd vāsudevaḥ prahasya; gūḍho 'py agnir jñāyata eva rājan",
    "GE07mbh_01_u:183.007c": "taṃ vikramaṃ pāṇḍaveyānatītya; ko 'nyaḥ kartā vidyate mānuṣeṣu",
    "GE07mbh_01_u:183.008a": "diṣṭyā tasmāt pāvakāt saṃpramuktā; yūyaṃ sarve pāṇḍavāḥ śatrusāhāḥ",
    "GE07mbh_01_u:183.008c": "diṣṭyā pāpo dhṛtarāṣṭrasya putraḥ; sahāmātyo na sakāmo 'bhaviṣyat",
    "GE07mbh_01_u:183.008d-1892_01": "diṣṭyā kṛṣṇā vīryam āśritya labdhā",
    "GE07mbh_01_u:183.008d-1892_02": "diṣṭyā bhūyaḥ śaśvad evaṃ kṛtārthāḥ",
    "GE07mbh_01_u:183.009a": "bhadraṃ vo 'stu nihitaṃ yad guhāyāṃ; vivardhadhvaṃ jvalana ivedhyamānaḥ",
    "GE07mbh_01_u:183.009c": "mā vo vidyuḥ pārthivāḥ ke caneha; yāsyāvahe śibirāyaiva tāvat",
    "GE07mbh_01_u:183.009e": "so 'nujñātaḥ pāṇḍavenāvyayaśrīḥ; prāyāc chīghraṃ baladevena sārdham",
    "GE07mbh_01_u:183.009f-1893_01": "tatraivāsan pāṇḍavāś cājaghanyā",
    "GE07mbh_01_u:183.009f-1893_02": "mātrā sārdhaṃ kṛṣṇayā cāpi vīrāḥ",
    "GE07mbh_01_u:184.001": "vaiśaṃpāyana uvāca",
    "GE07mbh_01_u:184.001a": "dhṛṣṭadyumnas tu pāñcālyaḥ pṛṣṭhataḥ kurunandanau",
    "GE07mbh_01_u:184.001c": "anvagacchat tadā yāntau bhārgavasya niveśanam",
    "GE07mbh_01_u:184.002a": "so 'jñāyamānaḥ puruṣān avadhāya samantataḥ",
    "GE07mbh_01_u:184.002c": "svayam ārān niviṣṭo 'bhūd bhārgavasya niveśane",
    "GE07mbh_01_u:184.002d-1894_01": "jijñāsamānas tu sa tān saṃdideśa nṛpātmajaḥ",
    "GE07mbh_01_u:184.002d-1894_02": "puruṣān draupadīhetor jānīdhvaṃ ke tv ime dvijāḥ",
    "GE07mbh_01_u:184.003a": "sāye 'tha bhīmas tu ripupramāthī; jiṣṇur yamau cāpi mahānubhāvau",
    "GE07mbh_01_u:184.003c": "bhaikṣaṃ caritvā tu yudhiṣṭhirāya; nivedayāṃ cakrur adīnasattvāḥ",
    "GE07mbh_01_u:184.004a": "tatas tu kuntī drupadātmajāṃ tām; uvāca kāle vacanaṃ vadānyā",
    "GE07mbh_01_u:184.004c": "ato 'gram ādāya kuruṣva bhadre; baliṃ ca viprāya ca dehi bhikṣām",
    "GE07mbh_01_u:184.005a": "ye cānnam icchanti dadasva tebhyaḥ; pariśritā ye parito manuṣyāḥ",
    "GE07mbh_01_u:184.005c": "tataś ca śeṣaṃ pravibhajya śīghram; ardhaṃ caturṇāṃ mama cātmanaś ca",
    "GE07mbh_01_u:184.006a": "ardhaṃ ca bhīmāya dadāhi bhadre; ya eṣa mattarṣabhatulyarūpaḥ",
    "GE07mbh_01_u:184.006c": "śyāmo yuvā saṃhananopapanna; eṣo hi vīro bahubhuk sadaiva",
    "GE07mbh_01_u:184.007a": "sā hṛṣṭarūpaiva tu rājaputrī; tasyā vacaḥ sādhv aviśaṅkamānā",
    "GE07mbh_01_u:184.007c": "yathāvad uktaṃ pracakāra sādhvī; te cāpi sarve 'bhyavajahrur annam",
    "GE07mbh_01_u:184.008a": "kuśais tu bhūmau śayanaṃ cakāra; mādrīsutaḥ sahadevas tarasvī",
    "GE07mbh_01_u:184.008c": "yathātmīyāny ajināni sarve; saṃstīrya vīrāḥ suṣupur dharaṇyām",
    "GE07mbh_01_u:184.009a": "agastyaśāstām abhito diśaṃ tu; śirāṃsi teṣāṃ kurusattamānām",
    "GE07mbh_01_u:184.009c": "kuntī purastāt tu babhūva teṣāṃ; kṛṣṇā tiraś caiva babhūva pattaḥ",
    "GE07mbh_01_u:184.010a": "aśeta bhūmau saha pāṇḍuputraiḥ; pādopadhāneva kṛtā kuśeṣu",
    "GE07mbh_01_u:184.010c": "na tatra duḥkhaṃ ca babhūva tasyā; na cāvamene kurupuṃgavāṃs tān",
    "GE07mbh_01_u:184.011a": "te tatra śūrāḥ kathayāṃ babhūvuḥ; kathā vicitrāḥ pṛtanādhikārāḥ",
    "GE07mbh_01_u:184.011c": "astrāṇi divyāni rathāṃś ca nāgān; khaḍgān gadāś cāpi paraśvadhāṃś ca",
    "GE07mbh_01_u:184.012a": "teṣāṃ kathās tāḥ parikīrtyamānāḥ; pāñcālarājasya sutas tadānīm",
    "GE07mbh_01_u:184.012c": "śuśrāva kṛṣṇāṃ ca tathā niṣaṇṇāṃ; te cāpi sarve dadṛśur manuṣyāḥ",
    "GE07mbh_01_u:184.013a": "dhṛṣṭadyumno rājaputras tu sarvaṃ; vṛttaṃ teṣāṃ kathitaṃ caiva rātrau",
    "GE07mbh_01_u:184.013c": "sarvaṃ rājñe drupadāyākhilena; nivedayiṣyaṃs tvarito jagāma",
    "GE07mbh_01_u:184.014a": "pāñcālarājas tu viṣaṇṇarūpas; tān pāṇḍavān aprativindamānaḥ",
    "GE07mbh_01_u:184.014c": "dhṛṣṭadyumnaṃ paryapṛcchan mahātmā; kva sā gatā kena nītā ca kṛṣṇā",
    "GE07mbh_01_u:184.015a": "kaccin na śūdreṇa na hīnajena; vaiśyena vā karadenopapannā",
    "GE07mbh_01_u:184.015c": "kaccit padaṃ mūrdhni na me nidigdhaṃ; kaccin mālā patitā na śmaśāne",
    "GE07mbh_01_u:184.016a": "kaccit savarṇapravaro manuṣya; udriktavarṇo 'py uta veha kaccit",
    "GE07mbh_01_u:184.016c": "kaccin na vāmo mama mūrdhni pādaḥ; kṛṣṇābhimarśena kṛto 'dya putra",
    "GE07mbh_01_u:184.017a": "kaccic ca yakṣye paramapratītaḥ; saṃyujya pārthena nararṣabheṇa",
    "GE07mbh_01_u:184.017c": "bravīhi tattvena mahānubhāvaḥ; ko 'sau vijetā duhitur mamādya",
    "GE07mbh_01_u:184.018a": "vicitravīryasya tu kaccid adya; kurupravīrasya dharanti putrāḥ",
    "GE07mbh_01_u:184.018b-1895_01": "kaccit tu me yajñaphalena putra",
    "GE07mbh_01_u:184.018b-1895_02": "bhāgyena tasyāś ca kulaṃ ca vā me",
    "GE07mbh_01_u:184.018c": "kaccit tu pārthena yavīyasādya; dhanur gṛhītaṃ nihataṃ ca lakṣyam",
    "GE07mbh_01_u:185.001": "vaiśaṃpāyana uvāca",
    "GE07mbh_01_u:185.001a": "tatas tathoktaḥ parihṛṣṭarūpaḥ; pitre śaśaṃsātha sa rājaputraḥ",
    "GE07mbh_01_u:185.001c": "dhṛṣṭadyumnaḥ somakānāṃ prabarho; vṛttaṃ yathā yena hṛtā ca kṛṣṇā",
    "GE07mbh_01_u:185.002a": "yo 'sau yuvā svāyatalohitākṣaḥ; kṛṣṇājinī devasamānarūpaḥ",
    "GE07mbh_01_u:185.002c": "yaḥ kārmukāgryaṃ kṛtavān adhijyaṃ; lakṣyaṃ ca tat pātitavān pṛthivyām",
    "GE07mbh_01_u:185.003a": "asajjamānaś ca gatas tarasvī; vṛto dvijāgryair abhipūjyamānaḥ",
    "GE07mbh_01_u:185.003c": "cakrāma vajrīva diteḥ suteṣu; sarvaiś ca devair ṛṣibhiś ca juṣṭaḥ",
    "GE07mbh_01_u:185.003d-1896_01": "śyāmo yuvā vāraṇamattagāmī",
    "GE07mbh_01_u:185.003d-1896_02": "kṛtvā mahat karma suduṣkaraṃ tat",
    "GE07mbh_01_u:185.003d-1897_01": "vikṣobhya vidrāvya ca pārthivāṃs tān",
    "GE07mbh_01_u:185.003d-1897_02": "svatejasā duṣprativīkṣyarūpau",
    "GE07mbh_01_u:185.004a": "kṛṣṇā ca gṛhyājinam anvayāt taṃ; nāgaṃ yathā nāgavadhūḥ prahṛṣṭā",
    "GE07mbh_01_u:185.004b-1898_01": "yaḥ sūtaputreṇa cakāra yuddhaṃ",
    "GE07mbh_01_u:185.004b-1898_02": "śaṅke 'rjunaṃ taṃ tridaśeśavīryam",
    "GE07mbh_01_u:185.004c": "amṛṣyamāṇeṣu narādhipeṣu; kruddheṣu taṃ tatra samāpatatsu",
    "GE07mbh_01_u:185.005a": "tato 'paraḥ pārthivarājamadhye; pravṛddham ārujya mahīpraroham",
    "GE07mbh_01_u:185.005c": "prakālayann eva sa pārthivaughān; kruddho 'ntakaḥ prāṇabhṛto yathaiva",
    "GE07mbh_01_u:185.005d-1899_01": "taṃ bhīmasenaṃ paritarkayāmi",
    "GE07mbh_01_u:185.005d-1899_02": "yaḥ pātayām āsa raṇe tu śalyam",
    "GE07mbh_01_u:185.006a": "tau pārthivānāṃ miṣatāṃ narendra; kṛṣṇām upādāya gatau narāgryau",
    "GE07mbh_01_u:185.006c": "vibhrājamānāv iva candrasūryau; bāhyāṃ purād bhārgavakarmaśālām",
    "GE07mbh_01_u:185.007a": "tatropaviṣṭārcir ivānalasya; teṣāṃ janitrīti mama pratarkaḥ",
    "GE07mbh_01_u:185.007c": "tathāvidhair eva narapravīrair; upopaviṣṭais tribhir agnikalpaiḥ",
    "GE07mbh_01_u:185.008a": "tasyās tatas tāv abhivādya pādāv; uktvā ca kṛṣṇām abhivādayeti",
    "GE07mbh_01_u:185.008c": "sthitau ca tatraiva nivedya kṛṣṇāṃ; bhaikṣapracārāya gatā narāgryāḥ",
    "GE07mbh_01_u:185.009a": "teṣāṃ tu bhaikṣaṃ pratigṛhya kṛṣṇā; kṛtvā baliṃ brāhmaṇasāc ca kṛtvā",
    "GE07mbh_01_u:185.009c": "tāṃ caiva vṛddhāṃ pariviṣya tāṃś ca; narapravīrān svayam apy abhuṅkta",
    "GE07mbh_01_u:185.010a": "suptās tu te pārthiva sarva eva; kṛṣṇā tu teṣāṃ caraṇopadhānam",
    "GE07mbh_01_u:185.010c": "āsīt pṛthivyāṃ śayanaṃ ca teṣāṃ; darbhājināgryāstaraṇopapannam",
    "GE07mbh_01_u:185.011a": "te nardamānā iva kālameghāḥ; kathā vicitrāḥ kathayāṃ babhūvuḥ",
    "GE07mbh_01_u:185.011c": "na vaiśyaśūdraupayikīḥ kathās tā; na ca dvijāteḥ kathayanti vīrāḥ",
    "GE07mbh_01_u:185.012a": "niḥsaṃśayaṃ kṣatriyapuṃgavās te; yathā hi yuddhaṃ kathayanti rājan",
    "GE07mbh_01_u:185.012c": "āśā hi no vyaktam iyaṃ samṛddhā; muktān hi pārthāñ śṛṇumo 'gnidāhāt",
    "GE07mbh_01_u:185.013a": "yathā hi lakṣyaṃ nihataṃ dhanuś ca; sajyaṃ kṛtaṃ tena tathā prasahya",
    "GE07mbh_01_u:185.013c": "yathā ca bhāṣanti parasparaṃ te; channā dhruvaṃ te pracaranti pārthāḥ",
    "GE07mbh_01_u:185.014a": "tataḥ sa rājā drupadaḥ prahṛṣṭaḥ; purohitaṃ preṣayāṃ tatra cakre",
    "GE07mbh_01_u:185.014c": "vidyāma yuṣmān iti bhāṣamāṇo; mahātmanaḥ pāṇḍusutāḥ stha kaccit",
    "GE07mbh_01_u:185.015a": "gṛhītavākyo nṛpateḥ purodhā; gatvā praśaṃsām abhidhāya teṣām",
    "GE07mbh_01_u:185.015c": "vākyaṃ yathāvan nṛpateḥ samagram; uvāca tān sa kramavit krameṇa",
    "GE07mbh_01_u:185.016a": "vijñātum icchaty avanīśvaro vaḥ; pāñcālarājo drupado varārhāḥ",
    "GE07mbh_01_u:185.016c": "lakṣyasya veddhāram imaṃ hi dṛṣṭvā; harṣasya nāntaṃ paripaśyate saḥ",
    "GE07mbh_01_u:185.017a": "tad ācaḍḍhvaṃ jñātikulānupūrvīṃ; padaṃ śiraḥsu dviṣatāṃ kurudhvam",
    "GE07mbh_01_u:185.017c": "prahlādayadhvaṃ hṛdayaṃ mamedaṃ; pāñcālarājasya sahānugasya",
    "GE07mbh_01_u:185.018a": "pāṇḍur hi rājā drupadasya rājñaḥ; priyaḥ sakhā cātmasamo babhūva",
    "GE07mbh_01_u:185.018c": "tasyaiṣa kāmo duhitā mameyaṃ; snuṣā yadi syād iti kauravasya",
    "GE07mbh_01_u:185.019a": "ayaṃ ca kāmo drupadasya rājño; hṛdi sthito nityam aninditāṅgāḥ",
    "GE07mbh_01_u:185.019c": "yad arjuno vai pṛthudīrghabāhur; dharmeṇa vindeta sutāṃ mameti",
    "GE07mbh_01_u:185.019d-1900_01": "tad vai śrutvā pāṇḍavāḥ sarva eva",
    "GE07mbh_01_u:185.019d-1900_02": "rājñā yad uktaṃ drupadena vākyam",
    "GE07mbh_01_u:185.019d-1900_03": "kuntyā sārdhaṃ mānayāṃ cāpi cakruḥ",
    "GE07mbh_01_u:185.019d-1900_04": "purohitaṃ te puruṣapravīrāḥ",
    "GE07mbh_01_u:185.019d-1901_01": "kṛtaṃ hi tat syāt sukṛtaṃ mamedaṃ",
    "GE07mbh_01_u:185.019d-1901_02": "yaśaś ca puṇyaṃ ca hitaṃ tad etat",
    "GE07mbh_01_u:185.020a": "tathoktavākyaṃ tu purohitaṃ taṃ; sthitaṃ vinītaṃ samudīkṣya rājā",
    "GE07mbh_01_u:185.020c": "samīpasthaṃ bhīmam idaṃ śaśāsa; pradīyatāṃ pādyam arghyaṃ tathāsmai",
    "GE07mbh_01_u:185.021a": "mānyaḥ purodhā drupadasya rājñas; tasmai prayojyābhyadhikaiva pūjā",
    "GE07mbh_01_u:185.021c": "bhīmas tathā tat kṛtavān narendra; tāṃ caiva pūjāṃ pratisaṃgṛhītvā",
    "GE07mbh_01_u:185.022a": "sukhopaviṣṭaṃ tu purohitaṃ taṃ; yudhiṣṭhiro brāhmaṇam",
    "GE07mbh_01_u:185.022": "ity uvāca",
    "GE07mbh_01_u:185.022c": "pāñcālarājena sutā nisṛṣṭā; svadharmadṛṣṭena yathānukāmam",
    "GE07mbh_01_u:185.023a": "pradiṣṭaśulkā drupadena rājñā; sānena vīreṇa tathānuvṛttā",
    "GE07mbh_01_u:185.023c": "na tatra varṇeṣu kṛtā vivakṣā; na jīvaśilpe na kule na gotre",
    "GE07mbh_01_u:185.024a": "kṛtena sajyena hi kārmukeṇa; viddhena lakṣyeṇa ca saṃnisṛṣṭā",
    "GE07mbh_01_u:185.024c": "seyaṃ tathānena mahātmaneha; kṛṣṇā jitā pārthivasaṃghamadhye",
    "GE07mbh_01_u:185.025a": "naivaṃgate saumakir adya rājā; saṃtāpam arhaty asukhāya kartum",
    "GE07mbh_01_u:185.025c": "kāmaś ca yo 'sau drupadasya rājñaḥ; sa cāpi saṃpatsyati pārthivasya",
    "GE07mbh_01_u:185.026a": "aprāpyarūpāṃ hi narendrakanyām; imām ahaṃ brāhmaṇa sādhu manye",
    "GE07mbh_01_u:185.026c": "na tad dhanur mandabalena śakyaṃ; maurvyā samāyojayituṃ tathā hi",
    "GE07mbh_01_u:185.026e": "na cākṛtāstreṇa na hīnajena; lakṣyaṃ tathā pātayituṃ hi śakyam",
    "GE07mbh_01_u:185.027a": "tasmān na tāpaṃ duhitur nimittaṃ; pāñcālarājo 'rhati kartum adya",
    "GE07mbh_01_u:185.027c": "na cāpi tat pātanam anyatheha; kartuṃ viṣahyaṃ bhuvi mānavena",
    "GE07mbh_01_u:185.028a": "evaṃ bruvaty eva yudhiṣṭhire tu; pāñcālarājasya samīpato 'nyaḥ",
    "GE07mbh_01_u:185.028c": "tatrājagāmāśu naro dvitīyo; nivedayiṣyann iha siddham annam",
    "GE07mbh_01_u:186.001": "dūta uvāca",
    "GE07mbh_01_u:186.001a": "janyārtham annaṃ drupadena rājñā; vivāhahetor upasaṃskṛtaṃ",
    "GE07mbh_01_u:186.001c": "tad āpnuvadhvaṃ kṛtasarvakāryāḥ; kṛṣṇā ca tatraiva ciraṃ na kāryam",
    "GE07mbh_01_u:186.002a": "ime rathāḥ kāñcanapadmacitrāḥ; sadaśvayuktā vasudhādhipārhāḥ",
    "GE07mbh_01_u:186.002c": "etān samāruhya paraita sarve; pāñcālarājasya niveśanaṃ tat",
    "GE07mbh_01_u:186.003": "vaiśaṃpāyana uvāca",
    "GE07mbh_01_u:186.003a": "tataḥ prayātāḥ kurupuṃgavās te; purohitaṃ taṃ prayāpya",
    "GE07mbh_01_u:186.003c": "āsthāya yānāni mahānti tāni; kuntī ca kṛṣṇā ca sahaiva yāte",
    "GE07mbh_01_u:186.003d-1902_01": "susnāpitāḥ sākṣatalājadhānair",
    "GE07mbh_01_u:186.003d-1902_02": "varair ghaṭaiś candanavāripūrṇaiḥ",
    "GE07mbh_01_u:186.003d-1902_03": "strībhiḥ sugandhāmbaramālyadāmair",
    "GE07mbh_01_u:186.003d-1902_04": "vibhūṣitā ābharaṇair māṅgalyagītadhvanivādyaśabdair",
    "GE07mbh_01_u:186.003d-1902_06": "manoharaiḥ puṇyavatāṃ pravṛddhaiḥ",
    "GE07mbh_01_u:186.003d-1902_07": "saṃgīyamānāḥ prayayuḥ prahṛṣṭā",
    "GE07mbh_01_u:186.003d-1902_08": "dīpair jvaladbhiḥ sahitāś ca vipraiḥ",
    "GE07mbh_01_u:186.003d-1903_01": "sa vai tathoktas tu yudhiṣṭhireṇa",
    "GE07mbh_01_u:186.003d-1903_02": "pāñcālarājasya purohitāgryaḥ",
    "GE07mbh_01_u:186.003d-1903_03sarvaṃ": "yathoktaṃ kurunandanena",
    "GE07mbh_01_u:186.003d-1903_04": "nivedayām āsa nṛpāya gatvā",
    "GE07mbh_01_u:186.004a": "śrutvā tu vākyāni purohitasya; yāny uktavān bhārata dharmarājaḥ",
    "GE07mbh_01_u:186.004c": "jijñāsayaivātha kurūttamānāṃ; dravyāṇy anekāny upasaṃjahāra",
    "GE07mbh_01_u:186.005a": "phalāni mālyāni susaṃskṛtāni; carmāṇi varmāṇi tathāsanāni",
    "GE07mbh_01_u:186.005c": "gāś caiva rājann atha caiva rajjūr; dravyāṇi cānyāni kṛṣīnimittam",
    "GE07mbh_01_u:186.006a": "anyeṣu śilpeṣu ca yāny api syuḥ; sarvāṇi kḷptāny akhilena tatra",
    "GE07mbh_01_u:186.006c": "krīḍānimittāni ca yāni tāni; sarvāṇi tatropajahāra rājā",
    "GE07mbh_01_u:186.007a": "rathāśvavarmāṇi ca bhānumanti; khaḍgā mahānto 'śvarathāś ca citrāḥ",
    "GE07mbh_01_u:186.007c": "dhanūṃṣi cāgryāṇi śarāś ca mukhyāḥ; śaktyṛṣṭayaḥ kāñcanabhūṣitāś ca",
    "GE07mbh_01_u:186.008a": "prāsā bhuśuṇḍyaś ca paraśvadhāś ca; sāṃgrāmikaṃ caiva tathaiva sarvam",
    "GE07mbh_01_u:186.008c": "śayyāsanāny uttamasaṃskṛtāni; tathaiva cāsan vividhāni tatra",
    "GE07mbh_01_u:186.009a": "kuntī tu kṛṣṇāṃ parigṛhya sādhvīm; antaḥpuraṃ drupadasyāviveṣa",
    "GE07mbh_01_u:186.009c": "striyaś ca tāṃ kauravarājapatnīṃ; pratyarcayāṃ cakrur adīnasattvāḥ",
    "GE07mbh_01_u:186.010a": "tān siṃhavikrāntagatīn avekṣya; maharṣabhākṣān ajinottarīyān",
    "GE07mbh_01_u:186.010c": "gūḍhottarāṃsān bhujagendrabhoga;pralambabāhūn puruṣapravīrān",
    "GE07mbh_01_u:186.011a": "rājā ca rājñaḥ sacivāś ca sarve; putrāś ca rājñaḥ suhṛdas tathaiva",
    "GE07mbh_01_u:186.011c": "preṣyāś ca sarve nikhilena rājan; harṣaṃ samāpetur atīva tatra",
    "GE07mbh_01_u:186.012a": "te tatra vīrāḥ paramāsaneṣu; sapādapīṭheṣv aviśaṅkamānāḥ",
    "GE07mbh_01_u:186.012c": "yathānupūrvyā viviśur narāgryās; tadā mahārheṣu na vismayantaḥ",
    "GE07mbh_01_u:186.013a": "uccāvacaṃ pārthivabhojanīyaṃ; pātrīṣu jāmbūnadarājatīṣu",
    "GE07mbh_01_u:186.013c": "dāsāś ca dāsyaś ca sumṛṣṭaveṣāḥ; bhojāpakāś cāpy upajahrur annam",
    "GE07mbh_01_u:186.014a": "te tatra bhuktvā puruṣapravīrā; yathānukāmaṃ subhṛśaṃ pratītāḥ",
    "GE07mbh_01_u:186.014c": "utkramya sarvāṇi vasūni tatra; sāṃgrāmikāny āviviśur nṛvīrāḥ",
    "GE07mbh_01_u:186.015a": "tal lakṣayitvā drupadasya putro; rājā ca sarvaiḥ saha mantrimukhyaiḥ",
    "GE07mbh_01_u:186.015c": "samarcayām āsur upetya hṛṣṭāḥ; kuntīsutān pārthivaputrapautrān",
    "GE07mbh_01_u:187.001": "vaiśaṃpāyana uvāca",
    "GE07mbh_01_u:187.001a": "tata āhūya pāñcālyo rājaputraṃ yudhiṣṭhiram",
    "GE07mbh_01_u:187.001c": "parigraheṇa brāhmeṇa parigṛhya mahādyutiḥ",
    "GE07mbh_01_u:187.002a": "paryapṛcchad adīnātmā kuntīputraṃ suvarcasam",
    "GE07mbh_01_u:187.002c": "kathaṃ jānīma bhavataḥ kṣatriyān brāhmaṇān uta",
    "GE07mbh_01_u:187.003a": "vaiśyān vā guṇasaṃpannān uta vā śūdrayonijān",
    "GE07mbh_01_u:187.003c": "māyām āsthāya vā siddhāṃś carataḥ sarvatodiśam",
    "GE07mbh_01_u:187.004a": "kṛṣṇāhetor anuprāptān divaḥ saṃdarśanārthinaḥ",
    "GE07mbh_01_u:187.004c": "bravītu no bhavān satyaṃ saṃdeho hy atra no mahān",
    "GE07mbh_01_u:187.005a": "api naḥ saṃśayasyānte manastuṣṭir ihāviśet",
    "GE07mbh_01_u:187.005c": "api no bhāgadheyāni śubhāni syuḥ paraṃtapa",
    "GE07mbh_01_u:187.006a": "kāmayā brūhi satyaṃ tvaṃ satyaṃ rājasu śobhate",
    "GE07mbh_01_u:187.006c": "iṣṭāpūrtena ca tathā vaktavyam anṛtaṃ na tu",
    "GE07mbh_01_u:187.007a": "śrutvā hy amarasaṃkāśa tava vākyam ariṃdama",
    "GE07mbh_01_u:187.007c": "dhruvaṃ vivāhakaraṇam āsthāsyāmi vidhānataḥ",
    "GE07mbh_01_u:187.008": "yudhiṣṭhira uvāca",
    "GE07mbh_01_u:187.008a": "mā rājan vimanā bhūs tvaṃ pāñcālya prītir astu",
    "GE07mbh_01_u:187.008c": "īpsitas te dhruvaḥ kāmaḥ saṃvṛtto 'yam asaṃśayam",
    "GE07mbh_01_u:187.009a": "vayaṃ hi kṣatriyā rājan pāṇḍoḥ putrā mahātmanaḥ",
    "GE07mbh_01_u:187.009c": "jyeṣṭhaṃ māṃ viddhi kaunteyaṃ bhīmasenārjunāv imau",
    "GE07mbh_01_u:187.009e": "yābhyāṃ tava sutā rājan nirjitā rājasaṃsadi",
    "GE07mbh_01_u:187.010a": "yamau tu tatra rājendra yatra kṛṣṇā pratiṣṭhitā",
    "GE07mbh_01_u:187.010c": "vyetu te mānasaṃ duḥkhaṃ kṣatriyāḥ smo nararṣabha",
    "GE07mbh_01_u:187.010e": "padminīva suteyaṃ te hradād anyaṃ hradaṃ gatā",
    "GE07mbh_01_u:187.011a": "iti tathyaṃ mahārāja sarvam etad bravīmi te",
    "GE07mbh_01_u:187.011c": "bhavān hi gurur asmākaṃ paramaṃ ca parāyaṇam",
    "GE07mbh_01_u:187.012": "vaiśaṃpāyana uvāca",
    "GE07mbh_01_u:187.012a": "tataḥ sa drupado rājā harṣavyākulalocanaḥ",
    "GE07mbh_01_u:187.012c": "prativaktuṃ tadā yuktaṃ nāśakat taṃ yudhiṣṭhiram",
    "GE07mbh_01_u:187.013a": "yatnena tu sa taṃ harṣaṃ saṃnigṛhya paraṃtapaḥ",
    "GE07mbh_01_u:187.013c": "anurūpaṃ tato rājā pratyuvāca yudhiṣṭhiram",
    "GE07mbh_01_u:187.014a": "papraccha cainaṃ dharmātmā yathā te pradrutāḥ purā",
    "GE07mbh_01_u:187.014c": "sa tasmai sarvam ācakhyāv ānupūrvyeṇa pāṇḍavaḥ",
    "GE07mbh_01_u:187.015a": "tac chrutvā drupado rājā kuntīputrasya bhāṣitam",
    "GE07mbh_01_u:187.015c": "vigarhayām āsa tadā dhṛtarāṣṭraṃ janeśvaram",
    "GE07mbh_01_u:187.016a": "āśvāsayām āsa ca taṃ kuntīputraṃ yudhiṣṭhiram",
    "GE07mbh_01_u:187.016c": "pratijajñe ca rājyāya drupado vadatāṃ varaḥ",
    "GE07mbh_01_u:187.017a": "tataḥ kuntī ca kṛṣṇā ca bhīmasenārjunāv api",
    "GE07mbh_01_u:187.017c": "yamau ca rājñā saṃdiṣṭau viviśur bhavanaṃ mahat",
    "GE07mbh_01_u:187.018a": "tatra te nyavasan rājan yajñasenena pūjitāḥ",
    "GE07mbh_01_u:187.018c": "pratyāśvastāṃs tato rājā saha putrair uvāca tān",
    "GE07mbh_01_u:187.019a": "gṛhṇātu vidhivat pāṇim adyaiva kurunandanaḥ",
    "GE07mbh_01_u:187.019c": "puṇye 'hani mahābāhur arjunaḥ kurutāṃ kṣaṇam",
    "GE07mbh_01_u:187.020a": "tatas tam abravīd rājā dharmaputro yudhiṣṭhiraḥ",
    "GE07mbh_01_u:187.020c": "mamāpi dārasaṃbandhaḥ kāryas tāvad viśāṃ pate",
    "GE07mbh_01_u:187.020d-1904_01": "tasmāt pūrvaṃ mayā kāryaṃ yad bhavān anumanyate",
    "GE07mbh_01_u:187.021": "drupada uvāca",
    "GE07mbh_01_u:187.021a": "bhavān vā vidhivat pāṇiṃ gṛhṇātu duhitur mama",
    "GE07mbh_01_u:187.021c": "yasya vā manyase vīra tasya kṛṣṇām upādiśa",
    "GE07mbh_01_u:187.022": "yudhiṣṭhira uvāca",
    "GE07mbh_01_u:187.022a": "sarveṣāṃ draupadī rājan mahiṣī no bhaviṣyati",
    "GE07mbh_01_u:187.022c": "evaṃ hi vyāhṛtaṃ pūrvaṃ mama mātrā viśāṃ pate",
    "GE07mbh_01_u:187.023a": "ahaṃ cāpy aniviṣṭo vai bhīmasenaś ca pāṇḍavaḥ",
    "GE07mbh_01_u:187.023c": "pārthena vijitā caiṣā ratnabhūtā ca te sutā",
    "GE07mbh_01_u:187.024a": "eṣa naḥ samayo rājan ratnasya sahabhojanam",
    "GE07mbh_01_u:187.024c": "na ca taṃ hātum icchāmaḥ samayaṃ rājasattama",
    "GE07mbh_01_u:187.024d-1905_01": "akrameṇa niveśe ca dharmalopo mahān bhavet",
    "GE07mbh_01_u:187.024d-1905_02": "nirjitā caiva pārthena ratnabhūtā ca te sutā",
    "GE07mbh_01_u:187.025a": "sarveṣāṃ dharmataḥ kṛṣṇā mahiṣī no bhaviṣyati",
    "GE07mbh_01_u:187.025c": "ānupūrvyeṇa sarveṣāṃ gṛhṇātu jvalane karam",
    "GE07mbh_01_u:187.026": "drupada uvāca",
    "GE07mbh_01_u:187.026a": "ekasya bahvyo vihitā mahiṣyaḥ kurunandana",
    "GE07mbh_01_u:187.026c": "naikasyā bahavaḥ puṃso vidhīyante kadā cana",
    "GE07mbh_01_u:187.026d-1906_01": "so 'yaṃ na loke vede vā jātu dharmaḥ praśasyate",
    "GE07mbh_01_u:187.027a": "lokavedaviruddhaṃ tvaṃ nādharmaṃ dhārmikaḥ śuciḥ",
    "GE07mbh_01_u:187.027c": "kartum arhasi kaunteya kasmāt te buddhir īdṛśī",
    "GE07mbh_01_u:187.028": "yudhiṣṭhira uvāca",
    "GE07mbh_01_u:187.028a": "sūkṣmo dharmo mahārāja nāsya vidmo vayaṃ gatim",
    "GE07mbh_01_u:187.028c": "pūrveṣām ānupūrvyeṇa yātaṃ vartmānuyāmahe",
    "GE07mbh_01_u:187.028d-1907_01": "lokadharmaviruddho 'yaṃ dharmo dharmabhṛtāṃ vara",
    "GE07mbh_01_u:187.029a": "na me vāg anṛtaṃ prāha nādharme dhīyate matiḥ",
    "GE07mbh_01_u:187.029c": "evaṃ caiva vadaty ambā mama caiva manogatam",
    "GE07mbh_01_u:187.029d-1908_01": "āśrame rudranirdiṣṭād vyāsād etan mayā śrutam",
    "GE07mbh_01_u:187.030a": "eṣa dharmo dhruvo rājaṃś carainam avicārayan",
    "GE07mbh_01_u:187.030c": "mā ca te 'tra viśaṅkā bhūt kathaṃ cid api pārthiva",
    "GE07mbh_01_u:187.031": "drupada uvāca",
    "GE07mbh_01_u:187.031a": "tvaṃ ca kuntī ca kaunteya dhṛṣṭadyumnaś ca me sutaḥ",
    "GE07mbh_01_u:187.031c": "kathayantv itikartavyaṃ śvaḥ kāle karavāmahe",
    "GE07mbh_01_u:187.032": "vaiśaṃpāyana uvāca",
    "GE07mbh_01_u:187.032a": "te sametya tataḥ sarve kathayanti sma bhārata",
    "GE07mbh_01_u:187.032c": "atha dvaipāyano rājann abhyāgacchad yadṛcchayā",
    "GE07mbh_01_u:188.001": "vaiśaṃpāyana uvāca",
    "GE07mbh_01_u:188.001a": "tatas te pāṇḍavāḥ sarve pāñcālyaś ca mahāyaśāḥ",
    "GE07mbh_01_u:188.001c": "pratyutthāya mahātmānaṃ kṛṣṇaṃ dṛṣṭvābhyapūjayan",
    "GE07mbh_01_u:188.002a": "pratinandya sa tān sarvān pṛṣṭvā kuśalam antataḥ",
    "GE07mbh_01_u:188.002c": "āsane kāñcane śubhre niṣasāda mahāmanāḥ",
    "GE07mbh_01_u:188.003a": "anujñātās tu te sarve kṛṣṇenāmitatejasā",
    "GE07mbh_01_u:188.003c": "āsaneṣu mahārheṣu niṣedur dvipadāṃ varāḥ",
    "GE07mbh_01_u:188.004a": "tato muhūrtān madhurāṃ vāṇīm uccārya pārṣataḥ",
    "GE07mbh_01_u:188.004c": "papraccha taṃ mahātmānaṃ draupadyarthe viśāṃ patiḥ",
    "GE07mbh_01_u:188.005a": "katham ekā bahūnāṃ syān na ca syād dharmasaṃkaraḥ",
    "GE07mbh_01_u:188.005c": "etan no bhagavān sarvaṃ prabravītu yathātatham",
    "GE07mbh_01_u:188.006": "vyāsa uvāca",
    "GE07mbh_01_u:188.006a": "asmin dharme vipralambhe lokavedavirodhake",
    "GE07mbh_01_u:188.006c": "yasya yasya mataṃ yad yac chrotum icchāmi tasya tat",
    "GE07mbh_01_u:188.007": "drupada uvāca",
    "GE07mbh_01_u:188.007a": "adharmo 'yaṃ mama mato viruddho lokavedayoḥ",
    "GE07mbh_01_u:188.007c": "na hy ekā vidyate patnī bahūnāṃ dvijasattama",
    "GE07mbh_01_u:188.008a": "na cāpy ācaritaḥ pūrvair ayaṃ dharmo mahātmabhiḥ",
    "GE07mbh_01_u:188.008c": "na ca dharmo 'py anekasthaś caritavyaḥ sanātanaḥ",
    "GE07mbh_01_u:188.009a": "ato nāhaṃ karomy evaṃ vyavasāyaṃ kriyāṃ prati",
    "GE07mbh_01_u:188.009c": "dharmasaṃdehasaṃdigdhaṃ pratibhāti hi mām idam",
    "GE07mbh_01_u:188.010": "dhṛṣṭadyumna uvāca",
    "GE07mbh_01_u:188.010a": "yavīyasaḥ kathaṃ bhāryāṃ jyeṣṭho bhrātā dvijarṣabha",
    "GE07mbh_01_u:188.010c": "brahman samabhivarteta sadvṛttaḥ saṃs tapodhana",
    "GE07mbh_01_u:188.011a": "na tu dharmasya sūkṣmatvād gatiṃ vidmaḥ kathaṃ cana",
    "GE07mbh_01_u:188.011c": "adharmo dharma iti vā vyavasāyo na śakyate",
    "GE07mbh_01_u:188.012a": "kartum asmadvidhair brahmaṃs tato na vyavasāmy aham",
    "GE07mbh_01_u:188.012c": "pañcānāṃ mahiṣī kṛṣṇā bhavatv iti kathaṃ cana",
    "GE07mbh_01_u:188.013": "yudhiṣṭhira uvāca",
    "GE07mbh_01_u:188.013a": "na me vāg anṛtaṃ prāha nādharme dhīyate matiḥ",
    "GE07mbh_01_u:188.013c": "vartate hi mano me 'tra naiṣo 'dharmaḥ kathaṃ cana",
    "GE07mbh_01_u:188.014a": "śrūyate hi purāṇe 'pi jaṭilā nāma gautamī",
    "GE07mbh_01_u:188.014b-1909_01": "tasya putrī mahāprājñā gautamasya yaśasvinī",
    "GE07mbh_01_u:188.014c": "ṛṣīn adhyāsitavatī sapta dharmabhṛtāṃ vara",
    "GE07mbh_01_u:188.014d-1910_01": "tathaiva munijā vārkṣī tapobhir bhāvitātmanaḥ",
    "GE07mbh_01_u:188.014d-1910_02": "saṃgatābhūd daśa bhrātṝn ekanāmnaḥ pracetasaḥ",
    "GE07mbh_01_u:188.015a": "guroś ca vacanaṃ prāhur dharmaṃ dharmajñasattama",
    "GE07mbh_01_u:188.015c": "gurūṇāṃ caiva sarveṣāṃ janitrī paramo guruḥ",
    "GE07mbh_01_u:188.016a": "sā cāpy uktavatī vācaṃ bhaikṣavad bhujyatām iti",
    "GE07mbh_01_u:188.016c": "tasmād etad ahaṃ manye dharmaṃ dvijavarottama kunty uvāca",
    "GE07mbh_01_u:188.017-1911_01": "bhujyatāṃ bhrātṛbhiḥ sārdham ity arjunam acodayam",
    "GE07mbh_01_u:188.017a": "evam etad yathāhāyaṃ dharmacārī yudhiṣṭhiraḥ",
    "GE07mbh_01_u:188.017c": "anṛtān me bhayaṃ tīvraṃ mucyeyam anṛtāt katham",
    "GE07mbh_01_u:188.018": "vyāsa uvāca",
    "GE07mbh_01_u:188.018a": "anṛtān mokṣyase bhadre dharmaś caiṣa sanātanaḥ",
    "GE07mbh_01_u:188.018c": "na tu vakṣyāmi sarveṣāṃ pāñcāla śṛṇu me svayam",
    "GE07mbh_01_u:188.019a": "yathāyaṃ vihito dharmo yataś cāyaṃ sanātanaḥ",
    "GE07mbh_01_u:188.019c": "yathā ca prāha kaunteyas tathā dharmo na saṃśayaḥ",
    "GE07mbh_01_u:188.020": "vaiśaṃpāyana uvāca",
    "GE07mbh_01_u:188.020a": "tata utthāya bhagavān vyāso dvaipāyanaḥ prabhuḥ",
    "GE07mbh_01_u:188.020c": "kare gṛhītvā rājānaṃ rājaveśma samāviśat",
    "GE07mbh_01_u:188.021a": "pāṇḍavāś cāpi kuntī ca dhṛṣṭadyumnaś ca pārṣataḥ",
    "GE07mbh_01_u:188.021c": "vicetasas te tatraiva pratīkṣante sma tāv ubhau",
    "GE07mbh_01_u:188.022a": "tato dvaipāyanas tasmai narendrāya mahātmane",
    "GE07mbh_01_u:188.022c": "ācakhyau tad yathā dharmo bahūnām ekapatnitā",
    "GE07mbh_01_u:188.022d-1912_01": "yathā devā daduś caiva rājaputryāḥ purā varam",
    "GE07mbh_01_u:188.022d-1912_02": "dharmādyās tapasā tuṣṭāḥ pañcapatnītvam īśvarāḥ",
    "GE07mbh_01_u:188.022d-100x0000": "01,188.022d@100=0017 ṛṣiḥ vyāsaḥ",
    "GE07mbh_01_u:188.022d-100x0023": "nāḷāyanī vyāsaḥ",
    "GE07mbh_01_u:188.022d-100x0057": "drupadaḥ vyāsaḥ",
    "GE07mbh_01_u:188.022d-100x0071": "indrasenā ṛṣiḥ",
    "GE07mbh_01_u:188.022d-100x0081": "vyāsaḥ nāḷāyanī",
    "GE07mbh_01_u:188.022d-100x0093": "maheśvaraḥ nāḷāyanī",
    "GE07mbh_01_u:188.022d-100x0105": "maheśvaraḥ nāḷāyanī",
    "GE07mbh_01_u:188.022d-100x0111": "maheśvaraḥ vyāsaḥ",
    "GE07mbh_01_u:188.022d-100_0001": "mā bhūd rājaṃs tava tāpo manaḥsthaḥ; pañcānāṃ bhāryā duhitā mameti mātur eṣā pārthiva prārthitā syāt; pañcānāṃ bhāryā duhitā mameti",
    "GE07mbh_01_u:188.022d-100_0003": "yājopayājau dharmaratau tapobhyāṃ; tau cakratuḥ pañcapatitvam asyāḥ",
    "GE07mbh_01_u:188.022d-100_0004": "sā dharmataḥ pāṇḍuputrair avāptā; bhāryā kṛṣṇā modatāṃ vai kulaṃ te",
    "GE07mbh_01_u:188.022d-100_0005": "loke nānyo nāthavāṃs tvad viśiṣṭaḥ; sarvārīṇām apradhṛṣyo 'si rājan",
    "GE07mbh_01_u:188.022d-100_0006": "bhūyas tu me śṛṇv idaṃ tvaṃ viśoko; yathāgamaṃ pañcapatitvam asyāḥ",
    "GE07mbh_01_u:188.022d-100_0007": "eṣā nāḷāyanī pūrvaṃ maudgalyaṃ sthaviraṃ patim",
    "GE07mbh_01_u:188.022d-100_0008": "ārādhayām āsa tadā kuṣṭhinaṃ tam aninditā",
    "GE07mbh_01_u:188.022d-100_0009": "tvagasthibhūtaṃ kaṭukaṃ lolam īrṣyuṃ sukopanam sugandhetaragandhāḍhyaṃ valīpalitadhāriṇam",
    "GE07mbh_01_u:188.022d-100_0011": "sthaviraṃ vikṛtākāraṃ śīryamāṇanakhatvacam",
    "GE07mbh_01_u:188.022d-100_0012": "ucchiṣṭam upabhuñjānā paryupāste mahāvratā",
    "GE07mbh_01_u:188.022d-100_0013": "tataḥ kadā cid aṅguṣṭho bhuñjānasya vyaśīryata",
    "GE07mbh_01_u:188.022d-100_0014": "annād uddhṛtya tac cānnam upāyuṅktāviśaṅkitā tena tasyāḥ prasannena kāmavyāhāriṇā tadā",
    "GE07mbh_01_u:188.022d-100_0016": "varaṃ vṛṇīṣvety asakṛd uktā vavre varaṃ tadā",
    "GE07mbh_01_u:188.022d-100_0017": "nāsmi vṛddho na kaṭuko nerṣyur naivātikopanaḥ",
    "GE07mbh_01_u:188.022d-100_0018": "na ca durgandhavadano na kṛśo na ca lolupaḥ kathaṃ tvāṃ ramayāmīha kathaṃ tvāṃ vāsayāmy aham",
    "GE07mbh_01_u:188.022d-100_0020": "vada kalyāṇi bhadraṃ te yathā tvaṃ manasecchasi",
    "GE07mbh_01_u:188.022d-100_0021": "sā tam akliṣṭakarmāṇaṃ varadaṃ sarvakāmadam bhartāram anavadyāṅgī prasannaṃ pratyuvāca ha",
    "GE07mbh_01_u:188.022d-100_0023": "pañcabāṇātividdhāhaṃ manmathasya mahāmate",
    "GE07mbh_01_u:188.022d-100_0024": "pañcadhā māṃ vibhaktātmā bhagavāṃl lokaviśrutaḥ ramaya tvam acintyātman punaś caikatvam āsthitaḥ",
    "GE07mbh_01_u:188.022d-100_0026": "tāṃ tathety abravīd dhīmān brahmarṣir vai mahātapāḥ",
    "GE07mbh_01_u:188.022d-100_0027": "sa pañcadhānubhūtvā tāṃ ramayām āsa sarvaśaḥ",
    "GE07mbh_01_u:188.022d-100_0028": "nāḷāyanīṃ sukeśāntāṃ mudgalaś cāruhāsinīm",
    "GE07mbh_01_u:188.022d-100_0029": "āśrameṣv adhikaṃ cāpi pūjyamāno maharṣibhiḥ vicacāra yathākāmaṃ kāmarūpavapuḥ punaḥ",
    "GE07mbh_01_u:188.022d-100_0031": "yadā yayau divaṃ cāpi tatra devarṣibhiḥ saha",
    "GE07mbh_01_u:188.022d-100_0032": "sudhāmṛtarasāhāraḥ suraloke cacāra ha",
    "GE07mbh_01_u:188.022d-100_0033": "pūjyamānas tathā śacyā śakrasya bhavaneṣv api",
    "GE07mbh_01_u:188.022d-100_0034": "mahendrasenayā sārdhaṃ paryadhāvad riraṃsayā",
    "GE07mbh_01_u:188.022d-100_0035": "sūryasya ca rathaṃ divyam āruhya bhagavān prabhuḥ",
    "GE07mbh_01_u:188.022d-100_0036": "paryupetya punar meruṃ merau vāsam arocayat",
    "GE07mbh_01_u:188.022d-100_0037": "ākāśagaṅgām āplutya tayā saha taponidhiḥ aṃśujāleṣu candrasya uvāsa ca yathānilaḥ",
    "GE07mbh_01_u:188.022d-100_0039": "girirūpaṃ yadā dadhre sa maharṣis tadā punaḥ",
    "GE07mbh_01_u:188.022d-100_0040": "tatprabhāvena sā tasya madhye jajñe mahānadī",
    "GE07mbh_01_u:188.022d-100_0041": "yadā puṣpākulaḥ sālaḥ saṃjajñe bhagavān ṛṣiḥ",
    "GE07mbh_01_u:188.022d-100_0042": "latātvam atha saṃpede tam evābhyanuveṣṭatī pupoṣa ca vapur yasya tasyānugaṃ punaḥ",
    "GE07mbh_01_u:188.022d-100_0044": "sā pupoṣa samaṃ bhartuḥ skandhenāpi cacāra ha",
    "GE07mbh_01_u:188.022d-100_0045": "tatas tasya ca tasyāś ca tulyā prītir avardhata tathā hi bhagavāṃs tasyāḥ prasādād ṛṣisattamaḥ",
    "GE07mbh_01_u:188.022d-100_0047": "vijajñuṣī ca sā tatra daivayogena bhāminī",
    "GE07mbh_01_u:188.022d-100_0048": "sa ca tāṃ tapasā devīṃ ramayām āsa yogataḥ ekapatnī purā bhūtvā sadaivāgre yaśasvinī",
    "GE07mbh_01_u:188.022d-100_0050": "arundhatīva sīteva babhūvātipativratā",
    "GE07mbh_01_u:188.022d-100_0051": "damayantyāś ca mātuḥ sā viśeṣam adhikaṃ yayau",
    "GE07mbh_01_u:188.022d-100_0052": "etat tathyaṃ mahārāja mā te bhūd buddhir anyathā eṣā nāḷāyanī jajñe daivayogena kena cit",
    "GE07mbh_01_u:188.022d-100_0054": "rājaṃs tavātmajā kṛṣṇā vedyāṃ tejasvinī śubhā",
    "GE07mbh_01_u:188.022d-100_0055": "tasmiṃs tasyā manaḥ saktaṃ na śaśāka kadā cana tathā praṇihito hy ātmā tasyās tasmin dvijottame",
    "GE07mbh_01_u:188.022d-100_0057": "brūhi tat kāraṇaṃ yena brahmañ jātā tapasvinī",
    "GE07mbh_01_u:188.022d-100_0058": "sutā mamādhvare kṛṣṇā sarvavedavidāṃ vara śṛṇu rājan yathā hy asyā datto rudreṇa vai varaḥ",
    "GE07mbh_01_u:188.022d-100_0060": "yadarthaṃ caiva saṃbhūtā tava yajñe yaśasvinī",
    "GE07mbh_01_u:188.022d-100_0061": "ahaṃ te kathayiṣyāmi kṛṣṇāyāḥ paurvadehikam indraseneti vikhyātā purā nāḷāyanī śubhā",
    "GE07mbh_01_u:188.022d-100_0063": "maudgalyaṃ patim āsādya cacāra vigatajvarā",
    "GE07mbh_01_u:188.022d-100_0064": "maudgalyasya maharṣeś ca ramamāṇasya vai tayā",
    "GE07mbh_01_u:188.022d-100_0065": "saṃvatsaragaṇā rājan vyatīyuḥ kṣaṇavat tadā tataḥ kadā cid dharmātmā tṛptaḥ kāmād vyarajyata",
    "GE07mbh_01_u:188.022d-100_0067": "anvicchan paramaṃ brahma tyāgadharmaparo 'bhavat",
    "GE07mbh_01_u:188.022d-100_0068": "utsasarja sa tāṃ vipraḥ sā tadā cāpatad bhuvi maudgalyo rājaśārdūla tapobhir bhāvitaḥ sadā",
    "GE07mbh_01_u:188.022d-100_0070": "kāmabhogāturābhyetya vacanaṃ cedam abravīt",
    "GE07mbh_01_u:188.022d-100_0071": "prasīda bhagavan mahyaṃ na mām utsraṣṭum arhasi",
    "GE07mbh_01_u:188.022d-100_0072": "avitṛptāsmi brahmarṣe kāmānāṃ kāmasevanāt",
    "GE07mbh_01_u:188.022d-100_0073": "māro māṃ bādhate 'tyartham anugṛhṇātu māṃ bhavān",
    "GE07mbh_01_u:188.022d-100_0074": "tarpayasva mamākṣāṇi guhyaṃ māṃ bādhate 'niśam",
    "GE07mbh_01_u:188.022d-100_0075": "yasmāt tvaṃ mayi niḥśaṅkā hy avaktavyaṃ prabhāṣase",
    "GE07mbh_01_u:188.022d-100_0076": "ācarantī tapovighnaṃ tasmāc chṛṇu vaco mama",
    "GE07mbh_01_u:188.022d-100_0077": "bhaviṣyasi nṛloke tvaṃ rājaputrī yaśasvinī pāñcālarājasya sutā drupadasya mahātmanaḥ",
    "GE07mbh_01_u:188.022d-100_0079": "bhavitāras tu te tatra patayaḥ pañca viśrutāḥ",
    "GE07mbh_01_u:188.022d-100_0080": "taiḥ sārdhaṃ madhurākāraiś ciraṃ ratim avāpsyasi",
    "GE07mbh_01_u:188.022d-100_0081": "saivaṃ śaptā tu vimanā vanaṃ prāptā yaśasvinī",
    "GE07mbh_01_u:188.022d-100_0082": "bhogair atṛptā deveśaṃ tapasārādhayat tadā nirāśīr mārutāhārā nirāhārā tathaiva ca",
    "GE07mbh_01_u:188.022d-100_0084": "anuvartamānā tv ādityaṃ tathā pañcatapābhavat",
    "GE07mbh_01_u:188.022d-100_0085": "tīvreṇa tapasā tasyās tuṣṭaḥ paśupatiḥ svayam",
    "GE07mbh_01_u:188.022d-100_0086": "varaṃ prādāt tadā rudraḥ sarvalokeśvaraḥ prabhuḥ",
    "GE07mbh_01_u:188.022d-100_0087": "bhaviṣyati paraṃ janma mānuṣeṣu varāṅgane bhaviṣyanti ca te bhadre patayaḥ pañca suvratāḥ",
    "GE07mbh_01_u:188.022d-100_0089": "mahendravapuṣaḥ sarve mahendrasamavikramāḥ",
    "GE07mbh_01_u:188.022d-100_0090": "tatrasthā ca mahat karma surāṇāṃ tvaṃ kariṣyasi",
    "GE07mbh_01_u:188.022d-100_0091": "ekaḥ khalu mayā bhartā vṛtaḥ pañcāpi me katham bhaviṣyanti mamaikasyāḥ patayas tad bravīhi me",
    "GE07mbh_01_u:188.022d-100_0093": "pañcakṛtvas tvayā hy uktaḥ patiṃ dehīty ahaṃ punaḥ pañca te patayo bhadre bhaviṣyanti sukhāvahāḥ",
    "GE07mbh_01_u:188.022d-100_0095": "dharma ekaḥ patiḥ strīṇāṃ pūrvam eva prakalpitaḥ",
    "GE07mbh_01_u:188.022d-100_0096": "bahupatnīkatā puṃsāṃ dharmaś ca pitṛbhiḥ kṛtaḥ",
    "GE07mbh_01_u:188.022d-100_0097": "strīdharmaḥ pūrvam evāyaṃ nirmito munibhiḥ purā",
    "GE07mbh_01_u:188.022d-100_0098": "sahadharmacarī bhartur ekā ekasya cocyate eko hi bhartā nārīṇāṃ kaumāra iti laukikaḥ",
    "GE07mbh_01_u:188.022d-100_0100": "āpatsu ca niyogena saṃtānārthe paraḥ smṛtaḥ",
    "GE07mbh_01_u:188.022d-100_0101": "gaccheta yā tṛtīyaṃ tu tasyā niṣkṛtir ucyate",
    "GE07mbh_01_u:188.022d-100_0102": "caturthe patitā dharmāt pañcame vardhakī bhavet",
    "GE07mbh_01_u:188.022d-100_0103": "evaṃ gate dharmapathe na vṛṇe bahupuṃskatām",
    "GE07mbh_01_u:188.022d-100_0104": "alokācaritāt tasmāt kathaṃ mucyeya saṃkarāt anāvṛtāḥ purā nāryo hy āsañ śudhyanti cārtave",
    "GE07mbh_01_u:188.022d-100_0106": "sakṛd uktaṃ tvayā naitān nādharmas te bhaviṣyati",
    "GE07mbh_01_u:188.022d-100_0107": "yadi me patayaḥ pañca varam icchāmi tair mithaḥ kaumāraṃ ca bhavet sarvaiḥ saṃgame saṃgame ca me",
    "GE07mbh_01_u:188.022d-100_0109": "patiśuśrūṣayā caiva siddhiḥ prāptā purā mayā",
    "GE07mbh_01_u:188.022d-100_0110": "bhogecchā ca mayā prāptā sa ca bhogaś ca me bhavet",
    "GE07mbh_01_u:188.022d-100_0111": "ratiś ca bhadre siddhiś ca na bhajete parasparam abhogā lapsyase siddhiṃ yogenāpi mahatvatām",
    "GE07mbh_01_u:188.022d-100_0113": "anyadehāntare ca tvaṃ rūpabhāgyaguṇānvitā",
    "GE07mbh_01_u:188.022d-100_0114": "pañcabhiḥ prāpya kaumāraṃ mahābhāgā bhaviṣyasi gaccha gaṅgājalasthā ca naraṃ paśyasi yaṃ śubhe",
    "GE07mbh_01_u:188.022d-100_0116": "tam ānaya mamābhyāśaṃ surarājaṃ śucismite ity uktā viśvarūpeṇa rudraṃ kṛtvā pradakṣiṇam",
    "GE07mbh_01_u:188.022d-100_0118": "jagāma gaṅgām uddiśya puṇyāṃ tripathagāṃ nadīm",
    "GE07mbh_01_u:189.001": "vyāsa uvāca",
    "GE07mbh_01_u:189.001a": "purā vai naimiṣāraṇye devāḥ satram upāsate",
    "GE07mbh_01_u:189.001c": "tatra vaivasvato rājañ śāmitram akarot tadā",
    "GE07mbh_01_u:189.002a": "tato yamo dīkṣitas tatra rājan; nāmārayat kiṃ cid api prajābhyaḥ",
    "GE07mbh_01_u:189.002c": "tataḥ prajās tā bahulā babhūvuḥ; kālātipātān maraṇāt prahīṇāḥ",
    "GE07mbh_01_u:189.002d-1913_01": "sa tatra dīkṣitas tāta yamo nāmārayat prajāḥ",
    "GE07mbh_01_u:189.002d-1913_02": "prāṇino 'tha na mṛtāś ca . . . . . . . .",
    "GE07mbh_01_u:189.003a": "tatas tu śakro varuṇaḥ kuberaḥ; sādhyā rudrā vasavaś cāśvinau ca",
    "GE07mbh_01_u:189.003c": "praṇetāraṃ bhuvanasya prajāpatiṃ; samājagmus tatra devās tathānye",
    "GE07mbh_01_u:189.004a": "tato 'bruvaṃl lokaguruṃ sametā; bhayaṃ nas tīvraṃ mānuṣāṇāṃ vivṛddhyā",
    "GE07mbh_01_u:189.004c": "tasmād bhayād udvijantaḥ sukhepsavaḥ; prayāma sarve śaraṇaṃ bhavantam brahmovāca",
    "GE07mbh_01_u:189.005a": "kiṃ vo bhayaṃ mānuṣebhyo yūyaṃ sarve yadāmarāḥ",
    "GE07mbh_01_u:189.005c": "mā vo martyasakāśād vai bhayaṃ bhavatu karhi cit",
    "GE07mbh_01_u:189.006": "devā ūcuḥ",
    "GE07mbh_01_u:189.006a": "martyā hy amartyāḥ saṃvṛttā na viśeṣo 'sti kaś cana",
    "GE07mbh_01_u:189.006c": "aviśeṣād udvijanto viśeṣārtham ihāgatāḥ brahmovāca",
    "GE07mbh_01_u:189.007a": "vaivasvato vyāpṛtaḥ satrahetos; tena tv ime na mriyante manuṣyāḥ",
    "GE07mbh_01_u:189.007c": "tasminn ekāgre kṛtasarvakārye; tata eṣāṃ bhavitaivāntakālaḥ",
    "GE07mbh_01_u:189.008a": "vaivasvatasyāpi tanur vibhūtā; vīryeṇa yuṣmākam uta prayuktā",
    "GE07mbh_01_u:189.008c": "saiṣām anto bhavitā hy antakāle; tanur hi vīryaṃ bhavitā nareṣu",
    "GE07mbh_01_u:189.009": "vyāsa uvāca",
    "GE07mbh_01_u:189.009a": "tatas tu te pūrvajadevavākyaṃ; śrutvā devā yatra devā yajante",
    "GE07mbh_01_u:189.009c": "samāsīnās te sametā mahābalā; bhāgīrathyāṃ dadṛśuḥ puṇḍarīkam",
    "GE07mbh_01_u:189.010a": "dṛṣṭvā ca tad vismitās te babhūvus; teṣām indras tatra śūro jagāma",
    "GE07mbh_01_u:189.010c": "so 'paśyad yoṣām atha pāvakaprabhāṃ; yatra gaṅgā satataṃ saṃprasūtā",
    "GE07mbh_01_u:189.011a": "sā tatra yoṣā rudatī jalārthinī; gaṅgāṃ devīṃ vyavagāhyāvatiṣṭhat",
    "GE07mbh_01_u:189.011c": "tasyāśrubinduḥ patito jale vai; tat padmam āsīd atha tatra kāñcanam",
    "GE07mbh_01_u:189.012a": "tad adbhutaṃ prekṣya vajrī tadānīm; apṛcchat tāṃ yoṣitam antikād vai",
    "GE07mbh_01_u:189.012c": "kā tvaṃ kathaṃ rodiṣi kasya hetor; vākyaṃ tathyaṃ kāmayeha bravīhi",
    "GE07mbh_01_u:189.013": "stry uvāca",
    "GE07mbh_01_u:189.013a": "tvaṃ vetsyase mām iha yāsmi śakra; yadarthaṃ cāhaṃ rodimi mandabhāgyā",
    "GE07mbh_01_u:189.013c": "āgaccha rājan purato 'haṃ gamiṣye; draṣṭāsi tad rodimi yatkṛte 'ham",
    "GE07mbh_01_u:189.014": "vyāsa uvāca",
    "GE07mbh_01_u:189.014a": "tāṃ gacchantīm anvagacchat tadānīṃ; so 'paśyad ārāt taruṇaṃ darśanīyam",
    "GE07mbh_01_u:189.014c": "siṃhāsanasthaṃ yuvatīsahāyaṃ; krīḍantam akṣair girirājamūrdhni",
    "GE07mbh_01_u:189.015a": "tam abravīd devarājo mamedaṃ; tvaṃ viddhi viśvaṃ bhuvanaṃ vaśe sthitam",
    "GE07mbh_01_u:189.015c": "īśo 'ham asmīti samanyur abravīd; dṛṣṭvā tam akṣaiḥ subhṛśaṃ pramattam",
    "GE07mbh_01_u:189.016a": "kruddhaṃ tu śakraṃ prasamīkṣya devo; jahāsa śakraṃ ca śanair udaikṣata",
    "GE07mbh_01_u:189.016c": "saṃstambhito 'bhūd atha devarājas; tenekṣitaḥ sthāṇur ivāvatasthe",
    "GE07mbh_01_u:189.017a": "yadā tu paryāptam ihāsya krīḍayā; tadā devīṃ rudatīṃ",
    "GE07mbh_01_u:189.017": "tām uvāca",
    "GE07mbh_01_u:189.017c": "ānīyatām eṣa yato 'ham ārān; mainaṃ darpaḥ punar apy āviśeta",
    "GE07mbh_01_u:189.018a": "tataḥ śakraḥ spṛṣṭamātras tayā tu; srastair aṅgaiḥ patito 'bhūd dharaṇyām",
    "GE07mbh_01_u:189.018c": "tam abravīd bhagavān ugratejā; maivaṃ punaḥ śakra kṛthāḥ kathaṃ cit",
    "GE07mbh_01_u:189.019a": "vivartayainaṃ ca mahādrirājaṃ; balaṃ ca vīryaṃ ca tavāprameyam",
    "GE07mbh_01_u:189.019c": "vivṛtya caivāviśa madhyam asya; yatrāsate tvadvidhāḥ sūryabhāsaḥ",
    "GE07mbh_01_u:189.020a": "sa tad vivṛtya śikharaṃ mahāgires; tulyadyutīṃś caturo 'nyān dadarśa",
    "GE07mbh_01_u:189.020c": "sa tān abhiprekṣya babhūva duḥkhitaḥ; kaccin nāhaṃ bhavitā vai yatheme",
    "GE07mbh_01_u:189.021a": "tato devo giriśo vajrapāṇiṃ; vivṛtya netre kupito 'bhyuvāca",
    "GE07mbh_01_u:189.021c": "darīm etāṃ praviśa tvaṃ śatakrato; yan māṃ bālyād avamaṃsthāḥ purastāt",
    "GE07mbh_01_u:189.022a": "uktas tv evaṃ vibhunā devarājaḥ; pravepamāno bhṛśam evābhiṣaṅgāt",
    "GE07mbh_01_u:189.022c": "srastair aṅgair anileneva nunnam; aśvatthapatraṃ girirājamūrdhni",
    "GE07mbh_01_u:189.023a": "sa prāñjalir vinatenānanena; pravepamānaḥ sahasaivam uktaḥ",
    "GE07mbh_01_u:189.023c": "uvāca cedaṃ bahurūpam ugraṃ; draṣṭā śeṣasya bhagavaṃs tvaṃ bhavādya",
    "GE07mbh_01_u:189.024a": "tam abravīd ugradhanvā prahasya; naivaṃśīlāḥ śeṣam ihāpnuvanti",
    "GE07mbh_01_u:189.024c": "ete 'py evaṃ bhavitāraḥ purastāt; tasmād etāṃ darim āviśya śedhvam",
    "GE07mbh_01_u:189.025a": "śeṣo 'py evaṃ bhavitā vo na saṃśayo; yoniṃ sarve mānuṣīm āviśadhvam",
    "GE07mbh_01_u:189.025c": "tatra yūyaṃ karma kṛtvāviṣahyaṃ; bahūn anyān nidhanaṃ prāpayitvā",
    "GE07mbh_01_u:189.025d-1914_01": "śastrair divyair mānuṣān yodhayitvā",
    "GE07mbh_01_u:189.025d-1914_02": "śūrān sarvān āhave tān vijitya",
    "GE07mbh_01_u:189.026a": "āgantāraḥ punar evendralokaṃ; svakarmaṇā pūrvajitaṃ mahārham",
    "GE07mbh_01_u:189.026c": "sarvaṃ mayā bhāṣitam etad evaṃ; kartavyam anyad vividhārthavac ca",
    "GE07mbh_01_u:189.027": "pūrvendrā ūcuḥ",
    "GE07mbh_01_u:189.027a": "gamiṣyāmo mānuṣaṃ devalokād; durādharo vihito yatra",
    "GE07mbh_01_u:189.027c": "devās tv asmān ādadhīrañ jananyāṃ; dharmo vāyur maghavān aśvinau ca",
    "GE07mbh_01_u:189.027d-1915_01": "astrair divyair mānuṣān yodhayitvā",
    "GE07mbh_01_u:189.027d-1915_02": "āgantāraḥ punar evendralokam",
    "GE07mbh_01_u:189.028": "vyāsa uvāca",
    "GE07mbh_01_u:189.028a": "etac chrutvā vajrapāṇir vacas tu; devaśreṣṭhaṃ punar āha",
    "GE07mbh_01_u:189.028c": "vīryeṇāhaṃ puruṣaṃ kāryahetor; dadyām eṣāṃ pañcamaṃ matprasūtam",
    "GE07mbh_01_u:189.028d-1916_01": "viśvabhug ṛtadhāmā ca śibir indraḥ pratāpavān",
    "GE07mbh_01_u:189.028d-1916_02": "śāntiś caturthas teṣāṃ vai tejasvī pañcamaḥ smṛtaḥ",
    "GE07mbh_01_u:189.029a": "teṣāṃ kāmaṃ bhagavān ugradhanvā; prādād iṣṭaṃ sannisargād yathoktam",
    "GE07mbh_01_u:189.029c": "tāṃ cāpy eṣāṃ yoṣitaṃ lokakāntāṃ; śriyaṃ bhāryāṃ vyadadhān mānuṣeṣu",
    "GE07mbh_01_u:189.030a": "tair eva sārdhaṃ tu tataḥ sa devo; jagāma nārāyaṇam aprameyam",
    "GE07mbh_01_u:189.030b-1917_01": "anantam avyaktam ajaṃ purāṇaṃ",
    "GE07mbh_01_u:189.030b-1917_02": "sanātanaṃ viśvam anantarūpam",
    "GE07mbh_01_u:189.030c": "sa cāpi tad vyadadhāt sarvam eva; tataḥ sarve saṃbabhūvur dharaṇyām",
    "GE07mbh_01_u:189.030d-1918_01": "naraṃ tu devaṃ vibudhapradhānam",
    "GE07mbh_01_u:189.030d-1918_02": "indro jiṣṇuṃ pañcamaṃ kalpayitvā",
    "GE07mbh_01_u:189.031a": "sa cāpi keśau harir udbabarha; śuklam ekam aparaṃ cāpi kṛṣṇam",
    "GE07mbh_01_u:189.031c": "tau cāpi keśau viśatāṃ yadūnāṃ; kule striyau rohiṇīṃ devakīṃ ca",
    "GE07mbh_01_u:189.031c-1919_01": "yo 'sau śvetas tasya devasya keśaḥ",
    "GE07mbh_01_u:189.031e": "tayor eko baladevo babhūva; kṛṣṇo dvitīyaḥ keśavaḥ saṃbabhūva",
    "GE07mbh_01_u:189.031f-1920_01": "keśo yo 'sau varṇataḥ kṛṣṇa uktaḥ",
    "GE07mbh_01_u:189.032a": "ye te pūrvaṃ śakrarūpā niruddhās; tasyāṃ daryāṃ parvatasyottarasya",
    "GE07mbh_01_u:189.032c": "ihaiva te pāṇḍavā vīryavantaḥ; śakrasyāṃśaḥ pāṇḍavaḥ savyasācī",
    "GE07mbh_01_u:189.033a": "evam ete pāṇḍavāḥ saṃbabhūvur; ye te rājan pūrvam indrā babhūvuḥ",
    "GE07mbh_01_u:189.033c": "lakṣmīś caiṣāṃ pūrvam evopadiṣṭā; bhāryā yaiṣā draupadī divyarūpā",
    "GE07mbh_01_u:189.034a": "kathaṃ hi strī karmaṇo 'nte mahītalāt; samuttiṣṭhed anyato daivayogāt",
    "GE07mbh_01_u:189.034c": "yasyā rūpaṃ somasūryaprakāśaṃ; gandhaś cāgryaḥ krośamātrāt pravāti",
    "GE07mbh_01_u:189.035a": "idaṃ cānyat prītipūrvaṃ narendra; dadāmi te varam atyadbhutaṃ ca",
    "GE07mbh_01_u:189.035c": "divyaṃ cakṣuḥ paśya kuntīsutāṃs tvaṃ; puṇyair divyaiḥ pūrvadehair upetān",
    "GE07mbh_01_u:189.036": "vaiśaṃpāyana uvāca",
    "GE07mbh_01_u:189.036a": "tato vyāsaḥ paramodārakarmā; śucir vipras tapasā tasya rājñaḥ",
    "GE07mbh_01_u:189.036c": "cakṣur divyaṃ pradadau tān sa sarvān; rājāpaśyat pūrvadehair yathāvat",
    "GE07mbh_01_u:189.037a": "tato divyān hemakirīṭamālinaḥ; śakraprakhyān pāvakādityavarṇān",
    "GE07mbh_01_u:189.037c": "baddhāpīḍāṃś cārurūpāṃś ca yūno; vyūḍhoraskāṃs tālamātrān dadarśa",
    "GE07mbh_01_u:189.038a": "divyair vastrair arajobhiḥ suvarṇair; mālyaiś cāgryaiḥ śobhamānān atīva",
    "GE07mbh_01_u:189.038c": "sākṣāt tryakṣān vasavo vātha divyān; ādityān vā sarvaguṇopapannān",
    "GE07mbh_01_u:189.038e": "tān pūrvendrān evam īkṣyābhirūpān; prīto rājā drupado vismitaś ca",
    "GE07mbh_01_u:189.038e-1921_01": "śakrātmajaṃ cendrarūpaṃ niśamya",
    "GE07mbh_01_u:189.039a": "divyāṃ māyāṃ tām avāpyāprameyāṃ; tāṃ caivāgryāṃ śriyam iva rūpiṇīṃ ca",
    "GE07mbh_01_u:189.039b-1922_01": "divyāṃ sākṣāt somavahniprakāśāṃ",
    "GE07mbh_01_u:189.039c": "yogyāṃ teṣāṃ rūpatejoyaśobhiḥ; patnīm ṛddhāṃ dṛṣṭavān pārthivendraḥ",
    "GE07mbh_01_u:189.040a": "sa tad dṛṣṭvā mahad āścaryarūpaṃ; jagrāha pādau satyavatyāḥ sutasya",
    "GE07mbh_01_u:189.040c": "naitac citraṃ paramarṣe tvayīti; prasannacetāḥ sa uvāca cainam",
    "GE07mbh_01_u:189.041": "vyāsa uvāca",
    "GE07mbh_01_u:189.041a": "āsīt tapovane kā cid ṛṣeḥ kanyā mahātmanaḥ",
    "GE07mbh_01_u:189.041c": "nādhyagacchat patiṃ sā tu kanyā rūpavatī satī",
    "GE07mbh_01_u:189.042a": "toṣayām āsa tapasā sā kilogreṇa śaṃkaram",
    "GE07mbh_01_u:189.042c": "tām uvāceśvaraḥ prīto vṛṇu kāmam iti svayam",
    "GE07mbh_01_u:189.043a": "saivam uktābravīt kanyā devaṃ varadam īśvaram",
    "GE07mbh_01_u:189.043c": "patiṃ sarvaguṇopetam icchāmīti punaḥ punaḥ",
    "GE07mbh_01_u:189.044a": "dadau tasyai sa deveśas taṃ varaṃ prītimāṃs tadā",
    "GE07mbh_01_u:189.044c": "pañca te patayaḥ śreṣṭhā bhaviṣyantīti śaṃkaraḥ",
    "GE07mbh_01_u:189.045a": "sā prasādayatī devam idaṃ bhūyo 'bhyabhāṣata",
    "GE07mbh_01_u:189.045c": "ekaṃ patiṃ guṇopetaṃ tvatto 'rhāmīti vai tadā",
    "GE07mbh_01_u:189.045e": "tāṃ devadevaḥ prītātmā punaḥ prāha śubhaṃ vacaḥ",
    "GE07mbh_01_u:189.046a": "pañcakṛtvas tvayā uktaḥ patiṃ dehīty ahaṃ punaḥ",
    "GE07mbh_01_u:189.046c": "tat tathā bhavitā bhadre tava tad bhadram astu te",
    "GE07mbh_01_u:189.046e": "deham anyaṃ gatāyās te yathoktaṃ tad bhaviṣyati",
    "GE07mbh_01_u:189.046f-102_0001": "saiva nāḷāyanī bhūtvā rūpeṇāpratimā bhuvi maudgalyaṃ patim āsādya śivād varam avāpya ca",
    "GE07mbh_01_u:189.046f-102_0003": "śṛṇu guhyaṃ mahīpāla vadataḥ sāvadhānataḥ saṃśraddhatsva vaco mahyaṃ tataḥ paśyasi pāṇḍavān",
    "GE07mbh_01_u:189.046f-102_0005": "hatvā vṛtraṃ surapatis tvāṣṭraṃ svargāt sa ha cyutaḥ brahmahatyām avāpyātha dharmādirahitas tadā",
    "GE07mbh_01_u:189.046f-102_0007": "aindro dharmo yamam agād balaṃ vāyum athāviśat",
    "GE07mbh_01_u:189.046f-102_0008": "vīryaṃ varaṃ jñānarūpe nāsatyāv abhijagmatuḥ hrīś ca lakṣmīś ca kīrtiś ca saṃnatir matir eva ca",
    "GE07mbh_01_u:189.046f-102_0010": "etā vinirgatā indrād vāgdevīṃ tāḥ samāśritāḥ",
    "GE07mbh_01_u:189.046f-102_0011": "pūrvendravaradānāc ca maheśasyājñayā nṛpa",
    "GE07mbh_01_u:189.046f-102_0012": "dharmādīn pāṇḍavān viddhi hriyād yā draupadīṃ tathā",
    "GE07mbh_01_u:189.046f-102_0013": "tad ime pāṇḍavā rājan indra eko na saṃśayaḥ ekaiva draupadī rājan paulomī te na saṃśayaḥ",
    "GE07mbh_01_u:189.046f-102_0015": "śṛṇu guhyatamaṃ cānyad rahasyaṃ devanirmitam yac chrutvā saṃśayas te 'dya śatadhā viphaliṣyati",
    "GE07mbh_01_u:189.046f-102_0017": "sadyojātamukhādīni mukhāni ca maheśituḥ",
    "GE07mbh_01_u:189.046f-102_0018": "pāṇḍavāḥ pañca yāni syuḥ pārvatī draupadī tv iyam idam anyad rahasyaṃ te devaguhyaṃ sanātanam",
    "GE07mbh_01_u:189.046f-102_0020": "bhavataḥ pratyayārthaṃ ca niḥsaṃśayakaraṃ mahat catvāraś ca bhujā viṣṇoḥ śaṅkhacakrādilāñchitāḥ",
    "GE07mbh_01_u:189.046f-102_0022": "dharmarājaś ca bhīmaś ca yamau ca nṛpasattama",
    "GE07mbh_01_u:189.046f-102_0023": "arjunas tu svayaṃ viṣṇuḥ pāñcālī kamalāvatī",
    "GE07mbh_01_u:189.046f-102_0024": "catasro mūrtayo viṣṇoḥ svayaṃ viṣṇuś ca sindhujā",
    "GE07mbh_01_u:189.046f-102_0025": "caturaḥ pāṇḍavāñ jiṣṇuṃ kṛṣṇāṃ viddhi mahīśvara",
    "GE07mbh_01_u:189.046f-102_0026": "caturmūrtiś caturvyūho vāsudevādibhiḥ saha",
    "GE07mbh_01_u:189.046f-102_0027": "avatīrṇo mahīṃ viṣṇuḥ pāñcālī kamalā svayam",
    "GE07mbh_01_u:189.046f-102_0028": "pañcāyatanasaṃjñaś ca pañcamūrtiḥ sadāśivaḥ",
    "GE07mbh_01_u:189.046f-102_0029": "nivṛttādilayān pañca pāñcālīṃ viddhi bhūmipa tasmāt te saṃśayo mā bhūt pāṇḍavebhyaḥ pradīyatām",
    "GE07mbh_01_u:189.046f-102_0031": "kṛṣṇā tava sutā rājan pañcabhiḥ pūrvasaṃbhavāt",
    "GE07mbh_01_u:189.046f-102_0032": "pañcāgnayaḥ pāṇḍavāḥ syuḥ svāhā kṛṣṇā prakīrtitā",
    "GE07mbh_01_u:189.047a": "drupadaiṣā hi sā jajñe sutā te devarūpiṇī",
    "GE07mbh_01_u:189.047c": "pañcānāṃ vihitā patnī kṛṣṇā pārṣaty aninditā",
    "GE07mbh_01_u:189.048a": "svargaśrīḥ pāṇḍavārthāya samutpannā mahāmakhe",
    "GE07mbh_01_u:189.048c": "seha taptvā tapo ghoraṃ duhitṛtvaṃ tavāgatā",
    "GE07mbh_01_u:189.049a": "saiṣā devī rucirā devajuṣṭā; pañcānām ekā svakṛtena karmaṇā",
    "GE07mbh_01_u:189.049c": "sṛṣṭā svayaṃ devapatnī svayambhuvā; śrutvā rājan drupadeṣṭaṃ kuruṣva vyāsaḥ",
    "GE07mbh_01_u:189.049d-101_0001": "idaṃ cāpi purāvṛttaṃ tan nibodha ca bhūmipa",
    "GE07mbh_01_u:189.049d-101_0002": "kīrtyamānaṃ nṛparṣīṇāṃ pūrveṣāṃ dārakarmaṇi",
    "GE07mbh_01_u:189.049d-101_0003": "nitantur nāma rājarṣir babhūva bhuvi viśrutaḥ",
    "GE07mbh_01_u:189.049d-101_0004": "tasya putrā maheṣvāsā babhūvuḥ pañca bhūmipāḥ",
    "GE07mbh_01_u:189.049d-101_0005": "sālveyaḥ śūrasenaś ca śrutasenaś ca vīryavān",
    "GE07mbh_01_u:189.049d-101_0006": "tindusāro 'tisāraś ca kṣatriyāḥ kratuyājinaḥ",
    "GE07mbh_01_u:189.049d-101_0007": "nāticakramur anyonyam anyonyasya priyaṃvadāḥ",
    "GE07mbh_01_u:189.049d-101_0008": "etān naitantavān pañca śaibyā cātra svayaṃvare",
    "GE07mbh_01_u:189.049d-101_0009": "avāpa sā patīn vīrān bhaumāśvī manujādhipān",
    "GE07mbh_01_u:189.049d-101_0010": "vīṇeva madhurārāvā gāndhārasvaramūrcchitā",
    "GE07mbh_01_u:189.049d-101_0011": "uttamā sarvanārīṇāṃ bhaumāśvī hy abhavat tadā",
    "GE07mbh_01_u:189.049d-101_0012": "yasyā naitantavāḥ pañca patayaḥ kṣatriyarṣabhāḥ babhūvuḥ pṛthivīpālāḥ sarvaiḥ samuditā guṇaiḥ",
    "GE07mbh_01_u:189.049d-101_0014": "teṣām ekābhavad bhāryā rājñām auśīnarī nṛpa",
    "GE07mbh_01_u:189.049d-101_0015": "bhaumāśvī nāma bhadraṃ te tadā rūpaguṇānvitā",
    "GE07mbh_01_u:189.049d-101_0016": "pañcabhyaḥ pañcadhā pañca dāyādān sā vyajāyata",
    "GE07mbh_01_u:189.049d-101_0017": "tebhyo naitantavebhyas tu rājaśārdūla vai tadā",
    "GE07mbh_01_u:189.049d-101_0018": "pṛthag ākhyābhavat teṣāṃ matsyānāṃ pañcadhā bhuvi",
    "GE07mbh_01_u:189.049d-101_0019": "yathāvat kīrtyamānāṃs tāñ śṛṇu me rājasattama",
    "GE07mbh_01_u:189.049d-101_0020": "sālveyāḥ śūrasenāś ca śrutasenāś ca pārthivāḥ",
    "GE07mbh_01_u:189.049d-101_0021": "tindusārātisārāś ca vaṃśā eṣāṃ nṛpottama evam ekābhavad bhāryā bhaumāśvī bhuvi viśrutā",
    "GE07mbh_01_u:190.001": "drupada uvāca",
    "GE07mbh_01_u:190.001a": "aśrutvaivaṃ vacanaṃ te maharṣe; mayā pūrvaṃ yatitaṃ kāryam etat",
    "GE07mbh_01_u:190.001b-1923_01": "śrutvā vacas tathyam idaṃ mahārthaṃ",
    "GE07mbh_01_u:190.001b-1923_02": "naṣṭapramoho 'smi mahānubhāva",
    "GE07mbh_01_u:190.001c": "na vai śakyaṃ vihitasyāpayātuṃ; tad evedam upapannaṃ vidhānam",
    "GE07mbh_01_u:190.002a": "diṣṭasya granthir anivartanīyaḥ; svakarmaṇā vihitaṃ neha kiṃ cit",
    "GE07mbh_01_u:190.002c": "kṛtaṃ nimittaṃ hi varaikahetos; tad evedam upapannaṃ bahūnām",
    "GE07mbh_01_u:190.003a": "yathaiva kṛṣṇoktavatī purastān; naikān patīn me bhagavān dadātu",
    "GE07mbh_01_u:190.003c": "sa cāpy evaṃ varam ity abravīt tāṃ; devo hi veda paramaṃ yad atra",
    "GE07mbh_01_u:190.004a": "yadi vāyaṃ vihitaḥ śaṃkareṇa; dharmo 'dharmo vā nātra mamāparādhaḥ",
    "GE07mbh_01_u:190.004c": "gṛhṇantv ime vidhivat pāṇim asyā; yathopajoṣaṃ vihitaiṣāṃ hi kṛṣṇā",
    "GE07mbh_01_u:190.004d-1924_01": "nāyaṃ vidhir mānuṣāṇāṃ vivāhe",
    "GE07mbh_01_u:190.004d-1924_02": "devā hy ete draupadī cāpi lakṣmīḥ",
    "GE07mbh_01_u:190.004d-1924_03": "prāk karmaṇaḥ svakṛtāt pañca bhartṝn",
    "GE07mbh_01_u:190.004d-1924_04": "avāpy eṣā",
    "GE07mbh_01_u:190.004d-1924_05": "naiṣām evāyaṃ vihitaḥ sadvivāho",
    "GE07mbh_01_u:190.004d-1924_06": "yad bhāryaiṣā draupadī pāṇḍavānām",
    "GE07mbh_01_u:190.004d-1925_01": "anye 'py evaṃ syur manuṣyāḥ striyaś ca",
    "GE07mbh_01_u:190.004d-1925_02": "na dharmaḥ syān mānavokto narendra",
    "GE07mbh_01_u:190.005": "vaiśaṃpāyana uvāca",
    "GE07mbh_01_u:190.005a": "tato 'bravīd bhagavān dharmarājam; adya puṇyāham uta pāṇḍaveya",
    "GE07mbh_01_u:190.005c": "adya pauṣyaṃ yogam upaiti candramāḥ; pāṇiṃ kṛṣṇāyās tvaṃ gṛhāṇādya pūrvam",
    "GE07mbh_01_u:190.005d-1926_01": "pāṇiṃ gṛhāṇa prathamaṃ tvam asyāḥ",
    "GE07mbh_01_u:190.005d-1926_02": "pāñcālarājasya narendra putryāḥ",
    "GE07mbh_01_u:190.005d-1927_01": "tata ājagmatus tatra tau kṛṣṇadrupadāv ubhau",
    "GE07mbh_01_u:190.005d-1927_02": "kuntī saputrā yatrāste dhṛṣṭadyumnaś ca pārṣataḥ",
    "GE07mbh_01_u:190.005d-1927_03": "tato dvaipāyanaḥ kṛṣṇo yudhiṣṭhiram athābravīt",
    "GE07mbh_01_u:190.005d-1927_04": "adya puṇyamahaś candro rohiṇyā ca sameṣyati",
    "GE07mbh_01_u:190.005d-1927_05": "krameṇa manujavyāghrāḥ pāṇiṃ gṛhṇantu pāṇḍavāḥ",
    "GE07mbh_01_u:190.005d-1927_06": "draupadyā dharmataḥ sarve dṛṣṭam etat purānagha",
    "GE07mbh_01_u:190.006a": "tato rājā yajñasenaḥ saputro; janyārtha yuktaṃ bahu tat tadagryam",
    "GE07mbh_01_u:190.006c": "samānayām āsa sutāṃ ca kṛṣṇām; āplāvya ratnair bahubhir vibhūṣya",
    "GE07mbh_01_u:190.007a": "tataḥ sarve suhṛdas tatra tasya; samājagmuḥ sacivā mantriṇaś ca",
    "GE07mbh_01_u:190.007c": "draṣṭuṃ vivāhaṃ paramapratītā; dvijāś ca paurāś ca yathāpradhānāḥ",
    "GE07mbh_01_u:190.008a": "tat tasya veśmārthijanopaśobhitaṃ; vikīrṇapadmotpalabhūṣitājiram",
    "GE07mbh_01_u:190.008c": "mahārharatnaughavicitram ābabhau; divaṃ yathā nirmalatārakācitam",
    "GE07mbh_01_u:190.009a": "tatas tu te kauravarājaputrā; vibhūṣitāḥ kuṇḍalino yuvānaḥ",
    "GE07mbh_01_u:190.009c": "mahārhavastrā varacandanokṣitāḥ; kṛtābhiṣekāḥ kṛtamaṅgalakriyāḥ",
    "GE07mbh_01_u:190.010a": "purohitenāgnisamānavarcasā; sahaiva dhaumyena yathāvidhi prabho",
    "GE07mbh_01_u:190.010c": "krameṇa sarve viviśuś ca tat sado; maharṣabhā goṣṭham ivābhinandinaḥ",
    "GE07mbh_01_u:190.011a": "tataḥ samādhāya sa vedapārago; juhāva mantrair jvalitaṃ hutāśanam",
    "GE07mbh_01_u:190.011c": "yudhiṣṭhiraṃ cāpy upanīya mantravin; niyojayām āsa sahaiva kṛṣṇayā",
    "GE07mbh_01_u:190.012a": "pradakṣiṇaṃ tau pragṛhītapāṇī; samānayām āsa sa vedapāragaḥ",
    "GE07mbh_01_u:190.012b-1928_01": "viprāṃs tu saṃtarpya yudhiṣṭhiro 'nnair",
    "GE07mbh_01_u:190.012b-1928_02": "gobhiś ca ratnair vividhair apūrvaiḥ",
    "GE07mbh_01_u:190.012b-1928_03": "jagrāha pāṇiṃ",
    "GE07mbh_01_u:190.012b-1928_04": "dhaumyena mantrair vidhivad dhute 'gnau",
    "GE07mbh_01_u:190.012b-1928_05": "tato 'ntarikṣāt kusumāni petur",
    "GE07mbh_01_u:190.012b-1928_06": "vavau ca vāyuḥ sumanojñagandhaḥ",
    "GE07mbh_01_u:190.012c": "tato 'bhyanujñāya tam ājiśobhinaṃ; purohito rājagṛhād viniryayau",
    "GE07mbh_01_u:190.013a": "krameṇa cānena narādhipātmajā; varastriyās te jagṛhus tadā karam",
    "GE07mbh_01_u:190.013c": "ahany ahany uttamarūpadhāriṇo; mahārathāḥ kauravavaṃśavardhanāḥ",
    "GE07mbh_01_u:190.014a": "idaṃ ca tatrādbhutarūpam uttamaṃ; jagāda viprarṣir atītamānuṣam",
    "GE07mbh_01_u:190.014c": "mahānubhāvā kila sā sumadhyamā; babhūva kanyaiva gate gate 'hani",
    "GE07mbh_01_u:190.014d-1929_01": "patiśvaśuratā jyeṣṭhe patidevaratānuje",
    "GE07mbh_01_u:190.014d-1929_02": "madhyameṣu ca pāñcālyāḥ tritayaṃ tritayaṃ triṣu",
    "GE07mbh_01_u:190.015a": "kṛte vivāhe drupado dhanaṃ dadau; mahārathebhyo bahurūpam uttamam",
    "GE07mbh_01_u:190.015c": "śataṃ rathānāṃ varahemabhūṣiṇāṃ; caturyujāṃ hemakhalīnamālinām",
    "GE07mbh_01_u:190.016a": "śataṃ gajānām abhipadmināṃ tathā; śataṃ girīṇām iva hemaśṛṅgiṇām",
    "GE07mbh_01_u:190.016b-1930_01": "śataṃ daśāśvān maṇihemabhūṣaṇān",
    "GE07mbh_01_u:190.016b-1930_02": "manojavān dvādaśavārṣikān yathā",
    "GE07mbh_01_u:190.016c": "tathaiva dāsīśatam agryayauvanaṃ; mahārhaveṣābharaṇāmbarasrajam",
    "GE07mbh_01_u:190.016d-1931_01": "haimāni śayyāsanabhājanāni",
    "GE07mbh_01_u:190.016d-1931_02": "dravyāṇi cānyāni mahāsanāni",
    "GE07mbh_01_u:190.017a": "pṛthak pṛthak caiva daśāyutānvitaṃ; dhanaṃ dadau saumakir agnisākṣikam",
    "GE07mbh_01_u:190.017c": "tathaiva vastrāṇi ca bhūṣaṇāni; prabhāvayuktāni mahādhanāni",
    "GE07mbh_01_u:190.018a": "kṛte vivāhe ca tataḥ sma pāṇḍavāḥ; prabhūtaratnām upalabhya tāṃ śriyam",
    "GE07mbh_01_u:190.018c": "vijahrur indrapratimā mahābalāḥ; pure tu pāñcālanṛpasya tasya ha",
    "GE07mbh_01_u:190.018d-1932_01": "sarve 'py atuṣyan nṛpa pāṇḍaveyās",
    "GE07mbh_01_u:190.018d-1932_02": "tasyāḥ śubhaiḥ śīlasamādhivṛttaiḥ",
    "GE07mbh_01_u:190.018d-1932_03": "sā cāpy eṣāṃ yājñasenī tadānīṃ",
    "GE07mbh_01_u:190.018d-1932_04": "vivardhayām āsa mudaṃ svavṛttaiḥ",
    "GE07mbh_01_u:191.001": "vaiśaṃpāyana uvāca",
    "GE07mbh_01_u:191.001a": "pāṇḍavaiḥ saha saṃyogaṃ gatasya drupadasya tu",
    "GE07mbh_01_u:191.001c": "na babhūva bhayaṃ kiṃ cid devebhyo 'pi kathaṃ cana",
    "GE07mbh_01_u:191.001d-1933_01": "evaṃ vivāhaṃ kṛtvā te vīrā drupadaveśmani",
    "GE07mbh_01_u:191.001d-1933_02": "ūṣuḥ sarve yathā puṇyaṃ kṛtavanto 'ntarikṣagāḥ",
    "GE07mbh_01_u:191.002a": "kuntīm āsādya tā nāryo drupadasya mahātmanaḥ",
    "GE07mbh_01_u:191.002c": "nāma saṃkīrtayantyas tāḥ pādau jagmuḥ svamūrdhabhiḥ",
    "GE07mbh_01_u:191.003a": "kṛṣṇā ca kṣaumasaṃvītā kṛtakautukamaṅgalā",
    "GE07mbh_01_u:191.003c": "kṛtābhivādanā śvaśrvās tasthau prahvā kṛtāñjaliḥ",
    "GE07mbh_01_u:191.004a": "rūpalakṣaṇasaṃpannāṃ śīlācārasamanvitām",
    "GE07mbh_01_u:191.004c": "draupadīm avadat premṇā pṛthāśīrvacanaṃ snuṣām",
    "GE07mbh_01_u:191.005a": "yathendrāṇī harihaye svāhā caiva vibhāvasau",
    "GE07mbh_01_u:191.005c": "rohiṇī ca yathā some damayantī yathā nale",
    "GE07mbh_01_u:191.006a": "yathā vaiśravaṇe bhadrā vasiṣṭhe cāpy arundhatī",
    "GE07mbh_01_u:191.006b-1934_01": "yathā dāśarathau sītā yathā rudre nagātmajā",
    "GE07mbh_01_u:191.006b-1935_01": "lopāmudrā yathāgastye yathā rāme ca jānakī",
    "GE07mbh_01_u:191.006c": "yathā nārāyaṇe lakṣmīs tathā tvaṃ bhava bhartṛṣu",
    "GE07mbh_01_u:191.006c-1936_01": "vāgdevī caturānane",
    "GE07mbh_01_u:191.006c-1936_02": "girijā giriśe yadvad uṣā bhānau yathā sthirā",
    "GE07mbh_01_u:191.006c-1936_03": "sthirā ca vallabhā ca tvaṃ",
    "GE07mbh_01_u:191.007a": "jīvasūr vīrasūr bhadre bahusaukhyasamanvitā",
    "GE07mbh_01_u:191.007c": "subhagā bhogasaṃpannā yajñapatnī svanuvratā",
    "GE07mbh_01_u:191.008a": "atithīn āgatān sādhūn bālān vṛddhān gurūṃs tathā",
    "GE07mbh_01_u:191.008c": "pūjayantyā yathānyāyaṃ śaśvad gacchantu te samāḥ",
    "GE07mbh_01_u:191.009a": "kurujāṅgalamukhyeṣu rāṣṭreṣu nagareṣu ca",
    "GE07mbh_01_u:191.009c": "anu tvam abhiṣicyasva nṛpatiṃ dharmavatsalam",
    "GE07mbh_01_u:191.010a": "patibhir nirjitām urvīṃ vikrameṇa mahābalaiḥ",
    "GE07mbh_01_u:191.010c": "kuru brāhmaṇasāt sarvām aśvamedhe mahākratau",
    "GE07mbh_01_u:191.011a": "pṛthivyāṃ yāni ratnāni guṇavanti gunānvite",
    "GE07mbh_01_u:191.011c": "tāny āpnuhi tvaṃ kalyāṇi sukhinī śaradāṃ śatam",
    "GE07mbh_01_u:191.012a": "yathā ca tvābhinandāmi vadhv adya kṣaumasaṃvṛtām",
    "GE07mbh_01_u:191.012c": "tathā bhūyo 'bhinandiṣye sūtaputrāṃ guṇānvitām",
    "GE07mbh_01_u:191.013a": "tatas tu kṛtadārebhyaḥ pāṇḍubhyaḥ prāhiṇod dhariḥ",
    "GE07mbh_01_u:191.013c": "muktāvaiḍūryacitrāṇi haimāny ābharaṇāni ca",
    "GE07mbh_01_u:191.014a": "vāsāṃsi ca mahārhāṇi nānādeśyāni mādhavaḥ",
    "GE07mbh_01_u:191.014c": "kambalājinaratnāni sparśavanti śubhāni ca",
    "GE07mbh_01_u:191.015a": "śayanāsanayānāni vividhāni mahānti ca",
    "GE07mbh_01_u:191.015c": "vaiḍūryavajracitrāṇi śataśo bhājanāni ca",
    "GE07mbh_01_u:191.016a": "rūpayauvanadākṣiṇyair upetāś ca svalaṃkṛtāḥ",
    "GE07mbh_01_u:191.016b-1937_01": "rākāśaśāṅkavadanāḥ padminījātisaṃbhavāḥ",
    "GE07mbh_01_u:191.016b-1937_02": "padmagandhāḥ padmamukhāḥ padmapatranibhekṣaṇāḥ",
    "GE07mbh_01_u:191.016b-1937_03": "muktāyuktasukarṇāś ca saptabindulalāṭikāḥ",
    "GE07mbh_01_u:191.016b-1937_04": "pīvarastanabhārārtāḥ śaṅkhakaṇṭhyaḥ sunāsikāḥ",
    "GE07mbh_01_u:191.016b-1937_05": "kṛṣṇadīrghasukeśinyo muṣṭigrāhyasumadhyamāḥ",
    "GE07mbh_01_u:191.016b-1937_06": "bhṛṅgāliromalatikā hy āvartanibhanābhikāḥ",
    "GE07mbh_01_u:191.016b-1937_07": "vipulaśroṇiphalakā rambhāstambhoruyugmakāḥ",
    "GE07mbh_01_u:191.016c": "preṣyāḥ saṃpradadau kṛṣṇo nānādeśyāḥ sahasraśaḥ",
    "GE07mbh_01_u:191.017a": "gajān vinītān bhadrāṃś ca sadaśvāṃś ca svalaṃkṛtān",
    "GE07mbh_01_u:191.017c": "rathāṃś ca dāntān sauvarṇaiḥ śubhaiḥ paṭṭair alaṃkṛtān",
    "GE07mbh_01_u:191.018a": "koṭiśaś ca suvarṇaṃ sa teṣām akṛtakaṃ tathā",
    "GE07mbh_01_u:191.018c": "vītīkṛtam ameyātmā prāhiṇon madhusūdanaḥ",
    "GE07mbh_01_u:191.019a": "tat sarvaṃ pratijagrāha dharmarājo yudhiṣṭhiraḥ",
    "GE07mbh_01_u:191.019c": "mudā paramayā yukto",
    "GE07mbh_01_u:192.001": "vaiśaṃpāyana uvāca",
    "GE07mbh_01_u:192.001a": "tato rājñāṃ carair āptaiś cāraḥ samupanīyata",
    "GE07mbh_01_u:192.001c": "pāṇḍavair upasaṃpannā draupadī patibhiḥ śubhā",
    "GE07mbh_01_u:192.002a": "yena tad dhanur āyamya lakṣyaṃ viddhaṃ mahātmanā",
    "GE07mbh_01_u:192.002c": "so 'rjuno jayatāṃ śreṣṭho mahābāṇadhanurdharaḥ",
    "GE07mbh_01_u:192.003a": "yaḥ śalyaṃ madrarājānam utkṣipyābhrāmayad balī",
    "GE07mbh_01_u:192.003c": "trāsayaṃś cāpi saṃkruddho vṛkṣeṇa puruṣān raṇe",
    "GE07mbh_01_u:192.004a": "na cāpi saṃbhramaḥ kaś cid āsīt tatra mahātmanaḥ",
    "GE07mbh_01_u:192.004c": "sa bhīmo bhīmasaṃsparśaḥ",
    "GE07mbh_01_u:192.004d-1938_01": "yo 'sāv atyakramīd yuddhe yudhyan duryodhanaṃ tadā",
    "GE07mbh_01_u:192.004d-1938_02": "sa rājā pāṇḍavaśreṣṭhaḥ śreṣṭhabhāg buddhivardhanaḥ",
    "GE07mbh_01_u:192.004d-1938_03": "duryodhanād avarajair yau yudhyetāṃ pratītavat",
    "GE07mbh_01_u:192.004d-1938_04": "tau yamau vṛttasaṃpannau saṃpannabalavikramau",
    "GE07mbh_01_u:192.004d-1938_05": "cāraiḥ praṇihite cāre rājāno vigatajvarāḥ",
    "GE07mbh_01_u:192.005a": "brahmarūpadharāñ śrutvā pāṇḍurājasutāṃs tadā",
    "GE07mbh_01_u:192.005c": "kaunteyān manujendrāṇāṃ vismayaḥ samajāyata",
    "GE07mbh_01_u:192.006a": "saputrā hi purā kuntī dagdhā jatugṛhe śrutā",
    "GE07mbh_01_u:192.006b-1939_01": "sarvabhūmipatīnāṃ ca rāṣṭrāṇāṃ ca yaśasvinām",
    "GE07mbh_01_u:192.006c": "punarjātān iti smaitān manyante sarvapārthivāḥ",
    "GE07mbh_01_u:192.007a": "dhik kurvantas tadā bhīṣmaṃ dhṛtarāṣṭraṃ ca kauravam",
    "GE07mbh_01_u:192.007c": "karmaṇā sunṛśaṃsena purocanakṛtena vai vaiśaṃpāyanaḥ",
    "GE07mbh_01_u:192.007d-103x0005": "śakuniḥ vaiśaṃpāyanaḥ",
    "GE07mbh_01_u:192.007d-103x0072": "vaiśaṃpāyanaḥ",
    "GE07mbh_01_u:192.007d-103_0001": "dhārmikān vṛttasaṃpannān mātuḥ priyahite ratān yadā tān īdṛśān pārthān utsādayitum arhati",
    "GE07mbh_01_u:192.007d-103_0003": "tataḥ svayaṃvare vṛtte dhārtarāṣṭrāḥ sma bhārata",
    "GE07mbh_01_u:192.007d-103_0004": "mantrayante tataḥ sarve karṇasaubaladūṣitāḥ",
    "GE07mbh_01_u:192.007d-103_0005": "kaś cic chatruḥ karśanīyaḥ pīḍanīyas tathā paraḥ",
    "GE07mbh_01_u:192.007d-103_0006": "utsādanīyāḥ kaunteyāḥ sarve kṣatrasya me matāḥ",
    "GE07mbh_01_u:192.007d-103_0007": "evaṃ parājitāḥ sarve yadi yūyaṃ gamiṣyatha",
    "GE07mbh_01_u:192.007d-103_0008": "akṛtvā saṃvidaṃ kāṃ cit tad vas tapsyaty asaṃśayam ayaṃ deśaś ca kālaś ca pāṇḍavoddharaṇāya naḥ",
    "GE07mbh_01_u:192.007d-103_0010": "na ced evaṃ kariṣyadhvaṃ loke hāsyā bhaviṣyatha",
    "GE07mbh_01_u:192.007d-103_0011": "yam ete saṃśritā vastuṃ kāmayante ca bhūmipam",
    "GE07mbh_01_u:192.007d-103_0012": "so 'lpavīryabalo rājā drupado vai mato mama yāvad etān na jānanti jīvato vṛṣṇipuṃgavāḥ",
    "GE07mbh_01_u:192.007d-103_0014": "caidyaś ca puruṣavyāghraḥ śiśupālaḥ pratāpavān ekībhāvaṃ gatā rājñā drupadena mahātmanā",
    "GE07mbh_01_u:192.007d-103_0016": "durādharṣatarā rājan bhaviṣyanti na saṃśayaḥ",
    "GE07mbh_01_u:192.007d-103_0017": "yāvat tv acalatāṃ sarve prāpnuvanti narādhipāḥ",
    "GE07mbh_01_u:192.007d-103_0018": "tāvad eva vyavasyāmaḥ pāṇḍavānāṃ vadhaṃ prati",
    "GE07mbh_01_u:192.007d-103_0019": "muktā jatugṛhād bhīmād āśīviṣamukhād iva punar yad iha mucyante mahan no bhayam āviśet",
    "GE07mbh_01_u:192.007d-103_0021": "teṣām ihopayātānām eṣāṃ ca puravāsinām",
    "GE07mbh_01_u:192.007d-103_0022": "antare duṣkaraṃ sthātuṃ meṣayor mahator iva",
    "GE07mbh_01_u:192.007d-103_0023": "haladhṛkpragṛhītāni balāni balināṃ svayam",
    "GE07mbh_01_u:192.007d-103_0024": "yāvan na kurusenāyāṃ patanti patagā iva",
    "GE07mbh_01_u:192.007d-103_0025": "tāvat sarvābhisāreṇa puram etad vināśyatām etad atra paraṃ manye prāptakālaṃ nararṣabhāḥ",
    "GE07mbh_01_u:192.007d-103_0027": "śakuner vacanaṃ śrutvā bhāṣamāṇasya durmateḥ saumadattir idaṃ vākyaṃ jagāda paramaṃ tataḥ",
    "GE07mbh_01_u:192.007d-103_0029": "prakṛtīḥ sapta vai jñātvā ātmanaś ca parasya ca tathā deśaṃ ca kālaṃ ca ṣaḍvidhāṃś ca nayed guṇān",
    "GE07mbh_01_u:192.007d-103_0031": "sthānaṃ vṛddhiṃ kṣayaṃ caiva bhūmiṃ mitrāṇi vikramam",
    "GE07mbh_01_u:192.007d-103_0032": "samīkṣyāthābhiyuñjīta paraṃ vyasanapīḍitam",
    "GE07mbh_01_u:192.007d-103_0033": "tato 'haṃ pāṇḍavān manye mitrakośasamanvitān",
    "GE07mbh_01_u:192.007d-103_0034": "balasthān vikramasthāṃś ca svakṛtaiḥ prakṛtipriyān vapuṣā bhuvi bhūtānāṃ netrāṇi ca manāṃsi ca",
    "GE07mbh_01_u:192.007d-103_0036": "śrotraṃ madhurayā vācā ramayaty arjuno nṛṇām",
    "GE07mbh_01_u:192.007d-103_0037": "na tu kevaladaivena prajā bhāvena bhejire",
    "GE07mbh_01_u:192.007d-103_0038": "yad babhūva manaḥkāntaṃ karmaṇā sa cakāra tat",
    "GE07mbh_01_u:192.007d-103_0039": "na hy ayuktaṃ na cāsaktaṃ nāmṛtaṃ na ca vipriyam",
    "GE07mbh_01_u:192.007d-103_0040": "bhāṣitaṃ cārubhāṣasya jajñe pārthasya bhāratī tān evaṃ guṇasaṃpannān saṃpannān rājalakṣaṇaiḥ",
    "GE07mbh_01_u:192.007d-103_0042": "na tān paśyāmi ye śaktāḥ samucchettuṃ yathābalāt",
    "GE07mbh_01_u:192.007d-103_0043": "prabhāvaśaktir vipulā mantraśaktiś ca puṣkalā tathaivotsāhaśaktiś ca pārtheṣv abhyadhikā sadā",
    "GE07mbh_01_u:192.007d-103_0045": "maulamitrabalānāṃ ca kālajño vai yudhiṣṭhiraḥ",
    "GE07mbh_01_u:192.007d-103_0046": "sāmnā dānena bhedena daṇḍeneti yudhiṣṭhiraḥ",
    "GE07mbh_01_u:192.007d-103_0047": "amitraṃ yatate jetuṃ na roṣeṇeti me matiḥ",
    "GE07mbh_01_u:192.007d-103_0048": "parikrīya dhanaiḥ śatrūn mitrāṇi ca dhanāni ca",
    "GE07mbh_01_u:192.007d-103_0049": "mūlaṃ ca sudṛḍhaṃ kṛtvā hanty arīn pāṇḍavas tataḥ aśakyān pāṇḍavān manye devair api savāsavaiḥ",
    "GE07mbh_01_u:192.007d-103_0051": "eṣām arthe sadā yuktau kṛṣṇasaṃkarṣaṇāv ubhau",
    "GE07mbh_01_u:192.007d-103_0052": "śreyaś ca yadi manyadhvaṃ manmataṃ yadi vo matam saṃvidaṃ pāṇḍavaiḥ sārdhaṃ kṛtvā yāma yathāgatam",
    "GE07mbh_01_u:192.007d-103_0054": "gopurāṭṭālakair uccair upatalpaśatair api",
    "GE07mbh_01_u:192.007d-103_0055": "guptaṃ puravaraṃ śreṣṭham etad adbhiś ca saṃvṛtam",
    "GE07mbh_01_u:192.007d-103_0056": "tṛṇadhānyendhanarasais tathā yantrāyudhauṣadhaiḥ",
    "GE07mbh_01_u:192.007d-103_0057": "yuktaṃ hy urukavāṭaiś ca dravyāgāratuṣādikaiḥ bhīmocchritamahācakraṃ bṛhadaṭṭālasaṃvṛtam",
    "GE07mbh_01_u:192.007d-103_0059": "dṛḍhaprākāraniryūhaṃ śataghnījālasaṃvṛtam",
    "GE07mbh_01_u:192.007d-103_0060": "aiṣṭako dāravo vapro mānuṣaś ceti yaḥ smṛtaḥ",
    "GE07mbh_01_u:192.007d-103_0061": "prākārakartṛbhir vīrair nṛgarbhas tatra pūjitaḥ tad etan naragarbheṇa pāṇḍareṇa virājate",
    "GE07mbh_01_u:192.007d-103_0063": "sālenānekatālena sarvataḥ saṃvṛtaṃ puram",
    "GE07mbh_01_u:192.007d-103_0064": "anuraktāḥ prakṛtayo drupadasya mahātmanaḥ",
    "GE07mbh_01_u:192.007d-103_0065": "dānamānārcitāḥ sarve bāhyāś cābhyantarāś ca ye",
    "GE07mbh_01_u:192.007d-103_0066": "pratiruddhān imāñ jñātvā rājabhir bhīmavikramaiḥ upayāsyanti dāśārhāḥ samudagrocchritāyudhāḥ",
    "GE07mbh_01_u:192.007d-103_0068": "tasmāt saṃdhiṃ vayaṃ kṛtvā dhārtarāṣṭrasya pāṇḍavaiḥ",
    "GE07mbh_01_u:192.007d-103_0069": "svarāṣṭram eva gacchāmo yady āptaṃ vacanaṃ mama",
    "GE07mbh_01_u:192.007d-103_0070": "etan mama mataṃ sarvaiḥ kriyatāṃ yadi rocate",
    "GE07mbh_01_u:192.007d-103_0071": "etac ca sukṛtaṃ manye kṣemaṃ cāpi mahīkṣitām",
    "GE07mbh_01_u:192.007d-103_0072": "saumadatter vacaḥ śrutvā karṇo vaikartano vṛṣā",
    "GE07mbh_01_u:192.007d-103_0073": "uvāca vacanaṃ kāle kālajñaḥ sarvakarmaṇām nītipūrvam idaṃ sarvam uktaṃ vacanam arthavat",
    "GE07mbh_01_u:192.007d-103_0075": "vacanaṃ nābhyasūyāmi śrūyatāṃ madvacaḥsthitiḥ",
    "GE07mbh_01_u:192.007d-103_0076": "dvaidhībhāvo na gantavyaḥ sarvakarmasu mānavaiḥ dvidhābhūtena manasā hy anyat karma na sidhyati",
    "GE07mbh_01_u:192.007d-103_0078": "saṃprayāṇāsanābhyāṃ tu karśanena tathaiva ca naitac chakyaṃ puraṃ hantum ākrando 'syāpy aśobhanaḥ",
    "GE07mbh_01_u:192.007d-103_0080": "avamardanakālo 'tra mataś cintayato mama",
    "GE07mbh_01_u:192.007d-103_0081": "yāvan no vṛṣṇayaḥ pārṣṇīṃ na gṛhṇanti raṇapriyāḥ",
    "GE07mbh_01_u:192.007d-103_0082": "prabhavanto hṛṣṭatuṣṭāḥ svabāhubalaśālinaḥ",
    "GE07mbh_01_u:192.007d-103_0083": "prākāram avamṛdnantu parighāḥ pūrayantv api prasrāvayantu salilaṃ kriyatāṃ viṣamaṃ samam",
    "GE07mbh_01_u:192.007d-103_0085": "tṛṇakāṣṭhena mahatā khātam asya prapūryatām",
    "GE07mbh_01_u:192.007d-103_0086": "ghuṣyatāṃ rājasainyeṣu pareṣāṃ yo haniṣyati",
    "GE07mbh_01_u:192.007d-103_0087": "nāgam aśvaṃ padātiṃ vā dānamānaṃ sa lapsyate",
    "GE07mbh_01_u:192.007d-103_0088": "nāge daśa sahasrāṇi pañca cāśvapadātiṣu rathe vai dviguṇaṃ nāgād vasu dāsyanti pārthivāḥ",
    "GE07mbh_01_u:192.007d-103_0090": "yaś ca kāmasukhe sakto bālaś ca sthaviraś ca yaḥ",
    "GE07mbh_01_u:192.007d-103_0091": "ayuddhamanaso ye ca te tu tiṣṭhantu bhīravaḥ",
    "GE07mbh_01_u:192.007d-103_0092": "pradaraś ca na dātavyo na gantavyam acoditaiḥ",
    "GE07mbh_01_u:192.007d-103_0093": "yaśo rakṣata bhadraṃ vo jeṣyāmo vai vayaṃ puram anulomāś ca no vātāḥ sarvato mṛgapakṣiṇaḥ",
    "GE07mbh_01_u:192.007d-103_0095": "agnayaś ca virājante śastrāṇi kavacāni ca",
    "GE07mbh_01_u:192.007d-103_0096": "tataḥ karṇavacaḥ śrutvā dhārtarāṣṭrapriyaiṣiṇaḥ",
    "GE07mbh_01_u:192.007d-103_0097": "niryayuḥ pṛthivīpālāś cālayantaḥ parān raṇe na hi teṣāṃ manaḥsaktir indriyārtheṣu sarvaśaḥ",
    "GE07mbh_01_u:192.007d-103_0099": "yathā punar arighnānāṃ prasavo yuddha eva ca",
    "GE07mbh_01_u:192.007d-103_0100": "vaikartanapurovātaḥ saindhavormimahāsvanaḥ duḥśāsanamahāmatsyo duryodhanamahāgrahaḥ",
    "GE07mbh_01_u:192.007d-103_0102": "sa rājasāgaro bhīmo bhīmaghoṣapradarśanaḥ",
    "GE07mbh_01_u:192.007d-103_0103": "abhidudrāva vegena puraṃ tad apasavyataḥ tad anīkam anādhṛṣyaṃ śastrāgnivyāladīpitam",
    "GE07mbh_01_u:192.007d-103_0105": "samutkūlitam ājñāya cukruśur drupadātmajāḥ",
    "GE07mbh_01_u:192.007d-103_0106": "te meghasamanirghoṣair balinaḥ syandanottamaiḥ",
    "GE07mbh_01_u:192.007d-103_0107": "niryayur nagaradvārāt trāsayantaḥ parān raṇe dhṛṣṭadyumnaḥ śikhaṇḍī ca sumitraḥ priyadarśanaḥ",
    "GE07mbh_01_u:192.007d-103_0109": "citraketuḥ suketuś ca dhvajasenaś ca vīryavān",
    "GE07mbh_01_u:192.007d-103_0110": "putrā drupadarājasya balavanto jayaiṣiṇaḥ",
    "GE07mbh_01_u:192.007d-103_0111": "drupadaś ca mahāvīryaḥ pāṇḍaroṣṇīṣaketanaḥ",
    "GE07mbh_01_u:192.007d-103_0112": "pāṇḍaravyajanacchatraḥ pāṇḍaradhvajavāhanaḥ saputragaṇamadhyasthaḥ śuśubhe rājasattamaḥ",
    "GE07mbh_01_u:192.007d-103_0114": "candramā jyotiṣāṃ madhye paurṇamāsyām ivoditaḥ athoddhūtapatākāgram ajihmagatim avyayam",
    "GE07mbh_01_u:192.007d-103_0116": "drupadānīkam āyāntaṃ kurusainyam abhidravat",
    "GE07mbh_01_u:192.007d-103_0117": "tayor ubhayato jajñe bhairavas tumulaḥ svanaḥ",
    "GE07mbh_01_u:192.007d-103_0118": "balayoḥ saṃpraharatoḥ sravantyoḥ saritor iva prakīrṇarathanāgāśvais tāny anīkāni sarvaśaḥ",
    "GE07mbh_01_u:192.007d-103_0120": "jyotīṃṣi viprakīrṇāni sarvataḥ pracakāśire",
    "GE07mbh_01_u:192.007d-103_0121": "utkṛṣṭabherīninade saṃpravṛtte mahārave",
    "GE07mbh_01_u:192.007d-103_0122": "amarṣitā mahātmānaḥ pāṇḍavā niryayus tataḥ rathān vai meghanirghoṣān yuktān paramavājibhiḥ",
    "GE07mbh_01_u:192.007d-103_0124": "dhanvino dhvajinaḥ śubhrān āsthāya bharatarṣabhāḥ",
    "GE07mbh_01_u:192.007d-103_0125": "tataḥ pāṇḍusutān dṛṣṭvā rathasthān āttakārmukān",
    "GE07mbh_01_u:192.007d-103_0126": "nṛpāṇām abhavat kampo vepathur hṛdayeṣu ca",
    "GE07mbh_01_u:192.007d-103_0127": "niryāteṣv atha pārtheṣu draupadaṃ tad balaṃ raṇe",
    "GE07mbh_01_u:192.007d-103_0128": "āviśat paramo harṣaḥ pramodaś ca jayaṃ prati",
    "GE07mbh_01_u:192.007d-103_0129": "sa muhūrtaṃ vyatikaraḥ sainyānām abhavad bhṛśam",
    "GE07mbh_01_u:192.007d-103_0130": "tato dvandvam ayudhyanta mṛtyuṃ kṛtvā nivartanam",
    "GE07mbh_01_u:192.007d-103_0131": "jaghnatuḥ samare tasmin sumitrapriyadarśanau",
    "GE07mbh_01_u:192.007d-103_0132": "jayadrathaś ca karṇaś ca paśyataḥ savyasācinaḥ",
    "GE07mbh_01_u:192.007d-103_0133": "arjunaḥ prekṣya nihatau sumitrapriyadarśanau",
    "GE07mbh_01_u:192.007d-103_0134": "jayadrathasutaṃ tatra jaghāna pitur antike vṛṣasenād avarajaṃ subāhuṃ vai dhanaṃjayaḥ",
    "GE07mbh_01_u:192.007d-103_0136": "karṇaputraṃ mahāvīryaṃ rathanīḍād apātayat",
    "GE07mbh_01_u:192.007d-103_0137": "tau sutau nihatau dṛṣṭvā rājasiṃhau tarasvinau",
    "GE07mbh_01_u:192.007d-103_0138": "nāmṛṣyetāṃ mahābāhū prahāram iva sadgajau tau jagmatur asaṃbhrāntau phalgunasya rathaṃ prati",
    "GE07mbh_01_u:192.007d-103_0140": "pratimuktatalatrāṇau trāyamāṇau parasparam",
    "GE07mbh_01_u:192.007d-103_0141": "saṃnipātas tayor āsīt phalgunena mahāmṛdhe vṛtraśambarayoḥ saṃkhye vajriṇeva mahāraṇe",
    "GE07mbh_01_u:192.007d-103_0143": "trīn hayāñ jaghnatus tatra phalgunasya nararṣabhau",
    "GE07mbh_01_u:192.007d-103_0144": "tataḥ kilikilāśabdaḥ kurūṇām abhavat tadā tān hayān nihatān dṛṣṭvā bhīmasenaḥ pratāpavān",
    "GE07mbh_01_u:192.007d-103_0146": "nimeṣāntaramātreṇa ratham aśvair ayojayat",
    "GE07mbh_01_u:192.007d-103_0147": "upayātaṃ rathaṃ dṛṣṭvā duryodhanapuraḥsarau",
    "GE07mbh_01_u:192.007d-103_0148": "saubalaḥ saumadattiś ca sameyātāṃ paraṃtapau taiḥ pañcabhir adīnātmā bhīmaseno mahābalaḥ",
    "GE07mbh_01_u:192.007d-103_0150": "ayudhyata balair vīrair indriyārthair iveśvaraḥ",
    "GE07mbh_01_u:192.007d-103_0151": "tair niruddho na saṃtrāsaṃ jagāma samitiṃjayaḥ",
    "GE07mbh_01_u:192.007d-103_0152": "pañcabhir dviradair mattair niruddha iva kesarī",
    "GE07mbh_01_u:192.007d-103_0153": "tasya te yugapat pañca pañcabhir niśitaiḥ śaraiḥ",
    "GE07mbh_01_u:192.007d-103_0154": "sārathiṃ vājinaś caiva ninyur vaivasvatakṣayam hatāśvāt syandanaśreṣṭhād avaruhya mahārathaḥ",
    "GE07mbh_01_u:192.007d-103_0156": "cacāra vividhān mārgān asim udyamya pāṇḍavaḥ",
    "GE07mbh_01_u:192.007d-103_0157": "aśvaskandheṣu cakreṣu yugeṣv īṣāsu caiva ha",
    "GE07mbh_01_u:192.007d-103_0158": "vyacarat pātayañ śatrūn suparṇa iva bhoginaḥ",
    "GE07mbh_01_u:192.007d-103_0159": "vidhanuṣkaṃ vikavacaṃ virathaṃ ca samīkṣya tam",
    "GE07mbh_01_u:192.007d-103_0160": "abhipetur naravyāghram arjunapramukhā rathāḥ",
    "GE07mbh_01_u:192.007d-103_0161": "dhṛṣṭadyumnaḥ śikhaṇḍī ca yamau ca yudhi durjayau",
    "GE07mbh_01_u:192.007d-103_0162": "tasmin dāśarathe yuddhe pravṛtte śaravṛṣṭibhiḥ rathā dhvajāḥ patākāś ca sarvam antaradhīyata",
    "GE07mbh_01_u:192.007d-103_0164": "tat pravṛttaṃ ciraṃ kālaṃ yuddhaṃ samam ivābhavat",
    "GE07mbh_01_u:192.007d-103_0165": "rathenātha mahābāhur arjuno 'bhyapatat punaḥ",
    "GE07mbh_01_u:192.007d-103_0166": "tam āpatantaṃ dṛṣṭvaiva mahābāhur dhanurdharaḥ karṇo 'straviduṣāṃ śreṣṭho vārayām āsa sāyakaiḥ",
    "GE07mbh_01_u:192.007d-103_0168": "sa tenābhihataḥ pārtho vāsavir vajrasaṃnibhān trīñ śarān saṃdadhe kruddho vadhe karṇasya pāṇḍavaḥ",
    "GE07mbh_01_u:192.007d-103_0170": "taiḥ śarair āhataṃ karṇaṃ dhvajayaṣṭim upāśritam",
    "GE07mbh_01_u:192.007d-103_0171": "apovāha rathenāśu sūtaḥ parapuraṃjayam",
    "GE07mbh_01_u:192.007d-103_0172": "tataḥ parājite karṇe dhārtarāṣṭrān mahad bhayam",
    "GE07mbh_01_u:192.007d-103_0173": "viveśa samudagrāṃś ca pāñcālān prasamīkṣya ca",
    "GE07mbh_01_u:192.007d-103_0174": "tat prakampitam atyarthaṃ dṛṣṭvā vai saubalo balam",
    "GE07mbh_01_u:192.007d-103_0175": "girā gambhīrayā vīraḥ samāśvāsayatāsakṛt",
    "GE07mbh_01_u:192.007d-103_0176": "dhārtarāṣṭrais tataḥ sarvair duryodhanapuraḥsaraiḥ",
    "GE07mbh_01_u:192.007d-103_0177": "dhṛtaṃ tat punar evāsīd balaṃ pārthaprakampitam",
    "GE07mbh_01_u:192.007d-103_0178": "tato duryodhanaṃ dṛṣṭvā bhīmo bhīmaparākramaḥ akrudhyat sa mahābāhur agāraṃ jātuṣaṃ smaran",
    "GE07mbh_01_u:192.007d-103_0180": "tataḥ saṃgrāmaśirasi dadarśa vipuladrumam",
    "GE07mbh_01_u:192.007d-103_0181": "āyāmabhūtaṃ tiṣṭhantaṃ skandhapañcāśad unnatam",
    "GE07mbh_01_u:192.007d-103_0182": "mahāskandhaṃ mahotsedhaṃ śakradhvajam ivocchritam",
    "GE07mbh_01_u:192.007d-103_0183": "citramālyāmbaradharaṃ patākāśataśobhitam sālam udyamya pāṇibhyām uddhṛtya ca raṇe balī",
    "GE07mbh_01_u:192.007d-103_0185": "abhipede parān saṃkhye vajrapāṇir ivāsurān bhīmasenabhayārtāni phalgunābhihatāni ca",
    "GE07mbh_01_u:192.007d-103_0187": "na śekus tāny anīkāni dhārtarāṣṭrābhirakṣitum tāni saṃbhrāntayodhāni śrāntavājigajāni ca",
    "GE07mbh_01_u:192.007d-103_0189": "diśaḥ prākālayad bhīmo divīvābhrāṇi mārutaḥ tān nivṛttān nirānandān hatavāraṇavājinaḥ",
    "GE07mbh_01_u:192.007d-103_0191": "nānusasrur na cājaghnur nocuḥ kiṃ cic ca dāruṇam svam eva śibiraṃ jagmuḥ kṣatriyāḥ śaravikṣatāḥ",
    "GE07mbh_01_u:192.007d-103_0193": "pare 'py abhiyayur hṛṣṭāḥ puraṃ paurasukhāvahāḥ",
    "GE07mbh_01_u:192.007d-103_0194": "muhūrtam abhavad vairaṃ teṣāṃ vai pāṇḍavaiḥ saha",
    "GE07mbh_01_u:192.007d-103_0195": "yāvat tad yuddham abhavan mahad devāsuropamam",
    "GE07mbh_01_u:192.007d-103_0196": "suvṛttaṃ cakrire sarve suprāptām abruvan vadhūm",
    "GE07mbh_01_u:192.007d-103_0197": "kṛtārthaṃ drupadaṃ cocur dhṛṣṭadyumnaṃ ca pārṣatam",
    "GE07mbh_01_u:192.007d-103_0198": "śakuniḥ sindhurājaś ca karṇaduryodhanāv api teṣāṃ tad abhavad duḥkhaṃ hṛdi vācā tu nābruvan",
    "GE07mbh_01_u:192.007d-103_0200": "tataḥ prayātā rājānaḥ sarva eva yathāgatam",
    "GE07mbh_01_u:192.007d-103_0201": "dhārtarāṣṭrā hi te sarve gatā nāgapuraṃ tadā",
    "GE07mbh_01_u:192.007d-103_0202": "prāg eva purarodhāt tu pāṇḍavair aśvasādinaḥ",
    "GE07mbh_01_u:192.007d-103_0203": "preṣitā gacchatāriṣṭān asmān ākhyāta śauraye te tv adīrgheṇa kālena gatvā dvāravatīṃ purīm",
    "GE07mbh_01_u:192.007d-103_0205": "ūcuḥ saṃkarṣaṇopendrau vacanaṃ vacanakṣamau",
    "GE07mbh_01_u:192.007d-103_0206": "kuśalaṃ pāṇḍavāḥ sarvān āhuḥ smāndhakavṛṣṇayaḥ ātmanaś cākṣatān āhur vimuktāñ jātuṣād gṛhāt",
    "GE07mbh_01_u:192.007d-103_0208": "samāje draupadīṃ smāhur labdhāṃ rājīvalocanām ātmanaḥ sadṛśīṃ sarve śīlavṛttasamādhibhiḥ",
    "GE07mbh_01_u:192.007d-103_0210": "tac chrutvā vacanaṃ kṛṣṇas tān uvācottaraṃ vacaḥ",
    "GE07mbh_01_u:192.007d-103_0211": "sarvam etad ahaṃ jāne vadhāt tasya tu rakṣasaḥ tata udyojayām āsa keśavaś caturaṅgiṇīm",
    "GE07mbh_01_u:192.007d-103_0213": "sevāṃ samupayāt tūrṇaṃ pāñcālanagaraṃ prati",
    "GE07mbh_01_u:192.007d-103_0214": "tataḥ saṃkarṣaṇaś caiva keśavaś ca mahābalaḥ",
    "GE07mbh_01_u:192.007d-103_0215": "yādavaiḥ saha sarvaiś ca pāṇḍavān abhijagmatuḥ",
    "GE07mbh_01_u:192.007d-103_0216": "pitṛṣvasāraṃ saṃpūjya drupadaṃ ca yathāvidhi draupadīṃ bhūṣaṇaiḥ śubhrair bhūṣayitvā mahādhanaiḥ",
    "GE07mbh_01_u:192.007d-103_0218": "nyāyataḥ pūjitā rājñā drupadena mahātmanā",
    "GE07mbh_01_u:192.007d-103_0219": "remire pāṇḍavaiḥ sārdhaṃ pāñcālanagare tadā",
    "GE07mbh_01_u:192.008a": "vṛtte svayaṃvare caiva rājānaḥ sarva eva te",
    "GE07mbh_01_u:192.008c": "yathāgataṃ viprajagmur viditvā pāṇḍavān vṛtān",
    "GE07mbh_01_u:192.009a": "atha duryodhano rājā vimanā bhrātṛbhiḥ saha",
    "GE07mbh_01_u:192.009c": "aśvatthāmnā mātulena karṇena ca kṛpeṇa ca",
    "GE07mbh_01_u:192.010a": "vinivṛtto vṛtaṃ dṛṣṭvā draupadyā śvetavāhanam",
    "GE07mbh_01_u:192.010c": "taṃ tu duḥśāsano vrīḍan mandaṃ mandam ivābravīt",
    "GE07mbh_01_u:192.010d-1940_01": "khidyacchuṣyanmukho rājā dūyamānena cetasā",
    "GE07mbh_01_u:192.011a": "yady asau brāhmaṇo na syād vindeta draupadīṃ na saḥ",
    "GE07mbh_01_u:192.011c": "na hi taṃ tattvato rājan veda kaś cid dhanaṃjayam",
    "GE07mbh_01_u:192.012a": "daivaṃ tu paramaṃ manye pauruṣaṃ tu nirarthakam",
    "GE07mbh_01_u:192.012c": "dhig asmatpauruṣaṃ tāta yad dharantīha pāṇḍavāḥ",
    "GE07mbh_01_u:192.012d-1941_01": "baddhvā cakṣūṃṣi naḥ pārthā rājñāṃ ca drupadātmajām",
    "GE07mbh_01_u:192.012d-1941_02": "udvāhya rājñāṃ tair nyastaṃ pādaṃ vāmaṃ pṛthāsutaiḥ",
    "GE07mbh_01_u:192.012d-1941_03": "vimuktāḥ katham etena jatuveśmahavirbhujā",
    "GE07mbh_01_u:192.012d-1941_04": "asmākaṃ pauruṣaṃ sattvaṃ buddhiś cāpi gatā kutaḥ",
    "GE07mbh_01_u:192.012d-1941_05": "vayaṃ hatā mātulādya viśvasya ca purocanam",
    "GE07mbh_01_u:192.012d-1941_06": "adagdhvā pāṇḍavān dagdhvā svayaṃ dagdho hutāśane",
    "GE07mbh_01_u:192.012d-1941_07": "matto mātula manye 'haṃ pāṇḍavā buddhimattarāḥ",
    "GE07mbh_01_u:192.012d-1941_08": "teṣāṃ nāsti bhayaṃ mṛtyor muktānāṃ jatuveśmanaḥ",
    "GE07mbh_01_u:192.013a": "evaṃ saṃbhāṣamāṇās te nindantaś ca purocanam",
    "GE07mbh_01_u:192.013b-1942_01": "pañcaputrāṃ kirātīṃ ca viduraṃ ca mahāmatim",
    "GE07mbh_01_u:192.013c": "viviśur hāstinapuraṃ dīnā vigatacetasaḥ",
    "GE07mbh_01_u:192.014a": "trastā vigatasaṃkalpā dṛṣṭvā pārthān mahaujasaḥ",
    "GE07mbh_01_u:192.014c": "muktān havyavahāc cainān saṃyuktān drupadena ca",
    "GE07mbh_01_u:192.015a": "dhṛṣṭadyumnaṃ ca saṃcintya tathaiva ca śikhaṇḍinam",
    "GE07mbh_01_u:192.015c": "drupadasyātmajāṃś cānyān sarvayuddhaviśāradān",
    "GE07mbh_01_u:192.015d-1943_01": "mukhāni dhārtarāṣṭrāṇāṃ dṛṣṭvā kṣattā mudānvitaḥ",
    "GE07mbh_01_u:192.015d-1943_02": "vikasaddhṛnmukhāmbhojaḥ padmaṃ dṛṣṭveva bhāskaram",
    "GE07mbh_01_u:192.016a": "viduras tv atha tāñ śrutvā draupadyā pāṇḍavān vṛtān",
    "GE07mbh_01_u:192.016b-1944_01": "sarvāṃs tu balino vīrān saṃyuktān drupadena ca",
    "GE07mbh_01_u:192.016c": "vrīḍitān dhārtarāṣṭrāṃś ca bhagnadarpān upāgatān",
    "GE07mbh_01_u:192.017a": "tataḥ prītamanāḥ kṣattā dhṛtarāṣṭraṃ viśāṃ pate",
    "GE07mbh_01_u:192.017c": "uvāca diṣṭyā kuravo vardhanta iti vismitaḥ vaiśaṃpāyanaḥ",
    "GE07mbh_01_u:192.017d-1945_01": "sarvāpadbhyo vimuktāś ca vimuktā rājasaṃgarāt",
    "GE07mbh_01_u:192.017d-1945_02": "kṛṣṇayā saṃvṛtāś caiva vīralakṣmyā tathaiva ca",
    "GE07mbh_01_u:192.017d-1945_03": "viduroktaṃ vacaḥ śrutvā sāmānyāt kauravā iti",
    "GE07mbh_01_u:192.017d-1945_04": "ullalāsa sa harṣeṇa saṃtoṣabharito nṛpaḥ",
    "GE07mbh_01_u:192.017d-1945_05": "praharṣaharito rājā stambhībhūta iva kṣaṇam",
    "GE07mbh_01_u:192.018a": "vaicitravīryas tu nṛpo niśamya vidurasya tat",
    "GE07mbh_01_u:192.018c": "abravīt paramaprīto diṣṭyā diṣṭyeti bhārata",
    "GE07mbh_01_u:192.019a": "manyate hi vṛtaṃ putraṃ jyeṣṭhaṃ drupadakanyayā",
    "GE07mbh_01_u:192.019c": "duryodhanam avijñānāt prajñācakṣur nareśvaraḥ",
    "GE07mbh_01_u:192.020a": "atha tv ājñāpayām āsa draupadyā bhūṣaṇaṃ bahu",
    "GE07mbh_01_u:192.020b-1946_01": "putrāṇāṃ ca tathā sarvaṃ vicitrābharaṇaṃ varam",
    "GE07mbh_01_u:192.020c": "ānīyatāṃ vai kṛṣṇeti putraṃ duryodhanaṃ tadā",
    "GE07mbh_01_u:192.021a": "athāsya paścād vidura ācakhyau pāṇḍavān vṛtān putrābhivṛddhisaṃtoṣaśravaṇānandanirbharam",
    "GE07mbh_01_u:192.021b-1947_02": "kauravā iti sāmānyān na manyethās tavātmajān",
    "GE07mbh_01_u:192.021b-1947_03": "vardhitā iti madvākyād vardhitāḥ pāṇḍunandanāḥ",
    "GE07mbh_01_u:192.021b-1947_04": "kṛṣṇayā saṃvṛtāḥ pārthā vimuktā rājasaṃgarāt",
    "GE07mbh_01_u:192.021c": "sarvān kuśalino vīrān pūjitān drupadena ca",
    "GE07mbh_01_u:192.021d-1948_01": "saṃkarṣaṇena kṛṣṇena satkṛtān pāṇḍunandanān",
    "GE07mbh_01_u:192.021d-1949_01": "etac chrutvā tu vacanaṃ vidurasya narādhipaḥ",
    "GE07mbh_01_u:192.021d-1949_02": "ākāracchādanārthaṃ tu diṣṭyā diṣṭyeti cābravīt",
    "GE07mbh_01_u:192.021d-1949_03": "evaṃ vidura bhadraṃ te yadi jīvanti pāṇḍavāḥ",
    "GE07mbh_01_u:192.021d-1949_04": "sādhvācārā tathā kuntī saṃbandho drupadena ca",
    "GE07mbh_01_u:192.021d-1949_05": "anvavāye vasor jātaḥ pravaro mātsyake kule",
    "GE07mbh_01_u:192.021d-1949_06": "vṛttavidyātapovṛddhaḥ pārthivānāṃ dhuraṃdharaḥ",
    "GE07mbh_01_u:192.021d-1949_07": "putrāś cāsya tathā pautrāḥ sarve sucaritavratāḥ",
    "GE07mbh_01_u:192.021d-1950_01": "na mamau me tanau prītis tvadvākyāmṛtasaṃbhavā",
    "GE07mbh_01_u:192.021d-1950_02": "āliṅgasveti māṃ kṣattaḥ punaḥ punar abhāṣata",
    "GE07mbh_01_u:192.021d-1950_03": "durbhāvagopanārthāya bāhū vistārya dūrataḥ",
    "GE07mbh_01_u:192.021d-1950_04": "ehy ehi vidura prājña mām āliṅgitum arhasi",
    "GE07mbh_01_u:192.021d-1950_05": "ity uktvākṛṣya viduraṃ jñātvāntarbhāvam ātmanaḥ",
    "GE07mbh_01_u:192.021d-1950_06": "āliliṅge dṛḍhaṃ dorbhyāṃ nirucchvāsaṃ durātmavān",
    "GE07mbh_01_u:192.021e": "teṣāṃ saṃbandhinaś cānyān bahūn balasamanvitān",
    "GE07mbh_01_u:192.021f-1951_01": "samāgatān pāṇḍaveyais tasminn eva svayaṃvare",
    "GE07mbh_01_u:192.022": "dhṛtarāṣṭra uvāca",
    "GE07mbh_01_u:192.022a": "yathaiva pāṇḍoḥ putrās te tathaivābhyadhikā mama",
    "GE07mbh_01_u:192.022c": "seyam abhyadhikā prītir vṛddhir vidura me matā",
    "GE07mbh_01_u:192.022d-1952_01": "yā prītiḥ pāṇḍuputreṣu na sānyatra mamābhibho",
    "GE07mbh_01_u:192.022d-1952_02": "nityo 'yaṃ niścitaḥ kṣattaḥ satyaṃ satyena te śape",
    "GE07mbh_01_u:192.022d-1953_01": "teṣāṃ saṃbandhinaś cānye bahavaḥ sumahābalāḥ",
    "GE07mbh_01_u:192.022d-1954_01": "tan me putrā durātmāno vinaṣṭā iti me matiḥ",
    "GE07mbh_01_u:192.022e": "yat te kuśalino vīrā mitravantaś ca pāṇḍavāḥ",
    "GE07mbh_01_u:192.022f-1955_01": "mitravanto 'bhavan putrā duryodhanamukhāḥ sadā",
    "GE07mbh_01_u:192.022f-1955_02": "mayā śrutā yadā vahner dagdhāḥ pāṇḍusutā iti",
    "GE07mbh_01_u:192.022f-1955_03": "tadādahyaṃ divārātraṃ na bhokṣye na svapāmi ca",
    "GE07mbh_01_u:192.022f-1955_04": "asahāyāś ca me putrā lūnapakṣā iva dvijāḥ",
    "GE07mbh_01_u:192.022f-1955_05": "tattvataḥ śṛṇu me kṣattaḥ susahāyāḥ sutā mama",
    "GE07mbh_01_u:192.022f-1955_06": "adya me sthirasāmrājyam ācandrārkaṃ mamābhavat",
    "GE07mbh_01_u:192.023a": "ko hi drupadam āsādya mitraṃ kṣattaḥ sabāndhavam",
    "GE07mbh_01_u:192.023c": "na bubhūṣed bhavenārthī gataśrīr api pārthivaḥ",
    "GE07mbh_01_u:192.024": "vaiśaṃpāyana uvāca",
    "GE07mbh_01_u:192.024a": "taṃ tathā bhāṣamāṇaṃ tu viduraḥ pratyabhāṣata",
    "GE07mbh_01_u:192.024b-1956_01": "buddhir eṣā mahārāja rūḍhamūlā ca te hṛdi",
    "GE07mbh_01_u:192.024b-1956_02": "karmaṇā manasā vācā sthirā yadi janeśvara",
    "GE07mbh_01_u:192.024c": "nityaṃ bhavatu te buddhir eṣā rājañ śataṃ samāḥ",
    "GE07mbh_01_u:192.024d-1957_01": "ity uktvā prayayau rājan viduraḥ svaṃ niveśanam",
    "GE07mbh_01_u:192.024d-1958_01": "ity uktvā niragāt kṣattā svagṛhāya mahāmate",
    "GE07mbh_01_u:192.025a": "tato duryodhanaś caiva rādheyaś ca viśāṃ pate",
    "GE07mbh_01_u:192.025c": "dhṛtarāṣṭram upāgamya vaco 'brūtām idaṃ tadā",
    "GE07mbh_01_u:192.026a": "saṃnidhau vidurasya tvāṃ vaktuṃ nṛpa na śaknuvaḥ",
    "GE07mbh_01_u:192.026c": "viviktam iti vakṣyāvaḥ kiṃ tavedaṃ cikīrṣitam",
    "GE07mbh_01_u:192.027a": "sapatnavṛddhiṃ yat tāta manyase vṛddhim ātmanaḥ",
    "GE07mbh_01_u:192.027c": "abhiṣṭauṣi ca yat kṣattuḥ samīpe dvipadāṃ vara",
    "GE07mbh_01_u:192.028a": "anyasmin nṛpa kartavye tvam anyat kuruṣe 'nagha",
    "GE07mbh_01_u:192.028c": "teṣāṃ balavighāto hi kartavyas tāta nityaśaḥ",
    "GE07mbh_01_u:192.029a": "te vayaṃ prāptakālasya cikīrṣāṃ mantrayāmahe",
    "GE07mbh_01_u:192.029c": "yathā no na graseyus te saputrabalabāndhavān vaiśaṃpāyanaḥ",
    "GE07mbh_01_u:193.000-1959_01": "duryodhanenaivam uktaḥ karṇena ca viśāṃ pate",
    "GE07mbh_01_u:193.000-1959_02": "putraṃ ca sūtaputraṃ ca dhṛtarāṣṭro 'bravīd idam",
    "GE07mbh_01_u:193.001": "dhṛtarāṣṭra uvāca",
    "GE07mbh_01_u:193.001a": "aham apy evam evaitac cintayāmi yathā yuvām",
    "GE07mbh_01_u:193.001c": "vivektuṃ nāham icchāmi tv ākāraṃ viduraṃ prati",
    "GE07mbh_01_u:193.002a": "atas teṣāṃ guṇān eva kīrtayāmi viśeṣataḥ",
    "GE07mbh_01_u:193.002c": "nāvabudhyeta viduro mamābhiprāyam iṅgitaiḥ",
    "GE07mbh_01_u:193.003a": "yac ca tvaṃ manyase prāptaṃ tad brūhi tvaṃ suyodhana",
    "GE07mbh_01_u:193.003c": "rādheya manyase tvaṃ ca yat prāptaṃ tad bravīhi me",
    "GE07mbh_01_u:193.004": "duryodhana uvāca",
    "GE07mbh_01_u:193.004a": "adya tān kuśalair vipraiḥ sukṛtair āptakāribhiḥ",
    "GE07mbh_01_u:193.004c": "kuntīputrān bhedayāmo mādrīputrau ca pāṇḍavau",
    "GE07mbh_01_u:193.005a": "atha vā drupado rājā mahadbhir vittasaṃcayaiḥ",
    "GE07mbh_01_u:193.005c": "putrāś cāsya pralobhyantām amātyāś caiva sarvaśaḥ",
    "GE07mbh_01_u:193.006a": "parityajadhvaṃ rājānaṃ kuntīputraṃ yudhiṣṭhiram",
    "GE07mbh_01_u:193.006c": "atha tatraiva vā teṣāṃ nivāsaṃ rocayantu te",
    "GE07mbh_01_u:193.007a": "ihaiṣāṃ doṣavad vāsaṃ varṇayantu pṛthak pṛthak",
    "GE07mbh_01_u:193.007c": "te bhidyamānās tatraiva manaḥ kurvantu pāṇḍavāḥ",
    "GE07mbh_01_u:193.008a": "athavā kuśalāḥ ke cid upāyanipuṇā narāḥ",
    "GE07mbh_01_u:193.008c": "itaretarataḥ pārthān bhedayantv anurāgataḥ",
    "GE07mbh_01_u:193.009a": "vyutthāpayantu vā kṛṣṇāṃ bahutvāt sukaraṃ hi tat",
    "GE07mbh_01_u:193.009c": "athavā pāṇḍavāṃs tasyāṃ bhedayantu tataś ca tām",
    "GE07mbh_01_u:193.010a": "bhīmasenasya vā rājann upāyakuśalair naraiḥ",
    "GE07mbh_01_u:193.010c": "mṛtyur vidhīyatāṃ channaiḥ sa hi teṣāṃ balādhikaḥ",
    "GE07mbh_01_u:193.010d-1960_01": "tam āśritya hi kaunteyaḥ purā cāsmān na manyate",
    "GE07mbh_01_u:193.010d-1960_02": "sa hi tīkṣṇaś ca śūraś ca teṣāṃ caiva parāyaṇam",
    "GE07mbh_01_u:193.011a": "tasmiṃs tu nihate rājan hatotsāhā hataujasaḥ",
    "GE07mbh_01_u:193.011c": "yatiṣyante na rājyāya sa hi teṣāṃ vyapāśrayaḥ",
    "GE07mbh_01_u:193.012a": "ajeyo hy arjunaḥ saṃkhye pṛṣṭhagope vṛkodare",
    "GE07mbh_01_u:193.012c": "tam ṛte phalguno yuddhe rādheyasya na pādabhāk",
    "GE07mbh_01_u:193.013a": "te jānamānā daurbalyaṃ bhīmasenam ṛte mahat",
    "GE07mbh_01_u:193.013c": "asmān balavato jñātvā naśiṣyanty abalīyasaḥ",
    "GE07mbh_01_u:193.014a": "ihāgateṣu pārtheṣu",
    "GE07mbh_01_u:193.014c": "pravartiṣyāmahe rājan yathāśraddhaṃ nibarhaṇe",
    "GE07mbh_01_u:193.014d-1961_01": "darpaṃ vidadhatāṃ teṣāṃ ke cid atra manasvinaḥ",
    "GE07mbh_01_u:193.014d-1961_02": "drupadasyātmajā rājaṃs te bhindyantāṃ tataḥ paraiḥ",
    "GE07mbh_01_u:193.015a": "athavā darśanīyābhiḥ pramadābhir vilobhyatām",
    "GE07mbh_01_u:193.015c": "ekaikas tatra kaunteyas tataḥ kṛṣṇā virajyatām",
    "GE07mbh_01_u:193.016a": "preṣyatāṃ vāpi rādheyas teṣām āgamanāya vai",
    "GE07mbh_01_u:193.016c": "te loptrahāraiḥ saṃdhāya vadhyantām āptakāribhiḥ",
    "GE07mbh_01_u:193.017a": "eteṣām abhyupāyānāṃ yas te nirdoṣavān mataḥ",
    "GE07mbh_01_u:193.017c": "tasya prayogam ātiṣṭha purā kālo 'tivartate",
    "GE07mbh_01_u:193.018a": "yāvac cākṛtaviśvāsā drupade pārthivarṣabhe",
    "GE07mbh_01_u:193.018c": "tāvad evādya te śakyā na śakyās tu tataḥ param",
    "GE07mbh_01_u:193.019a": "eṣā mama matis tāta nigrahāya pravartate",
    "GE07mbh_01_u:193.019c": "sādhu vā yadi vāsādhu kiṃ vā rādheya manyase",
    "GE07mbh_01_u:194.001": "karṇa uvāca",
    "GE07mbh_01_u:194.001a": "duryodhana tava prajñā na samyag iti me matiḥ",
    "GE07mbh_01_u:194.001c": "na hy upāyena te śakyāḥ pāṇḍavāḥ kurunandana",
    "GE07mbh_01_u:194.002a": "pūrvam eva hi te sūkṣmair upāyair yatitās tvayā",
    "GE07mbh_01_u:194.002c": "nigrahītuṃ yadā vīra śakitā na tadā tvayā",
    "GE07mbh_01_u:194.003a": "ihaiva vartamānās te samīpe tava pārthiva",
    "GE07mbh_01_u:194.003c": "ajātapakṣāḥ śiśavaḥ śakitā naiva bādhitum",
    "GE07mbh_01_u:194.004a": "jātapakṣā videśasthā vivṛddhāḥ sarvaśo 'dya te",
    "GE07mbh_01_u:194.004c": "nopāyasādhyāḥ kaunteyā mamaiṣā matir acyuta",
    "GE07mbh_01_u:194.005a": "na ca te vyasanair yoktuṃ śakyā diṣṭakṛtā hi te",
    "GE07mbh_01_u:194.005c": "śaṅkitāś cepsavaś caiva pitṛpaitāmahaṃ padam",
    "GE07mbh_01_u:194.006a": "paraspareṇa bhedaś ca nādhātuṃ teṣu śakyate",
    "GE07mbh_01_u:194.006c": "ekasyāṃ ye ratāḥ patnyāṃ na bhidyante parasparam",
    "GE07mbh_01_u:194.007a": "na cāpi kṛṣṇā śakyeta tebhyo bhedayituṃ paraiḥ",
    "GE07mbh_01_u:194.007c": "paridyūnān vṛtavatī kim utādya mṛjāvataḥ",
    "GE07mbh_01_u:194.008a": "īpsitaś ca guṇaḥ strīṇām ekasyā bahubhartṛtā",
    "GE07mbh_01_u:194.008c": "taṃ ca prāptavatī kṛṣṇā na sā bhedayituṃ sukham",
    "GE07mbh_01_u:194.009a": "āryavṛttaś ca pāñcālyo na sa rājā dhanapriyaḥ",
    "GE07mbh_01_u:194.009c": "na saṃtyakṣyati kaunteyān rājyadānair api dhruvam",
    "GE07mbh_01_u:194.010a": "tathāsya putro guṇavān anuraktaś ca pāṇḍavān",
    "GE07mbh_01_u:194.010c": "tasmān nopāyasādhyāṃs tān ahaṃ manye kathaṃ cana",
    "GE07mbh_01_u:194.010d-1962_01": "pāṇḍavān bharataśreṣṭha vikramas tatra rocatām",
    "GE07mbh_01_u:194.011a": "idaṃ tv adya kṣamaṃ kartum asmākaṃ puruṣarṣabha",
    "GE07mbh_01_u:194.011c": "yāvan na kṛtamūlās te pāṇḍaveyā viśāṃ pate",
    "GE07mbh_01_u:194.011e": "tāvat praharaṇīyās te rocatāṃ tava vikramaḥ",
    "GE07mbh_01_u:194.012a": "asmatpakṣo mahān yāvad yāvat pāñcālako laghuḥ",
    "GE07mbh_01_u:194.012c": "tāvat praharaṇaṃ teṣāṃ kriyatāṃ mā vicāraya",
    "GE07mbh_01_u:194.013a": "vāhanāni prabhūtāni mitrāṇi bahulāni ca",
    "GE07mbh_01_u:194.013c": "yāvan na teṣāṃ gāndhāre tāvad evāśu vikrama",
    "GE07mbh_01_u:194.014a": "yāvac ca rājā pāñcālyo nodyame kurute manaḥ",
    "GE07mbh_01_u:194.014c": "saha putrair mahāvīryais tāvad evāśu vikrama",
    "GE07mbh_01_u:194.014d-1963_01": "sadā ca vairī drupadaḥ satataṃ nikṛtas tvayā",
    "GE07mbh_01_u:194.014d-1963_02": "yāvan na vardhate mitrai rocatāṃ tatra vikramaḥ",
    "GE07mbh_01_u:194.015a": "yāvann āyāti vārṣṇeyaḥ karṣan yādavavāhinīm",
    "GE07mbh_01_u:194.015c": "rājyārthe pāṇḍaveyānāṃ tāvad evāśu vikrama",
    "GE07mbh_01_u:194.016a": "vasūni vividhān bhogān rājyam eva ca kevalam",
    "GE07mbh_01_u:194.016c": "nātyājyam asti kṛṣṇasya pāṇḍavārthe mahīpate",
    "GE07mbh_01_u:194.017a": "vikrameṇa mahī prāptā bharatena mahātmanā",
    "GE07mbh_01_u:194.017c": "vikrameṇa ca lokāṃs trīñ jitavān pākaśāsanaḥ",
    "GE07mbh_01_u:194.018a": "vikramaṃ ca praśaṃsanti kṣatriyasya viśāṃ pate",
    "GE07mbh_01_u:194.018c": "svako hi dharmaḥ śūrāṇāṃ vikramaḥ pārthivarṣabha",
    "GE07mbh_01_u:194.019a": "te balena vayaṃ rājan mahatā caturaṅgiṇā",
    "GE07mbh_01_u:194.019c": "pramathya drupadaṃ śīghram ānayāmeha pāṇḍavān",
    "GE07mbh_01_u:194.020a": "na hi sāmnā na dānena na bhedena ca pāṇḍavāḥ",
    "GE07mbh_01_u:194.020c": "śakyāḥ sādhayituṃ tasmād vikrameṇaiva tāñ jahi",
    "GE07mbh_01_u:194.021a": "tān vikrameṇa jitvemām akhilāṃ bhuṅkṣva medinīm",
    "GE07mbh_01_u:194.021c": "nānyam atra prapaśyāmi kāryopāyaṃ janādhipa",
    "GE07mbh_01_u:194.022": "vaiśaṃpāyana uvāca",
    "GE07mbh_01_u:194.022a": "śrutvā tu rādheyavaco dhṛtarāṣṭraḥ pratāpavān",
    "GE07mbh_01_u:194.022c": "abhipūjya tataḥ paścād idaṃ vacanam abravīt",
    "GE07mbh_01_u:194.023a": "upapannaṃ mahāprājñe kṛtāstre sūtanandane",
    "GE07mbh_01_u:194.023c": "tvayi vikramasaṃpannam idaṃ vacanam īdṛśam",
    "GE07mbh_01_u:194.024a": "bhūya eva tu bhīṣmaś ca droṇo vidura eva ca",
    "GE07mbh_01_u:194.024c": "yuvāṃ ca kurutāṃ buddhiṃ bhaved yā naḥ sukhodayā",
    "GE07mbh_01_u:194.025a": "tata ānāyya tān sarvān mantriṇaḥ sumahāyaśāḥ",
    "GE07mbh_01_u:194.025c": "dhṛtarāṣṭro mahārāja mantrayām āsa vai tadā",
    "GE07mbh_01_u:195.001": "bhīṣma uvāca",
    "GE07mbh_01_u:195.001a": "na rocate vigraho me pāṇḍuputraiḥ kathaṃ cana",
    "GE07mbh_01_u:195.001c": "yathaiva dhṛtarāṣṭro me tathā pāṇḍur asaṃśayam",
    "GE07mbh_01_u:195.002a": "gāndhāryāś ca yathā putrās tathā kuntīsutā matāḥ",
    "GE07mbh_01_u:195.002c": "yathā ca mama te rakṣyā dhṛtarāṣṭra tathā tava",
    "GE07mbh_01_u:195.003a": "yathā ca mama rājñaś ca tathā duryodhanasya te",
    "GE07mbh_01_u:195.003c": "tathā kurūṇāṃ sarveṣām anyeṣām api bhārata",
    "GE07mbh_01_u:195.004a": "evaṃ gate vigrahaṃ tair na rocaye; saṃdhāya vīrair dīyatām adya bhūmiḥ",
    "GE07mbh_01_u:195.004c": "teṣām apīdaṃ prapitāmahānāṃ; rājyaṃ pituś caiva kurūttamānām",
    "GE07mbh_01_u:195.005a": "duryodhana yathā rājyaṃ tvam idaṃ tāta paśyasi",
    "GE07mbh_01_u:195.005c": "mama paitṛkam ity evaṃ te 'pi paśyanti pāṇḍavāḥ",
    "GE07mbh_01_u:195.006a": "yadi rājyaṃ na te prāptāḥ pāṇḍaveyās tapasvinaḥ",
    "GE07mbh_01_u:195.006c": "kuta eva tavāpīdaṃ bhāratasya ca kasya cit",
    "GE07mbh_01_u:195.007a": "atha dharmeṇa rājyaṃ tvaṃ prāptavān bharatarṣabha",
    "GE07mbh_01_u:195.007c": "te 'pi rājyam anuprāptāḥ pūrvam eveti me matiḥ",
    "GE07mbh_01_u:195.008a": "madhureṇaiva rājyasya teṣām ardhaṃ pradīyatām",
    "GE07mbh_01_u:195.008c": "etad dhi puruṣavyāghra hitaṃ sarvajanasya ca",
    "GE07mbh_01_u:195.009a": "ato 'nyathā cet kriyate na hitaṃ no bhaviṣyati",
    "GE07mbh_01_u:195.009c": "tavāpy akīrtiḥ sakalā bhaviṣyati na saṃśayaḥ",
    "GE07mbh_01_u:195.010a": "kīrtirakṣaṇam ātiṣṭha kīrtir hi paramaṃ balam",
    "GE07mbh_01_u:195.010a-1964_01": ". . . . . . . . dharmaṃ kuru kulocitam (= 12b)",
    "GE07mbh_01_u:195.010a-1964_02": "kīrtis tu paramaṃ tejo . . . . . . . .",
    "GE07mbh_01_u:195.010c": "naṣṭakīrter manuṣyasya jīvitaṃ hy aphalaṃ smṛtam",
    "GE07mbh_01_u:195.011a": "yāvat kīrtir manuṣyasya na praṇaśyati kaurava",
    "GE07mbh_01_u:195.011c": "tāvaj jīvati gāndhāre naṣṭakīrtis tu naśyati",
    "GE07mbh_01_u:195.012a": "tam imaṃ samupātiṣṭha dharmaṃ kurukulocitam",
    "GE07mbh_01_u:195.012c": "anurūpaṃ mahābāho pūrveṣām ātmanaḥ kuru",
    "GE07mbh_01_u:195.013a": "diṣṭyā dharanti te vīrā diṣṭyā jīvati sā pṛthā",
    "GE07mbh_01_u:195.013c": "diṣṭyā purocanaḥ pāpo nasakāmo 'tyayaṃ gataḥ",
    "GE07mbh_01_u:195.013d-1965_01": "yadā prabhṛti dagdhās te kuntibhojasutāsutāḥ",
    "GE07mbh_01_u:195.014a": "tadā prabhṛti gāndhāre na śaknomy abhivīkṣitum",
    "GE07mbh_01_u:195.014b-1966_01": "adāhayo yadā pārthān sa tv agnau jatuveśmani",
    "GE07mbh_01_u:195.014c": "loke prāṇabhṛtāṃ kaṃ cic chrutvā kuntīṃ tathāgatām",
    "GE07mbh_01_u:195.014d-1967_01": "duḥkhaṃ na jāyate rājan bhavān sarvasya kāraṇam",
    "GE07mbh_01_u:195.015a": "na cāpi doṣeṇa tathā loko vaiti purocanam",
    "GE07mbh_01_u:195.015c": "yathā tvāṃ puruṣavyāghra loko doṣeṇa gacchati",
    "GE07mbh_01_u:195.016a": "tad idaṃ jīvitaṃ teṣāṃ tava kalmaṣanāśanam",
    "GE07mbh_01_u:195.016c": "saṃmantavyaṃ mahārāja pāṇḍavānāṃ ca darśanam",
    "GE07mbh_01_u:195.017a": "na cāpi teṣāṃ vīrāṇāṃ jīvatāṃ kurunandana",
    "GE07mbh_01_u:195.017c": "pitryo 'ṃśaḥ śakya ādātum api vajrabhṛtā svayam",
    "GE07mbh_01_u:195.018a": "te hi sarve sthitā dharme sarve caivaikacetasaḥ",
    "GE07mbh_01_u:195.018c": "adharmeṇa nirastāś ca tulye rājye viśeṣataḥ",
    "GE07mbh_01_u:195.019a": "yadi dharmas tvayā kāryo yadi kāryaṃ priyaṃ ca me",
    "GE07mbh_01_u:195.019c": "kṣemaṃ ca yadi kartavyaṃ teṣām ardhaṃ pradīyatām",
    "GE07mbh_01_u:196.001": "droṇa uvāca",
    "GE07mbh_01_u:196.001a": "mantrāya samupānītair dhṛtarāṣṭrahitair nṛpa",
    "GE07mbh_01_u:196.001c": "dharmyaṃ pathyaṃ yaśasyaṃ ca vācyam ity anuśuśrumaḥ",
    "GE07mbh_01_u:196.002a": "mamāpy eṣā matis tāta yā bhīṣmasya mahātmanaḥ",
    "GE07mbh_01_u:196.002c": "saṃvibhajyās tu kaunteyā dharma eṣa sanātanaḥ",
    "GE07mbh_01_u:196.003a": "preṣyatāṃ drupadāyāśu naraḥ kaś cit priyaṃvadaḥ",
    "GE07mbh_01_u:196.003c": "bahulaṃ ratnam ādāya teṣām arthāya bhārata",
    "GE07mbh_01_u:196.004a": "mithaḥ kṛtyaṃ ca tasmai sa ādāya bahu gacchatu",
    "GE07mbh_01_u:196.004c": "vṛddhiṃ ca paramāṃ brūyāt tatsaṃyogodbhavāṃ tathā",
    "GE07mbh_01_u:196.005a": "saṃprīyamāṇaṃ tvāṃ brūyād rājan dūryodhanaṃ tathā",
    "GE07mbh_01_u:196.005c": "asakṛd drupade caiva dhṛṣṭadyumne ca bhārata",
    "GE07mbh_01_u:196.006a": "ucitatvaṃ priyatvaṃ ca yogasyāpi ca varṇayet",
    "GE07mbh_01_u:196.006c": "punaḥ punaś ca kaunteyān mādrīputrau ca sāntvayan",
    "GE07mbh_01_u:196.007a": "hiraṇmayāni śubhrāṇi bahūny ābharaṇāni ca",
    "GE07mbh_01_u:196.007c": "vacanāt tava rājendra draupadyāḥ saṃprayacchatu",
    "GE07mbh_01_u:196.008a": "tathā drupadaputrāṇāṃ sarveṣāṃ bharatarṣabha",
    "GE07mbh_01_u:196.008c": "pāṇḍavānāṃ ca sarveṣāṃ kuntyā yuktāni yāni ca",
    "GE07mbh_01_u:196.008d-1968_01": "dattvā tāni mahārhāṇi pāṇḍavān saṃpraharṣaya",
    "GE07mbh_01_u:196.009a": "evaṃ sāntvasamāyuktaṃ drupadaṃ pāṇḍavaiḥ saha",
    "GE07mbh_01_u:196.009c": "uktvāthānantaraṃ brūyāt teṣām āgamanaṃ prati",
    "GE07mbh_01_u:196.009d-1969_01": "saṃdhīyatāṃ yathābuddhis tattvavettṛvidāṃ varaḥ",
    "GE07mbh_01_u:196.010a": "anujñāteṣu vīreṣu balaṃ gacchatu śobhanam",
    "GE07mbh_01_u:196.010c": "duḥśāsano vikarṇaś ca pāṇḍavān ānayantv iha",
    "GE07mbh_01_u:196.011a": "tatas te pārthivaśreṣṭha pūjyamānāḥ sadā tvayā",
    "GE07mbh_01_u:196.011c": "prakṛtīnām anumate pade sthāsyanti paitṛke",
    "GE07mbh_01_u:196.012a": "evaṃ tava mahārāja teṣu putreṣu caiva ha",
    "GE07mbh_01_u:196.012c": "vṛttam aupayikaṃ manye bhīṣmeṇa saha bhārata",
    "GE07mbh_01_u:196.013": "karṇa uvāca",
    "GE07mbh_01_u:196.013a": "yojitāv arthamānābhyāṃ sarvakāryeṣv anantarau",
    "GE07mbh_01_u:196.013c": "na mantrayetāṃ tvacchreyaḥ kim adbhutataraṃ tataḥ",
    "GE07mbh_01_u:196.014a": "duṣṭena manasā yo vai pracchannenāntarātmanā",
    "GE07mbh_01_u:196.014c": "brūyān niḥśreyasaṃ nāma kathaṃ kuryāt satāṃ matam",
    "GE07mbh_01_u:196.015a": "na mitrāṇy arthakṛcchreṣu śreyase vetarāya vā",
    "GE07mbh_01_u:196.015c": "vidhipūrvaṃ hi sarvasya duḥkhaṃ vā yadi vā sukham",
    "GE07mbh_01_u:196.016a": "kṛtaprajño 'kṛtaprajño bālo vṛddhaś ca mānavaḥ",
    "GE07mbh_01_u:196.016c": "sasahāyo 'sahāyaś ca sarvaṃ sarvatra vindati",
    "GE07mbh_01_u:196.017a": "śrūyate hi purā kaś cid ambuvīca iti śrutaḥ",
    "GE07mbh_01_u:196.017c": "āsīd rājagṛhe rājā māgadhānāṃ mahīkṣitām",
    "GE07mbh_01_u:196.018a": "sa hīnaḥ karaṇaiḥ sarvair ucchvāsaparamo nṛpaḥ",
    "GE07mbh_01_u:196.018c": "amātyasaṃsthaḥ kāryeṣu sarveṣv evābhavat tadā",
    "GE07mbh_01_u:196.018d-1970_01": "tasyāmātyā babhūvus te anyonyasahitās tadā",
    "GE07mbh_01_u:196.019a": "tasyāmātyo mahākarṇir babhūvaikeśvaraḥ purā",
    "GE07mbh_01_u:196.019c": "sa labdhabalam ātmānaṃ manyamāno 'vamanyate",
    "GE07mbh_01_u:196.020a": "sa rājña upabhogyāni striyo ratnadhanāni ca",
    "GE07mbh_01_u:196.020c": "ādade sarvaśo mūḍha aiśvaryaṃ ca svayaṃ tadā",
    "GE07mbh_01_u:196.021a": "tad ādāya ca lubdhasya lābhāl lobho vyavardhata",
    "GE07mbh_01_u:196.021c": "tathā hi sarvam ādāya rājyam asya jihīrṣati",
    "GE07mbh_01_u:196.022a": "hīnasya karaṇaiḥ sarvair ucchvāsaparamasya ca",
    "GE07mbh_01_u:196.022c": "yatamāno 'pi tad rājyaṃ na śaśāketi naḥ śrutam",
    "GE07mbh_01_u:196.023a": "kim anyad vihitān nūnaṃ tasya sā puruṣendratā",
    "GE07mbh_01_u:196.023b-1971_01": "yat tasya rājyaṃ sāmātyo na śaknoty abhivardhitum",
    "GE07mbh_01_u:196.023c": "yadi te vihitaṃ rājyaṃ bhaviṣyati viśāṃ pate",
    "GE07mbh_01_u:196.024a": "miṣataḥ sarvalokasya sthāsyate tvayi tad dhruvam",
    "GE07mbh_01_u:196.024c": "ato 'nyathā ced vihitaṃ yatamāno na lapsyase",
    "GE07mbh_01_u:196.025a": "evaṃ vidvann upādatsva mantriṇāṃ sādhv asādhutām",
    "GE07mbh_01_u:196.025c": "duṣṭānāṃ caiva boddhavyam aduṣṭānāṃ ca bhāṣitam",
    "GE07mbh_01_u:196.026": "droṇa uvāca",
    "GE07mbh_01_u:196.026a": "vidma te bhāvadoṣeṇa yadartham idam ucyate",
    "GE07mbh_01_u:196.026c": "duṣṭaḥ pāṇḍavahetos tvaṃ doṣaṃ khyāpayase hi naḥ",
    "GE07mbh_01_u:196.027a": "hitaṃ tu paramaṃ karṇa bravīmi kuruvardhanam",
    "GE07mbh_01_u:196.027c": "atha tvaṃ manyase duṣṭaṃ brūhi yat paramaṃ hitam",
    "GE07mbh_01_u:196.028a": "ato 'nyathā cet kriyate yad bravīmi paraṃ hitam",
    "GE07mbh_01_u:196.028c": "kuravo vinaśiṣyanti nacireṇeti me matiḥ",
    "GE07mbh_01_u:197.001": "vidura uvāca",
    "GE07mbh_01_u:197.001a": "rājan niḥsaṃśayaṃ śreyo vācyas tvam asi bāndhavaiḥ",
    "GE07mbh_01_u:197.001c": "na tv aśuśrūṣamāṇeṣu vākyaṃ saṃpratitiṣṭhati",
    "GE07mbh_01_u:197.002a": "hitaṃ hi tava tad vākyam uktavān kurusattamaḥ",
    "GE07mbh_01_u:197.002c": "bhīṣmaḥ śāṃtanavo rājan pratigṛhṇāsi tan na ca",
    "GE07mbh_01_u:197.003a": "tathā droṇena bahudhā bhāṣitaṃ hitam uttamam",
    "GE07mbh_01_u:197.003c": "tac ca rādhāsutaḥ karṇo manyate na hitaṃ tava",
    "GE07mbh_01_u:197.004a": "cintayaṃś ca na paśyāmi rājaṃs tava suhṛttamam",
    "GE07mbh_01_u:197.004c": "ābhyāṃ puruṣasiṃhābhyāṃ yo vā syāt prajñayādhikaḥ",
    "GE07mbh_01_u:197.005a": "imau hi vṛddhau vayasā prajñayā ca śrutena ca",
    "GE07mbh_01_u:197.005c": "samau ca tvayi rājendra teṣu pāṇḍusuteṣu ca",
    "GE07mbh_01_u:197.006a": "dharme cānavamau rājan satyatāyāṃ ca bhārata",
    "GE07mbh_01_u:197.006c": "rāmād dāśaratheś caiva gayāc caiva na saṃśayaḥ",
    "GE07mbh_01_u:197.007a": "na coktavantāv aśreyaḥ purastād api kiṃ cana",
    "GE07mbh_01_u:197.007c": "na cāpy apakṛtaṃ kiṃ cid anayor lakṣyate tvayi",
    "GE07mbh_01_u:197.008a": "tāv imau puruṣavyāghrāv anāgasi nṛpa tvayi",
    "GE07mbh_01_u:197.008c": "na mantrayetāṃ tvac chreyaḥ kathaṃ satyaparākramau",
    "GE07mbh_01_u:197.009a": "prajñāvantau naraśreṣṭhāv asmiṃl loke narādhipa",
    "GE07mbh_01_u:197.009c": "tvannimittam ato nemau kiṃ cij jihmaṃ vadiṣyataḥ",
    "GE07mbh_01_u:197.009d-1972_01": "etadartham imau rājan mahātmānau mahādyutī",
    "GE07mbh_01_u:197.009e": "iti me naiṣṭhikī buddhir vartate kurunandana",
    "GE07mbh_01_u:197.010a": "na cārthahetor dharmajñau vakṣyataḥ pakṣasaṃśritam",
    "GE07mbh_01_u:197.010c": "etad dhi paramaṃ śreyo menāte tava bhārata",
    "GE07mbh_01_u:197.011a": "duryodhanaprabhṛtayaḥ putrā rājan yathā tava",
    "GE07mbh_01_u:197.011c": "tathaiva pāṇḍaveyās te putrā rājan na saṃśayaḥ",
    "GE07mbh_01_u:197.012a": "teṣu ced ahitaṃ kiṃ cin mantrayeyur abuddhitaḥ",
    "GE07mbh_01_u:197.012c": "mantriṇas te na te śreyaḥ prapaśyanti viśeṣataḥ",
    "GE07mbh_01_u:197.013a": "atha te hṛdaye rājan viśeṣas teṣu vartate",
    "GE07mbh_01_u:197.013c": "antarasthaṃ vivṛṇvānāḥ śreyaḥ kuryur na te dhruvam",
    "GE07mbh_01_u:197.014a": "etadartham imau rājan mahātmānau mahādyutī",
    "GE07mbh_01_u:197.014c": "nocatur vivṛtaṃ kiṃ cin na hy eṣa tava niścayaḥ",
    "GE07mbh_01_u:197.015a": "yac cāpy aśakyatāṃ teṣām āhatuḥ puruṣarṣabhau",
    "GE07mbh_01_u:197.015c": "tat tathā puruṣavyāghra tava tad bhadram astu te",
    "GE07mbh_01_u:197.016a": "kathaṃ hi pāṇḍavaḥ śrīmān savyasācī paraṃtapaḥ",
    "GE07mbh_01_u:197.016c": "śakyo vijetuṃ saṃgrāme rājan maghavatā api",
    "GE07mbh_01_u:197.017a": "bhīmaseno mahābāhur nāgāyutabalo mahān",
    "GE07mbh_01_u:197.017c": "kathaṃ hi yudhi śakyeta vijetum amarair api",
    "GE07mbh_01_u:197.017d-1973_01": "rākṣasāṇāṃ kṣayakaro bāhuśālī mahābalaḥ",
    "GE07mbh_01_u:197.017d-1973_02": "hiḍimbo nihato yena bāhuyuddhena bhārata",
    "GE07mbh_01_u:197.017d-1973_03": "yo rāvaṇasamo yuddhe tathā ca bakarākṣasaḥ",
    "GE07mbh_01_u:197.017d-1973_04": "sa yudhyamāno rājendra bhīmo bhīmaparākramaḥ",
    "GE07mbh_01_u:197.017d-1973_05": "udyogaṃ tvatkṛtaṃ śrutvā yuddhārthaṃ pāṇḍavaiḥ saha",
    "GE07mbh_01_u:197.017d-1973_06": "āgamiṣyanti sarve vai yādavāḥ śalabhā iva",
    "GE07mbh_01_u:197.018a": "tathaiva kṛtinau yuddhe yamau yamasutāv iva",
    "GE07mbh_01_u:197.018c": "kathaṃ viṣahituṃ śakyau raṇe jīvitum icchatā",
    "GE07mbh_01_u:197.019a": "yasmin dhṛtir anukrośaḥ kṣamā satyaṃ parākramaḥ",
    "GE07mbh_01_u:197.019c": "nityāni pāṇḍavaśreṣṭhe sa jīyeta kathaṃ raṇe",
    "GE07mbh_01_u:197.020a": "yeṣāṃ pakṣadharo rāmo yeṣāṃ mantrī janārdanaḥ",
    "GE07mbh_01_u:197.020c": "kiṃ nu tair ajitaṃ saṃkhye yeṣāṃ pakṣe ca sātyakiḥ",
    "GE07mbh_01_u:197.021a": "drupadaḥ śvaśuro yeṣāṃ yeṣāṃ śyālāś ca pārṣatāḥ",
    "GE07mbh_01_u:197.021c": "dhṛṣṭadyumnamukhā vīrā bhrātaro drupadātmajāḥ",
    "GE07mbh_01_u:197.021d-1974_01": "caidyaś ca yeṣāṃ bhrātā ca śiśupālo mahārathaḥ",
    "GE07mbh_01_u:197.022a": "so 'śakyatāṃ ca vijñāya teṣām agreṇa bhārata",
    "GE07mbh_01_u:197.022c": "dāyādyatāṃ ca dharmeṇa samyak teṣu samācara",
    "GE07mbh_01_u:197.023a": "idaṃ nirdigdham ayaśaḥ purocanakṛtaṃ mahat",
    "GE07mbh_01_u:197.023c": "teṣām anugraheṇādya rājan prakṣālayātmanaḥ",
    "GE07mbh_01_u:197.023d-1975_01": "teṣām anugrahaś cāyaṃ sarveṣāṃ caiva naḥ kule",
    "GE07mbh_01_u:197.023d-1975_02": "jīvitaṃ ca paraṃ śreyaḥ kṣatrasya ca vivardhanam",
    "GE07mbh_01_u:197.024a": "drupado 'pi mahān rājā kṛtavairaś ca naḥ purā",
    "GE07mbh_01_u:197.024c": "tasya saṃgrahaṇaṃ rājan svapakṣasya vivardhanam",
    "GE07mbh_01_u:197.025a": "balavantaś ca dāśārhā bahavaś ca viśāṃ pate",
    "GE07mbh_01_u:197.025c": "yataḥ kṛṣṇas tatas te syur yataḥ kṛṣṇas tato jayaḥ",
    "GE07mbh_01_u:197.026a": "yac ca sāmnaiva śakyeta kāryaṃ sādhayituṃ nṛpa",
    "GE07mbh_01_u:197.026c": "ko daivaśaptas tat kārtuṃ vigraheṇa samācaret",
    "GE07mbh_01_u:197.027a": "śrutvā ca jīvataḥ pārthān paurajānapado janaḥ",
    "GE07mbh_01_u:197.027c": "balavad darśane gṛdhnus teṣāṃ rājan kuru priyam",
    "GE07mbh_01_u:197.028a": "duryodhanaś ca karṇaś ca śakuniś cāpi saubalaḥ",
    "GE07mbh_01_u:197.028c": "adharmayuktā duṣprajñā bālā maiṣāṃ vacaḥ kṛthāḥ",
    "GE07mbh_01_u:197.029a": "uktam etan mayā rājan purā guṇavatas tava",
    "GE07mbh_01_u:197.029c": "duryodhanāparādhena prajeyaṃ vinaśiṣyati dhṛtarāṣṭraḥ",
    "GE07mbh_01_u:197.029d-104_0001": "ajayyāḥ pāṇḍavā yuddhe hareṇa hariṇāpi vā",
    "GE07mbh_01_u:197.029d-104_0002": "trailokyenāpi bhūpāla kim u taiḥ khalu mānavaiḥ",
    "GE07mbh_01_u:197.029d-104_0003": "daivānukūlāḥ kaunteyā daivaṃ teṣāṃ parāyaṇam pratyakṣam etat sarveṣāṃ muktā jatugṛhānalāt",
    "GE07mbh_01_u:197.029d-104_0005": "jitvā gandharvarājānaṃ dhaumyaṃ prāpya purohitam",
    "GE07mbh_01_u:197.029d-104_0006": "pāñcālanagaraṃ prāpya hatvā lakṣam amānuṣam",
    "GE07mbh_01_u:197.029d-104_0007": "anamyaṃ dhanur ānāmya śirobhiḥ saha bhūbhṛtām",
    "GE07mbh_01_u:197.029d-104_0008": "caidyamāgadhakarṇādyaiḥ kiṃ kṛtaṃ tatra bhūmipaiḥ ārūḍhamūlāḥ pārthāś ca daridrā nirdhanā iti",
    "GE07mbh_01_u:197.029d-104_0010": "jetuṃ śakyā na manyethā ajayyāḥ pāṇḍavāḥ suraiḥ",
    "GE07mbh_01_u:197.029d-104_0011": "yāvat tiṣṭhati loke 'smin kṛṣṇo yādavavaṃśajaḥ murāriḥ keśihantā ca līlāmānuṣavigrahaḥ",
    "GE07mbh_01_u:197.029d-104_0013": "praṇatārtiharo yogī keśavaḥ kleśanāśanaḥ",
    "GE07mbh_01_u:197.029d-104_0014": "bhaktānuvatsalo bhaktasvāntaveśmagṛhī tathā",
    "GE07mbh_01_u:197.029d-104_0015": "catuḥsāgaraparyantāṃ kevalaṃ pṛthivīṃ na hi dharmātmajo mahārāja tāvat trailokyam arhati",
    "GE07mbh_01_u:197.029d-104_0017": "alaṃ karṇānayā buddhyā notsāhaya suyodhanam",
    "GE07mbh_01_u:197.029d-104_0018": "śakune gaccha mā gādhaṃ nirayaṃ kauravaiḥ saha",
    "GE07mbh_01_u:197.029d-104_0019": "pāṇḍavāś ca vayaṃ sarve bhūmipālāḥ sabāndhavāḥ",
    "GE07mbh_01_u:197.029d-104_0020": "vṛṣṇyandhakapurogāś ca yādavāḥ sahakeśavāḥ",
    "GE07mbh_01_u:197.029d-104_0021": "sarve saṃbhūya jīvāma saputrapaśubāndhavāḥ",
    "GE07mbh_01_u:197.029d-104_0022": "bodhayadhvaṃ tathā yūyaṃ tathaiva śaradāṃ śatam",
    "GE07mbh_01_u:197.029d-104_0023": "mā putravaśago bhūpa tava putraḥ sudurmatiḥ",
    "GE07mbh_01_u:197.029d-104_0024": "ānīya pāṇḍavān sādhūn putrāṃś ca saha sarvaśaḥ",
    "GE07mbh_01_u:197.029d-104_0025": "abhedena nirīkṣasva na bhedaṃ cakṣuṣoḥ kuru",
    "GE07mbh_01_u:197.029d-104_0026": "manasā snehapūrṇena nirbhedo nakhamāṃsavat",
    "GE07mbh_01_u:197.029d-104_0027": "pārthivārthe priyaṃ brūhi nāpriyaṃ sūtanandana putra tvaṃ ca na me brūhi pārthānām ahitaṃ kva cit",
    "GE07mbh_01_u:197.029d-104_0029": "duryodhanam asanmārgān nivartaya mahāmate",
    "GE07mbh_01_u:198.001": "dhṛtarāṣṭra uvāca",
    "GE07mbh_01_u:198.001a": "bhīṣmaḥ śāṃtanavo vidvān droṇaś ca bhagavān ṛṣiḥ",
    "GE07mbh_01_u:198.001c": "hitaṃ paramakaṃ vākyaṃ tvaṃ ca satyaṃ bravīṣi mām",
    "GE07mbh_01_u:198.002a": "yathaiva pāṇḍos te vīrāḥ kuntīputrā mahārathāḥ",
    "GE07mbh_01_u:198.002c": "tathaiva dharmataḥ sarve mama putrā na saṃśayaḥ",
    "GE07mbh_01_u:198.003a": "yathaiva mama putrāṇām idaṃ rājyaṃ vidhīyate",
    "GE07mbh_01_u:198.003c": "tathaiva pāṇḍuputrāṇām idaṃ rājyaṃ na saṃśayaḥ",
    "GE07mbh_01_u:198.004a": "kṣattar ānaya gacchaitān saha mātrā susatkṛtān",
    "GE07mbh_01_u:198.004c": "tayā ca devarūpiṇyā kṛṣṇayā saha bhārata",
    "GE07mbh_01_u:198.005a": "diṣṭyā jīvanti te pārthā diṣṭyā jīvati sā pṛthā",
    "GE07mbh_01_u:198.005c": "diṣṭyā drupadakanyāṃ ca labdhavanto mahārathāḥ",
    "GE07mbh_01_u:198.006a": "diṣṭyā vardhāmahe sarve diṣṭyā śāntaḥ purocanaḥ",
    "GE07mbh_01_u:198.006c": "diṣṭyā mama paraṃ duḥkham apanītaṃ mahādyute",
    "GE07mbh_01_u:198.006d-1976_01": "tvam eva gatvā vidura tān ihānaya mācirāt vaiśaṃpāyana uvāca",
    "GE07mbh_01_u:198.007-1977_01": "evam uktas tataḥ kṣattā ratham āruhya",
    "GE07mbh_01_u:198.007-1977_02": "agāt katipayāhobhiḥ pāñcālān rājadharmavit",
    "GE07mbh_01_u:198.007a": "tato jagāma viduro dhṛtarāṣṭrasya śāsanāt",
    "GE07mbh_01_u:198.007c": "sakāśaṃ yajñasenasya pāṇḍavānāṃ ca bhārata",
    "GE07mbh_01_u:198.007d-1978_01": "samupādāya ratnāni vasūni vividhāni ca",
    "GE07mbh_01_u:198.007d-1978_02": "draupadyāḥ pāṇḍavānāṃ ca yajñasenasya caiva hi",
    "GE07mbh_01_u:198.007d-1979_01": "āgataṃ viduraṃ śrutvā drupado rājasattamaḥ",
    "GE07mbh_01_u:198.007d-1979_02": "svaputraiḥ saha dharmātmā pūjayām āsa dharmataḥ",
    "GE07mbh_01_u:198.008a": "tatra gatvā sa dharmajñaḥ sarvaśāstraviśāradaḥ",
    "GE07mbh_01_u:198.008c": "drupadaṃ nyāyato rājan saṃyuktam upatasthivān",
    "GE07mbh_01_u:198.009a": "sa cāpi pratijagrāha dharmeṇa viduraṃ tataḥ",
    "GE07mbh_01_u:198.009b-1980_01": "cakre pūjāṃ yathānyāyaṃ vidurasya mahātmanaḥ",
    "GE07mbh_01_u:198.009c": "cakratuś ca yathānyāyaṃ kuśalapraśnasaṃvidam",
    "GE07mbh_01_u:198.010a": "dadarśa pāṇḍavāṃs tatra vāsudevaṃ ca bhārata",
    "GE07mbh_01_u:198.010c": "snehāt pariṣvajya sa tān papracchānāmayaṃ tataḥ",
    "GE07mbh_01_u:198.011a": "taiś cāpy amitabuddhiḥ sa pūjito 'tha yathākramam",
    "GE07mbh_01_u:198.011c": "vacanād dhṛtarāṣṭrasya snehayuktaṃ punaḥ punaḥ",
    "GE07mbh_01_u:198.011d-1981_01": "pāṇḍavā vinayopetā natvāliṅgya viśāṃ pate",
    "GE07mbh_01_u:198.011d-1981_02": "dṛṣṭvā muhur muhū rājan harṣād aśrūṇy avartayan",
    "GE07mbh_01_u:198.012a": "papracchānāmayaṃ rājaṃs tatas tān pāṇḍunandanān",
    "GE07mbh_01_u:198.012c": "pradadau cāpi ratnāni vividhāni vasūni ca",
    "GE07mbh_01_u:198.013a": "pāṇḍavānāṃ ca kuntyāś ca draupadyāś ca viśāṃ pate",
    "GE07mbh_01_u:198.013c": "drupadasya ca putrāṇāṃ yathā dattāni kauravaiḥ",
    "GE07mbh_01_u:198.013d-1982_01": "saṃkarṣaṇaṃ vāsudevaṃ praṇamya viduras tataḥ",
    "GE07mbh_01_u:198.013d-1982_02": "āsane kāñcane śubhre niṣasāda mahāmatiḥ",
    "GE07mbh_01_u:198.013d-1982_03": "kṛtvā mithas tu saṃlāpaṃ mudā punar abhāṣata",
    "GE07mbh_01_u:198.013d-1982_04": "bhīṣmadroṇājamīḍhaiś ca yad uktaṃ pāṇḍavān prati",
    "GE07mbh_01_u:198.013d-1982_05": "avadat tatra tat sarvaṃ sarveṣām anuśṛṇvatām",
    "GE07mbh_01_u:198.014a": "provāca cāmitamatiḥ praśritaṃ vinayānvitaḥ",
    "GE07mbh_01_u:198.014c": "drupadaṃ pāṇḍuputrāṇāṃ saṃnidhau keśavasya ca",
    "GE07mbh_01_u:198.015a": "rājañ śṛṇu sahāmātyaḥ saputraś ca vaco mama",
    "GE07mbh_01_u:198.015c": "dhṛtarāṣṭraḥ saputras tvāṃ sahāmātyaḥ sabāndhavaḥ",
    "GE07mbh_01_u:198.016a": "abravīt kuśalaṃ rājan prīyamāṇaḥ punaḥ punaḥ",
    "GE07mbh_01_u:198.016c": "prītimāṃs te dṛḍhaṃ cāpi saṃbandhena narādhipa",
    "GE07mbh_01_u:198.017a": "tathā bhīṣmaḥ śāṃtanavaḥ kauravaiḥ saha sarvaśaḥ",
    "GE07mbh_01_u:198.017c": "kuśalaṃ tvāṃ mahāprājñaḥ sarvataḥ paripṛcchati",
    "GE07mbh_01_u:198.018a": "bhāradvājo maheṣvāso droṇaḥ priyasakhas tava",
    "GE07mbh_01_u:198.018c": "samāśleṣam upetya tvāṃ kuśalaṃ paripṛcchati",
    "GE07mbh_01_u:198.019a": "dhṛtarāṣṭraś ca pāñcālya tvayā saṃbandham īyivān",
    "GE07mbh_01_u:198.019c": "kṛtārthaṃ manyate ''tmānaṃ tathā sarve 'pi kauravāḥ",
    "GE07mbh_01_u:198.019d-1983_01": "tridaśaiḥ saha saṃbandho na tathā prītikṛttamaḥ",
    "GE07mbh_01_u:198.020a": "na tathā rājyasaṃprāptis teṣāṃ prītikarī matā",
    "GE07mbh_01_u:198.020c": "yathā saṃbandhakaṃ prāpya yajñasena tvayā saha",
    "GE07mbh_01_u:198.021a": "etad viditvā tu bhavān prasthāpayatu pāṇḍavān",
    "GE07mbh_01_u:198.021c": "draṣṭuṃ hi pāṇḍudāyādāṃs tvarante kuravo bhṛśam",
    "GE07mbh_01_u:198.022a": "viproṣitā dīrghakālam ime cāpi nararṣabhāḥ",
    "GE07mbh_01_u:198.022c": "utsukā nagaraṃ draṣṭuṃ bhaviṣyanti pṛthā tathā",
    "GE07mbh_01_u:198.023a": "kṛṣṇām api ca pāñcālīṃ sarvāḥ kuruvarastriyaḥ",
    "GE07mbh_01_u:198.023c": "draṣṭukāmāḥ pratīkṣante puraṃ ca viṣayaṃ ca naḥ",
    "GE07mbh_01_u:198.024a": "sa bhavān pāṇḍuputrāṇām ājñāpayatu māciram",
    "GE07mbh_01_u:198.024c": "gamanaṃ sahadārāṇām etad āgamanaṃ mama",
    "GE07mbh_01_u:198.025a": "visṛṣṭeṣu tvayā rājan pāṇḍaveṣu mahātmasu",
    "GE07mbh_01_u:198.025c": "tato 'haṃ preṣayiṣyāmi dhṛtarāṣṭrasya śīghragān",
    "GE07mbh_01_u:198.025e": "āgamiṣyanti kaunteyāḥ kuntī ca saha kṛṣṇayā",
    "GE07mbh_01_u:199.001": "drupada uvāca",
    "GE07mbh_01_u:199.001a": "evam etan mahāprājña yathāttha vidurādya mām",
    "GE07mbh_01_u:199.001c": "mamāpi paramo harṣaḥ saṃbandhe 'smin kṛte vibho",
    "GE07mbh_01_u:199.002a": "gamanaṃ cāpi yuktaṃ syād gṛham eṣāṃ mahātmanām",
    "GE07mbh_01_u:199.002c": "na tu tāvan mayā yuktam etad vaktuṃ svayaṃ girā",
    "GE07mbh_01_u:199.003a": "yadā tu manyate vīraḥ kuntīputro yudhiṣṭhiraḥ",
    "GE07mbh_01_u:199.003c": "bhīmasenārjunau caiva yamau ca puruṣarṣabhau",
    "GE07mbh_01_u:199.004a": "rāmakṛṣṇau ca dharmajñau tadā gacchantu pāṇḍavāḥ",
    "GE07mbh_01_u:199.004c": "etau hi puruṣavyāghrāv eṣāṃ priyahite ratau",
    "GE07mbh_01_u:199.005": "yudhiṣṭhira uvāca",
    "GE07mbh_01_u:199.005a": "paravanto vayaṃ rājaṃs tvayi sarve sahānugāḥ",
    "GE07mbh_01_u:199.005c": "yathā vakṣyasi naḥ prītyā kariṣyāmas tathā vayam",
    "GE07mbh_01_u:199.006": "vaiśaṃpāyana uvāca",
    "GE07mbh_01_u:199.006a": "tato 'bravīd vāsudevo gamanaṃ mama rocate",
    "GE07mbh_01_u:199.006c": "yathā vā manyate rājā drupadaḥ sarvadharmavit",
    "GE07mbh_01_u:199.007": "drupada uvāca",
    "GE07mbh_01_u:199.007a": "yathaiva manyate vīro dāśārhaḥ puruṣottamaḥ",
    "GE07mbh_01_u:199.007c": "prāptakālaṃ mahābāhuḥ sā buddhir niścitā mama",
    "GE07mbh_01_u:199.008a": "yathaiva hi mahābhāgāḥ kaunteyā mama sāṃpratam",
    "GE07mbh_01_u:199.008c": "tathaiva vāsudevasya pāṇḍuputrā na saṃśayaḥ",
    "GE07mbh_01_u:199.009a": "na tad dhyāyati kaunteyo dharmaputro yudhiṣṭhiraḥ",
    "GE07mbh_01_u:199.009c": "yad eṣāṃ puruṣavyāghraḥ śreyo dhyāyati keśavaḥ vaiśaṃpāyanaḥ",
    "GE07mbh_01_u:199.009d-105x0004": "kuntī vaiśaṃpāyanaḥ",
    "GE07mbh_01_u:199.009d-105x0015": "viduraḥ",
    "GE07mbh_01_u:199.009d-105_0001": "pṛthāyās tu tathā veśma praviveśa mahādyutiḥ",
    "GE07mbh_01_u:199.009d-105_0002": "pādau spṛṣṭvā pṛthāyās tu śirasā ca mahīṃ gataḥ dṛṣṭvā tu devaraṃ kuntī śuśoca ca muhur muhuḥ",
    "GE07mbh_01_u:199.009d-105_0004": "vaicitravīrya te putrāḥ kathaṃ cij jīvitās tvayā",
    "GE07mbh_01_u:199.009d-105_0005": "tvatprasādāj jatugṛhe trātāḥ pratyāgatās tava kūrmaś cintayate putrān yatra vā tatra vā gataḥ",
    "GE07mbh_01_u:199.009d-105_0007": "cintayā vardhayet putrān yathā kuśalinas tathā",
    "GE07mbh_01_u:199.009d-105_0008": "tava putrās tu jīvanti tvaṃ trātā bharatarṣabha",
    "GE07mbh_01_u:199.009d-105_0009": "yathā parabhṛtaḥ putrān ariṣṭā vardhayet sadā",
    "GE07mbh_01_u:199.009d-105_0010": "tathaiva tava putrās tu mayā tāta surakṣitāḥ",
    "GE07mbh_01_u:199.009d-105_0011": "duḥkhās tu bahavaḥ prāptās tathā prāṇāntikā mayā",
    "GE07mbh_01_u:199.009d-105_0012": "ataḥ paraṃ na jānāmi kartavyaṃ jñātum arhasi",
    "GE07mbh_01_u:199.009d-105_0013": "ity evam uktvā duḥkhārtā śuśoca paramāturā",
    "GE07mbh_01_u:199.009d-105_0014": "praṇipatyābravīt kṣattā mā śoca iti bhārata",
    "GE07mbh_01_u:199.009d-105_0015": "na vinaśyanti lokeṣu tava putrā mahābalāḥ",
    "GE07mbh_01_u:199.009d-105_0016": "acireṇaiva kālena svarājyasthā bhavanti te bāndhavaiḥ sahitāḥ sarvair mā śokaṃ kuru mādhavi",
    "GE07mbh_01_u:199.010": "vaiśaṃpāyana uvāca",
    "GE07mbh_01_u:199.010a": "tatas te samanujñātā drupadena mahātmanā",
    "GE07mbh_01_u:199.010c": "pāṇḍavāś caiva kṛṣṇaś ca viduraś ca mahāmatiḥ",
    "GE07mbh_01_u:199.011a": "ādāya draupadīṃ kṛṣṇāṃ kuntīṃ caiva yaśasvinīm",
    "GE07mbh_01_u:199.011c": "savihāraṃ sukhaṃ jagmur nagaraṃ nāgasāhvayam suvarṇakakṣyāgraiveyān suvarṇāṅkuśabhūṣitān",
    "GE07mbh_01_u:199.011d-106_0002": "jāmbūnadapariṣkārān prabhinnakaraṭāmukhān",
    "GE07mbh_01_u:199.011d-106_0003": "adhiṣṭhitān mahāmātraiḥ sarvaśastrasamanvitān",
    "GE07mbh_01_u:199.011d-106_0004": "sahasraṃ pradadau rājā gajānāṃ varavarmiṇām rathānāṃ ca sahasraṃ vai suvarṇamaṇicitritam",
    "GE07mbh_01_u:199.011d-106_0006": "caturyujāṃ bhānumac ca pāñcālaḥ pradadau tadā",
    "GE07mbh_01_u:199.011d-106_0007": "suvarṇaparibarhāṇāṃ varacāmaramālinām jātyaśvānāṃ ca pañcāśat sahasraṃ pradadau nṛpaḥ",
    "GE07mbh_01_u:199.011d-106_0009": "dāsīnām ayutaṃ rājā pradadau varabhūṣaṇam tataḥ sahasraṃ dāsānāṃ pradadau varadhanvinām",
    "GE07mbh_01_u:199.011d-106_0011": "haimāni śayyāsanabhājanāni; dravyāṇi cānyāni ca godhanāni",
    "GE07mbh_01_u:199.011d-106_0012": "pṛthak pṛthak caiva dadau sa koṭiṃ; pāñcālarājaḥ paramaprahṛṣṭaḥ śibikānāṃ śataṃ pūrṇaṃ vāhān pañcaśataṃ varān",
    "GE07mbh_01_u:199.011d-106_0014": "evam etāni pāñcālo janyārthe pradadau dhanam",
    "GE07mbh_01_u:199.011d-106_0015": "haraṇaṃ tatra pāñcālyā jñātideyaṃ tu saumakiḥ",
    "GE07mbh_01_u:199.011d-106_0016": "dhṛṣṭadyumno yayau tatra bhaginīṃ gṛhya bhārata",
    "GE07mbh_01_u:199.011d-106_0017": "nānadyamāno bahubhis tūryaśabdaiḥ sahasraśaḥ",
    "GE07mbh_01_u:199.012a": "śrutvā copasthitān vīrān dhṛtarāṣṭro 'pi kauravaḥ",
    "GE07mbh_01_u:199.012c": "pratigrahāya pāṇḍūnāṃ preṣayām āsa kauravān",
    "GE07mbh_01_u:199.013a": "vikarṇaṃ ca maheṣvāsaṃ citrasenaṃ ca bhārata",
    "GE07mbh_01_u:199.013c": "droṇaṃ ca parameṣvāsaṃ gautamaṃ kṛpam eva ca",
    "GE07mbh_01_u:199.014a": "tais te parivṛtā vīrāḥ śobhamānā mahārathāḥ",
    "GE07mbh_01_u:199.014c": "nagaraṃ hāstinapuraṃ śanaiḥ praviviśus tadā",
    "GE07mbh_01_u:199.014d-1984_01": "pāṇḍavān āgatāñ śrutvā nāgarās tu kutūhalāt",
    "GE07mbh_01_u:199.014d-1984_02": "maṇḍayāṃ cakrire tatra nagaraṃ nāgasāhvayam",
    "GE07mbh_01_u:199.014d-1984_03": "muktapuṣpāvakīrṇaṃ tu jalasiktaṃ tu sarvaśaḥ",
    "GE07mbh_01_u:199.014d-1984_04": "dhūpitaṃ divyadhūpena maṅgalaiś cābhisaṃvṛtam",
    "GE07mbh_01_u:199.014d-1984_05": "patākocchritamālyaṃ ca puram apratimaṃ babhau",
    "GE07mbh_01_u:199.014d-1984_06": "śaṅkhabherīninādaiś ca nānāvāditranisvanaiḥ",
    "GE07mbh_01_u:199.015a": "kautūhalena nagaraṃ dīryamāṇam ivābhavat",
    "GE07mbh_01_u:199.015c": "yatra te puruṣavyāghrāḥ śokaduḥkhavināśanāḥ",
    "GE07mbh_01_u:199.016a": "tata uccāvacā vācaḥ priyāḥ priyacikīrṣubhiḥ",
    "GE07mbh_01_u:199.016c": "udīritā aśṛṇvaṃs te pāṇḍavā hṛdayaṃgamāḥ",
    "GE07mbh_01_u:199.017a": "ayaṃ sa puruṣavyāghraḥ punar āyāti dharmavit",
    "GE07mbh_01_u:199.017c": "yo naḥ svān iva dāyādān dharmeṇa parirakṣati",
    "GE07mbh_01_u:199.018a": "adya pāṇḍur mahārājo vanād iva vanapriyaḥ",
    "GE07mbh_01_u:199.018c": "āgataḥ priyam asmākaṃ cikīrṣur nātra saṃśayaḥ",
    "GE07mbh_01_u:199.019a": "kiṃ nu nādya kṛtaṃ tāvat sarveṣāṃ naḥ paraṃ priyam",
    "GE07mbh_01_u:199.019c": "yan naḥ kuntīsutā vīrā bhartāraḥ punarāgatāḥ",
    "GE07mbh_01_u:199.020a": "yadi dattaṃ yadi hutaṃ vidyate yadi nas tapaḥ",
    "GE07mbh_01_u:199.020c": "tena tiṣṭhantu nagare pāṇḍavāḥ śaradāṃ śatam",
    "GE07mbh_01_u:199.021a": "tatas te dhṛtarāṣṭrasya bhīṣmasya ca mahātmanaḥ",
    "GE07mbh_01_u:199.021c": "anyeṣāṃ ca tadarhāṇāṃ cakruḥ pādābhivandanam",
    "GE07mbh_01_u:199.022a": "kṛtvā tu kuśalapraśnaṃ sarveṇa nagareṇa te",
    "GE07mbh_01_u:199.022c": "samāviśanta veśmāni dhṛtarāṣṭrasya śāsanāt vaiśaṃpāyanaḥ",
    "GE07mbh_01_u:199.022d-107_0001": "duryodhanasya mahiṣī kāśirājasutā tadā",
    "GE07mbh_01_u:199.022d-107_0002": "dhṛtarāṣṭrasya putrāṇāṃ vadhūbhiḥ sahitā tadā pāñcālīṃ pratijagrāha draupadīṃ śrīm ivāparām",
    "GE07mbh_01_u:199.022d-107_0004": "pūjayām āsa pūjārhāṃ śacīṃ devīm ivāgatām",
    "GE07mbh_01_u:199.022d-107_0005": "vavande tatra gāndhārīṃ mādhavī kṛṣṇayā saha",
    "GE07mbh_01_u:199.022d-107_0006": "āśiṣaś ca prayuktvā tu pāñcālīṃ pariṣasvaje",
    "GE07mbh_01_u:199.022d-107_0007": "pariṣvajya ca gāndhārī kṛṣṇāṃ kamalalocanām putrāṇāṃ mama pāñcālī mṛtyur evety amanyata",
    "GE07mbh_01_u:199.022d-107_0009": "sā cintya viduraṃ prāha yuktitaḥ subalātmajā",
    "GE07mbh_01_u:199.022d-107_0010": "kuntīṃ rājasutāṃ kṣattaḥ savadhūṃ saparicchadām pāṇḍor niveśanaṃ śīghraṃ nīyatāṃ yadi rocate",
    "GE07mbh_01_u:199.022d-107_0012": "karaṇena muhūrtena nakṣatreṇa tithau śubhe yathā sukhaṃ tathā kuntī raṃsyate svagṛhe sutaiḥ",
    "GE07mbh_01_u:199.022d-107_0014": "tathety eva tadā kṣattā kārayām āsa tat tadā pūjayām āsur atyarthaṃ bāndhavāḥ pāṇḍavāṃs tadā",
    "GE07mbh_01_u:199.022d-107_0016": "nāgarāḥ śreṇimukhyāś ca pūjayanti sma pāṇḍavān",
    "GE07mbh_01_u:199.022d-107_0017": "bhīṣmadroṇau tathā karṇo bāhlīkaḥ sasutas tadā",
    "GE07mbh_01_u:199.022d-107_0018": "śāsanād dhṛtarāṣṭrasya akurvann atithikriyām",
    "GE07mbh_01_u:199.022d-107_0019": "evaṃ viharatāṃ teṣāṃ pāṇḍavānāṃ mahātmanām netā sarvasya kāryasya viduro rājaśāsanāt",
    "GE07mbh_01_u:199.023a": "viśrāntās te mahātmānaḥ kaṃ cit kālaṃ mahābalāḥ",
    "GE07mbh_01_u:199.023c": "āhūtā dhṛtarāṣṭreṇa rājñā śāṃtanavena ca",
    "GE07mbh_01_u:199.024": "dhṛtarāṣṭra uvāca",
    "GE07mbh_01_u:199.024a": "bhrātṛbhiḥ saha kaunteya nibodhedaṃ vaco mama",
    "GE07mbh_01_u:199.024b-1985_01": "pāṇḍunā vardhitaṃ rājyaṃ pāṇḍunā pālitaṃ jagat",
    "GE07mbh_01_u:199.024b-1985_02": "śāsanān mama kaunteya mama bhrātā mahābalaḥ",
    "GE07mbh_01_u:199.024b-1985_03": "kṛtavān duṣkaraṃ karma nityam eva viśāṃ pate",
    "GE07mbh_01_u:199.024b-1985_04": "tasmāt tvam api kaunteya śāsanaṃ kuru māciram",
    "GE07mbh_01_u:199.024b-1985_05": "mama putrā durātmānaḥ sarve 'haṃkārasaṃyutāḥ",
    "GE07mbh_01_u:199.024b-1985_06": "śāsanaṃ na kariṣyanti mama nityaṃ yudhiṣṭhira",
    "GE07mbh_01_u:199.024b-1985_07": "svakāryaniratair nityam avaliptair durātmabhiḥ",
    "GE07mbh_01_u:199.024c": "punar vo vigraho mā bhūt khāṇḍavaprastham āviśa",
    "GE07mbh_01_u:199.025a": "na ca vo vasatas tatra kaś cic chaktaḥ prabādhitum",
    "GE07mbh_01_u:199.025c": "saṃrakṣyamāṇān pārthena tridaśān iva vajriṇā",
    "GE07mbh_01_u:199.025e": "ardhaṃ rājyasya saṃprāpya khāṇḍavaprastham āviśa dhṛtarāṣṭraḥ",
    "GE07mbh_01_u:199.025f-108x0021": "vaiśaṃpāyanaḥ śrīvāsudevaḥ",
    "GE07mbh_01_u:199.025f-108x0024": "vaiśaṃpāyanaḥ vaiśaṃpāyanaḥ",
    "GE07mbh_01_u:199.025f-108_0000": "keśavo yadi manyeta tat kartavyam asaṃśayam",
    "GE07mbh_01_u:199.025f-108_0001": "vāsudevena saṃmantrya pāṇḍavāḥ samupāviśan",
    "GE07mbh_01_u:199.025f-108_0002": "abhiṣekasya saṃbhārān kṣattar ānaya māciram abhiṣiktaṃ kariṣyāmi adyaiva kurunandanam",
    "GE07mbh_01_u:199.025f-108_0004": "brāhmaṇā naigamaśreṣṭhāḥ śreṇimukhyāś ca sarvaśaḥ āhūyantāṃ prakṛtayo bāndhavāś ca viśeṣataḥ",
    "GE07mbh_01_u:199.025f-108_0006": "puṇyāhaṃ vācyatāṃ tāta gosahasraṃ tu dīyatām",
    "GE07mbh_01_u:199.025f-108_0007": "grāmamukhyāś ca viprebhyo dīyantāṃ sahadakṣiṇāḥ aṅgade mukuṭaṃ kṣattar hastābharaṇam eva ca",
    "GE07mbh_01_u:199.025f-108_0009": "muktāvalīṃ ca hāraṃ ca niṣkādīn kuṇḍalāni ca",
    "GE07mbh_01_u:199.025f-108_0010": "kaṭibandhaṃ ca sūtraṃ ca tathodaranibandhanam aṣṭottarasahasraṃ ca brāhmaṇādhiṣṭhitā gajāḥ",
    "GE07mbh_01_u:199.025f-108_0012": "jāhnavīsalilaṃ śīghram ānayantāṃ purohitāḥ",
    "GE07mbh_01_u:199.025f-108_0013": "abhiṣekodakaklinnaṃ sarvābharaṇabhūṣitam aupavāhyoparigataṃ divyacāmaravījitam",
    "GE07mbh_01_u:199.025f-108_0015": "suvarṇamaṇicitreṇa śvetacchatreṇa śobhitam",
    "GE07mbh_01_u:199.025f-108_0016": "jayeti dvijavākyena stūyamānaṃ nṛpais tathā dṛṣṭvā kuntīsutaṃ śreṣṭham ājamīḍhaṃ yudhiṣṭhiram",
    "GE07mbh_01_u:199.025f-108_0018": "prītāḥ prītena manasā praśaṃsantu pure janāḥ",
    "GE07mbh_01_u:199.025f-108_0019": "pāṇḍoḥ kṛtopakārasya rājyaṃ dattvā mamaiva ca",
    "GE07mbh_01_u:199.025f-108_0020": "pratikriyā kṛtam idaṃ bhaviṣyati na saṃśayaḥ",
    "GE07mbh_01_u:199.025f-108_0021": "bhīṣmo droṇaḥ kṛpaḥ kṣattā sādhu sādhv ity abhāṣata yuktam etan mahārāja kauravāṇāṃ yaśaskaram",
    "GE07mbh_01_u:199.025f-108_0023": "śīghram adyaiva rājendra yathoktaṃ kartum arhasi",
    "GE07mbh_01_u:199.025f-108_0024": "ity evam uktvā vārṣṇeyas tvarayām āsa taṃ tadā yathoktaṃ dhṛtarāṣṭreṇa kārayām āsa kaurava",
    "GE07mbh_01_u:199.025f-108_0026": "tasmin kṣaṇe mahārāja kṛṣṇadvaipāyanas tadā",
    "GE07mbh_01_u:199.025f-108_0027": "āgamya kurubhiḥ sarvaiḥ pūjitaḥ sasuhṛdgaṇaiḥ",
    "GE07mbh_01_u:199.025f-108_0028": "mūrdhāvasiktaiḥ sahito brāhmaṇair vedapāragaiḥ",
    "GE07mbh_01_u:199.025f-108_0029": "kārayām āsa vidhivat keśavānumate tadā kṛpo droṇaś ca bhīṣmaś ca dhaumyaś ca vyāsakeśavau",
    "GE07mbh_01_u:199.025f-108_0031": "bāhlīkaḥ somadattaś ca cāturvedyapuraskṛtāḥ",
    "GE07mbh_01_u:199.025f-108_0032": "abhiṣekaṃ tadā cakrur bhadrapīṭhe susaṃyatam jitvā tu pṛthivīṃ kṛtsnāṃ vaśe kṛtvā nararṣabhān",
    "GE07mbh_01_u:199.025f-108_0034": "rājasūyādibhir yajñaiḥ kratubhir bhūridakṣiṇaiḥ",
    "GE07mbh_01_u:199.025f-108_0035": "snātvā hy avabhṛthasnānaṃ modantāṃ bāndhavaiḥ saha",
    "GE07mbh_01_u:199.025f-108_0036": "evam uktvā tu te sarve āśīrbhiḥ pratyapūjayan",
    "GE07mbh_01_u:199.025f-108_0037": "mūrdhābhiṣiktaḥ kauravyaḥ sarvābharaṇabhūṣitaḥ",
    "GE07mbh_01_u:199.025f-108_0038": "jayeti saṃstuto rājā pradadau dhanam akṣayam",
    "GE07mbh_01_u:199.025f-108_0039": "sarvamūrdhāvasiktaiś ca pūjitaḥ kurunandanaḥ",
    "GE07mbh_01_u:199.025f-108_0040": "aupavāhyam athāruhya divyacchatreṇa śobhitaḥ",
    "GE07mbh_01_u:199.025f-108_0041": "rājñām anugato rājā mahendra iva daivataiḥ",
    "GE07mbh_01_u:199.025f-108_0042": "tataḥ pradakṣiṇīkṛtya nagaraṃ nāgasāhvayam",
    "GE07mbh_01_u:199.025f-108_0043": "praviveśa tadā rājā nāgaraiḥ pūjito bhṛśam",
    "GE07mbh_01_u:199.025f-108_0044": "mūrdhāvasiktaṃ pāṇḍusutam abhyanandanta pāṇḍavāḥ",
    "GE07mbh_01_u:199.025f-108_0045": "gāndhāriputrāḥ śocantaḥ sarve te saha bāndhavaiḥ",
    "GE07mbh_01_u:199.025f-108_0046": "jñātvā śokaṃ tu putrāṇāṃ dhṛtarāṣṭro 'bravīn nṛpam",
    "GE07mbh_01_u:199.025f-108_0047": "samakṣaṃ vāsudevasya kurūṇāṃ ca samakṣataḥ abhiṣekaṃ tvayā prāptaṃ duṣprāpam akṛtātmabhiḥ",
    "GE07mbh_01_u:199.025f-108_0049": "gaccha tvam adyaiva nṛpa kṛtakṛtyo 'si kaurava",
    "GE07mbh_01_u:199.025f-108_0050": "āyuḥ purūravā rājan nahuṣaś ca yayātinā",
    "GE07mbh_01_u:199.025f-108_0051": "tatraiva nivasanti sma khāṇḍavākhye nṛpottama rājadhānī tu sarveṣāṃ pauravāṇāṃ mahābhuja",
    "GE07mbh_01_u:199.025f-108_0053": "vināśitaṃ munigaṇair lobhān munisutasya tu",
    "GE07mbh_01_u:199.025f-108_0054": "tasmāt tvaṃ khāṇḍavaprasthaṃ puraṃ rāṣṭraṃ ca vardhaya",
    "GE07mbh_01_u:199.025f-108_0055": "brāhmaṇāḥ kṣatriyā vaiśyāḥ śūdrāś ca kṛtaniścayāḥ",
    "GE07mbh_01_u:199.025f-108_0056": "tvadbhaktyā jantavaś cānye bhajanty eva puraṃ śubham",
    "GE07mbh_01_u:199.025f-108_0057": "puraṃ rāṣṭraṃ samṛddhaṃ vai dhanadhānyaiḥ samāvṛtam",
    "GE07mbh_01_u:199.025f-108_0058": "tasmād gacchasva kaunteya bhrātṛbhiḥ sahito 'nagha",
    "GE07mbh_01_u:199.025f-108_0059": "rathair nāgair hayaiś cāpi sahitās tu padātibhiḥ",
    "GE07mbh_01_u:199.026": "vaiśaṃpāyana uvāca",
    "GE07mbh_01_u:199.026a": "pratigṛhya tu tad vākyaṃ nṛpaṃ sarve praṇamya ca",
    "GE07mbh_01_u:199.026c": "pratasthire tato ghoraṃ vanaṃ tan manujarṣabhāḥ",
    "GE07mbh_01_u:199.026d-1986_01": "pāṇḍavaiḥ sahitā gantuṃ nārhateti sa nāgarān",
    "GE07mbh_01_u:199.026d-1986_02": "ghoṣayām āsa nagare dhārtarāṣṭraḥ sasaubalaḥ",
    "GE07mbh_01_u:199.026e": "ardhaṃ rājyasya saṃprāpya khāṇḍavaprastham āviśan",
    "GE07mbh_01_u:199.027a": "tatas te pāṇḍavās tatra gatvā kṛṣṇapurogamāḥ",
    "GE07mbh_01_u:199.027c": "maṇḍayāṃ cakrire tad vai puraṃ svargavad acyutāḥ",
    "GE07mbh_01_u:199.027d-1987_01": "vāsudevo jagannāthaś cintayām āsa vāsavam",
    "GE07mbh_01_u:199.027d-1987_02": "mahendraś cintito rājan viśvakarmāṇam ādiśat",
    "GE07mbh_01_u:199.027d-1987_03": "viśvakarman mahāprājña adya prabhṛti tat puram",
    "GE07mbh_01_u:199.027d-1987_04": "indraprastham iti khyātaṃ divyaṃ bhūmyāṃ bhaviṣyati",
    "GE07mbh_01_u:199.027d-1987_05": "mahendraśāsanād gatvā viśvakarmā tu keśavam",
    "GE07mbh_01_u:199.027d-1987_06": "praṇamya praṇipātārhaṃ kiṃ karomīty abhāṣata",
    "GE07mbh_01_u:199.027d-1987_07": "vāsudevas tu tac chrutvā viśvakarmāṇam avyayaḥ",
    "GE07mbh_01_u:199.027d-1987_08": "kuruṣva kururājasya mahendrapurasaṃnibham",
    "GE07mbh_01_u:199.027d-1987_09": "indreṇa kṛtanāmānam idraprasthaṃ mahāpuram",
    "GE07mbh_01_u:199.028a": "tataḥ puṇye śive deśe śāntiṃ kṛtvā mahārathāḥ",
    "GE07mbh_01_u:199.028b-1988_01": "svasti vācya yathānyāyam indraprasthaṃ bhavatv iti",
    "GE07mbh_01_u:199.028c": "nagaraṃ māpayām āsur dvaipāyanapurogamāḥ",
    "GE07mbh_01_u:199.028d-1989_01": "tatas tu viśvakarmā tu cakāra puram uttamam",
    "GE07mbh_01_u:199.029a": "sāgarapratirūpābhiḥ parikhābhir alaṃkṛtam",
    "GE07mbh_01_u:199.029c": "prākāreṇa ca saṃpannaṃ divam āvṛtya tiṣṭhatā",
    "GE07mbh_01_u:199.030a": "pāṇḍurābhraprakāśena himarāśinibhena ca",
    "GE07mbh_01_u:199.030c": "śuśubhe tat puraśreṣṭhaṃ nāgair bhogavatī yathā",
    "GE07mbh_01_u:199.031a": "dvipakṣagaruḍaprakhyair dvārair ghorapradarśanaiḥ",
    "GE07mbh_01_u:199.031c": "guptam abhracayaprakhyair gopurair mandaropamaiḥ",
    "GE07mbh_01_u:199.032a": "vividhair atinirviddhaiḥ śastropetaiḥ susaṃvṛtaiḥ",
    "GE07mbh_01_u:199.032c": "śaktibhiś cāvṛtaṃ tad dhi dvijihvair iva pannagaiḥ",
    "GE07mbh_01_u:199.032e": "talpaiś cābhyāsikair yuktaṃ śuśubhe yodharakṣitam",
    "GE07mbh_01_u:199.033a": "tīkṣṇāṅkuśaśataghnībhir yantrajālaiś ca śobhitam",
    "GE07mbh_01_u:199.033c": "āyasaiś ca mahācakraiḥ śuśubhe tat purottamam",
    "GE07mbh_01_u:199.034a": "suvibhaktamahārathyaṃ devatābādhavarjitam",
    "GE07mbh_01_u:199.034c": "virocamānaṃ vividhaiḥ pāṇḍurair bhavanottamaiḥ",
    "GE07mbh_01_u:199.034d-1990_01": "harmyaprāsādasaṃbādhaṃ nānāpaṇyavibhūṣitam",
    "GE07mbh_01_u:199.034d-1990_02": "vispardhayeva prāsādā anyonyasyocchritābhavan",
    "GE07mbh_01_u:199.034d-1990_03": "maṇḍapāś ca sabhāḥ śālāḥ prapāś caiva samantataḥ",
    "GE07mbh_01_u:199.035a": "tat triviṣṭapasaṃkāśam indraprasthaṃ vyarocata",
    "GE07mbh_01_u:199.035b-109_0001": "purīṃ sarvaguṇopetāṃ nirmitāṃ viśvakarmaṇā",
    "GE07mbh_01_u:199.035b-109_0002": "pauravāṇām adhipatiḥ kuntīputro yudhiṣṭhiraḥ",
    "GE07mbh_01_u:199.035b-109_0003": "kṛtamaṅgalasatkāro brāhmaṇair vedapāragaiḥ",
    "GE07mbh_01_u:199.035b-109_0004": "dvaipāyanaṃ puraskṛtya dhaumyasyānumate sthitaḥ",
    "GE07mbh_01_u:199.035b-109_0005": "bhrātṛbhiḥ sahito rājan keśavena sahābhibhūḥ toraṇadvārasumukhāṃ dvātriṃśad dvārasaṃyutām",
    "GE07mbh_01_u:199.035b-109_0007": "vardhamānapuradvārāṃ praviveśa mahādyutiḥ",
    "GE07mbh_01_u:199.035b-109_0008": "śaṅkhadundubhinirghoṣāḥ śrūyante bahavo bhṛśam",
    "GE07mbh_01_u:199.035b-109_0009": "jayeti brāhmaṇagiraḥ śrūyante ca sahasraśaḥ saṃstūyamāno bahubhiḥ sūtamāgadhabandibhiḥ",
    "GE07mbh_01_u:199.035b-109_0011": "aupavāhyagato rājā rājamārgam atītya ca kṛtamaṅgalasatkāraṃ praviveśa gṛhottamam",
    "GE07mbh_01_u:199.035b-109_0013": "praviśya bhavanaṃ rājā satkārair abhipūjitaḥ pūjayām āsa viprendrān keśavena yathākramam",
    "GE07mbh_01_u:199.035b-109_0015": "tatas tu rāṣṭraṃ vavṛdhe naranārīgaṇāyutam",
    "GE07mbh_01_u:199.035b-109_0016": "godhanaiś ca samākīrṇaṃ sasyavṛddhis tadābhavat",
    "GE07mbh_01_u:199.035c": "meghavṛndam ivākāśe vṛddhaṃ vidyutsamāvṛtam",
    "GE07mbh_01_u:199.036a": "tatra ramye śubhe deśe kauravyasya niveśanam",
    "GE07mbh_01_u:199.036c": "śuśubhe dhanasaṃpūrṇaṃ dhanādhyakṣakṣayopamam",
    "GE07mbh_01_u:199.036d-1991_01": "pauravāṇām adhipatiḥ kuntīputro yudhiṣṭhiraḥ",
    "GE07mbh_01_u:199.036d-1991_02": "kṛtamaṅgalasatkāro brāhmaṇair vedapāragaiḥ",
    "GE07mbh_01_u:199.036d-1991_03": "dvaipāyanaṃ puraskṛtya dhaumyasyānumate sthitaḥ",
    "GE07mbh_01_u:199.036d-1991_04": "bhrātṛbhiḥ sahito rājan keśavena sahābhibhūḥ",
    "GE07mbh_01_u:199.036d-1991_05": "jayeti brahmaṇāṃ vācaḥ śrūyante ca sahasraśaḥ",
    "GE07mbh_01_u:199.036d-1991_06": "saṃstūyamāno bahubhiḥ sūtamāgadhabandibhiḥ",
    "GE07mbh_01_u:199.036d-1991_07": "aupavāhyagato rājā rājamārgam atītya ca",
    "GE07mbh_01_u:199.036d-1991_08": "kṛtamaṅgalasaṃskāraṃ praviveśa gṛhottamam",
    "GE07mbh_01_u:199.036d-1991_09": "praviśya bhavanaṃ rājā nāgarair abhipūjitaḥ",
    "GE07mbh_01_u:199.036d-1991_10": "pūjayām āsa viprendrān keśavena yathākramam",
    "GE07mbh_01_u:199.036d-1991_11": "tatas tu rāṣṭraṃ vavṛdhe naranārīgaṇair vṛtam",
    "GE07mbh_01_u:199.037a": "tatrāgacchan dvijā rājan sarvavedavidāṃ varāḥ",
    "GE07mbh_01_u:199.037c": "nivāsaṃ rocayanti sma sarvabhāṣāvidas tathā",
    "GE07mbh_01_u:199.038a": "vaṇijaś cābhyayus tatra deśe digbhyo dhanārthinaḥ",
    "GE07mbh_01_u:199.038c": "sarvaśilpavidaś caiva vāsāyābhyāgamaṃs tadā",
    "GE07mbh_01_u:199.039a": "udyānāni ca ramyāṇi nagarasya samantataḥ",
    "GE07mbh_01_u:199.039c": "āmrair āmrātakair nīpair aśokaiś campakais tathā",
    "GE07mbh_01_u:199.039d-1992_01": "nālikeraiś ca likucaiḥ kadalībhiḥ samāvṛtāḥ",
    "GE07mbh_01_u:199.039d-1992_02": "aśokais tilakair lodhrair nīlāśokaiś ca campakaiḥ",
    "GE07mbh_01_u:199.040a": "puṃnāgair nāgapuṣpaiś ca lakucaiḥ panasais tathā",
    "GE07mbh_01_u:199.040c": "śālatālakadambaiś ca bakulaiś ca saketakaiḥ",
    "GE07mbh_01_u:199.041a": "manoharaiḥ puṣpitaiś ca phalabhārāvanāmitaiḥ",
    "GE07mbh_01_u:199.041c": "prācīnāmalakair lodhrair aṅkolaiś ca supuṣpitaiḥ",
    "GE07mbh_01_u:199.042a": "jambūbhiḥ pāṭalābhiś ca kubjakair atimuktakaiḥ",
    "GE07mbh_01_u:199.042c": "karavīraiḥ pārijātair anyaiś ca vividhair drumaiḥ",
    "GE07mbh_01_u:199.043a": "nityapuṣpaphalopetair nānādvijagaṇāyutam",
    "GE07mbh_01_u:199.043c": "mattabarhiṇasaṃghuṣṭaṃ kokilaiś ca sadāmadaiḥ",
    "GE07mbh_01_u:199.044a": "gṛhair ādarśavimalair vividhaiś ca latāgṛhaiḥ",
    "GE07mbh_01_u:199.044c": "manoharaiś citragṛhais tathā jagatiparvataiḥ",
    "GE07mbh_01_u:199.044e": "vāpībhir vividhābhiś ca pūrṇābhiḥ paramāmbhasā",
    "GE07mbh_01_u:199.045a": "sarobhir atiramyaiś ca padmotpalasugandhibhiḥ",
    "GE07mbh_01_u:199.045c": "haṃsakāraṇḍavayutaiś cakravākopaśobhitaiḥ",
    "GE07mbh_01_u:199.046a": "ramyāś ca vividhās tatra puṣkariṇyo vanāvṛtāḥ",
    "GE07mbh_01_u:199.046b-1993_01": "veśmamadhye śivaṃ divyam indravāsagṛhopamam",
    "GE07mbh_01_u:199.046b-1993_02": "rājño vāsagṛhaṃ ramyaṃ viśvakarmā tv akārayat",
    "GE07mbh_01_u:199.046b-1993_03": "suvarṇamaṇisopānaṃ sarvaratnavicitritam",
    "GE07mbh_01_u:199.046b-1993_04": "vihārabhūmyo vividhāḥ kāritāḥ syur manoharāḥ",
    "GE07mbh_01_u:199.046b-1994_01": "tathā prāsādamālāś ca śobhante sma sahasraśaḥ",
    "GE07mbh_01_u:199.046b-1994_02": "nirantarā rājamārgāḥ strīratnaiḥ śobhitāḥ sitāḥ",
    "GE07mbh_01_u:199.046c": "taḍāgāni ca ramyāṇi bṛhanti ca mahānti ca",
    "GE07mbh_01_u:199.046d-1995_01": "nadī ca nandinī nāma sā purīm upagūhate",
    "GE07mbh_01_u:199.046d-1995_02": "cāturvarṇyasamākīrṇaṃ mālyaiḥ śilpibhir āvṛtam",
    "GE07mbh_01_u:199.046d-1995_03": "upabhogasamarthaiś ca sarvair dravyaiḥ samāvṛtam",
    "GE07mbh_01_u:199.046d-1995_04": "nityam āryajanopetaṃ naranārīgaṇāyutam",
    "GE07mbh_01_u:199.046d-1995_05": "mattavāraṇasaṃpūrṇaṃ gobhir uṣṭraiḥ kharair ajaiḥ",
    "GE07mbh_01_u:199.046d-1995_06": "sarvadābhisṛtaṃ sadbhiḥ kāritaṃ viśvakarmaṇā",
    "GE07mbh_01_u:199.047a": "teṣāṃ puṇyajanopetaṃ rāṣṭram āvasatāṃ mahat",
    "GE07mbh_01_u:199.047c": "pāṇḍavānāṃ mahārāja śaśvat prītir avardhata",
    "GE07mbh_01_u:199.047d-1996_01": "saubalena ca karṇena dhārtarāṣṭraiḥ kṛpeṇa ca",
    "GE07mbh_01_u:199.048a": "tatra bhīṣmeṇa rājñā ca dharmapraṇayane kṛte",
    "GE07mbh_01_u:199.048c": "pāṇḍavāḥ samapadyanta khāṇḍavaprasthavāsinaḥ",
    "GE07mbh_01_u:199.049a": "pañcabhis tair maheṣvāsair indrakalpaiḥ samanvitam",
    "GE07mbh_01_u:199.049c": "śuśubhe tat puraśreṣṭhaṃ nāgair bhogavatī yathā śrīvāsudevaḥ",
    "GE07mbh_01_u:199.049d-110x0017": "vaiśaṃpāyanaḥ kuntī",
    "GE07mbh_01_u:199.049d-110x0025": "vaiśaṃpāyanaḥ",
    "GE07mbh_01_u:199.049d-110_0001": "tatas tu viśvakarmāṇaṃ pūjayitvā visṛjya ca",
    "GE07mbh_01_u:199.049d-110_0002": "dvaipāyanaṃ ca saṃpūjya visṛjya ca narādhipa",
    "GE07mbh_01_u:199.049d-110_0003": "vārṣṇeyam abravīd rājā gantukāmaṃ kṛtakṣaṇam tava prasādād vārṣṇeya rājyaṃ prāptaṃ mayānagha",
    "GE07mbh_01_u:199.049d-110_0005": "prasādād eva te vīra śūnyaṃ rāṣṭraṃ sudurgamam",
    "GE07mbh_01_u:199.049d-110_0006": "tavaiva tatprasādena rājyasthās tu bhavāmahe gatis tvam antakāle ca pāṇḍavānāṃ tu mādhava",
    "GE07mbh_01_u:199.049d-110_0008": "mātāsmākaṃ pitā devo na pāṇḍuṃ vidmahe vayam",
    "GE07mbh_01_u:199.049d-110_0009": "jñātvā tu kṛtyaṃ kartavyaṃ pāṇḍavānāṃ tvayānagha",
    "GE07mbh_01_u:199.049d-110_0010": "tvatprabhāvān mahābhāga rājyaṃ prāptaṃ svadharmataḥ pitṛpaitāmahaṃ rājyaṃ kathaṃ na syāt tava prabho",
    "GE07mbh_01_u:199.049d-110_0012": "dhārtarāṣṭrā durācārāḥ kiṃ kariṣyanti pāṇḍavān yatheṣṭaṃ pālaya mahīṃ sadā dharmadhuraṃ vaha",
    "GE07mbh_01_u:199.049d-110_0014": "dharmopadeśaḥ saṃkṣepād brāhmaṇān bhara kaurava adyaiva nāradaḥ śrīmān āgamiṣyati satvaraḥ",
    "GE07mbh_01_u:199.049d-110_0016": "ādṛtya tasya vākyāni śāsanaṃ kuru tasya vai",
    "GE07mbh_01_u:199.049d-110_0017": "evam uktvā tataḥ kuntīm abhivādya janārdanaḥ",
    "GE07mbh_01_u:199.049d-110_0018": "uvāca ślakṣṇayā vācā gamiṣyāmi namo 'stu te",
    "GE07mbh_01_u:199.049d-110_0019": "jātuṣaṃ gṛham āsādya mayā prāptaṃ ca keśava",
    "GE07mbh_01_u:199.049d-110_0020": "āryeṇāpi tava jñātaṃ kuntibhojena cānagha tvayā nāthena govinda duḥkhaṃ prāptaṃ mahattaram",
    "GE07mbh_01_u:199.049d-110_0022": "kiṃ punas tvam anāthānāṃ daridrāṇāṃ viśeṣataḥ",
    "GE07mbh_01_u:199.049d-110_0023": "sarvaduḥkhāni śāmyanti tava saṃdarśanān mama smarasvaitān mahāprājña tena jīvanti pāṇḍavāḥ",
    "GE07mbh_01_u:199.049d-110_0025": "kariṣyāmīti cāmantrya abhivādya pitṛṣvasām",
    "GE07mbh_01_u:199.049d-110_0026": "gamanāya matiṃ cakre vāsudevaḥ sahānugaḥ",
    "GE07mbh_01_u:199.050a": "tān niveśya tato vīro rāmeṇa saha keśavaḥ",
    "GE07mbh_01_u:199.050c": "yayau dvāravatīṃ rājan pāṇḍavānumate tadā",
    "GE07mbh_01_u:200.001": "janamejaya uvāca",
    "GE07mbh_01_u:200.001a": "evaṃ saṃprāpya rājyaṃ tad indraprasthe tapodhana",
    "GE07mbh_01_u:200.001c": "ata ūrdhvaṃ mahātmānaḥ kim akurvanta pāṇḍavāḥ",
    "GE07mbh_01_u:200.002a": "sarva eva mahātmānaḥ pūrve mama pitāmahāḥ",
    "GE07mbh_01_u:200.002c": "draupadī dharmapatnī ca kathaṃ tān anvavartata",
    "GE07mbh_01_u:200.003a": "kathaṃ vā pañca kṛṣṇāyām ekasyāṃ te narādhipāḥ",
    "GE07mbh_01_u:200.003c": "vartamānā mahābhāgā nābhidyanta parasparam",
    "GE07mbh_01_u:200.004a": "śrotum icchāmy ahaṃ sarvaṃ vistareṇa tapodhana",
    "GE07mbh_01_u:200.004c": "teṣāṃ ceṣṭitam anyonyaṃ yuktānāṃ kṛṣṇayā tayā",
    "GE07mbh_01_u:200.005": "vaiśaṃpāyana uvāca",
    "GE07mbh_01_u:200.005a": "dhṛtarāṣṭrābhyanujñātāḥ kṛṣṇayā saha pāṇḍavāḥ",
    "GE07mbh_01_u:200.005c": "remire puruṣavyāghrāḥ prāptarājyāḥ paraṃtapāḥ",
    "GE07mbh_01_u:200.006a": "prāpya rājyaṃ mahātejāḥ satyasaṃdho yudhiṣṭhiraḥ",
    "GE07mbh_01_u:200.006c": "pālayām āsa dharmeṇa pṛthivīṃ bhrātṛbhiḥ saha",
    "GE07mbh_01_u:200.007a": "jitārayo mahāprājñāḥ satyadharmaparāyaṇāḥ",
    "GE07mbh_01_u:200.007c": "mudaṃ paramikāṃ prāptās tatroṣuḥ pāṇḍunandanāḥ",
    "GE07mbh_01_u:200.008a": "kurvāṇāḥ paurakāryāṇi sarvāṇi puruṣarṣabhāḥ",
    "GE07mbh_01_u:200.008c": "āsāṃ cakrur mahārheṣu pārthiveṣv āsaneṣu ca",
    "GE07mbh_01_u:200.009a": "atha teṣūpaviṣṭeṣu sarveṣv eva mahātmasu āyayau dharmarājaṃ tu draṣṭukāmo 'tha nāradaḥ",
    "GE07mbh_01_u:200.009b-111_0002": "tathā nakṣatrajuṣṭena suparṇacaritena ca",
    "GE07mbh_01_u:200.009b-111_0003": "candrasūryaprakāśena sevitena maharṣibhiḥ",
    "GE07mbh_01_u:200.009b-111_0004": "nabhaḥsthalena divyena durlabhenātapasvinām",
    "GE07mbh_01_u:200.009b-111_0005": "bhūtārcito bhūtadharāṃ rāṣṭraṃ nagaramālinīm",
    "GE07mbh_01_u:200.009b-111_0006": "avekṣamāṇo dyutimān ājagāma mahātapāḥ",
    "GE07mbh_01_u:200.009b-111_0007": "sarvavedāntago vipraḥ sarvavidyāsu pāragaḥ",
    "GE07mbh_01_u:200.009b-111_0008": "pareṇa tapasā yukto brāhmeṇa tapasā vṛtaḥ",
    "GE07mbh_01_u:200.009b-111_0009": "naye nītau ca niyato viśrutaś ca mahāmuniḥ",
    "GE07mbh_01_u:200.009b-111_0010": "parāt parataraṃ prāpto dharmāt samabhijagmivān bhāvitātmā gatarajāḥ śānto mṛduṛjur dvijaḥ",
    "GE07mbh_01_u:200.009b-111_0012": "dharmeṇābhigataḥ sarvair devadānavamānavaiḥ",
    "GE07mbh_01_u:200.009b-111_0013": "kṣīṇakarmasu pāpeṣu bhūteṣu vividheṣu ca sarvathā kṛtamaryādo deveṣu vividheṣu ca",
    "GE07mbh_01_u:200.009b-111_0015": "śataśaḥ somapā yajñe puṇyakarmakṛd agnicit",
    "GE07mbh_01_u:200.009b-111_0016": "ṛksāmayajuṣāṃ vettā nyāyavṛttāntakovidaḥ",
    "GE07mbh_01_u:200.009b-111_0017": "ṛjur ārohavāñ śuklo bhūyiṣṭhapathiko 'naghaḥ",
    "GE07mbh_01_u:200.009b-111_0018": "ślakṣṇayā śikhayopetaḥ saṃpannaḥ paramatviṣā",
    "GE07mbh_01_u:200.009b-111_0019": "avadāte ca sūkṣme ca divye ca rucire śubhe mahendradatte mahatī bibhrat paramavāsasī",
    "GE07mbh_01_u:200.009b-111_0021": "jāmbūnadamaye divye gaṇḍūpadamukhena vai",
    "GE07mbh_01_u:200.009b-111_0022": "agnyarkasadṛśe divye dhārayan kuṇḍale śubhe rājatacchatram ucchritya citraṃ paramavarcasam",
    "GE07mbh_01_u:200.009b-111_0024": "prāpya duṣprāpam anyena brahmavarcasam uttamam bhavane bhūmipālasya bṛhaspatir ivāplutaḥ",
    "GE07mbh_01_u:200.009b-111_0026": "saṃhitāyāṃ ca sarveṣāṃ sthitasyopasthitasya ca dvipadasya ca dharmasya kramadharmasya pāragaḥ",
    "GE07mbh_01_u:200.009b-111_0028": "gāthāsāmānusāmajñaḥ sāmnāṃ paramavalgunām",
    "GE07mbh_01_u:200.009b-111_0029": "ātmanā sarvamokṣibhyaḥ kṛtimān kṛtyavit tathā yoktā dharme bahuvidhe mano matimatāṃ varaḥ",
    "GE07mbh_01_u:200.009b-111_0031": "viditārthaḥ svasamayacchettā nigamasaṃśayān",
    "GE07mbh_01_u:200.009b-111_0032": "arthanirvacane nityaṃ saṃśayacchid asaṃśayaḥ",
    "GE07mbh_01_u:200.009b-111_0033": "prakṛtyā dharmakuśalo nānādharmaviśāradaḥ",
    "GE07mbh_01_u:200.009b-111_0034": "lopenāgamadharmeṇa saṃkrameṇa ca vṛttiṣu",
    "GE07mbh_01_u:200.009b-111_0035": "ekaśabdāṃś ca nānārthān ekārthāṃś ca pṛthak śrutīn",
    "GE07mbh_01_u:200.009b-111_0036": "pṛthag arthābhidhānaṃ ca prayogāṇām avekṣitā pramāṇabhūto lokasya sarvādhikaraṇeṣu ca",
    "GE07mbh_01_u:200.009b-111_0038": "sarvavarṇavikāreṣu nityaṃ sakalapūjitaḥ",
    "GE07mbh_01_u:200.009b-111_0039": "svare svare ca vividhe vṛtteṣu vividheṣu ca",
    "GE07mbh_01_u:200.009b-111_0040": "samasthāneṣu sarveṣu samāmnāyeṣu dhātuṣu",
    "GE07mbh_01_u:200.009b-111_0041": "uddeśyānāṃ samākhyātā sarvam ākhyātam uddiśan abhisaṃdhiṣu tattvajñaḥ padāny aṅgāny anusmaran",
    "GE07mbh_01_u:200.009b-111_0043": "kāladharmeṇa nirdiṣṭaṃ yathārthaṃ ca vicārayan",
    "GE07mbh_01_u:200.009b-111_0044": "cikīrṣitaṃ ca yo vettā yathā lokena saṃvṛtam",
    "GE07mbh_01_u:200.009b-111_0045": "vibhāṣitaṃ ca samayaṃ bhāṣitaṃ hṛdayaṃgamam ātmane ca parasmai ca svarasaṃskārayogavān",
    "GE07mbh_01_u:200.009b-111_0047": "eṣāṃ svarāṇāṃ jñātā ca boddhā pravacanasvarān",
    "GE07mbh_01_u:200.009b-111_0048": "vijñātā uktavākyānāṃ ekatāṃ bahutāṃ tathā boddhā ca paramārthāṃś ca vividhāṃś ca vyatikramān",
    "GE07mbh_01_u:200.009b-111_0050": "abhedataś ca bahuśo bahuśaś cāpi bhedataḥ",
    "GE07mbh_01_u:200.009b-111_0051": "vacanānāṃ ca vividhān ādeśāṃś ca samīkṣitā",
    "GE07mbh_01_u:200.009b-111_0052": "nānārthakuśalas tatra taddhiteṣu ca kṛtsnaśaḥ paribhūṣayitā vācāṃ varṇataḥ svarato 'rthataḥ",
    "GE07mbh_01_u:200.009b-111_0054": "pratyayāṃś ca samākhyātā niyataṃ pratidhātukam pañca cākṣarajātāni svarasaṃjñāni yāni ca",
    "GE07mbh_01_u:200.009c": "nāradas tv atha devarṣir ājagāma yadṛcchayā",
    "GE07mbh_01_u:200.009d-1997_01": "tam āgatam ṛṣiṃ dṛṣṭvā pratyudgamyābhivādya ca",
    "GE07mbh_01_u:200.009e": "āsanaṃ ruciraṃ tasmai pradadau svaṃ yudhiṣṭhiraḥ",
    "GE07mbh_01_u:200.009f-1998_01": "kṛṣṇājinottare tasminn upaviṣṭo mahān ṛṣiḥ",
    "GE07mbh_01_u:200.010a": "devarṣer upaviṣṭasya svayam arghyaṃ yathāvidhi",
    "GE07mbh_01_u:200.010c": "prādād yudhiṣṭhiro dhīmān rājyaṃ cāsmai nyavedayat",
    "GE07mbh_01_u:200.011a": "pratigṛhya tu tāṃ pūjām ṛṣiḥ prītamanābhavat",
    "GE07mbh_01_u:200.011c": "āśīrbhir vardhayitvā tu tam uvācāsyatām iti",
    "GE07mbh_01_u:200.012a": "niṣasādābhyanujñātas tato rājā yudhiṣṭhiraḥ",
    "GE07mbh_01_u:200.012c": "preṣayām āsa kṛṣṇāyai bhagavantam upasthitam",
    "GE07mbh_01_u:200.013a": "śrutvaiva draupadī cāpi śucir bhūtvā samāhitā",
    "GE07mbh_01_u:200.013c": "jagāma tatra yatrāste nāradaḥ pāṇḍavaiḥ saha",
    "GE07mbh_01_u:200.014a": "tasyābhivādya caraṇau devarṣer dharmacāriṇī",
    "GE07mbh_01_u:200.014c": "kṛtāñjaliḥ susaṃvītā sthitātha drupadātmajā",
    "GE07mbh_01_u:200.015a": "tasyāś cāpi sa dharmātmā satyavāg ṛṣisattamaḥ",
    "GE07mbh_01_u:200.015c": "āśiṣo vividhāḥ procya rājaputryās tu nāradaḥ",
    "GE07mbh_01_u:200.015e": "gamyatām iti hovāca bhagavāṃs tām aninditām",
    "GE07mbh_01_u:200.016a": "gatāyām atha kṛṣṇāyāṃ yudhiṣṭhirapurogamān",
    "GE07mbh_01_u:200.016c": "vivikte pāṇḍavān sarvān uvāca bhagavān ṛṣiḥ",
    "GE07mbh_01_u:200.017a": "pāñcālī bhavatām ekā dharmapatnī yaśasvinī",
    "GE07mbh_01_u:200.017c": "yathā vo nātra bhedaḥ syāt tathā nītir vidhīyatām",
    "GE07mbh_01_u:200.018a": "sundopasundāv asurau bhrātarau sahitāv ubhau",
    "GE07mbh_01_u:200.018c": "āstām avadhyāv anyeṣāṃ triṣu lokeṣu viśrutau",
    "GE07mbh_01_u:200.019a": "ekarājyāv ekagṛhāv ekaśayyāsanāśanau",
    "GE07mbh_01_u:200.019c": "tilottamāyās tau hetor anyonyam abhijaghnatuḥ",
    "GE07mbh_01_u:200.020a": "rakṣyatāṃ sauhṛdaṃ tasmād anyonyapratibhāvikam",
    "GE07mbh_01_u:200.020c": "yathā vo nātra bhedaḥ syāt tat kuruṣva yudhiṣṭhira",
    "GE07mbh_01_u:200.020d-1999_01": "yathā ca sarveṣu samaṃ tat kuruṣva mahārathāḥ",
    "GE07mbh_01_u:200.021": "yudhiṣṭhira uvāca",
    "GE07mbh_01_u:200.021a": "sundopasundāv asurau kasya putrau mahāmune",
    "GE07mbh_01_u:200.021c": "utpannaś ca kathaṃ bhedaḥ kathaṃ cānyonyam aghnatām",
    "GE07mbh_01_u:200.022a": "apsarā devakanyā vā kasya caiṣā tilottamā",
    "GE07mbh_01_u:200.022c": "yasyāḥ kāmena saṃmattau jaghnatus tau parasparam",
    "GE07mbh_01_u:200.023a": "etat sarvaṃ yathāvṛttaṃ vistareṇa tapodhana",
    "GE07mbh_01_u:200.023c": "śrotum icchāmahe vipra paraṃ kautūhalaṃ hi naḥ",
    "GE07mbh_01_u:201.001": "nārada uvāca",
    "GE07mbh_01_u:201.001a": "śṛṇu me vistareṇemam itihāsaṃ purātanam",
    "GE07mbh_01_u:201.001c": "bhrātṛbhīḥ sahitaḥ pārtha yathāvṛttaṃ yudhiṣṭhira",
    "GE07mbh_01_u:201.002a": "mahāsurasyānvavāye hiraṇyakaśipoḥ purā",
    "GE07mbh_01_u:201.002c": "nikumbho nāma daityendras tejasvī balavān abhūt",
    "GE07mbh_01_u:201.003a": "tasya putrau mahāvīryau jātau bhīmaparākramau",
    "GE07mbh_01_u:201.003b-2000_01": "sundopasundau daityendrau dāruṇau krūramānasau",
    "GE07mbh_01_u:201.003b-2000_02": "tāv ekaniścayau daityāv ekakāryārthasaṃgatau",
    "GE07mbh_01_u:201.003b-2000_03": "nirantaram avartetāṃ samaduḥkhasukhāv ubhau",
    "GE07mbh_01_u:201.003c": "sahānyonyena bhuñjāte vinānyonyaṃ na gacchataḥ",
    "GE07mbh_01_u:201.004a": "anyonyasya priyakarāv anyonyasya priyaṃvadau",
    "GE07mbh_01_u:201.004c": "ekaśīlasamācārau dvidhaivaikaṃ yathā kṛtau",
    "GE07mbh_01_u:201.005a": "tau vivṛddhau mahāvīryau kāryeṣv apy ekaniścayau",
    "GE07mbh_01_u:201.005c": "trailokyavijayārthāya samāsthāyaikaniścayam",
    "GE07mbh_01_u:201.006a": "kṛtvā dīkṣāṃ gatau vindhyaṃ tatrograṃ tepatus tapaḥ",
    "GE07mbh_01_u:201.006c": "tau tu dīrgheṇa kālena tapoyuktau babhūvatuḥ",
    "GE07mbh_01_u:201.007a": "kṣutpipāsāpariśrāntau jaṭāvalkaladhāriṇau",
    "GE07mbh_01_u:201.007c": "malopacitasarvāṅgau vāyubhakṣau",
    "GE07mbh_01_u:201.007d-2001_01": "grīṣme pañcāgnisaṃyuktāv ekī utthātapāratau (sic)",
    "GE07mbh_01_u:201.007d-2001_02": "śayānau toyamadhye tu varṣākāle yudhiṣṭhira",
    "GE07mbh_01_u:201.008a": "ātmamāṃsāni juhvantau pādāṅguṣṭhāgradhiṣṭhitau",
    "GE07mbh_01_u:201.008c": "ūrdhvabāhū cānimiṣau dīrghakālaṃ dhṛtavratau",
    "GE07mbh_01_u:201.009a": "tayos tapaḥprabhāveṇa dīrghakālaṃ pratāpitaḥ",
    "GE07mbh_01_u:201.009c": "dhūmaṃ pramumuce vindhyas tad adbhutam ivābhavat",
    "GE07mbh_01_u:201.010a": "tato devābhavan bhītā ugraṃ dṛṣṭvā tayos tapaḥ",
    "GE07mbh_01_u:201.010c": "tapovighātārtham atho devā vighnāni cakrire",
    "GE07mbh_01_u:201.011a": "ratnaiḥ pralobhayām āsuḥ strībhiś cobhau punaḥ punaḥ",
    "GE07mbh_01_u:201.011c": "na ca tau cakratur bhaṅgaṃ vratasya sumahāvratau",
    "GE07mbh_01_u:201.012a": "atha māyāṃ punar devās tayoś cakrur mahātmanoḥ",
    "GE07mbh_01_u:201.012c": "bhaginyo mātaro bhāryās tayoḥ parijanas tathā",
    "GE07mbh_01_u:201.013a": "paripātyamānā vitrastāḥ śūlahastena rakṣasā",
    "GE07mbh_01_u:201.013c": "srastābharaṇakeśāntā ekāntabhraṣṭavāsasaḥ",
    "GE07mbh_01_u:201.014a": "abhidhāvya tataḥ sarvās tau trāhīti vicukruśuḥ",
    "GE07mbh_01_u:201.014c": "na ca tau cakratur bhaṅgaṃ vratasya sumahāvratau",
    "GE07mbh_01_u:201.015a": "yadā kṣobhaṃ nopayāti nārtim anyataras tayoḥ",
    "GE07mbh_01_u:201.015c": "tataḥ striyas tā bhūtaṃ ca sarvam antaradhīyata",
    "GE07mbh_01_u:201.016a": "tataḥ pitāmahaḥ sākṣād abhigamya mahāsurau",
    "GE07mbh_01_u:201.016c": "vareṇa chandayām āsa",
    "GE07mbh_01_u:201.017a": "tataḥ sundopasundau tau bhrātarau dṛḍhavikramau",
    "GE07mbh_01_u:201.017c": "dṛṣṭvā pitāmahaṃ devaṃ tasthatuḥ prāñjalī tadā",
    "GE07mbh_01_u:201.018a": "ūcatuś ca prabhuṃ devaṃ tatas tau sahitau tadā",
    "GE07mbh_01_u:201.018c": "āvayos tapasānena yadi prītaḥ pitāmahaḥ",
    "GE07mbh_01_u:201.019a": "māyāvidāv astravidau balinau kāmarūpiṇau",
    "GE07mbh_01_u:201.019c": "ubhāv apy amarau syāvaḥ prasanno yadi nau prabhuḥ",
    "GE07mbh_01_u:201.020": "pitāmaha uvāca",
    "GE07mbh_01_u:201.020a": "ṛte 'maratvam anyad vāṃ sarvam uktaṃ bhaviṣyati",
    "GE07mbh_01_u:201.020c": "anyad vṛṇītāṃ mṛtyoś ca vidhānam amaraiḥ samam",
    "GE07mbh_01_u:201.021a": "kariṣyāvedam iti yan mahad abhyutthitaṃ tapaḥ",
    "GE07mbh_01_u:201.021c": "yuvayor hetunānena nāmaratvaṃ vidhīyate",
    "GE07mbh_01_u:201.022a": "trailokyavijayārthāya bhavadbhyām āsthitaṃ tapaḥ",
    "GE07mbh_01_u:201.022c": "hetunānena daityendrau na vāṃ kāmaṃ karomy aham",
    "GE07mbh_01_u:201.023": "sundopasundāv ūcatuḥ",
    "GE07mbh_01_u:201.023a": "triṣu lokeṣu yad bhūtaṃ kiṃ cit sthāvarajaṅgamam",
    "GE07mbh_01_u:201.023c": "sarvasmān nau bhayaṃ na syād ṛte 'nyonyaṃ pitāmaha",
    "GE07mbh_01_u:201.024": "pitāmaha uvāca",
    "GE07mbh_01_u:201.024a": "yat prārthitaṃ yathoktaṃ ca kāmam etad dadāni vām",
    "GE07mbh_01_u:201.024c": "mṛtyor vidhānam etac ca yathāvad vāṃ bhaviṣyati",
    "GE07mbh_01_u:201.025": "nārada uvāca",
    "GE07mbh_01_u:201.025a": "tataḥ pitāmaho dattvā varam etat tadā tayoḥ",
    "GE07mbh_01_u:201.025c": "nivartya tapasas tau ca brahmalokaṃ jagāma ha",
    "GE07mbh_01_u:201.026a": "labdhvā varāṇi sarvāṇi daityendrāv api tāv ubhau",
    "GE07mbh_01_u:201.026c": "avadhyau sarvalokasya svam eva bhavanaṃ gatau",
    "GE07mbh_01_u:201.027a": "tau tu labdhavarau dṛṣṭvā kṛtakāmau mahāsurau",
    "GE07mbh_01_u:201.027c": "sarvaḥ suhṛjjanas tābhyāṃ pramodam upajagmivān",
    "GE07mbh_01_u:201.028a": "tatas tau tu jaṭā hitvā maulinau saṃbabhūvatuḥ",
    "GE07mbh_01_u:201.028c": "mahārhābharaṇopetau virajombaradhāriṇau",
    "GE07mbh_01_u:201.029a": "akālakaumudīṃ caiva cakratuḥ",
    "GE07mbh_01_u:201.029c": "daityendrau paramaprītau tayoś caiva suhṛjjanaḥ",
    "GE07mbh_01_u:201.030a": "bhakṣyatāṃ bhujyatāṃ nityaṃ ramyatāṃ gīyatām iti",
    "GE07mbh_01_u:201.030c": "pīyatāṃ dīyatāṃ ceti vāca āsan gṛhe gṛhe",
    "GE07mbh_01_u:201.030d-2002_01": "iti vācaḥ prahṛṣṭānāṃ tatra tatra mahātmanām",
    "GE07mbh_01_u:201.031a": "tatra tatra mahāpānair utkṛṣṭatalanāditaiḥ",
    "GE07mbh_01_u:201.031c": "hṛṣṭaṃ pramuditaṃ sarvaṃ daityānām abhavat puram",
    "GE07mbh_01_u:201.032a": "tais tair vihārair bahubhir daityānāṃ kāmarūpiṇām",
    "GE07mbh_01_u:201.032c": "samāḥ saṃkrīḍatāṃ teṣām ahar ekam ivābhavat",
    "GE07mbh_01_u:202.001": "nārada uvāca",
    "GE07mbh_01_u:202.001a": "utsave vṛttamātre tu trailokyākāṅkṣiṇāv ubhau",
    "GE07mbh_01_u:202.001c": "mantrayitvā tataḥ senāṃ tāv ājñāpayatāṃ tadā",
    "GE07mbh_01_u:202.002a": "suhṛdbhir abhyanujñātau daityavṛddhaiś ca mantribhiḥ",
    "GE07mbh_01_u:202.002c": "kṛtvā prāsthānikaṃ rātrau maghāsu yayatus tadā",
    "GE07mbh_01_u:202.003a": "gadāpaṭṭiśadhāriṇyā śūlamudgarahastayā",
    "GE07mbh_01_u:202.003c": "prasthitau sahadharmiṇyā mahatyā daityasenayā",
    "GE07mbh_01_u:202.004a": "maṅgalaiḥ stutibhiś cāpi vijayapratisaṃhitaiḥ",
    "GE07mbh_01_u:202.004c": "cāraṇaiḥ stūyamānau tu jagmatuḥ parayā mudā",
    "GE07mbh_01_u:202.005a": "tāv antarikṣam utpatya daityau kāmagamāv ubhau",
    "GE07mbh_01_u:202.005c": "devānām eva bhavanaṃ jagmatur yuddhadurmadau",
    "GE07mbh_01_u:202.006a": "tayor āgamanaṃ jñātvā varadānaṃ ca tat prabhoḥ",
    "GE07mbh_01_u:202.006c": "hitvā triviṣṭapaṃ jagmur brahmalokaṃ tataḥ surāḥ",
    "GE07mbh_01_u:202.007a": "tāv indralokaṃ nirjitya yakṣarakṣogaṇāṃs tathā",
    "GE07mbh_01_u:202.007c": "khecarāṇy api bhūtāni jigyatus tīvravikramau",
    "GE07mbh_01_u:202.008a": "antarbhūmigatān nāgāñ jitvā tau ca mahāsurau",
    "GE07mbh_01_u:202.008c": "samudravāsinaḥ sarvān mlecchajātīn vijigyatuḥ",
    "GE07mbh_01_u:202.009a": "tataḥ sarvāṃ mahīṃ jetum ārabdhāv ugraśāsanau",
    "GE07mbh_01_u:202.009c": "sainikāṃś ca samāhūya sutīkṣṇāṃ vācam ūcatuḥ",
    "GE07mbh_01_u:202.010a": "rājarṣayo mahāyajñair havyakavyair dvijātayaḥ",
    "GE07mbh_01_u:202.010c": "tejo balaṃ ca devānāṃ vardhayanti śriyaṃ tathā",
    "GE07mbh_01_u:202.011a": "teṣām evaṃ pravṛddhānāṃ sarveṣām asuradviṣām",
    "GE07mbh_01_u:202.011c": "saṃbhūya sarvair asmābhiḥ kāryaḥ sarvātmanā vadhaḥ",
    "GE07mbh_01_u:202.012a": "evaṃ sarvān samādiśya pūrvatīre mahodadheḥ",
    "GE07mbh_01_u:202.012c": "krūrāṃ matiṃ samāsthāya jagmatuḥ sarvatomukham",
    "GE07mbh_01_u:202.013a": "yajñair yajante ye ke cid yājayanti ca ye dvijāḥ",
    "GE07mbh_01_u:202.013c": "tān sarvān prasabhaṃ dṛṣṭvā balinau jaghnatus tadā",
    "GE07mbh_01_u:202.014a": "āśrameṣv agnihotrāṇi ṛṣīṇāṃ bhāvitātmanām",
    "GE07mbh_01_u:202.014c": "gṛhītvā prakṣipanty apsu viśrabdhāḥ sainikās tayoḥ",
    "GE07mbh_01_u:202.015a": "tapodhanaiś ca ye śāpāḥ kruddhair uktā mahātmabhiḥ",
    "GE07mbh_01_u:202.015c": "nākrāmanti tayos te 'pi varadānena jṛmbhatoḥ",
    "GE07mbh_01_u:202.016a": "nākrāmanti yadā śāpā bāṇā muktāḥ śilāsv iva",
    "GE07mbh_01_u:202.016c": "niyamāṃs tadā parityajya vyadravanta dvijātayaḥ",
    "GE07mbh_01_u:202.017a": "pṛthivyāṃ ye tapaḥsiddhā dāntāḥ śamaparāyaṇāḥ",
    "GE07mbh_01_u:202.017c": "tayor bhayād dudruvus te vainateyād ivoragāḥ",
    "GE07mbh_01_u:202.018a": "mathitair āśramair bhagnair vikīrṇakalaśasruvaiḥ",
    "GE07mbh_01_u:202.018c": "śūnyam āsīj jagat sarvaṃ kāleneva hataṃ yathā",
    "GE07mbh_01_u:202.019a": "rājarṣibhir adṛśyadbhir ṛṣibhiś ca mahāsurau",
    "GE07mbh_01_u:202.019c": "ubhau viniścayaṃ kṛtvā vikurvāte vadhaiṣiṇau",
    "GE07mbh_01_u:202.020a": "prabhinnakaraṭau mattau bhūtvā kuñjararūpiṇau",
    "GE07mbh_01_u:202.020c": "saṃlīnān api durgeṣu ninyatur yamasādanam",
    "GE07mbh_01_u:202.021a": "siṃhau bhūtvā punar vyāghrau punaś cāntarhitāv ubhau",
    "GE07mbh_01_u:202.021c": "tais tair upāyais tau krūrāv ṛṣīn dṛṣṭvā nijaghnatuḥ",
    "GE07mbh_01_u:202.022a": "nivṛttayajñasvādhyāyā praṇaṣṭanṛpatidvijā",
    "GE07mbh_01_u:202.022c": "utsannotsavayajñā ca babhūva vasudhā tadā",
    "GE07mbh_01_u:202.023a": "hāhābhūtā bhayārtā ca nivṛttavipaṇāpaṇā",
    "GE07mbh_01_u:202.023c": "nivṛttadevakāryā ca puṇyodvāhavivarjitā",
    "GE07mbh_01_u:202.024a": "nivṛttakṛṣigorakṣā vidhvastanagarāśramā",
    "GE07mbh_01_u:202.024c": "asthikaṅkālasaṃkīrṇā bhūr",
    "GE07mbh_01_u:202.025a": "nivṛttapitṛkāryaṃ ca nirvaṣaṭkāramaṅgalam",
    "GE07mbh_01_u:202.025c": "jagat pratibhayākāraṃ duṣprekṣyam abhavat tadā",
    "GE07mbh_01_u:202.026a": "candrādityau grahās tārā nakṣatrāṇi divaukasaḥ",
    "GE07mbh_01_u:202.026c": "jagmur viṣādaṃ tat karma dṛṣṭvā sundopasundayoḥ",
    "GE07mbh_01_u:202.027a": "evaṃ sarvā diśo daityau jitvā krūreṇa karmaṇā",
    "GE07mbh_01_u:202.027c": "niḥsapatnau kurukṣetre niveśam abhicakratuḥ",
    "GE07mbh_01_u:203.001": "nārada uvāca",
    "GE07mbh_01_u:203.001a": "tato devarṣayaḥ sarve siddhāś ca paramarṣayaḥ",
    "GE07mbh_01_u:203.001c": "jagmus tadā parām ārtiṃ dṛṣṭvā tat kadanaṃ mahat",
    "GE07mbh_01_u:203.002a": "te 'bhijagmur jitakrodhā jitātmāno jitendriyāḥ",
    "GE07mbh_01_u:203.002c": "pitāmahasya bhavanaṃ jagataḥ kṛpayā tadā",
    "GE07mbh_01_u:203.003a": "tato dadṛśur āsīnaṃ saha devaiḥ pitāmaham",
    "GE07mbh_01_u:203.003c": "siddhair brahmarṣibhiś caiva samantāt parivāritam",
    "GE07mbh_01_u:203.004a": "tatra devo mahādevas tatrāgnir vāyunā saha",
    "GE07mbh_01_u:203.004c": "candrādityau ca dharmaś ca parameṣṭhī tathā budhaḥ",
    "GE07mbh_01_u:203.005a": "vaikhānasā vālakhilyā vānaprasthā marīcipāḥ",
    "GE07mbh_01_u:203.005c": "ajāś caivāvimūḍhāś ca tejogarbhās tapasvinaḥ",
    "GE07mbh_01_u:203.005e": "ṛṣayaḥ sarva evaite pitāmaham upāsate",
    "GE07mbh_01_u:203.006a": "tato 'bhigamya sahitāḥ sarva eva maharṣayaḥ",
    "GE07mbh_01_u:203.006c": "sundopasundayoḥ karma sarvam eva śaśaṃsire",
    "GE07mbh_01_u:203.007a": "yathākṛtaṃ yathā caiva kṛtaṃ yena krameṇa ca",
    "GE07mbh_01_u:203.007c": "nyavedayaṃs tataḥ sarvam akhilena pitāmahe",
    "GE07mbh_01_u:203.008a": "tato devagaṇāḥ sarve te caiva paramarṣayaḥ",
    "GE07mbh_01_u:203.008c": "tam evārthaṃ puraskṛtya pitāmaham acodayan",
    "GE07mbh_01_u:203.009a": "tataḥ pitāmahaḥ śrutvā sarveṣāṃ tad vacas tadā",
    "GE07mbh_01_u:203.009c": "muhūrtam iva saṃcintya kartavyasya viniścayam",
    "GE07mbh_01_u:203.010a": "tayor vadhaṃ samuddiśya viśvakarmāṇam āhvayat",
    "GE07mbh_01_u:203.010c": "dṛṣṭvā ca viśvakarmāṇaṃ vyādideśa pitāmahaḥ",
    "GE07mbh_01_u:203.010e": "sṛjyatāṃ prārthanīyeha pramadeti mahātapāḥ",
    "GE07mbh_01_u:203.011a": "pitāmahaṃ namaskṛtya tadvākyam abhinandya ca",
    "GE07mbh_01_u:203.011c": "nirmame yoṣitaṃ divyāṃ cintayitvā prayatnataḥ",
    "GE07mbh_01_u:203.012a": "triṣu lokeṣu yat kiṃ cid bhūtaṃ sthāvarajaṅgamam",
    "GE07mbh_01_u:203.012c": "samānayad darśanīyaṃ tat tad yatnāt tatas tataḥ",
    "GE07mbh_01_u:203.013a": "koṭiśaś cāpi ratnāni tasyā gātre nyaveśayat",
    "GE07mbh_01_u:203.013c": "tāṃ ratnasaṃghātamayīm asṛjad devarūpiṇīm",
    "GE07mbh_01_u:203.014a": "sā prayatnena mahatā nirmitā viśvakarmaṇā",
    "GE07mbh_01_u:203.014c": "triṣu lokeṣu nārīṇāṃ",
    "GE07mbh_01_u:203.015a": "na tasyāḥ sūkṣmam apy asti yad gātre rūpasaṃpadā",
    "GE07mbh_01_u:203.015c": "na yuktaṃ yatra vā dṛṣṭir na sajjati nirīkṣatām",
    "GE07mbh_01_u:203.016a": "sā vigrahavatīva śrīḥ kāntarūpā vapuṣmatī",
    "GE07mbh_01_u:203.016b-2003_01": "pitāmaham upātiṣṭhat kiṃ karomīti cābravīt",
    "GE07mbh_01_u:203.016b-2003_02": "prīto bhūtvā sa dṛṣṭvaiva prītyā cāsyai dadau varam",
    "GE07mbh_01_u:203.016b-2003_03": "kāntatvaṃ sarvabhūtānāṃ svaśriyānupamaṃ vapuḥ",
    "GE07mbh_01_u:203.016b-2003_04": "sā tena varadānena kartuś ca kriyayā tadā",
    "GE07mbh_01_u:203.016c": "jahāra sarvabhūtānāṃ cakṣūṃṣi ca manāṃsi ca",
    "GE07mbh_01_u:203.017a": "tilaṃ tilaṃ samānīya ratnānāṃ yad vinirmitā",
    "GE07mbh_01_u:203.017c": "tilottamety atas tasyā nāma cakre pitāmahaḥ",
    "GE07mbh_01_u:203.017d-2004_01": "brahmāṇaṃ sā namaskṛtya prāñjalir vākyam abravīt",
    "GE07mbh_01_u:203.017d-2004_02": "kiṃ kāryaṃ mayi bhūteśa yenāsmy adyeha nirmitā nārada uvāca",
    "GE07mbh_01_u:203.017d-2005_01": "tatas tāṃ cārusarvāṅgīṃ manaḥprahlādinīṃ śubhām",
    "GE07mbh_01_u:203.017d-2005_02": "uvāca bhagavān devaḥ kāryam etat prasādhyatām",
    "GE07mbh_01_u:203.018": "pitāmaha uvāca",
    "GE07mbh_01_u:203.018a": "gaccha sundopasundābhyām asurābhyāṃ tilottame",
    "GE07mbh_01_u:203.018c": "prārthanīyena rūpeṇa kuru bhadre pralobhanam",
    "GE07mbh_01_u:203.019a": "tvatkṛte darśanād eva rūpasaṃpatkṛtena vai",
    "GE07mbh_01_u:203.019c": "virodhaḥ syād yathā tābhyām anyonyena tathā kuru",
    "GE07mbh_01_u:203.020": "nārada uvāca",
    "GE07mbh_01_u:203.020a": "sā tatheti pratijñāya namaskṛtya pitāmaham",
    "GE07mbh_01_u:203.020c": "cakāra maṇḍalaṃ tatra vibudhānāṃ pradakṣiṇam",
    "GE07mbh_01_u:203.021a": "prāṅmukho bhagavān āste dakṣiṇena maheśvaraḥ",
    "GE07mbh_01_u:203.021c": "devāś caivottareṇāsan sarvatas tv ṛṣayo 'bhavan",
    "GE07mbh_01_u:203.022a": "kurvantyā tu tayā tatra maṇḍalaṃ tat pradakṣiṇam",
    "GE07mbh_01_u:203.022b-2006_01": "brahmā viṣṇuś ca bhagavān tṛṇīkṛtyāvatiṣṭhatām",
    "GE07mbh_01_u:203.022c": "indraḥ sthāṇuś ca bhagavān dhairyeṇa pratyavasthitau",
    "GE07mbh_01_u:203.023a": "draṣṭukāmasya cātyarthaṃ gatāyāḥ pārśvatas tadā",
    "GE07mbh_01_u:203.023c": "anyad añcitapakṣmāntaṃ dakṣiṇaṃ niḥsṛtaṃ mukham",
    "GE07mbh_01_u:203.024a": "pṛṣṭhataḥ parivartantyāḥ paścimaṃ niḥsṛtaṃ mukham",
    "GE07mbh_01_u:203.024c": "gatāyāś cottaraṃ pārśvam uttaraṃ niḥsṛtaṃ mukham",
    "GE07mbh_01_u:203.025a": "mahendrasyāpi netrāṇāṃ pārśvataḥ pṛṣṭhato 'grataḥ",
    "GE07mbh_01_u:203.025c": "raktāntānāṃ viśālānāṃ sahasraṃ sarvato 'bhavat",
    "GE07mbh_01_u:203.026a": "evaṃ caturmukhaḥ sthāṇur mahādevo 'bhavat purā",
    "GE07mbh_01_u:203.026c": "tathā sahasranetraś ca babhūva balasūdanaḥ",
    "GE07mbh_01_u:203.027a": "tathā devanikāyānām ṛṣīṇāṃ caiva sarvaśaḥ",
    "GE07mbh_01_u:203.027c": "mukhāny abhipravartante yena yāti tilottamā",
    "GE07mbh_01_u:203.028a": "tasyā gātre nipatitā teṣāṃ dṛṣṭir mahātmanām",
    "GE07mbh_01_u:203.028c": "sarveṣām eva bhūyiṣṭham ṛte devaṃ pitāmaham",
    "GE07mbh_01_u:203.029a": "gacchantyās tu tadā devāḥ sarve ca paramarṣayaḥ",
    "GE07mbh_01_u:203.029c": "kṛtam ity eva tat kāryaṃ menire rūpasaṃpadā",
    "GE07mbh_01_u:203.030a": "tilottamāyāṃ tu tadā gatāyāṃ lokabhāvanaḥ",
    "GE07mbh_01_u:203.030c": "sarvān visarjayām āsa devān ṛṣigaṇāṃś ca tān",
    "GE07mbh_01_u:203.030d-2007_01": "kṛtaṃ kāryam iti śrīmān abravīc ca pitāmahaḥ",
    "GE07mbh_01_u:204.001": "nārada uvāca",
    "GE07mbh_01_u:204.001a": "jitvā tu pṛthivīṃ daityau niḥsapatnau gatavyathau",
    "GE07mbh_01_u:204.001c": "kṛtvā trailokyam avyagraṃ kṛtakṛtyau babhūvatuḥ",
    "GE07mbh_01_u:204.002a": "devagandharvayakṣāṇāṃ nāgapārthivarakṣasām",
    "GE07mbh_01_u:204.002c": "ādāya sarvaratnāni parāṃ tuṣṭim upāgatau",
    "GE07mbh_01_u:204.003a": "yadā na pratiṣeddhāras tayoḥ santīha ke cana",
    "GE07mbh_01_u:204.003c": "nirudyogau tadā bhūtvā vijahrāte 'marāv iva",
    "GE07mbh_01_u:204.004a": "strībhir mālyaiś ca gandhaiś ca bhakṣair bhojyaiś ca puṣkalaiḥ",
    "GE07mbh_01_u:204.004c": "pānaiś ca vividhair hṛdyaiḥ parāṃ prītim avāpatuḥ",
    "GE07mbh_01_u:204.005a": "antaḥpure vanodyāne parvatopavaneṣu ca",
    "GE07mbh_01_u:204.005c": "yathepsiteṣu deśeṣu vijahrāte 'marāv iva",
    "GE07mbh_01_u:204.006a": "tataḥ kadā cid vindhyasya pṛṣṭhe samaśilātale",
    "GE07mbh_01_u:204.006c": "puṣpitāgreṣu śāleṣu vihāram abhijagmatuḥ",
    "GE07mbh_01_u:204.007a": "divyeṣu sarvakāmeṣu samānīteṣu tatra tau",
    "GE07mbh_01_u:204.007c": "varāsaneṣu saṃhṛṣṭau saha strībhir niṣedatuḥ",
    "GE07mbh_01_u:204.008a": "tato vāditranṛttābhyām upātiṣṭhanta tau striyaḥ",
    "GE07mbh_01_u:204.008c": "gītaiś ca stutisaṃyuktaiḥ prītyartham upajagmire",
    "GE07mbh_01_u:204.008d-2008_01": "nāmāpi tasyāḥ saṃhāraṃ vikāraṃ ca karoti vai",
    "GE07mbh_01_u:204.008d-2008_02": "kiṃ punar darśanaṃ tasyā vilāsollāsitaṃ prabho",
    "GE07mbh_01_u:204.008d-2008_03": "rahaḥpracārakuśalā mṛdugadgadabhāṣiṇī",
    "GE07mbh_01_u:204.008d-2008_04": "kiṃ nu nārī chalayati suraktā tu sulocanā",
    "GE07mbh_01_u:204.008d-2008_05": "muner api mano vaśyaṃ sarāgaṃ kurute 'ṅganā",
    "GE07mbh_01_u:204.008d-2008_06": "prasannaṃ kāntijananaṃ saṃdhyeva śaśimaṇḍalam",
    "GE07mbh_01_u:204.008d-2008_07": "manaḥ prahlāyantībhir mardayantībhir apy alam",
    "GE07mbh_01_u:204.008d-2008_08": "mahānto 'pi hi bhidyante strībhir adbhir ivācalāḥ",
    "GE07mbh_01_u:204.009a": "tatas tilottamā tatra vane puṣpāṇi cinvatī",
    "GE07mbh_01_u:204.009c": "veṣam ākṣiptam ādhāya raktenaikena vāsasā",
    "GE07mbh_01_u:204.010a": "nadītīreṣu jātān sā karṇikārān vicinvatī",
    "GE07mbh_01_u:204.010c": "śanair jagāma taṃ deśaṃ yatrāstāṃ tau mahāsurau",
    "GE07mbh_01_u:204.011a": "tau tu pītvā varaṃ pānaṃ madaraktāntalocanau",
    "GE07mbh_01_u:204.011c": "dṛṣṭvaiva tāṃ varārohāṃ vyathitau saṃbabhūvatuḥ",
    "GE07mbh_01_u:204.012a": "tāv utpatyāsanaṃ hitvā jagmatur yatra sā sthitā",
    "GE07mbh_01_u:204.012c": "ubhau ca kāmasaṃmattāv ubhau prārthayataś ca tām",
    "GE07mbh_01_u:204.013a": "dakṣiṇe tāṃ kare subhrūṃ sundo jagrāha pāṇinā",
    "GE07mbh_01_u:204.013c": "upasundo 'pi jagrāha vāme pāṇau tilottamām",
    "GE07mbh_01_u:204.014a": "varapradānamattau tāv aurasena balena ca",
    "GE07mbh_01_u:204.014c": "dhanaratnamadābhyāṃ ca surāpānamadena ca",
    "GE07mbh_01_u:204.014d-2009_01": "tau kaṭākṣeṇa daityendrāv ākarṣantī muhur muhuḥ",
    "GE07mbh_01_u:204.014d-2009_02": "dakṣiṇena kaṭākṣeṇa sundaṃ jagrāha bhāminī",
    "GE07mbh_01_u:204.014d-2009_03": "vāmenaiva kaṭākṣeṇa upasundaṃ jighūkṣatī",
    "GE07mbh_01_u:204.014d-2009_04": "gandhābharaṇarūpais tau vyāmoham upajagmatuḥ",
    "GE07mbh_01_u:204.015a": "sarvair etair madair mattāv anyonyaṃ bhrukuṭīkṛtau",
    "GE07mbh_01_u:204.015c": "madakāmasamāviṣṭau parasparam athocatuḥ",
    "GE07mbh_01_u:204.016a": "mama bhāryā tava gurur iti sundo 'bhyabhāṣata",
    "GE07mbh_01_u:204.016c": "mama bhāryā tava vadhūr upasundo 'bhyabhāṣata",
    "GE07mbh_01_u:204.017a": "naiṣā tava mamaiṣeti tatra tau manyur āviśat",
    "GE07mbh_01_u:204.017b-2010_01": "tasyā rūpeṇa saṃmattau vigatasnehasauhṛdau",
    "GE07mbh_01_u:204.017c": "tasyā hetor gade bhīme tāv ubhāv apy agṛhṇatām",
    "GE07mbh_01_u:204.018a": "tau pragṛhya gade bhīme tasyāḥ kāmena mohitau",
    "GE07mbh_01_u:204.018c": "ahaṃ pūrvam ahaṃ pūrvam ity anyonyaṃ nijaghnatuḥ",
    "GE07mbh_01_u:204.019a": "tau gadābhihatau bhīmau petatur dharaṇītale",
    "GE07mbh_01_u:204.019c": "rudhireṇāvaliptāṅgau dvāv ivārkau nabhaścyutau",
    "GE07mbh_01_u:204.020a": "tatas tā vidrutā nāryaḥ sa ca daityagaṇas tadā",
    "GE07mbh_01_u:204.020c": "pātālam agamat sarvo",
    "GE07mbh_01_u:204.021a": "tataḥ pitāmahas tatra saha devair maharṣibhiḥ",
    "GE07mbh_01_u:204.021c": "ājagāma viśuddhātmā pūjayiṣyaṃs tilottamām",
    "GE07mbh_01_u:204.022a": "vareṇa chanditā sā tu brahmaṇā prītim eva ha",
    "GE07mbh_01_u:204.022c": "varayām āsa tatraināṃ prītaḥ prāha pitāmahaḥ",
    "GE07mbh_01_u:204.023a": "ādityacaritāṃl lokān vicariṣyasi bhāmini",
    "GE07mbh_01_u:204.023c": "tejasā ca sudṛṣṭāṃ tvāṃ na kariṣyati kaś cana",
    "GE07mbh_01_u:204.024a": "evaṃ tasyai varaṃ dattvā sarvalokapitāmahaḥ",
    "GE07mbh_01_u:204.024c": "indre trailokyam ādhāya brahmalokaṃ gataḥ prabhuḥ",
    "GE07mbh_01_u:204.025a": "evaṃ tau sahitau bhūtvā sarvārtheṣv ekaniścayau",
    "GE07mbh_01_u:204.025c": "tilottamārthe saṃkruddhāv anyonyam abhijaghnatuḥ",
    "GE07mbh_01_u:204.026a": "tasmād bravīmi vaḥ snehāt sarvān bharatasattamān",
    "GE07mbh_01_u:204.026c": "yathā vo nātra bhedaḥ syāt sarveṣāṃ draupadīkṛte",
    "GE07mbh_01_u:204.026e": "tathā kuruta bhadraṃ vo mama cet priyam icchatha",
    "GE07mbh_01_u:204.026f-2011_01": "yathā sundopasundābhyāṃ tathā na syād yudhiṣṭhira",
    "GE07mbh_01_u:204.027": "vaiśaṃpāyana uvāca",
    "GE07mbh_01_u:204.027a": "evam uktā mahātmāno nāradena maharṣiṇā",
    "GE07mbh_01_u:204.027c": "samayaṃ cakrire rājaṃs te 'nyonyena samāgatāḥ",
    "GE07mbh_01_u:204.027e": "samakṣaṃ tasya devarṣer nāradasyāmitaujasaḥ",
    "GE07mbh_01_u:204.027f-2012_01": "ekaikasya gṛhe kṛṣṇā vased varṣam akalmaṣā",
    "GE07mbh_01_u:204.028a": "draupadyā naḥ sahāsīnam anyo 'nyaṃ yo 'bhidarśayet",
    "GE07mbh_01_u:204.028c": "sa no dvādaśa varṣāṇi brahmacārī vane vaset",
    "GE07mbh_01_u:204.029a": "kṛte tu samaye tasmin pāṇḍavair dharmacāribhiḥ",
    "GE07mbh_01_u:204.029b-2013_01": "tataḥ sa bhagavāṃs tatra pāṇḍavair arcitaḥ prabhuḥ",
    "GE07mbh_01_u:204.029c": "nārado 'py agamat prīta iṣṭaṃ deśaṃ mahāmuniḥ",
    "GE07mbh_01_u:204.030a": "evaṃ taiḥ samayaḥ pūrvaṃ kṛto naradacoditaiḥ",
    "GE07mbh_01_u:204.030c": "na cābhidyanta te sārve tadānyonyena bhārata",
    "GE07mbh_01_u:204.030d-2014_01": "etad vistarataḥ sarvam ākhyātaṃ te nareśvara",
    "GE07mbh_01_u:204.030d-2014_02": "kāle ca tasmin saṃpannaṃ yathāvaj janamejaya",
    "GE07mbh_01_u:205.001": "vaiśaṃpāyana uvāca",
    "GE07mbh_01_u:205.001a": "evaṃ te samayaṃ kṛtvā nyavasaṃs tatra pāṇḍavāḥ",
    "GE07mbh_01_u:205.001c": "vaśe śastrapratāpena kurvanto 'nyān mahīkṣitaḥ",
    "GE07mbh_01_u:205.002a": "teṣāṃ manujasiṃhānāṃ pañcānām amitaujasām",
    "GE07mbh_01_u:205.002c": "babhūva kṛṣṇā sarveṣāṃ pārthānāṃ vaśavartinī",
    "GE07mbh_01_u:205.003a": "te tayā taiś ca sā vīraiḥ patibhiḥ saha pañcabhiḥ",
    "GE07mbh_01_u:205.003c": "babhūva paramaprītā nāgair iva sarasvatī",
    "GE07mbh_01_u:205.004a": "vartamāneṣu dharmeṇa pāṇḍaveṣu",
    "GE07mbh_01_u:205.004c": "vyavardhan kuravaḥ sarve hīnadoṣāḥ sukhānvitāḥ",
    "GE07mbh_01_u:205.005a": "atha dīrgheṇa kālena brāhmaṇasya viśāṃ pate",
    "GE07mbh_01_u:205.005c": "kasya cit taskarāḥ ke cij jahrur gā nṛpasattama",
    "GE07mbh_01_u:205.006a": "hriyamāṇe dhane tasmin brāhmaṇaḥ krodhamūrcchitaḥ",
    "GE07mbh_01_u:205.006c": "āgamya khāṇḍavaprastham udakrośata pāṇḍavān",
    "GE07mbh_01_u:205.007a": "hriyate godhanaṃ kṣudrair nṛśaṃsair akṛtātmabhiḥ",
    "GE07mbh_01_u:205.007c": "prasahya vo 'smād viṣayād abhidhāvata pāṇḍavāḥ",
    "GE07mbh_01_u:205.008a": "brāhmaṇasya pramattasya havir dhvāṅkṣair vilupyate",
    "GE07mbh_01_u:205.008c": "śārdūlasya guhāṃ śūnyāṃ nīcaḥ kroṣṭābhimarśati",
    "GE07mbh_01_u:205.008d-2015_01": "arakṣitāraṃ rājānaṃ baliṣaḍbhāgahāriṇam",
    "GE07mbh_01_u:205.008d-2015_02": "tam āhuḥ sarvalokasya samagraṃ pāpacāriṇam",
    "GE07mbh_01_u:205.009a": "brāhmaṇasve hṛte corair dharmārthe ca vilopite",
    "GE07mbh_01_u:205.009c": "rorūyamāṇe ca mayi kriyatām astradhāraṇam",
    "GE07mbh_01_u:205.010a": "rorūyamāṇasyābhyāśe tasya viprasya pāṇḍavaḥ",
    "GE07mbh_01_u:205.010c": "tāni vākyāni śuśrāva kuntīputro dhanaṃjayaḥ",
    "GE07mbh_01_u:205.011a": "śrutvā caiva mahābāhur mā bhair ity āha taṃ dvijam",
    "GE07mbh_01_u:205.011c": "āyudhāni ca yatrāsan pāṇḍavānāṃ mahātmanām",
    "GE07mbh_01_u:205.011e": "kṛṣṇayā saha tatrāsīd dharmarājo yudhiṣṭhiraḥ",
    "GE07mbh_01_u:205.012a": "sa praveśāya cāśakto gamanāya ca pāṇḍavaḥ",
    "GE07mbh_01_u:205.012c": "tasya cārtasya tair vākyaiś codyamānaḥ punaḥ punaḥ",
    "GE07mbh_01_u:205.012e": "ākrande tatra kaunteyaś cintayām āsa duḥkhitaḥ",
    "GE07mbh_01_u:205.013a": "hriyamāṇe dhane tasmin brāhmaṇasya tapasvinaḥ",
    "GE07mbh_01_u:205.013c": "aśrupramārjanaṃ tasya kartavyam iti niścitaḥ",
    "GE07mbh_01_u:205.014a": "upaprekṣaṇajo 'dharmaḥ sumahān syān mahīpateḥ",
    "GE07mbh_01_u:205.014c": "yady asya rudato dvāri na karomy adya rakṣaṇam",
    "GE07mbh_01_u:205.015a": "anāstikyaṃ ca sarveṣām asmākam api rakṣaṇe",
    "GE07mbh_01_u:205.015c": "pratitiṣṭheta loke 'sminn adharmaś caiva no bhavet",
    "GE07mbh_01_u:205.016a": "anāpṛcchya ca rājānaṃ gate mayi na saṃśayaḥ",
    "GE07mbh_01_u:205.016c": "ajātaśatror nṛpater mama caivāpriyaṃ bhavet",
    "GE07mbh_01_u:205.017a": "anupraveśe rājñas tu vanavāso bhaven mama",
    "GE07mbh_01_u:205.017b-2016_01": "sarvam anyat parihṛtaṃ dharṣaṇāt tu mahīpateḥ",
    "GE07mbh_01_u:205.017c": "adharmo vā mahān astu vane vā maraṇaṃ mama",
    "GE07mbh_01_u:205.017e": "śarīrasyāpi nāśena dharma eva viśiṣyate",
    "GE07mbh_01_u:205.018a": "evaṃ viniścitya tataḥ kuntīputro dhanaṃjayaḥ",
    "GE07mbh_01_u:205.018b-2017_01": "mukham ācchādya nibiḍam uttarīyeṇa vāsasā",
    "GE07mbh_01_u:205.018c": "anupraviśya rājānam āpṛcchya ca viśāṃ pate",
    "GE07mbh_01_u:205.019a": "dhanur ādāya saṃhṛṣṭo brāhmaṇaṃ pratyabhāṣata",
    "GE07mbh_01_u:205.019c": "brāhmaṇāgamyatāṃ śīghraṃ yāvat paradhanaiṣiṇaḥ",
    "GE07mbh_01_u:205.020a": "na dūre te gatāḥ kṣudrās tāvad gacchāmahe saha",
    "GE07mbh_01_u:205.020c": "yāvad āvartayāmy adya corahastād dhanaṃ tava",
    "GE07mbh_01_u:205.021a": "so 'nusṛtya mahābāhur dhanvī varmī rathī dhvajī",
    "GE07mbh_01_u:205.021c": "śarair vidhvaṃsitāṃś corān avajitya ca tad dhanam",
    "GE07mbh_01_u:205.022a": "brāhmaṇasya upāhṛtya yaśaḥ pītvā ca pāṇḍavaḥ",
    "GE07mbh_01_u:205.022b-2018_01": "tatas tad godhanaṃ pārtho dattvā tasmai dvijātaye",
    "GE07mbh_01_u:205.022c": "ājagāma puraṃ vīraḥ savyasācī paraṃtapaḥ",
    "GE07mbh_01_u:205.023a": "so 'bhivādya gurūn sarvāṃs taiś cāpi pratinanditaḥ",
    "GE07mbh_01_u:205.023c": "dharmarājam uvācedaṃ vratam ādiśyatāṃ mama",
    "GE07mbh_01_u:205.024a": "samayaḥ samatikrānto bhavatsaṃdarśanān mayā",
    "GE07mbh_01_u:205.024c": "vanavāsaṃ gamiṣyāmi samayo hy eṣa naḥ kṛtaḥ",
    "GE07mbh_01_u:205.025a": "ity ukto dharmarājas tu sahasā vākyam apriyam",
    "GE07mbh_01_u:205.025c": "katham ity abravīd vācā śokārtaḥ sajjamānayā",
    "GE07mbh_01_u:205.025e": "yudhiṣṭhiro guḍākeśaṃ bhrātā bhrātaram acyutam",
    "GE07mbh_01_u:205.025f-2019_01": "uvāca dīno rājā ca dhanaṃjayam idaṃ vacaḥ",
    "GE07mbh_01_u:205.026a": "pramāṇam asmi yadi te mattaḥ śṛṇu vaco 'nagha",
    "GE07mbh_01_u:205.026c": "anupraveśe yad vīra kṛtavāṃs tvaṃ mamāpriyam",
    "GE07mbh_01_u:205.026e": "sarvaṃ tad anujānāmi vyalīkaṃ na ca me hṛdi",
    "GE07mbh_01_u:205.027a": "guror anupraveśo hi nopaghāto yavīyasaḥ",
    "GE07mbh_01_u:205.027c": "yavīyaso 'nupraveśo jyeṣṭhasya vidhilopakaḥ",
    "GE07mbh_01_u:205.028a": "nivartasva mahābāho kuruṣva vacanaṃ mama",
    "GE07mbh_01_u:205.028c": "na hi te dharmalopo 'sti na ca me dharṣaṇā kṛtā",
    "GE07mbh_01_u:205.029": "arjuna uvāca",
    "GE07mbh_01_u:205.029a": "na vyājena cared dharmam iti me bhavataḥ śrutam",
    "GE07mbh_01_u:205.029c": "na satyād vicaliṣyāmi satyenāyudham ālabhe",
    "GE07mbh_01_u:205.029d-2020_01": "kriyate svīkṛte rājan na hi ced ātmanā vratam",
    "GE07mbh_01_u:205.029d-2020_02": "bhidyeta setuś cādharmo 'py ayaśaḥ prāpnuyāṃ mahat",
    "GE07mbh_01_u:205.029d-2021_01": "ājñā tu mama dātavyā bhavatā kīrtivardhana",
    "GE07mbh_01_u:205.029d-2021_02": "bhavadājñām ṛte kiṃ cin na kāryam iti niścayaḥ",
    "GE07mbh_01_u:205.030": "vaiśaṃpāyana uvāca",
    "GE07mbh_01_u:205.030a": "so 'bhyanujñāpya rājānaṃ brahmacaryāya dīkṣitaḥ",
    "GE07mbh_01_u:205.030c": "vane dvādaśa varṣāṇi vāsāyopajagāma ha",
    "GE07mbh_01_u:206.001": "vaiśaṃpāyana uvāca",
    "GE07mbh_01_u:206.001a": "taṃ prayāntaṃ mahābāhuṃ kauravāṇāṃ yaśaskaram",
    "GE07mbh_01_u:206.001c": "anujagmur mahātmāno brāhmaṇā vedapāragāḥ",
    "GE07mbh_01_u:206.002a": "vedavedāṅgavidvāṃsas tathaivādhyātmacintakāḥ",
    "GE07mbh_01_u:206.002c": "caukṣāś ca bhagavadbhaktāḥ sūtāḥ paurāṇikāś ca ye",
    "GE07mbh_01_u:206.003a": "kathakāś cāpare rājañ śramaṇāś ca vanaukasaḥ",
    "GE07mbh_01_u:206.003c": "divyākhyānāni ye cāpi paṭhanti madhuraṃ dvijāḥ",
    "GE07mbh_01_u:206.004a": "etaiś cānyaiś ca bahubhiḥ sahāyaiḥ pāṇḍunandanaḥ",
    "GE07mbh_01_u:206.004c": "vṛtaḥ ślakṣṇakathaiḥ prāyān marudbhir iva vāsavaḥ",
    "GE07mbh_01_u:206.005a": "ramaṇīyāni citrāṇi vanāni ca sarāṃsi ca",
    "GE07mbh_01_u:206.005c": "saritaḥ sāgarāṃś caiva deśān api ca bhārata",
    "GE07mbh_01_u:206.006a": "puṇyāni caiva tīrthāni dadarśa bharatarṣabha",
    "GE07mbh_01_u:206.006c": "sa gaṅgādvāram āsādya niveśam akarot prabhuḥ",
    "GE07mbh_01_u:206.007a": "tatra tasyādbhutaṃ karma śṛṇu me janamejaya",
    "GE07mbh_01_u:206.007c": "kṛtavān yad viśuddhātmā pāṇḍūnāṃ pravaro rathī",
    "GE07mbh_01_u:206.008a": "niviṣṭe tatra kaunteye brāhmaṇeṣu ca bhārata",
    "GE07mbh_01_u:206.008c": "agnihotrāṇi viprās te prāduścakrur anekaśaḥ",
    "GE07mbh_01_u:206.009a": "teṣu prabodhyamāneṣu jvaliteṣu huteṣu ca",
    "GE07mbh_01_u:206.009c": "kṛtapuṣpopahāreṣu tīrāntaragateṣu ca",
    "GE07mbh_01_u:206.010a": "kṛtābhiṣekair vidvadbhir niyataiḥ satpathi sthitaiḥ",
    "GE07mbh_01_u:206.010c": "śuśubhe 'tīva tad rājan gaṅgādvāraṃ mahātmabhiḥ",
    "GE07mbh_01_u:206.011a": "tathā paryākule tasmin niveśe pāṇḍunandanaḥ",
    "GE07mbh_01_u:206.011c": "abhiṣekāya kaunteyo gaṅgām avatatāra ha",
    "GE07mbh_01_u:206.012a": "tatrābhiṣekaṃ kṛtvā sa tarpayitvā pitāmahān",
    "GE07mbh_01_u:206.012c": "uttitīrṣur jalād rājann agnikāryacikīrṣayā",
    "GE07mbh_01_u:206.013a": "apakṛṣṭo mahābāhur nāgarājasya kanyayā",
    "GE07mbh_01_u:206.013c": "antarjale mahārāja ulūpyā kāmayānayā",
    "GE07mbh_01_u:206.013d-2022_01": "gṛhītvā svapitur veśma nīto 'yaṃ pāṇḍunandanaḥ",
    "GE07mbh_01_u:206.014a": "dadarśa pāṇḍavas tatra pāvakaṃ susamāhitam",
    "GE07mbh_01_u:206.014c": "kauravyasyātha nāgasya bhavane paramārcite",
    "GE07mbh_01_u:206.015a": "tatrāgnikāryaṃ kṛtavān kuntīputro dhanaṃjayaḥ",
    "GE07mbh_01_u:206.015c": "aśaṅkamānena hutas tenātuṣyad dhutāśanaḥ",
    "GE07mbh_01_u:206.016a": "agnikāryaṃ sa kṛtvā tu nāgarājasutāṃ tadā",
    "GE07mbh_01_u:206.016c": "prahasann iva kaunteya idaṃ vacanam abravīt",
    "GE07mbh_01_u:206.017a": "kim idaṃ sāhasaṃ bhīru kṛtavaty asi bhāmini",
    "GE07mbh_01_u:206.017c": "kaś cāyaṃ subhago deśaḥ kā ca tvaṃ kasya cātmajā",
    "GE07mbh_01_u:206.018": "ulūpy uvāca",
    "GE07mbh_01_u:206.018a": "airāvatakule jātaḥ kauravyo nāma pannagaḥ",
    "GE07mbh_01_u:206.018c": "tasyāsmi duhitā pārtha ulūpī nāma pannagī",
    "GE07mbh_01_u:206.019a": "sāhaṃ tvām abhiṣekārtham avatīrṇaṃ samudragām",
    "GE07mbh_01_u:206.019c": "dṛṣṭavaty eva kaunteya kandarpeṇāsmi mūrcchitā",
    "GE07mbh_01_u:206.020a": "tāṃ mām anaṅgamathitāṃ tvatkṛte kurunandana",
    "GE07mbh_01_u:206.020c": "ananyāṃ nandayasvādya pradānenātmano rahaḥ",
    "GE07mbh_01_u:206.021": "arjuna uvāca",
    "GE07mbh_01_u:206.021a": "brahmacaryam idaṃ bhadre mama dvādaśavārṣikam",
    "GE07mbh_01_u:206.021c": "dharmarājena cādiṣṭaṃ nāham asmi svayaṃvaśaḥ",
    "GE07mbh_01_u:206.022a": "tava cāpi priyaṃ kartum icchāmi jalacāriṇi",
    "GE07mbh_01_u:206.022c": "anṛtaṃ noktapūrvaṃ ca mayā kiṃ cana karhi cit",
    "GE07mbh_01_u:206.023a": "kathaṃ ca nānṛtaṃ tat syāt tava cāpi priyaṃ bhavet",
    "GE07mbh_01_u:206.023c": "na ca pīḍyeta me dharmas tathā kuryāṃ bhujaṃgame",
    "GE07mbh_01_u:206.024": "ulūpy uvāca",
    "GE07mbh_01_u:206.024a": "jānāmy ahaṃ pāṇḍaveya yathā carasi medinīm",
    "GE07mbh_01_u:206.024c": "yathā ca te brahmacaryam idam ādiṣṭavān guruḥ",
    "GE07mbh_01_u:206.025a": "parasparaṃ vartamānān drupadasyātmajāṃ prati",
    "GE07mbh_01_u:206.025c": "yo no 'nupraviśen mohāt sa no dvādaśavārṣikam",
    "GE07mbh_01_u:206.025e": "vane cared brahmacaryam iti vaḥ samayaḥ kṛtaḥ",
    "GE07mbh_01_u:206.026a": "tad idaṃ draupadīhetor anyonyasya pravāsanam",
    "GE07mbh_01_u:206.026b-2023_01": "nāradasyājñayā tatra kṛtaṃ dharmariraṃsayā",
    "GE07mbh_01_u:206.026b-2023_02": "ekaḥ saṃvatsaraḥ pūrṇaḥ pañcadhā śakalīkṛtaḥ",
    "GE07mbh_01_u:206.026b-2023_03": "draupadyām eva kaunteya nāradasyābhyanujñayā",
    "GE07mbh_01_u:206.026c": "kṛtaṃ vas tatra dharmārtham atra dharmo na duṣyati",
    "GE07mbh_01_u:206.026d-2024_01": "tvayā kāmapracārāya preritaṃ na hi yan manaḥ",
    "GE07mbh_01_u:206.026d-2024_02": "tasmāt tava pratyavāyo yujyate na hi kutra cit",
    "GE07mbh_01_u:206.027a": "paritrāṇaṃ ca kartavyam ārtānāṃ pṛthulocana",
    "GE07mbh_01_u:206.027c": "kṛtvā mama paritrāṇaṃ tava dharmo na lupyate",
    "GE07mbh_01_u:206.028a": "yadi vāpy asya dharmasya sūkṣmo 'pi syād vyatikramaḥ",
    "GE07mbh_01_u:206.028c": "sa ca te dharma eva syād dāttvā prāṇān mamārjuna",
    "GE07mbh_01_u:206.029a": "bhaktāṃ bhajasva māṃ pārtha satām etan mataṃ prabho",
    "GE07mbh_01_u:206.029c": "na kariṣyasi ced evaṃ mṛtāṃ mām upadhāraya",
    "GE07mbh_01_u:206.030a": "prāṇadānān mahābāho cara dharmam anuttamam",
    "GE07mbh_01_u:206.030c": "śaraṇaṃ ca prapannāsmi tvām adya puruṣottama",
    "GE07mbh_01_u:206.031a": "dīnān anāthān kaunteya parirakṣasi nityaśaḥ",
    "GE07mbh_01_u:206.031c": "sāhaṃ śaraṇam abhyemi roravīmi ca duḥkhitā",
    "GE07mbh_01_u:206.032a": "yāce tvām abhikāmāhaṃ tasmāt kuru mama priyam",
    "GE07mbh_01_u:206.032c": "sa tvam ātmapradānena sakāmāṃ kartum arhasi",
    "GE07mbh_01_u:206.033": "vaiśaṃpāyana uvāca",
    "GE07mbh_01_u:206.033a": "evam uktas tu kaunteyaḥ pannageśvarakanyayā",
    "GE07mbh_01_u:206.033c": "kṛtavāṃs tat tathā sarvaṃ dharmam uddiśya kāraṇam",
    "GE07mbh_01_u:206.034a": "sa nāgabhavane rātriṃ tām uṣitvā pratāpavān",
    "GE07mbh_01_u:206.034b-2025_01": "putram utpādayām āsa tasyāṃ sa sumanoharam",
    "GE07mbh_01_u:206.034b-2025_02": "irāvantaṃ mahābhāgaṃ mahābalaparākramam",
    "GE07mbh_01_u:206.034b-2026_01": "prabhāte 'bhyuṣitolūpyā prāpitaḥ svaṃ niveśanam",
    "GE07mbh_01_u:206.034c": "udite 'bhyutthitaḥ sūrye kauravyasya niveśanāt",
    "GE07mbh_01_u:206.034d-2027_01": "ājagāmārjuno dhīmān gaṅgādvārāśramaṃ prati",
    "GE07mbh_01_u:206.034d-2028_01": "niścakrāma tadā pārthaḥ svam eva bhavanaṃ śubham",
    "GE07mbh_01_u:206.034d-2029_01": "āgatas tu punas tatra gaṅgādvāraṃ tayā saha",
    "GE07mbh_01_u:206.034d-2029_02": "parityajya gatā sādhvī ulūpī nijamandiram",
    "GE07mbh_01_u:206.034d-2029_03": "dattvā varam ajeyatvaṃ jale sarvatra bhārata",
    "GE07mbh_01_u:206.034d-2029_04": "sādhyā jalacarāḥ sarve bhaviṣyanti na saṃśayaḥ",
    "GE07mbh_01_u:207.001": "vaiśaṃpāyana uvāca",
    "GE07mbh_01_u:207.001a": "kathayitvā tu tat sarvaṃ brāhmaṇebhyaḥ sa bhārata",
    "GE07mbh_01_u:207.001c": "prayayau himavatpārśvaṃ tato vajradharātmajaḥ",
    "GE07mbh_01_u:207.002a": "agastyavaṭam āsādya vasiṣṭhasya ca parvatam",
    "GE07mbh_01_u:207.002c": "bhṛgutuṅge ca kaunteyaḥ kṛtavāñ śaucam ātmanaḥ",
    "GE07mbh_01_u:207.003a": "pradadau gosahasrāṇi tīrtheṣv āyataneṣu ca",
    "GE07mbh_01_u:207.003c": "niveśāṃś ca dvijātibhyaḥ so 'dadat kurusattamaḥ",
    "GE07mbh_01_u:207.004a": "hiraṇyabindos tīrthe ca snātvā puruṣasattamaḥ",
    "GE07mbh_01_u:207.004c": "dṛṣṭavān parvataśreṣṭhaṃ puṇyāny āyatanāni ca",
    "GE07mbh_01_u:207.005a": "avatīrya naraśreṣṭho brāhmaṇaiḥ saha bhārata",
    "GE07mbh_01_u:207.005c": "prācīṃ diśam abhiprepsur jagāma bharatarṣabhaḥ",
    "GE07mbh_01_u:207.006a": "ānupūrvyeṇa tīrthāni dṛṣṭavān kurusattamaḥ",
    "GE07mbh_01_u:207.006c": "nadīṃ cotpalinīṃ ramyām araṇyaṃ naimiṣaṃ prati",
    "GE07mbh_01_u:207.007a": "nandām aparanandāṃ ca kauśikīṃ ca yaśasvinīm",
    "GE07mbh_01_u:207.007c": "mahānadīṃ gayāṃ caiva gaṅgām api ca bhārata",
    "GE07mbh_01_u:207.008a": "evaṃ sarvāṇi tīrthāni paśyamānas tathāśramān",
    "GE07mbh_01_u:207.008c": "ātmanaḥ pāvanaṃ kurvan brāhmaṇebhyo dadau vasu",
    "GE07mbh_01_u:207.009a": "aṅgavaṅgakaliṅgeṣu yāni puṇyāni kāni cit",
    "GE07mbh_01_u:207.009c": "jagāma tāni sarvāṇi tīrthāny āyatanāni ca",
    "GE07mbh_01_u:207.009e": "dṛṣṭvā ca vidhivat tāni dhanaṃ cāpi dadau tataḥ",
    "GE07mbh_01_u:207.010a": "kaliṅgarāṣṭradvāreṣu brāhmaṇāḥ pāṇḍavānugāḥ",
    "GE07mbh_01_u:207.010c": "abhyanujñāya kaunteyam upāvartanta bhārata",
    "GE07mbh_01_u:207.011a": "sa tu tair abhyanujñātaḥ kuntīputro dhanaṃjayaḥ",
    "GE07mbh_01_u:207.011c": "sahāyair alpakaiḥ śūraḥ prayayau yena sāgaram",
    "GE07mbh_01_u:207.012a": "sa kaliṅgān atikramya deśān āyatanāni ca",
    "GE07mbh_01_u:207.012c": "dharmyāṇi ramaṇīyāni prekṣamāṇo yayau prabhuḥ",
    "GE07mbh_01_u:207.012d-2030_01": "śūrpākāram athāplutya sāgarānūpam āśritaḥ",
    "GE07mbh_01_u:207.013a": "mahendraparvataṃ dṛṣṭvā tāpasair upaśobhitam",
    "GE07mbh_01_u:207.013b-2031_01": "godāvaryāṃ tataḥ snātvā tām atītya mahābalaḥ",
    "GE07mbh_01_u:207.013b-2031_02": "kāverīṃ tāṃ samāsādya saṃgame sāgarasya ha",
    "GE07mbh_01_u:207.013b-2031_03": "snātvā saṃpūjya devāṃś ca pitṝṃś ca ṛṣibhiḥ saha",
    "GE07mbh_01_u:207.013c": "samudratīreṇa śanair maṇalūraṃ jagāma ha",
    "GE07mbh_01_u:207.014a": "tatra sarvāṇi tīrthāni puṇyāny āyatanāni ca",
    "GE07mbh_01_u:207.014b-2032_01": "atha trayodaśe māse maṇalūreśvaraṃ prabhum",
    "GE07mbh_01_u:207.014c": "abhigamya mahābāhur abhyagacchan mahīpatim",
    "GE07mbh_01_u:207.014e": "maṇalūreśvaraṃ rājan dharmajñaṃ citravāhanam",
    "GE07mbh_01_u:207.014f-2033_01": "sarvaśāstreṣu netāraṃ sarvāstrajñam akalmaṣam",
    "GE07mbh_01_u:207.014f-2033_02": "dharme satye dame śauce śaurye caiva viśeṣataḥ",
    "GE07mbh_01_u:207.014f-2033_03": "dvijarājaṛṣīṇāṃ ca dhārmikāṇāṃ mahītale",
    "GE07mbh_01_u:207.014f-2033_04": "kīrtane copamābhūtaṃ kṣatradharmavid uttamam",
    "GE07mbh_01_u:207.014f-2034_01": "sa ca taṃ pratijagrāha vidhipūrveṇa pāṇḍavam",
    "GE07mbh_01_u:207.015a": "tasya citrāṅgadā nāma duhitā cārudarśanā",
    "GE07mbh_01_u:207.015c": "tāṃ dadarśa pure tasmin vicarantīṃ yadṛcchayā",
    "GE07mbh_01_u:207.016a": "dṛṣṭvā ca tāṃ varārohāṃ cakame caitravāhinīm",
    "GE07mbh_01_u:207.016c": "abhigamya ca rājānaṃ jñāpayat svaṃ prayojanam",
    "GE07mbh_01_u:207.016d-2035_01": "dehi me khalv imāṃ rājan kṣatriyāya mahātmane",
    "GE07mbh_01_u:207.016d-2035_02": "tac chrutvā tv abravīd rājā kasya putro 'si nāma kim",
    "GE07mbh_01_u:207.016d-2035_03": "uvāca taṃ pāṇḍavo 'haṃ kuntīputro dhanaṃjayaḥ",
    "GE07mbh_01_u:207.016e": "tam uvācātha rājā sa sāntvapūrvam idaṃ vacaḥ",
    "GE07mbh_01_u:207.017a": "rājā prabhaṃkaro nāma kule asmin babhūva ha",
    "GE07mbh_01_u:207.017c": "aputraḥ prasavenārthī tapas tepe sa uttamam",
    "GE07mbh_01_u:207.018a": "ugreṇa tapasā tena praṇipātena śaṃkaraḥ",
    "GE07mbh_01_u:207.018c": "īśvaras toṣitas tena mahādeva umāpatiḥ",
    "GE07mbh_01_u:207.019a": "sa tasmai bhagavān prādād ekaikaṃ prasavaṃ kule",
    "GE07mbh_01_u:207.019c": "ekaikaḥ prasavas tasmād bhavaty asmin kule sadā",
    "GE07mbh_01_u:207.020a": "teṣāṃ kumārāḥ sarveṣāṃ pūrveṣāṃ mama jajñire",
    "GE07mbh_01_u:207.020c": "kanyā tu mama jāteyaṃ kulasyotpādanī dhruvam",
    "GE07mbh_01_u:207.021a": "putro mameyam iti me bhāvanā puruṣottama",
    "GE07mbh_01_u:207.021c": "putrikā hetuvidhinā saṃjñitā bharatarṣabha",
    "GE07mbh_01_u:207.021d-2036_01": "tasmād ekaḥ suto yo 'syāṃ jāyate bhārata tvayā",
    "GE07mbh_01_u:207.022a": "etac chulkaṃ bhavatv asyāḥ kulakṛj jāyatām iha",
    "GE07mbh_01_u:207.022c": "etena samayenemāṃ pratigṛhṇīṣva pāṇḍava",
    "GE07mbh_01_u:207.023a": "sa tatheti pratijñāya kanyāṃ tāṃ pratigṛhya ca",
    "GE07mbh_01_u:207.023b-2037_01": "māse trayodaśe pārthaḥ kṛtvā vaivāhikīṃ kriyām",
    "GE07mbh_01_u:207.023c": "uvāsa nagare tasmin kaunteyas trihimāḥ samāḥ",
    "GE07mbh_01_u:207.023d-2038_01": "tasyāṃ sute samutpanne pariṣvajya varāṅganām",
    "GE07mbh_01_u:207.023d-2038_02": "āmantrya nṛpatiṃ taṃ tu jagāma parivartitum",
    "GE07mbh_01_u:208.001": "vaiśaṃpāyana uvāca",
    "GE07mbh_01_u:208.001a": "tataḥ samudre tīrthāni dakṣiṇe bharatarṣabhaḥ",
    "GE07mbh_01_u:208.001c": "abhyagacchat supuṇyāni śobhitāni tapasvibhiḥ",
    "GE07mbh_01_u:208.002a": "varjayanti sma tīrthāni pañca tatra tu tāpasāḥ",
    "GE07mbh_01_u:208.002c": "ācīrṇāni tu yāny āsan purastāt tu tapasvibhiḥ",
    "GE07mbh_01_u:208.003a": "agastyatīrthaṃ saubhadraṃ paulomaṃ ca supāvanam",
    "GE07mbh_01_u:208.003c": "kāraṃdhamaṃ prasannaṃ ca hayamedhaphalaṃ ca yat",
    "GE07mbh_01_u:208.003e": "bhāradvājasya tīrthaṃ ca pāpapraśamanaṃ mahat",
    "GE07mbh_01_u:208.003f-2039_01": "etāni pañca tīrthāni dadarśa kurusattamaḥ",
    "GE07mbh_01_u:208.004a": "viviktāny upalakṣyātha tāni tīrthāni pāṇḍavaḥ",
    "GE07mbh_01_u:208.004c": "dṛṣṭvā ca varjyamānāni munibhir dharmabuddhibhiḥ",
    "GE07mbh_01_u:208.005a": "tapasvinas tato 'pṛcchat prājñaliḥ kurunandanaḥ",
    "GE07mbh_01_u:208.005c": "tīrthānīmāni varjyante kimarthaṃ brahmavādibhiḥ",
    "GE07mbh_01_u:208.006": "tāpasā ūcuḥ",
    "GE07mbh_01_u:208.006a": "grāhāḥ pañca vasanty eṣu haranti ca tapodhanān",
    "GE07mbh_01_u:208.006c": "ata etāni varjyante tīrthāni kurunandana",
    "GE07mbh_01_u:208.007": "vaiśaṃpāyana uvāca",
    "GE07mbh_01_u:208.007a": "teṣāṃ śrutvā mahābāhur vāryamāṇas tapodhanaiḥ",
    "GE07mbh_01_u:208.007c": "jagāma tāni tīrthāni draṣṭuṃ puruṣasattamaḥ",
    "GE07mbh_01_u:208.008a": "tataḥ saubhadram āsādya maharṣes tīrtham uttamam",
    "GE07mbh_01_u:208.008c": "vigāhya tarasā śūraḥ snānaṃ cakre paraṃtapaḥ",
    "GE07mbh_01_u:208.009a": "atha taṃ puruṣavyāghram antarjalacaro mahān",
    "GE07mbh_01_u:208.009c": "nijagrāha jale grāhaḥ kuntīputraṃ dhanaṃjayam",
    "GE07mbh_01_u:208.010a": "sa tam ādāya kaunteyo visphurantaṃ jalecaram",
    "GE07mbh_01_u:208.010c": "udatiṣṭhan mahābāhur balena balināṃ varaḥ",
    "GE07mbh_01_u:208.011a": "utkṛṣṭa eva tu grāhaḥ so 'rjunena yaśasvinā",
    "GE07mbh_01_u:208.011c": "babhūva nārī kalyāṇī sarvābharaṇabhūṣitā",
    "GE07mbh_01_u:208.011e": "dīpyamānā śriyā rājan divyarūpā manoramā",
    "GE07mbh_01_u:208.012a": "tad adbhutaṃ mahad dṛṣṭvā kuntīputro dhanaṃjayaḥ",
    "GE07mbh_01_u:208.012c": "tāṃ striyaṃ paramaprīta idaṃ vacanam abravīt",
    "GE07mbh_01_u:208.013a": "kā vai tvam asi kalyāṇi kuto vāsi jalecarī",
    "GE07mbh_01_u:208.013c": "kimarthaṃ ca mahat pāpam idaṃ kṛtavatī purā",
    "GE07mbh_01_u:208.014": "nāry uvāca",
    "GE07mbh_01_u:208.014a": "apsarāsmi mahābāho devāraṇyavicāriṇī",
    "GE07mbh_01_u:208.014c": "iṣṭā dhanapater nityaṃ vargā nāma mahābala",
    "GE07mbh_01_u:208.015a": "mama sakhyaś catasro 'nyāḥ sarvāḥ kāmagamāḥ śubhāḥ",
    "GE07mbh_01_u:208.015c": "tābhiḥ sārdhaṃ prayātāsmi lokapālaniveśanam",
    "GE07mbh_01_u:208.016a": "tataḥ paśyāmahe sarvā brāhmaṇaṃ saṃśitavratam",
    "GE07mbh_01_u:208.016c": "rūpavantam adhīyānam ekam ekāntacāriṇam",
    "GE07mbh_01_u:208.017a": "tasya vai tapasā rājaṃs tad vanaṃ tejasāvṛtam",
    "GE07mbh_01_u:208.017c": "āditya iva taṃ deśaṃ kṛtsnaṃ sa vyavabhāsayat",
    "GE07mbh_01_u:208.018a": "tasya dṛṣṭvā tapas tādṛg rūpaṃ cādbhutadarśanam",
    "GE07mbh_01_u:208.018c": "avatīrṇāḥ sma taṃ deśaṃ tapovighnacikīrṣayā",
    "GE07mbh_01_u:208.019a": "ahaṃ ca saurabheyī ca samīcī budbudā latā",
    "GE07mbh_01_u:208.019c": "yaugapadyena taṃ vipram abhyagacchāma bhārata",
    "GE07mbh_01_u:208.020a": "gāyantyo vai hasantyaś ca lobhayantyaś ca taṃ dvijam",
    "GE07mbh_01_u:208.020b-2040_01": "prekṣaṇāni ca kurvantyo vivṛtaṃ kārayanti ca",
    "GE07mbh_01_u:208.020b-2040_02": "anicchantya ivāṅgāni hāsabhāvavilāsitaiḥ",
    "GE07mbh_01_u:208.020b-2040_03": "bāhūrumūladantānāṃ darśanaṃ vai varāṅganāḥ",
    "GE07mbh_01_u:208.020b-2040_04": "kurvantyo lobhayantyaś ca taṃ dvijaṃ paritaḥ sthitāḥ",
    "GE07mbh_01_u:208.020c": "sa ca nāsmāsu kṛtavān mano vīra kathaṃ cana",
    "GE07mbh_01_u:208.020e": "nākampata mahātejāḥ sthitas tapasi nirmale",
    "GE07mbh_01_u:208.021a": "so 'śapat kupito 'smāṃs tu brāhmaṇaḥ kṣatriyarṣabha",
    "GE07mbh_01_u:208.021c": "grāhabhūtā jale yūyaṃ cariṣyadhvaṃ śataṃ samāḥ vargovāca",
    "GE07mbh_01_u:209.001a": "tato vayaṃ pravyathitāḥ sarvā bharatasattama",
    "GE07mbh_01_u:209.001c": "āyāma śaraṇaṃ vipraṃ taṃ tapodhanam acyutam",
    "GE07mbh_01_u:209.002a": "rūpeṇa vayasā caiva kandarpeṇa ca darpitāḥ",
    "GE07mbh_01_u:209.002c": "ayuktaṃ kṛtavatyaḥ sma kṣantum arhasi no dvija",
    "GE07mbh_01_u:209.003a": "eṣa eva vadho 'smākaṃ suparyāptas tapodhana",
    "GE07mbh_01_u:209.003c": "yad vayaṃ saṃśitātmānaṃ pralobdhuṃ tvām ihāgatāḥ",
    "GE07mbh_01_u:209.004a": "avadhyās tu striyaḥ sṛṣṭā manyante dharmacintakāḥ",
    "GE07mbh_01_u:209.004c": "tasmād dharmeṇa dharmajña nāsmān hiṃsitum arhasi",
    "GE07mbh_01_u:209.005a": "sarvabhūteṣu dharmajña maitro brāhmaṇa ucyate",
    "GE07mbh_01_u:209.005c": "satyo bhavatu kalyāṇa eṣa vādo manīṣiṇām",
    "GE07mbh_01_u:209.006a": "śaraṇaṃ ca prapannānāṃ śiṣṭāḥ kurvanti pālanam",
    "GE07mbh_01_u:209.006c": "śaraṇaṃ tvāṃ prapannāḥ sma tasmāt tvaṃ kṣantum arhasi",
    "GE07mbh_01_u:209.007": "vaiśaṃpāyana uvāca",
    "GE07mbh_01_u:209.007a": "evam uktas tu dharmātmā brāhmaṇaḥ śubhakarmakṛt",
    "GE07mbh_01_u:209.007c": "prasādaṃ kṛtavān vīra ravisomasamaprabhaḥ",
    "GE07mbh_01_u:209.008": "brāhmaṇa uvāca",
    "GE07mbh_01_u:209.008a": "śataṃ sahasraṃ viśvaṃ ca sarvam akṣayavācakam",
    "GE07mbh_01_u:209.008c": "parimāṇaṃ śataṃ tv etan naitad akṣayavācakam",
    "GE07mbh_01_u:209.009a": "yadā ca vo grāhabhūtā gṛhṇantīḥ puruṣāñ jale",
    "GE07mbh_01_u:209.009c": "utkarṣati jalāt kaś cit sthalaṃ puruṣasattamaḥ",
    "GE07mbh_01_u:209.010a": "tadā yūyaṃ punaḥ sarvāḥ svarūpaṃ pratipatsyatha",
    "GE07mbh_01_u:209.010c": "anṛtaṃ noktapūrvaṃ me hasatāpi kadā cana",
    "GE07mbh_01_u:209.011a": "tāni sarvāṇi tīrthāni itaḥ prabhṛti caiva ha",
    "GE07mbh_01_u:209.011c": "nārītīrthāni nāmneha khyātiṃ yāsyanti sarvaśaḥ",
    "GE07mbh_01_u:209.011e": "puṇyāni ca bhaviṣyanti pāvanāni manīṣiṇām vargovāca",
    "GE07mbh_01_u:209.012a": "tato 'bhivādya taṃ vipraṃ kṛtvā caiva pradakṣiṇam",
    "GE07mbh_01_u:209.012c": "acintayāmopasṛtya tasmād deśāt suduḥkhitāḥ",
    "GE07mbh_01_u:209.013a": "kva nu nāma vayaṃ sarvāḥ kālenālpena taṃ naram",
    "GE07mbh_01_u:209.013c": "samāgacchema yo nas tad rūpam āpādayet punaḥ",
    "GE07mbh_01_u:209.014a": "tā vayaṃ cintayitvaivaṃ muhūrtād iva bhārata",
    "GE07mbh_01_u:209.014c": "dṛṣṭavatyo mahābhāgaṃ devarṣim uta nāradam",
    "GE07mbh_01_u:209.015a": "sarvā hṛṣṭāḥ sma taṃ dṛṣṭvā devarṣim amitadyutim",
    "GE07mbh_01_u:209.015c": "abhivādya ca taṃ pārtha sthitāḥ sma vyathitānanāḥ",
    "GE07mbh_01_u:209.016a": "sa no 'pṛcchad duḥkhamūlam uktavatyo vayaṃ ca tat",
    "GE07mbh_01_u:209.016b-2041_01": "kva gacchāmo vayaṃ sarvā yatra lapsyāmahe punaḥ",
    "GE07mbh_01_u:209.016c": "śrutvā tac ca yathāvṛttam idaṃ vacanam abravīt",
    "GE07mbh_01_u:209.017a": "dakṣiṇe sāgarānūpe pañca tīrthāni santi vai",
    "GE07mbh_01_u:209.017c": "puṇyāni ramaṇīyāni tāni gacchata māciram",
    "GE07mbh_01_u:209.018a": "tatrāśu puruṣavyāghraḥ pāṇḍavo vo dhanaṃjayaḥ",
    "GE07mbh_01_u:209.018c": "mokṣayiṣyati śuddhātmā duḥkhād asmān na saṃśayaḥ",
    "GE07mbh_01_u:209.018d-2042_01": "ity uktvā nāradaḥ sarvās tatraivāntaradhīyata",
    "GE07mbh_01_u:209.019a": "tasya sarvā vayaṃ vīra śrutvā vākyam ihāgatāḥ",
    "GE07mbh_01_u:209.019c": "tad idaṃ satyam evādya mokṣitāhaṃ tvayānagha",
    "GE07mbh_01_u:209.020a": "etās tu mama vai sakhyaś catasro 'nyā jale sthitāḥ",
    "GE07mbh_01_u:209.020c": "kuru karma śubhaṃ vīra etāḥ sarvā vimokṣaya",
    "GE07mbh_01_u:209.021": "vaiśaṃpāyana uvāca",
    "GE07mbh_01_u:209.021a": "tatas tāḥ pāṇḍavaśreṣṭhaḥ sarvā eva viśāṃ pate",
    "GE07mbh_01_u:209.021c": "tasmāc chāpād adīnātmā mokṣayām āsa vīryavān",
    "GE07mbh_01_u:209.022a": "utthāya ca jalāt tasmāt pratilabhya vapuḥ svakam",
    "GE07mbh_01_u:209.022c": "tās tadāpsaraso rājann adṛśyanta yathā purā",
    "GE07mbh_01_u:209.023a": "tīrthāni śodhayitvā tu tathānujñāya tāḥ prabhuḥ",
    "GE07mbh_01_u:209.023c": "citrāṅgadāṃ punar draṣṭuṃ maṇalūrapuraṃ yayau",
    "GE07mbh_01_u:209.024a": "tasyām ajanayat putraṃ rājānaṃ babhruvāhanam",
    "GE07mbh_01_u:209.024c": "taṃ dṛṣṭvā pāṇḍavo rājan gokarṇam abhito 'gamat",
    "GE07mbh_01_u:209.024c-112_0001": "citravāhanam abravīt citrāṅgadāyāḥ śulkaṃ ca gṛhṇemaṃ babhruvāhanam",
    "GE07mbh_01_u:209.024c-112_0003": "anena tu bhaviṣyāmi ṛṇān mukto janādhipa",
    "GE07mbh_01_u:209.024c-112_0004": "citrāṅgadāṃ punar vākyam abravīt pākaśāsaniḥ ihaiva bhava bhadre tvaṃ babhruvāhanavardhanā",
    "GE07mbh_01_u:209.024c-112_0006": "indraprasthanivāsaṃ me āgatā tatra raṃsyase",
    "GE07mbh_01_u:209.024c-112_0007": "kuntīṃ yudhiṣṭhiraṃ bhīmaṃ bhrātarau me kanīyasau",
    "GE07mbh_01_u:209.024c-112_0008": "āgatā tatra paśyethā anyān api ca bāndhavān",
    "GE07mbh_01_u:209.024c-112_0009": "bāndhavaiḥ sahitā bhadre nandase tvam anindite",
    "GE07mbh_01_u:209.024c-112_0010": "dharme sthitaḥ satyadhṛtiḥ kuntīputro yudhiṣṭhiraḥ jitvā tu pṛthivīṃ sarvāṃ rājasūyaṃ kariṣyati",
    "GE07mbh_01_u:209.024c-112_0012": "tatrāgacchanti rājānaḥ pṛthivyāṃ nṛpasaṃjñitāḥ",
    "GE07mbh_01_u:209.024c-112_0013": "bahūni ratnāny ādāya āgamiṣyati te pitā",
    "GE07mbh_01_u:209.024c-112_0014": "ekasārthaṃ prayātāsi citravāhanasenayā",
    "GE07mbh_01_u:209.024c-112_0015": "drakṣyāmi rājasūye tvāṃ putraṃ pālaya mā śucaḥ",
    "GE07mbh_01_u:209.024c-112_0016": "babhruvāhananāmā tu mama prāṇo bahiścaraḥ tasmād bharasva putraṃ vai pūruvaṃśavivardhanam",
    "GE07mbh_01_u:209.024c-112_0018": "citravāhanadāyādaṃ dharmāt pauravanandanam",
    "GE07mbh_01_u:209.024c-112_0019": "pāṇḍavānāṃ priyaṃ putraṃ tasmāt pālaya sarvadā",
    "GE07mbh_01_u:209.024c-112_0020": "viprayogena saṃtāpaṃ mā kṛthās tvam anindite",
    "GE07mbh_01_u:209.024c-112_0021": "citrāṅgadām evam uktvā",
    "GE07mbh_01_u:209.024d-2043_01": "ādyaṃ paśupateḥ sthānaṃ darśanād eva muktidam",
    "GE07mbh_01_u:209.024d-2043_02": "yatra pāpo 'pi manujaḥ prāpnoty abhayadaṃ padam",
    "GE07mbh_01_u:210.001": "vaiśaṃpāyana uvāca",
    "GE07mbh_01_u:210.001a": "so 'parānteṣu tīrthāni puṇyāny āyatanāni ca",
    "GE07mbh_01_u:210.001c": "sarvāṇy evānupūrvyeṇa jagāmāmitavikramaḥ",
    "GE07mbh_01_u:210.002a": "samudre paścime yāni tīrthāny āyatanāni ca",
    "GE07mbh_01_u:210.002c": "tāni sarvāṇi gatvā sa prabhāsam upajagmivān satyabhāmā",
    "GE07mbh_01_u:210.002d-113x0024": "śrībhagavān vaiśaṃpāyanaḥ",
    "GE07mbh_01_u:210.002d-113_0001": "cintayām āsa rātrau tu gadena kathitāṃ kathām",
    "GE07mbh_01_u:210.002d-113_0002": "subhadrāyāś ca mādhuryaṃ rūpasaṃpadguṇāni ca prāptuṃ tāṃ cintayām āsa ka upāyo bhaved iti",
    "GE07mbh_01_u:210.002d-113_0004": "veṣavaikṛtam āpannaḥ parivrājakarūpadhṛk",
    "GE07mbh_01_u:210.002d-113_0005": "kukurāndhakavṛṣṇīnām ajñāto veṣadhāraṇāt",
    "GE07mbh_01_u:210.002d-113_0006": "bhramamāṇaś caran bhaikṣaṃ parivrājakaveṣavān",
    "GE07mbh_01_u:210.002d-113_0007": "yena kenāpy upāyena praviśya ca gṛhaṃ mahat",
    "GE07mbh_01_u:210.002d-113_0008": "dṛṣṭvā subhadrāṃ kṛṣṇasya bhaginīm ekasundarīm vāsudevamataṃ jñātvā kariṣyāmi hitaṃ śubham",
    "GE07mbh_01_u:210.002d-113_0010": "evaṃ viniścayaṃ kṛtvā dīkṣitas tu tadābhavat",
    "GE07mbh_01_u:210.002d-113_0011": "tridaṇḍī muṇḍitaḥ kuṇḍī akṣamālāṅgulīyakaḥ",
    "GE07mbh_01_u:210.002d-113_0012": "yogabhāraṃ vahan pārtho vaṭavṛkṣasya koṭaram praviśann eva bībhatsur vṛṣṭiṃ varṣati vāsave",
    "GE07mbh_01_u:210.002d-113_0014": "cintayām āsa deveśaṃ keśavaṃ kleśanāśanam praṇatārtiharaṃ śaṃbhuṃ māyārūpeṇa vañcakam",
    "GE07mbh_01_u:210.002d-113_0016": "keśavaś cintitaṃ jñātvā divyajñānena dṛṣṭavān śayānaḥ śayane dhanye satyabhāmāsahāyavān",
    "GE07mbh_01_u:210.002d-113_0018": "keśavaḥ sahasā rājañ jahāsa ca nananda ca",
    "GE07mbh_01_u:210.002d-113_0019": "punaḥ punaḥ satyabhāmā cābravīt puruṣottamam bhagavaṃś cintayāviṣṭaḥ śayane śayitaḥ sukham",
    "GE07mbh_01_u:210.002d-113_0021": "bhavān bahuprakāreṇa jahāsa ca punaḥ punaḥ",
    "GE07mbh_01_u:210.002d-113_0022": "śrotavyaṃ yadi vā kṛṣṇa prasādo yadi cen mayi vaktum arhasi lokeśa tac chrotuṃ kāmaye hy aham",
    "GE07mbh_01_u:210.002d-113_0024": "pitṛṣvasāyāḥ putro me bhīmasenānujo 'rjunaḥ",
    "GE07mbh_01_u:210.002d-113_0025": "tīrthayātrāṃ gataḥ pārthaḥ kāraṇāt samayāt tadā",
    "GE07mbh_01_u:210.002d-113_0026": "tīrthayātrāsamāptau tu nivṛtto niśi bhārataḥ subhadrāṃ cintayānas tu tadarthe cāpi māṃ punaḥ",
    "GE07mbh_01_u:210.002d-113_0028": "cintayann eva tāṃ bhadrāṃ yatirūpadharo 'bhavat",
    "GE07mbh_01_u:210.002d-113_0029": "yatirūpapraticchanno dvārakāṃ prāpya mādhavīm",
    "GE07mbh_01_u:210.002d-113_0030": "yena kenāpy upāyena dṛṣṭvā tu varavarṇinīm",
    "GE07mbh_01_u:210.002d-113_0031": "vāsudevamataṃ jñātvā prayatiṣye manoratham",
    "GE07mbh_01_u:210.002d-113_0032": "evaṃ vyavasitaḥ pārtho yatiliṅgena pāṇḍavaḥ chāyāyāṃ vaṭavṛkṣasya vṛṣṭiṃ varṣati vāsave",
    "GE07mbh_01_u:210.002d-113_0034": "yogabhāraṃ vahann eva mānasaṃ duḥkham āptavān",
    "GE07mbh_01_u:210.002d-113_0035": "īdṛśaṃ māṃ vijānāti mādhavo yadi māṃ smaran",
    "GE07mbh_01_u:210.002d-113_0036": "bhrātaraṃ tava paśyeti satyabhāmām adarśayat tata utthāya śayanāt prasthito madhusūdanaḥ",
    "GE07mbh_01_u:210.003a": "prabhāsadeśaṃ saṃprāptaṃ bībhatsum aparājitam",
    "GE07mbh_01_u:210.003c": "tīrthāny anucarantaṃ ca śuśrāva madhusūdanaḥ",
    "GE07mbh_01_u:210.003d-2044_01": "cāraṇānāṃ tu vacanād ekākī sa janārdanaḥ",
    "GE07mbh_01_u:210.004a": "tato 'bhyagacchat kaunteyam ajñāto nāma mādhavaḥ",
    "GE07mbh_01_u:210.004c": "dadṛśāte tadānyonyaṃ prabhāse kṛṣṇapāṇḍavau",
    "GE07mbh_01_u:210.005a": "tāv anyonyaṃ samāśliṣya pṛṣṭvā ca kuśalaṃ vane",
    "GE07mbh_01_u:210.005c": "āstāṃ priyasakhāyau tau naranārāyaṇāv ṛṣī",
    "GE07mbh_01_u:210.006a": "tato 'rjunaṃ vāsudevas tāṃ caryāṃ paryapṛcchata",
    "GE07mbh_01_u:210.006c": "kimarthaṃ pāṇḍavemāni tīrthāny anucarasy uta",
    "GE07mbh_01_u:210.007a": "tato 'rjuno yathāvṛttaṃ sarvam ākhyātavāṃs tadā",
    "GE07mbh_01_u:210.007c": "śrutvovāca ca vārṣṇeya evam etad iti prabhuḥ",
    "GE07mbh_01_u:210.008a": "tau vihṛtya yathākāmaṃ prabhāse kṛṣṇapāṇḍavau",
    "GE07mbh_01_u:210.008c": "mahīdharaṃ raivatakaṃ",
    "GE07mbh_01_u:210.009a": "pūrvam eva tu kṛṣṇasya vacanāt taṃ mahīdharam",
    "GE07mbh_01_u:210.009c": "puruṣāḥ samalaṃcakrur upajahruś ca bhojanam",
    "GE07mbh_01_u:210.010a": "pratigṛhyārjunaḥ sarvam upabhujya ca pāṇḍavaḥ",
    "GE07mbh_01_u:210.010c": "sahaiva vāsudevena dṛṣṭavān naṭanartakān",
    "GE07mbh_01_u:210.011a": "abhyanujñāpya tān sarvān arcayitvā ca pāṇḍavaḥ",
    "GE07mbh_01_u:210.011c": "satkṛtaṃ śayanaṃ divyam abhyagacchan mahādyutiḥ",
    "GE07mbh_01_u:210.011d-2045_01": "tatas tatra mahābāhuḥ śayānaḥ śayane śubhe",
    "GE07mbh_01_u:210.012a": "tīrthānāṃ darśanaṃ caiva parvatānāṃ ca bhārata",
    "GE07mbh_01_u:210.012c": "āpagānāṃ vanānāṃ ca kathayām āsa sātvate",
    "GE07mbh_01_u:210.013a": "sa kathāḥ kathayann eva nidrayā janamejaya",
    "GE07mbh_01_u:210.013c": "kaunteyo 'pahṛtas tasmiñ śayane svargasaṃmite",
    "GE07mbh_01_u:210.014a": "madhureṇa sa gītena vīṇāśabdena cānagha",
    "GE07mbh_01_u:210.014c": "prabodhyamāno bubudhe stutibhir maṅgalais tathā",
    "GE07mbh_01_u:210.015a": "sa kṛtvāvaśyakāryāṇi vārṣṇeyenābhinanditaḥ",
    "GE07mbh_01_u:210.015b-2046_01": "vārṣṇeyaṃ samanujñāya tato vāsam arocayat",
    "GE07mbh_01_u:210.015b-2046_02": "tathety uktvā vāsudevo bhojanaṃ vai śaśāsa ha",
    "GE07mbh_01_u:210.015b-2046_03": "yatirūpadharaṃ pārthaṃ visṛjya sahasā hariḥ",
    "GE07mbh_01_u:210.015c": "rathena kāñcanāṅgena dvārakām abhijagmivān",
    "GE07mbh_01_u:210.016a": "alaṃkṛtā dvārakā tu babhūva janamejaya",
    "GE07mbh_01_u:210.016c": "kuntīsutasya pūjārtham api niṣkuṭakeṣv api",
    "GE07mbh_01_u:210.017a": "didṛkṣavaś ca kaunteyaṃ dvārakāvāsino janāḥ",
    "GE07mbh_01_u:210.017c": "narendramārgam ājagmus tūrṇaṃ śatasahasraśaḥ",
    "GE07mbh_01_u:210.017d-2047_01": "kṣaṇārdham api vārṣṇeyā govindavirahākṣamāḥ",
    "GE07mbh_01_u:210.017d-2047_02": "kautūhalasamāviṣṭā bhṛśam utprekṣya saṃsthitāḥ",
    "GE07mbh_01_u:210.018a": "avalokeṣu nārīṇāṃ sahasrāṇi śatāni ca",
    "GE07mbh_01_u:210.018c": "bhojavṛṣṇyandhakānāṃ ca samavāyo mahān abhūt",
    "GE07mbh_01_u:210.019a": "sa tathā satkṛtaḥ sarvair bhojavṛṣṇyandhakātmajaiḥ",
    "GE07mbh_01_u:210.019c": "abhivādyābhivādyāṃś ca sarvaiś ca pratinanditaḥ",
    "GE07mbh_01_u:210.020a": "kumāraiḥ sarvaśo vīraḥ satkāreṇābhivāditaḥ",
    "GE07mbh_01_u:210.020c": "samānavayasaḥ sarvān āśliṣya sa punaḥ punaḥ",
    "GE07mbh_01_u:210.021a": "kṛṣṇasya bhavane ramye ratnabhojyasamāvṛte",
    "GE07mbh_01_u:210.021c": "uvāsa saha kṛṣṇena bahulās tatra śarvarīḥ",
    "GE07mbh_01_u:210.021d-2048_01": "kṛṣṇaḥ svabhavanaṃ ramyaṃ praviveśa mahādyutiḥ",
    "GE07mbh_01_u:210.021d-2048_02": "pravāsād āgataṃ sarvā devyaḥ kṛṣṇam apūjayan",
    "GE07mbh_01_u:211.001": "vaiśaṃpāyana uvāca",
    "GE07mbh_01_u:211.001a": "tataḥ katipayāhasya tasmin raivatake girau",
    "GE07mbh_01_u:211.001c": "vṛṣṇyandhakānām abhavat sumahān utsavo nṛpa",
    "GE07mbh_01_u:211.002a": "tatra dānaṃ dadur vīrā brāhmaṇānāṃ sahasraśaḥ",
    "GE07mbh_01_u:211.002c": "bhojavṛṣṇyandhakāś caiva mahe tasya gires tadā",
    "GE07mbh_01_u:211.003a": "prāsādai ratnacitraiś ca gires tasya samantataḥ",
    "GE07mbh_01_u:211.003c": "sa deśaḥ śobhito rājan dīpavṛkṣaiś ca sarvaśaḥ",
    "GE07mbh_01_u:211.004a": "vāditrāṇi ca tatra sma vādakāḥ samavādayan",
    "GE07mbh_01_u:211.004c": "nanṛtur nartakāś caiva jagur gānāni gāyanāḥ",
    "GE07mbh_01_u:211.005a": "alaṃkṛtāḥ kumārāś ca vṛṣṇīnāṃ sumahaujasaḥ",
    "GE07mbh_01_u:211.005c": "yānair hāṭakacitrāṅgaiś cañcūryante sma sarvaśaḥ",
    "GE07mbh_01_u:211.006a": "paurāś ca pādacāreṇa yānair uccāvacais tathā",
    "GE07mbh_01_u:211.006c": "sadārāḥ sānuyātrāś ca śataśo 'tha sahasraśaḥ",
    "GE07mbh_01_u:211.007a": "tato haladharaḥ kṣībo revatīsahitaḥ prabhuḥ",
    "GE07mbh_01_u:211.007c": "anugamyamāno gandharvair acarat tatra bhārata",
    "GE07mbh_01_u:211.008a": "tathaiva rājā vṛṣṇīnām ugrasenaḥ pratāpavān",
    "GE07mbh_01_u:211.008c": "upagīyamāno gandharvaiḥ strīsahasrasahāyavān",
    "GE07mbh_01_u:211.009a": "raukmiṇeyaś ca sāmbaś ca kṣībau samaradurmadau",
    "GE07mbh_01_u:211.009c": "divyamālyāmbaradharau vijahrāte 'marāv iva",
    "GE07mbh_01_u:211.010a": "akrūraḥ sāraṇaś caiva gado bhānur viḍūrathaḥ",
    "GE07mbh_01_u:211.010c": "niśaṭhaś cārudeṣṇaś ca pṛthur vipṛthur eva ca",
    "GE07mbh_01_u:211.011a": "satyakaḥ sātyakiś caiva bhaṅgakārasahācarau",
    "GE07mbh_01_u:211.011c": "hārdikyaḥ kṛtavarmā ca ye cānye nānukīrtitāḥ",
    "GE07mbh_01_u:211.012a": "ete parivṛtāḥ strībhir gandharvaiś ca pṛthak pṛthak",
    "GE07mbh_01_u:211.012c": "tam utsavaṃ raivatake śobhayāṃ cakrire tadā",
    "GE07mbh_01_u:211.012d-2049_01": "vāsudevo yayau tatra saha strībhir guṇānvitaḥ",
    "GE07mbh_01_u:211.012d-2049_02": "dattvā dānaṃ dvijātibhyaḥ parivrājam apaśyata",
    "GE07mbh_01_u:211.013a": "tadā kolāhale tasmin vartamāne mahāśubhe",
    "GE07mbh_01_u:211.013c": "vāsudevaś ca pārthaś ca sahitau parijagmatuḥ",
    "GE07mbh_01_u:211.014a": "tatra caṅkramyamāṇau tau vāsudevasutāṃ śubhām",
    "GE07mbh_01_u:211.014c": "alaṃkṛtāṃ sakhīmadhye bhadrāṃ dadṛśatus tadā",
    "GE07mbh_01_u:211.015a": "dṛṣṭvaiva tām arjunasya kandarpaḥ samajāyata",
    "GE07mbh_01_u:211.015c": "taṃ tathaikāgramanasaṃ kṛṣṇaḥ pārtham alakṣayat",
    "GE07mbh_01_u:211.016a": "athābravīt puṣkarākṣaḥ prahasann iva bhārata",
    "GE07mbh_01_u:211.016c": "vanecarasya kim idaṃ kāmenāloḍyate manaḥ",
    "GE07mbh_01_u:211.017a": "mamaiṣā bhaginī pārtha sāraṇasya sahodarā",
    "GE07mbh_01_u:211.017b-2050_01": "subhadrā nāma bhadraṃ te pitur me dayitā sutā",
    "GE07mbh_01_u:211.017c": "yadi te vartate buddhir vakṣyāmi pitaraṃ svayam",
    "GE07mbh_01_u:211.017d-2051_01": "abravīt puṇḍarīkākṣaṃ prahasann iva bhārata",
    "GE07mbh_01_u:211.018": "arjuna uvāca",
    "GE07mbh_01_u:211.018a": "duhitā vasudevasya vāsudevasya ca svasā",
    "GE07mbh_01_u:211.018c": "rūpeṇa caiva saṃpannā kam ivaiṣā na mohayet",
    "GE07mbh_01_u:211.019a": "kṛtam eva tu kalyāṇaṃ sarvaṃ mama bhaved dhruvam",
    "GE07mbh_01_u:211.019c": "yadi syān mama vārṣṇeyī mahiṣīyaṃ svasā tava",
    "GE07mbh_01_u:211.019d-2052_01": "devavṛndaḥ sadā tvāṃ tu smṛtvā vijayate 'surān",
    "GE07mbh_01_u:211.019d-2052_02": "tava saṃdarśanāt svāminn aprāpyaṃ na hi tat kim u",
    "GE07mbh_01_u:211.020a": "prāptau tu ka upāyaḥ syāt tad bravīhi janārdana",
    "GE07mbh_01_u:211.020c": "āsthāsyāmi tathā sarvaṃ yadi śakyaṃ nareṇa tat",
    "GE07mbh_01_u:211.021": "vāsudeva uvāca",
    "GE07mbh_01_u:211.021a": "svayaṃvaraḥ kṣatriyāṇāṃ vivāhaḥ puruṣarṣabha",
    "GE07mbh_01_u:211.021c": "sa ca saṃśayitaḥ pārtha svabhāvasyānimittataḥ",
    "GE07mbh_01_u:211.022a": "prasahya haraṇaṃ cāpi kṣatriyāṇāṃ praśasyate",
    "GE07mbh_01_u:211.022c": "vivāhahetoḥ śūrāṇām iti dharmavido viduḥ",
    "GE07mbh_01_u:211.023a": "sa tvam arjuna kalyāṇīṃ prasahya bhaginīṃ mama",
    "GE07mbh_01_u:211.023c": "hara svayaṃvare hy asyāḥ ko vai veda cikīrṣitam",
    "GE07mbh_01_u:211.023d-2053_01": "yatirūpadharas tvaṃ tu yadā kālavipākatā",
    "GE07mbh_01_u:211.024": "vaiśaṃpāyana uvāca",
    "GE07mbh_01_u:211.024a": "tato 'rjunaś ca kṛṣṇaś ca viniścityetikṛtyatām",
    "GE07mbh_01_u:211.024c": "śīghragān puruṣān rājan preṣayām āsatus tadā",
    "GE07mbh_01_u:211.025a": "dharmarājāya tat sarvam indraprasthagatāya vai",
    "GE07mbh_01_u:211.025c": "śrutvaiva ca mahābāhur anujajñe sa pāṇḍavaḥ",
    "GE07mbh_01_u:211.025d-2054_01": "bhīmasenas tu tac chrutvā kṛtakṛtyaṃ sma manyate",
    "GE07mbh_01_u:211.025d-2054_02": "ity evaṃ manujaiḥ sārdham uktvā prītim upeyivān",
    "GE07mbh_01_u:212.001": "vaiśaṃpāyana uvāca",
    "GE07mbh_01_u:212.001a": "tataḥ saṃvādite tasminn anujñāto dhanaṃjayaḥ",
    "GE07mbh_01_u:212.001c": "gatāṃ raivatake kanyāṃ viditvā janamejaya vaiśaṃpāyanaḥ",
    "GE07mbh_01_u:212.001d-114x0039": "śrībhagavān vaiśaṃpāyanaḥ",
    "GE07mbh_01_u:212.001d-114x0047": "vāsudevaḥ baladevaḥ",
    "GE07mbh_01_u:212.001d-114x0058": "vaiśaṃpāyanaḥ vaiśaṃpāyanaḥ",
    "GE07mbh_01_u:212.001d-114x0205": "vaiśaṃpāyanaḥ vaiśaṃpāyanaḥ",
    "GE07mbh_01_u:212.001d-114x0260": "vaiśaṃpāyanaḥ vaiśaṃpāyanaḥ",
    "GE07mbh_01_u:212.001d-114x0323": "vaiśaṃpāyanaḥ vaiśaṃpāyanaḥ",
    "GE07mbh_01_u:212.001d-114x0371": "vaiśaṃpāyanaḥ vaiśaṃpāyanaḥ",
    "GE07mbh_01_u:212.001d-114x0459": "vaiśaṃpāyanaḥ",
    "GE07mbh_01_u:212.001d-114_0001": "cintayānas tato bhadrām upaviṣṭaḥ śilātale ramaṇīye vanoddeśe bahupādapasaṃvṛte",
    "GE07mbh_01_u:212.001d-114_0003": "sālatālāśvakarṇaiś ca bakulair arjunais tathā campakāśokapuṃnāgaiḥ ketakaiḥ pāṭalais tathā",
    "GE07mbh_01_u:212.001d-114_0005": "karṇikārair aśokaiś ca aṅkolair atimuktakaiḥ evamādibhir anyaiś ca saṃvṛte sa śilātale",
    "GE07mbh_01_u:212.001d-114_0007": "punaḥ punaś cintayānaḥ subhadrāṃ bhadrabhāṣiṇīm yadṛcchayā copapannān vṛṣṇivīrān dadarśa ha",
    "GE07mbh_01_u:212.001d-114_0009": "baladevaṃ ca hārdikyaṃ sāmbaṃ sāraṇam eva ca",
    "GE07mbh_01_u:212.001d-114_0010": "pradyumnaṃ ca gadaṃ caiva cārudeṣṇaṃ viḍūratham",
    "GE07mbh_01_u:212.001d-114_0011": "bhānuṃ ca niśaṭhaṃ caiva pṛthuṃ vipṛthum eva ca tathānyāṃś ca bahūn paśyan hṛdi śokam adhārayat",
    "GE07mbh_01_u:212.001d-114_0013": "tatas te sahitāḥ sarve yatiṃ dṛṣṭvā samutsukāḥ",
    "GE07mbh_01_u:212.001d-114_0014": "vṛṣṇayo vinayopetāḥ parivāryopatasthire",
    "GE07mbh_01_u:212.001d-114_0015": "tato 'rjunaḥ prītamanāḥ svāgataṃ vyājahāra saḥ",
    "GE07mbh_01_u:212.001d-114_0016": "āsyatām āsyatāṃ sarvai ramaṇīye śilātale ity evam uktā yatinā prītās te yādavarṣabhāḥ",
    "GE07mbh_01_u:212.001d-114_0018": "upopaviviśuḥ sarve susvāgatam iti bruvan tatas teṣu niviṣṭeṣu vṛṣṇivīreṣu pāṇḍavaḥ",
    "GE07mbh_01_u:212.001d-114_0020": "ākāraṃ gūhamānas tu kuśalapraśnam abravīt",
    "GE07mbh_01_u:212.001d-114_0021": "sarvatra kuśalaṃ coktvā baladevo 'bravīd idam",
    "GE07mbh_01_u:212.001d-114_0022": "prasādaṃ kuru me vipra kutas tvaṃ cāgato hy asi",
    "GE07mbh_01_u:212.001d-114_0023": "tvayā dṛṣṭāni puṇyāni vadasva vadatāṃ vara",
    "GE07mbh_01_u:212.001d-114_0024": "parvatāṃś caiva tīrthāni vanāny āyatanāni ca",
    "GE07mbh_01_u:212.001d-114_0025": "tīrthānāṃ darśanaṃ caiva parvatānāṃ ca bhārata",
    "GE07mbh_01_u:212.001d-114_0026": "āpagānāṃ vanānāṃ ca kathayām āsa yādave",
    "GE07mbh_01_u:212.001d-114_0027": "tāḥ kathāḥ kathayann eva kathānte janamejaya",
    "GE07mbh_01_u:212.001d-114_0028": "kathāṃ dharmasamāyuktāṃ vṛṣṇivīre nyavedayat",
    "GE07mbh_01_u:212.001d-114_0029": "śrutvā dharmakathāṃ puṇyāṃ vṛṣṇivīro 'bhyapūjayat",
    "GE07mbh_01_u:212.001d-114_0030": "tatas tu yādavāḥ sarve mantrayanti sma bhārata",
    "GE07mbh_01_u:212.001d-114_0031": "ayaṃ deśātithiḥ śrīmān yatiliṅgadharo dvijaḥ āvāsaṃ kam upāśritya vaseta nirupadravaḥ",
    "GE07mbh_01_u:212.001d-114_0033": "ity evam abruvaṃs te vai rauhiṇeyaṃ tu yādavāḥ",
    "GE07mbh_01_u:212.001d-114_0034": "dadṛśuḥ kṛṣṇam āyāntaṃ sarve yādavanandanam",
    "GE07mbh_01_u:212.001d-114_0035": "ehi keśava tāteti rauhiṇeyo 'bravīd vacaḥ",
    "GE07mbh_01_u:212.001d-114_0036": "yatiliṅgadharo vidvān deśātithir ayaṃ dvijaḥ varṣarātranivāsārtham āgato naḥ puraṃ prati",
    "GE07mbh_01_u:212.001d-114_0038": "sthāne yasmin nivasati tan me brūhi janārdana",
    "GE07mbh_01_u:212.001d-114_0039": "tvayi sthite mahābhāga paravān asmi dharmataḥ",
    "GE07mbh_01_u:212.001d-114_0040": "svayaṃ tu rucire sthāne vasatām iti māṃ vada suprītas tena vākyena pariṣvajya janārdanam",
    "GE07mbh_01_u:212.001d-114_0042": "baladevo 'bravīd vākyaṃ cintayitvā mahābalaḥ",
    "GE07mbh_01_u:212.001d-114_0043": "ārāme tu vased dhīmāṃś caturo varṣamāsakān",
    "GE07mbh_01_u:212.001d-114_0044": "kanyāpure subhadrāyā bhuktvā bhojanam iṣṭataḥ latāgṛheṣu vasatām iti me dhīyate matiḥ",
    "GE07mbh_01_u:212.001d-114_0046": "labdhānujñās tvayā tatra manyante sarvayādavāḥ balavān darśanīyaś ca vāgvic chrīmān bahuśrutaḥ",
    "GE07mbh_01_u:212.001d-114_0048": "kanyāpurasamīpe tu na yuktam iti me matiḥ",
    "GE07mbh_01_u:212.001d-114_0049": "guruḥ śāstā ca netā ca śāstrajño dharmavittamaḥ",
    "GE07mbh_01_u:212.001d-114_0050": "tvayoktaṃ na virudhye 'haṃ kariṣyāmi vacas tava",
    "GE07mbh_01_u:212.001d-114_0051": "śubhāśubhasya vijñāne nānyo 'sti bhuvi kaś cana",
    "GE07mbh_01_u:212.001d-114_0052": "ayaṃ deśātithiḥ śrīmān sarvadharmaviśāradaḥ",
    "GE07mbh_01_u:212.001d-114_0053": "dhṛtimān vinayopetaḥ satyavāg vijitendriyaḥ",
    "GE07mbh_01_u:212.001d-114_0054": "yatiliṅgadharo hy eṣa ko vijānāti mānasam",
    "GE07mbh_01_u:212.001d-114_0055": "tvam imaṃ puṇḍarīkākṣa nītvā kanyāpuraṃ śubham",
    "GE07mbh_01_u:212.001d-114_0056": "nivedaya subhadrāyai madvākyaparicoditaḥ",
    "GE07mbh_01_u:212.001d-114_0057": "bhakṣyair bhojyaiś ca pānaiś ca anyair iṣṭaiś ca pūjaya",
    "GE07mbh_01_u:212.001d-114_0058": "sa tatheti pratijñāya sahito yatinā hariḥ",
    "GE07mbh_01_u:212.001d-114_0059": "kṛtvā tu saṃvidaṃ tena prahṛṣṭaḥ keśavo 'bhavat",
    "GE07mbh_01_u:212.001d-114_0060": "parvate tau vihṛtyaiva yatheṣṭaṃ kṛṣṇapāṇḍavau tāṃ purīṃ praviveśātha gṛhya haste ca pāṇḍavam",
    "GE07mbh_01_u:212.001d-114_0062": "praviśya ca gṛhaṃ ramyaṃ sarvabhogasamanvitam pārtham āvedayām āsa rukmiṇīsatyabhāmayoḥ",
    "GE07mbh_01_u:212.001d-114_0064": "hṛṣīkeśavacaḥ śrutvā te ubhe ūcatur bhṛśam",
    "GE07mbh_01_u:212.001d-114_0065": "manoratho mahān eṣa hṛdi naḥ parivartate",
    "GE07mbh_01_u:212.001d-114_0066": "kadā drakṣyāma bībhatsuṃ pāṇḍavaṃ gṛham āgatam",
    "GE07mbh_01_u:212.001d-114_0067": "iti cintayamānānāṃ pārtho duḥkham apānudat prāptam ajñātapūjābhir uttamābhir apūjayat",
    "GE07mbh_01_u:212.001d-114_0069": "sa taṃ priyātithiśreṣṭhaṃ samīkṣya yatim āgatam",
    "GE07mbh_01_u:212.001d-114_0070": "sodaryāṃ bhaginīṃ kṛṣṇaḥ subhadrām idam abravīt",
    "GE07mbh_01_u:212.001d-114_0071": "ayaṃ deśātithir bhadre saṃyato vratavān ṛṣiḥ",
    "GE07mbh_01_u:212.001d-114_0072": "prāpnotu satataṃ pūjāṃ tava kanyāpure vasan",
    "GE07mbh_01_u:212.001d-114_0073": "āryeṇa ca parijñātaḥ pūjanīyo yatiḥ sadā",
    "GE07mbh_01_u:212.001d-114_0074": "tasmād bharasva vārṣṇeyi bhakṣyair bhojyair yatiṃ sadā",
    "GE07mbh_01_u:212.001d-114_0075": "eṣa yad yad ṛṣir brūyāt kāryam eva na saṃśayaḥ",
    "GE07mbh_01_u:212.001d-114_0076": "sakhībhiḥ sahitā bhadre bhavāsya vaśavartinī purāpi yatayo bhadre ye bhaikṣārtham anuvratāḥ",
    "GE07mbh_01_u:212.001d-114_0078": "te babhūvur daśārhāṇāṃ kanyāpuranivāsinaḥ",
    "GE07mbh_01_u:212.001d-114_0079": "tebhyo bhojyāni bhakṣyāṇi yathākālam atandritāḥ kanyāpuragatāḥ kanyāḥ prayacchanti yaśasvini",
    "GE07mbh_01_u:212.001d-114_0081": "sā tathety abravīt kṛṣṇaṃ kariṣyāmi yathāttha mām",
    "GE07mbh_01_u:212.001d-114_0082": "toṣayiṣyāmi vṛttena karmaṇā ca dvijarṣabham evam etena rūpeṇa kaṃ cit kālaṃ dhanaṃjayaḥ",
    "GE07mbh_01_u:212.001d-114_0084": "uvāsa bhakṣyair bhojyaiś ca bhadrayā paramārcitaḥ",
    "GE07mbh_01_u:212.001d-114_0085": "tasya sarvaguṇopetāṃ vāsudevasahodarām",
    "GE07mbh_01_u:212.001d-114_0086": "paśyataḥ satataṃ bhadrāṃ prādur āsīn manobhavaḥ",
    "GE07mbh_01_u:212.001d-114_0087": "gūhayann iva cākāram ālokya varavarṇinīm dīrgham uṣṇaṃ niśaśvāsa pārthaḥ kāmavaśaṃ gataḥ",
    "GE07mbh_01_u:212.001d-114_0089": "na kṛṣṇāṃ rūpato mene vāsudevasahodarām prāptāṃ hṛdīndrasenāṃ vā sākṣād vā varuṇātmajām",
    "GE07mbh_01_u:212.001d-114_0091": "atītasamaye kāle sodaryāṇāṃ dhanaṃjayaḥ",
    "GE07mbh_01_u:212.001d-114_0092": "na sasmāra subhadrāyāḥ kāmāṅkuśanivāritaḥ",
    "GE07mbh_01_u:212.001d-114_0093": "krīḍāratiparāṃ bhadrāṃ sakhījanaśatair vṛtām",
    "GE07mbh_01_u:212.001d-114_0094": "prīyate smārjunaḥ paśyan svāhām iva hutāśanaḥ",
    "GE07mbh_01_u:212.001d-114_0095": "pāṇḍavasya subhadrāyāḥ sakāśe tu yaśasvinaḥ samutpattiḥ prabhāvaś ca gadena kathitaḥ purā",
    "GE07mbh_01_u:212.001d-114_0097": "śrutvā cāśaninirghoṣaṃ keśavenāpi dhīmatā",
    "GE07mbh_01_u:212.001d-114_0098": "upamām arjunaṃ kṛtvā vistaraḥ kathitaḥ purā",
    "GE07mbh_01_u:212.001d-114_0099": "kruddhamattapralāpaś ca vṛṣṇīnām arjunaṃ prati pauruṣāṇy upamāṃ kṛtvā prāvardhanta dhanuṣmatām",
    "GE07mbh_01_u:212.001d-114_0101": "anyonyakalahe cāpi vivāde cāpi vṛṣṇayaḥ",
    "GE07mbh_01_u:212.001d-114_0102": "arjuno 'pi na me tulyaḥ kutas tvam iti te 'bruvan",
    "GE07mbh_01_u:212.001d-114_0103": "jātāṃś ca putrān gṛhṇanta āśiṣo vṛṣṇayo 'bruvan",
    "GE07mbh_01_u:212.001d-114_0104": "arjunasya samo vīrye bhava tāta dhanurdharaḥ",
    "GE07mbh_01_u:212.001d-114_0105": "tasmāt subhadrā cakame pauruṣād bharatarṣabham satyasaṃdhasya rūpeṇa cāturyeṇa ca mohitā",
    "GE07mbh_01_u:212.001d-114_0107": "cāraṇātithisaṃghānāṃ gadasya ca niśamya sā",
    "GE07mbh_01_u:212.001d-114_0108": "adṛṣṭe kṛtabhāvābhūt subhadrā bharatarṣabhe",
    "GE07mbh_01_u:212.001d-114_0109": "kīrtayan dadṛśe yo yaḥ kathaṃ cit kurujāṅgalam",
    "GE07mbh_01_u:212.001d-114_0110": "taṃ tam eva sadā bhadrā bībhatsuṃ smābhipṛcchati",
    "GE07mbh_01_u:212.001d-114_0111": "abhīkṣṇaśaḥ paripraśnād abhīkṣṇaśravaṇāt tathā",
    "GE07mbh_01_u:212.001d-114_0112": "pratyakṣa iva bhadrāyāḥ pāṇḍavaḥ samapadyata bhujau bhujagasaṃkāśau jyāghātena kiṇīkṛtau",
    "GE07mbh_01_u:212.001d-114_0114": "pārtho 'yam iti paśyantyā niḥsaṃśayam ajāyata",
    "GE07mbh_01_u:212.001d-114_0115": "yathārūpaṃ hi śuśrāva subhadrā bharatarṣabham tathārūpam avekṣyainaṃ parāṃ prītim avāpa sā",
    "GE07mbh_01_u:212.001d-114_0117": "sā kadā cid upāsīnaṃ papraccha kurunandanam",
    "GE07mbh_01_u:212.001d-114_0118": "kathaṃ deśāḥ kathaṃ śailā nānājanapadāḥ katham",
    "GE07mbh_01_u:212.001d-114_0119": "sarāṃsi saritaś caiva vanāni ca kathaṃ yate",
    "GE07mbh_01_u:212.001d-114_0120": "diśaḥ kāś ca kathaṃ prāptāś caratā bhavatā sadā sa tathoktas tadā bhadrāṃ bahunarmānṛtaṃ bruvan",
    "GE07mbh_01_u:212.001d-114_0122": "uvāca paramaprītas tasyā bahu tathā kathāḥ",
    "GE07mbh_01_u:212.001d-114_0123": "niśamya vividhaṃ tasya loke caritam ātmanaḥ",
    "GE07mbh_01_u:212.001d-114_0124": "kathāparigato bhāvaḥ kanyāyāḥ samapadyata",
    "GE07mbh_01_u:212.001d-114_0125": "parvasaṃdhau ca kasmiṃś cit subhadrā bharatarṣabham",
    "GE07mbh_01_u:212.001d-114_0126": "rahasy ekāntam āsādya hṛṣyamāṇābhyabhāṣata",
    "GE07mbh_01_u:212.001d-114_0127": "yatinā caratā lokān khāṇḍavaprasthavāsinī",
    "GE07mbh_01_u:212.001d-114_0128": "kaccid bhagavatā dṛṣṭā pṛthāsmākaṃ pitṛṣvasā bhrātṛbhiḥ prayataiḥ sarvaiḥ kaccid āryo yudhiṣṭhiraḥ",
    "GE07mbh_01_u:212.001d-114_0130": "kaccid dharmaparo bhīmo dharmarājasya dhīmataḥ nivṛttasamayaḥ kaccid aparādhād dhanaṃjayaḥ",
    "GE07mbh_01_u:212.001d-114_0132": "niyame kāmabhogānāṃ vartamānaḥ priyetare",
    "GE07mbh_01_u:212.001d-114_0133": "kva nu pārthaś caraty adya bahvīr durvasatīr vasan sukhocito hy aduḥkhārho dīrghabāhur ariṃdamaḥ",
    "GE07mbh_01_u:212.001d-114_0135": "kaccic chruto vā dṛṣṭo vā pārtho bhagavatārjunaḥ",
    "GE07mbh_01_u:212.001d-114_0136": "niśamya vacanaṃ tasyās tām uvāca hasann iva",
    "GE07mbh_01_u:212.001d-114_0137": "ārye pṛthā ca kuśalā saputrā ca sahasnuṣā",
    "GE07mbh_01_u:212.001d-114_0138": "prīyate paśyatī putrān kurukṣetraṃ ca paśyatī",
    "GE07mbh_01_u:212.001d-114_0139": "anujñātas tu mātrā ca sodaryais tu dhanaṃjayaḥ",
    "GE07mbh_01_u:212.001d-114_0140": "dvārakām āvasaty eko yatiliṅgena pāṇḍavaḥ paśyantī satataṃ kasmān nābhijānāsi mādhavi",
    "GE07mbh_01_u:212.001d-114_0142": "niśamya vacanaṃ tasya vāsudevasahodarā",
    "GE07mbh_01_u:212.001d-114_0143": "niḥśvāsabahulā tasthau kṣitiṃ vilikhatī tadā tataḥ paramasaṃhṛṣṭaḥ sarvaśastrabhṛtāṃ varaḥ",
    "GE07mbh_01_u:212.001d-114_0145": "arjuno 'ham iti prītas tām uvāca dhanaṃjayaḥ yathā tava gato bhāvaḥ śravaṇān mayi bhāmini",
    "GE07mbh_01_u:212.001d-114_0147": "tvadgataḥ satataṃ bhāvas tathā śataguṇo mama",
    "GE07mbh_01_u:212.001d-114_0148": "praśaste 'hani dharmeṇa bhadre svayam ahaṃ vṛtaḥ satyavān iva sāvitryā bhaviṣyāmi patis tava",
    "GE07mbh_01_u:212.001d-114_0150": "evam uktvā tataḥ pārthaḥ praviveśa latāgṛham",
    "GE07mbh_01_u:212.001d-114_0151": "tataḥ subhadrā lalitā lajjābhāvasamanvitā",
    "GE07mbh_01_u:212.001d-114_0152": "mumoha śayane divye śayānā natathocitā kanyāpure ca saṃvṛttaṃ jñātvā divyena cakṣuṣā",
    "GE07mbh_01_u:212.001d-114_0154": "śaśāsa rukmiṇīṃ kṛṣṇo bhojanādikam arjune tadā prabhṛti tāṃ bhadrāṃ cintayan vai dhanaṃjayaḥ",
    "GE07mbh_01_u:212.001d-114_0156": "āste sma sa tadārāme kāryeṇaiva sahābhibhūḥ",
    "GE07mbh_01_u:212.001d-114_0157": "subhadrāpi na ca svasthā pārthaṃ prati babhūva sā kṛśā vivarṇavadanā cintāśokaparāyaṇā",
    "GE07mbh_01_u:212.001d-114_0159": "niḥśvāsaparamā bhadrā mānasena manasvinī",
    "GE07mbh_01_u:212.001d-114_0160": "na śayyāsanabhogeṣu ratiṃ vindati kena cit",
    "GE07mbh_01_u:212.001d-114_0161": "na naktaṃ na divā śete babhūvonmattadarśanā",
    "GE07mbh_01_u:212.001d-114_0162": "evaṃ śokaparāṃ bhadrāṃ devakī vākyam abravīt",
    "GE07mbh_01_u:212.001d-114_0163": "mā śokaṃ kuru vārṣṇeyi dhṛtim ālamba śobhane",
    "GE07mbh_01_u:212.001d-114_0164": "nivedayiṣye tvāṃ rāme kṛṣṇe caiva nararṣabhe",
    "GE07mbh_01_u:212.001d-114_0165": "paścāj jānāmi te vārtāṃ mā śokaṃ kuru mādhavi evam uktvā ca sā mātā bhadrāyāḥ priyakāminī",
    "GE07mbh_01_u:212.001d-114_0167": "nivedayām āsa tadā bhadrām ānakadundubheḥ rahasy ekāsanā tatra bhadrāsvastheti cābravīt",
    "GE07mbh_01_u:212.001d-114_0169": "ārāme tu yatiḥ śrīmān arjunaḥ so 'tha naḥ śrutaḥ",
    "GE07mbh_01_u:212.001d-114_0170": "akrūrāya ca kṛṣṇāya āhukāya ca sātyake",
    "GE07mbh_01_u:212.001d-114_0171": "nivedyatāṃ mahāprājña śrotavyaṃ yadi bāndhavaiḥ vasudevas tu tac chrutvā akrūrāhukayos tadā",
    "GE07mbh_01_u:212.001d-114_0173": "nivedayitvā kṛṣṇāya mantrayām āsa naikadhā idaṃ kāryam idaṃ kṛtyam idam evaṃ viniścitam",
    "GE07mbh_01_u:212.001d-114_0175": "akrūraś cograsenaś ca satyakaś ca gadena ca",
    "GE07mbh_01_u:212.001d-114_0176": "pṛthuśravāś ca kṛṣṇaś ca sahitāḥ śininā saha",
    "GE07mbh_01_u:212.001d-114_0177": "rukmiṇī satyabhāmā ca devakī rohiṇī tathā",
    "GE07mbh_01_u:212.001d-114_0178": "vāsudevena sahitāḥ purohitamate sthitāḥ",
    "GE07mbh_01_u:212.001d-114_0179": "vivāhaṃ mantrayām āsur dvādaśe 'hani bhārata",
    "GE07mbh_01_u:212.001d-114_0180": "ajñātaṃ rauhiṇeyasya uddhavasya ca bhārata vivāhaṃ tu subhadrāyāḥ kartukāmo gadāgrajaḥ",
    "GE07mbh_01_u:212.001d-114_0182": "mahādevasya pūjārthaṃ mahotsavam iti bruvan",
    "GE07mbh_01_u:212.001d-114_0183": "catustriṃśad ahorātraṃ subhadrārtipraśāntaye",
    "GE07mbh_01_u:212.001d-114_0184": "nagare ghoṣayām āsa hitārthaṃ savyasācinaḥ itaś caturthe tv ahani antardvīpaṃ tu gamyatām",
    "GE07mbh_01_u:212.001d-114_0186": "sadāraiḥ sānuyātraiś ca saputraiś ca sabāndhavaiḥ",
    "GE07mbh_01_u:212.001d-114_0187": "gantavyaṃ sarvavarṇaiś ca gantavyaṃ sarvayādavaiḥ evam uktās tu te sarve tathā cakruś ca sarvaśaḥ",
    "GE07mbh_01_u:212.001d-114_0189": "tataḥ sarvadaśārhāṇām antardvīpe tu bhārata catustriṃśad ahorātraṃ babhūva paramotsavaḥ kṛṣṇarāmāhukākrūrapradyumnaśinisatyakāḥ",
    "GE07mbh_01_u:212.001d-114_0192": "samudraṃ prayayur hṛṣṭāḥ kukurāndhakavṛṣṇayaḥ",
    "GE07mbh_01_u:212.001d-114_0193": "yuktayantrapatākābhir vṛṣṇayo brāhmaṇaiḥ saha",
    "GE07mbh_01_u:212.001d-114_0194": "samudraṃ prayayur naubhiḥ sarve puranivāsinaḥ tatas tvaritam āgamya dāśārhagaṇapūjitam",
    "GE07mbh_01_u:212.001d-114_0196": "subhadrā puṇḍarīkākṣam abravīd yatiśāsanāt",
    "GE07mbh_01_u:212.001d-114_0197": "kṛtyavān dvādaśāhāni sthātā sa bhagavān iha",
    "GE07mbh_01_u:212.001d-114_0198": "tiṣṭhatas tasya kaḥ kuryād upasthānavidhiṃ prati",
    "GE07mbh_01_u:212.001d-114_0199": "tām uvāca hṛṣīkeśaḥ kas tvad anyo viśeṣataḥ",
    "GE07mbh_01_u:212.001d-114_0200": "tam ṛṣiṃ pratyupasthātum ito nārhati mānavaḥ",
    "GE07mbh_01_u:212.001d-114_0201": "tvam evāsmanmatenāsya maharṣer vaśavartinī",
    "GE07mbh_01_u:212.001d-114_0202": "kuru sarvāṇi kāryāṇi kīrtiṃ dharmam avekṣya ca",
    "GE07mbh_01_u:212.001d-114_0203": "tasya cātithimukhyasya sarveṣāṃ ca tapasvinām saṃvidhānaparā bhadre bhava tvaṃ vaśavartinī",
    "GE07mbh_01_u:212.001d-114_0205": "evam ādiśya bhadrāṃ ca rakṣāṃ ca madhusūdanaḥ",
    "GE07mbh_01_u:212.001d-114_0206": "yayau śaṅkhapraṇādena bherīṇāṃ ca mahāsvanaiḥ tatas tad dvīpam āsādya dānadharmaparāyaṇāḥ",
    "GE07mbh_01_u:212.001d-114_0208": "ugrasenamukhāḥ sarve vijahruḥ kukurāndhakāḥ",
    "GE07mbh_01_u:212.001d-114_0209": "saptayojanavistāra āyato daśayojanam",
    "GE07mbh_01_u:212.001d-114_0210": "babhūva sa mahādvīpaḥ saparvatamahāvanaḥ",
    "GE07mbh_01_u:212.001d-114_0211": "setupuṣkariṇījālair ākrīḍaḥ sarvasātvatām",
    "GE07mbh_01_u:212.001d-114_0212": "vāpīpalvalasaṃghaiś ca kānanaiś ca manoramaiḥ vāsudevasamair dvīpaḥ sa sarvaiḥ kukurāndhakaiḥ",
    "GE07mbh_01_u:212.001d-114_0214": "babhūva paramopetas triviṣṭapa ivāmaraiḥ",
    "GE07mbh_01_u:212.001d-114_0215": "catustriṃśad ahorātraṃ dānadharmaparāyaṇāḥ",
    "GE07mbh_01_u:212.001d-114_0216": "ugrasenamukhāḥ sarve vijahruḥ kukurāndhakāḥ",
    "GE07mbh_01_u:212.001d-114_0217": "vicitramālyābharaṇāś citrarūpānulepanāḥ vihārābhimukhāḥ sarve yādavāḥ pānasaṃyutāḥ",
    "GE07mbh_01_u:212.001d-114_0219": "sunṛttagītavāditrai ramamāṇās tato 'bhavan",
    "GE07mbh_01_u:212.001d-114_0220": "tatra yāte daśārhāṇām ṛṣabhe śārṅgadhanvani subhadrodvāhanaṃ pārthaḥ prāptakālam amanyata",
    "GE07mbh_01_u:212.001d-114_0222": "vṛṣṇyandhakapurāt tasmād apayānaṃ ca pāṇḍavaḥ viniścitya tataḥ pārthaḥ subhadrām idam abravīt",
    "GE07mbh_01_u:212.001d-114_0224": "śṛṇu bhadre yathāśāstraṃ yathārtham ṛṣibhiḥ kṛtam",
    "GE07mbh_01_u:212.001d-114_0225": "kanyāyās tu pitā bhrātā mātā mātula eva ca pitṛbhrātā guruś cāpi dāne tu prabhutāṃ gataḥ",
    "GE07mbh_01_u:212.001d-114_0227": "mahotsavaṃ paśupater draṣṭukāmaḥ pitāhukaḥ",
    "GE07mbh_01_u:212.001d-114_0228": "antardvīpaṃ gato bhadre putraiḥ pautraiḥ sabāndhavaiḥ",
    "GE07mbh_01_u:212.001d-114_0229": "mama caiva viśālākṣi videśasthās tu bāndhavāḥ",
    "GE07mbh_01_u:212.001d-114_0230": "tasmāt subhadre gāndharvo vivāhaḥ pañcamo bhavet",
    "GE07mbh_01_u:212.001d-114_0231": "samāgame tu kanyāyāḥ kriyāḥ proktāś caturvidhāḥ",
    "GE07mbh_01_u:212.001d-114_0232": "teṣāṃ pravṛttiṃ sādhūnāṃ śṛṇu mādhavi tad yathā",
    "GE07mbh_01_u:212.001d-114_0233": "varam āhūya vidhinā pitṛdattā yathārthine sā patnī tu budhair uktā sā tu vaśyā pativratā",
    "GE07mbh_01_u:212.001d-114_0235": "bhṛtyānāṃ bharaṇārthāya ātmanaḥ poṣaṇāya ca dāre sthite gṛhītā sā bhāryā ceti budhair matā",
    "GE07mbh_01_u:212.001d-114_0237": "dharmato varayitvā tu ānīya svaṃ niveśanam",
    "GE07mbh_01_u:212.001d-114_0238": "nyāyena dattā tāruṇye dārāḥ pitṛkṛtā bhavet",
    "GE07mbh_01_u:212.001d-114_0239": "janayed yā tu bhartāraṃ jāyā ity eva nāmataḥ dārāḥ patnī ca bhāryā ca jāyā ceti caturvidhāḥ",
    "GE07mbh_01_u:212.001d-114_0241": "catasra evāgnisākṣyāḥ kriyāyuktās tu dharmataḥ",
    "GE07mbh_01_u:212.001d-114_0242": "gāndharveṇa vivāhena rāgāt putrārthakāraṇāt",
    "GE07mbh_01_u:212.001d-114_0243": "ātmanānugṛhītā yā sā tu vaśyā prajāvatī",
    "GE07mbh_01_u:212.001d-114_0244": "gāndharvas tu kriyāhīno rāgād eva pravartate",
    "GE07mbh_01_u:212.001d-114_0245": "sakāmāyāḥ sakāmena nirmantro rahasi smṛtaḥ mayoktam akriyaṃ cāpi kartavyaṃ mādhavi tvayā",
    "GE07mbh_01_u:212.001d-114_0247": "ayanaṃ caiva māsaś ca ṛkṣaṃ pakṣas tathā tithiḥ karaṇaṃ ca muhūrtaṃ ca lagnasaṃpad yathādya vai",
    "GE07mbh_01_u:212.001d-114_0249": "vivāhasya viśālākṣi praśastaṃ cottarāyaṇam",
    "GE07mbh_01_u:212.001d-114_0250": "vaiśākhaś caiva māsānāṃ pakṣāṇāṃ śubhra eva ca",
    "GE07mbh_01_u:212.001d-114_0251": "nakṣatrāṇāṃ tathā hastas tṛtīyā ca tithiṣv api",
    "GE07mbh_01_u:212.001d-114_0252": "lagno hi makaraḥ śreṣṭhaḥ karaṇānāṃ bavas tathā",
    "GE07mbh_01_u:212.001d-114_0253": "maitro muhūrto vaivāhya āvayoḥ śubhakarmaṇi sarvasaṃpad iyaṃ bhadre adya rātrau bhaviṣyati",
    "GE07mbh_01_u:212.001d-114_0255": "bhagavān astam abhyeti tapanas tapatāṃ varaḥ",
    "GE07mbh_01_u:212.001d-114_0256": "nārāyaṇo hi sarvajño nānubudhyeta viśvakṛt dharmasaṃkaṭam āpanne kiṃ nu kṛtvā śubhaṃ bhavet",
    "GE07mbh_01_u:212.001d-114_0258": "manobhavena kāmena mohitaṃ mā pralāpinam prativākyaṃ tu me dehi kiṃ na vakṣyasi mādhavi",
    "GE07mbh_01_u:212.001d-114_0260": "arjunasya vacaḥ śrutvā cintayantī janārdanam",
    "GE07mbh_01_u:212.001d-114_0261": "novāca kiṃ cid vacanaṃ bāṣpadūṣitalocanā",
    "GE07mbh_01_u:212.001d-114_0262": "rāgonmādapralāpī syād arjuno jayatāṃ varaḥ",
    "GE07mbh_01_u:212.001d-114_0263": "cintayām āsa pitaraṃ praviśya ca latāgṛham",
    "GE07mbh_01_u:212.001d-114_0264": "cintayānaṃ tu kaunteyaṃ jñātvā śacyā śacīpatiḥ",
    "GE07mbh_01_u:212.001d-114_0265": "sahito nāradādyais tu munisiddhāpsarogaṇaiḥ",
    "GE07mbh_01_u:212.001d-114_0266": "arundhatyā vasiṣṭhena ājagāma kuśasthalīm",
    "GE07mbh_01_u:212.001d-114_0267": "cintitaṃ ca subhadrāyāś cintayitvā janārdanaḥ nidrayāpahṛtajñānaṃ rauhiṇeyaṃ vinā tadā",
    "GE07mbh_01_u:212.001d-114_0269": "sahākrūreṇa śininā satyakena gadena ca vasudevena devakyā āhukena ca dhīmatā",
    "GE07mbh_01_u:212.001d-114_0271": "ājagāma purīṃ rātrau dvārakāṃ svajanair vṛtaḥ",
    "GE07mbh_01_u:212.001d-114_0272": "pūjayitvā tu deveśaṃ nāradādyair maharṣibhiḥ kuśalapraśnam uktvā tu devendreṇābhiyācitaḥ",
    "GE07mbh_01_u:212.001d-114_0274": "vaivāhikakriyāṃ kṛṣṇas tathety evam uvāca ha",
    "GE07mbh_01_u:212.001d-114_0275": "āhuko vasudevaś ca sahākrūraḥ sasātyakiḥ abhipraṇamya śirasā pākaśāsanam abruvan",
    "GE07mbh_01_u:212.001d-114_0277": "devadeva namas te 'stu lokanātha jagatpate vayaṃ dhanyāḥ sma lokeṣu bāndhavaiḥ sahitā vibho",
    "GE07mbh_01_u:212.001d-114_0279": "kṛtaprasādās tu vayaṃ tava vākyena viśvajit",
    "GE07mbh_01_u:212.001d-114_0280": "evam uktvā prasādyainaṃ pūjayitvā prayatnataḥ mahendraśāsanāt sarve sahitāś ca maharṣibhiḥ",
    "GE07mbh_01_u:212.001d-114_0282": "vivāhaṃ kārayām āsuḥ śakraputrasya śāstrataḥ",
    "GE07mbh_01_u:212.001d-114_0283": "arundhatī śacī devī rukmiṇī devakī tathā",
    "GE07mbh_01_u:212.001d-114_0284": "divyastrībhiś ca sahitāḥ kriyāṃ bhadrāṃ prayojayan",
    "GE07mbh_01_u:212.001d-114_0285": "maharṣiḥ kāśyapo hotā sadasyā nāradādayaḥ puṇyāśiṣaḥ prayoktāraḥ sarve hy āsaṃs tadārjune",
    "GE07mbh_01_u:212.001d-114_0287": "abhiṣekaṃ tataḥ kṛtvā mahendraḥ pākaśāsanim lokapālais tu sahitaḥ sarvair devair abhiṣṭutaḥ",
    "GE07mbh_01_u:212.001d-114_0289": "kirīṭāṅgadahārādyair hastābharaṇakuṇḍalaiḥ bhūṣayitvā tu taṃ pārthaṃ dvitīyam iva vāsavam",
    "GE07mbh_01_u:212.001d-114_0291": "putraṃ pariṣvajya tadā prītim āpa puraṃdaraḥ",
    "GE07mbh_01_u:212.001d-114_0292": "śacī devī tathā bhadrām arundhatyādibhis tadā",
    "GE07mbh_01_u:212.001d-114_0293": "kārayām āsa vaivāhyaṃ maṅgalyaṃ yādavastriyaḥ sahāpsarobhir muditā bhūṣaṇaiś cābhyapūjayan",
    "GE07mbh_01_u:212.001d-114_0295": "paulomīm iva manyante subhadrāṃ devayoṣitaḥ tato vivāho vavṛdhe kṛtaḥ sarvaguṇānvitaḥ",
    "GE07mbh_01_u:212.001d-114_0297": "tasyāḥ pāṇiṃ gṛhītvā tu mantrahomapuraskṛtam",
    "GE07mbh_01_u:212.001d-114_0298": "yathā tasyaiva hi pitā śacyā iva śatakratuḥ",
    "GE07mbh_01_u:212.001d-114_0299": "sā jiṣṇum adhikaṃ bheje subhadrā cārudarśanā",
    "GE07mbh_01_u:212.001d-114_0300": "pārthasya sadṛśī bhadrā rūpeṇa vayasā tathā",
    "GE07mbh_01_u:212.001d-114_0301": "subhadrāyāś ca pārtho 'pi sadṛśo rūpalakṣaṇaiḥ ity ūcuś ca tadā devāḥ prītāḥ sendrapurogamāḥ",
    "GE07mbh_01_u:212.001d-114_0303": "evaṃ niveśya devās tu gandharvaiḥ sāpsarogaṇaiḥ",
    "GE07mbh_01_u:212.001d-114_0304": "āmantrya yādavān sarve viprajagmur yathāgatam yādavāḥ pārtham āmantrya antardvīpaṃ gatās tadā",
    "GE07mbh_01_u:212.001d-114_0306": "vāsudevas tadā pārtham uvāca yadunandanaḥ dvāviṃśad divasān pārtha ihoṣya bharatarṣabha",
    "GE07mbh_01_u:212.001d-114_0308": "māmakaṃ ratham āruhya sainyasugrīvayojitam",
    "GE07mbh_01_u:212.001d-114_0309": "subhadrayā sukhaṃ pārtha khāṇḍavaprastham āviśa yādavaiḥ sahitaḥ paścād āgamiṣyāmi bhārata",
    "GE07mbh_01_u:212.001d-114_0311": "yativeṣeṇa nirato vasa tvaṃ rukmiṇīgṛhe",
    "GE07mbh_01_u:212.001d-114_0312": "evam uktvā pracakrāma antardvīpaṃ janārdanaḥ",
    "GE07mbh_01_u:212.001d-114_0313": "kṛtodvāhas tadā pārthaḥ kṛtakāryo 'bhavat tadā",
    "GE07mbh_01_u:212.001d-114_0314": "tasyāṃ copagato bhāvaḥ pārthasya sahasāgataḥ sa tayā yuyuje vīro bhadrayā bharatarṣabhaḥ",
    "GE07mbh_01_u:212.001d-114_0316": "abhiniṣpannayā rāmaḥ sītayeva samanvitaḥ",
    "GE07mbh_01_u:212.001d-114_0317": "sa hi jiṣṇur vijajñe tāṃ hrīṃ śriyaṃ saṃnatikriyām dvādaśānāṃ varastrīṇāṃ rūpeṇāsadṛśīṃ satīm",
    "GE07mbh_01_u:212.001d-114_0319": "sa prakṛtyā śriyā dīptaḥ saṃdidīpe tayādhikam",
    "GE07mbh_01_u:212.001d-114_0320": "udyatsahasradīptāṃśuḥ śaradīva divākaraḥ",
    "GE07mbh_01_u:212.001d-114_0321": "sā tu taṃ manujavyāghram anuraktā manasvinī",
    "GE07mbh_01_u:212.001d-114_0322": "kanyāpuragatā bhūtvā tatparā samapadyata",
    "GE07mbh_01_u:212.001d-114_0323": "vṛṣṇyandhakapurāt tatra apayānaṃ dhanaṃjayaḥ",
    "GE07mbh_01_u:212.001d-114_0324": "viniścitya tayā pārthaḥ subhadrām idam abravīt",
    "GE07mbh_01_u:212.001d-114_0325": "dvijānāṃ gaṇamukhyānāṃ yathārhaṃ pratipādaya",
    "GE07mbh_01_u:212.001d-114_0326": "bhakṣyair bhojyaiś ca kāmaiś ca prayaccha pratiyāsyatām",
    "GE07mbh_01_u:212.001d-114_0327": "ātmanaś ca samuddiśya mahāvratasamāpanam",
    "GE07mbh_01_u:212.001d-114_0328": "gaccha bhadre svayaṃ tūrṇaṃ mahārājaniveśanam tejobalajavopetai ratnair hayavarottamaiḥ",
    "GE07mbh_01_u:212.001d-114_0330": "sainyasugrīvasaṃyuktaṃ rathaṃ tūrṇam ihānaya",
    "GE07mbh_01_u:212.001d-114_0331": "krīḍārtham iti bhāṣitvā sakhībhiḥ subhage saha",
    "GE07mbh_01_u:212.001d-114_0332": "kṣipram ādāya paryehi rathaṃ sarvāyudhāni ca",
    "GE07mbh_01_u:212.001d-114_0333": "anukarṣān patākāś ca tūṇīrāṃś ca dhanūṃṣi ca",
    "GE07mbh_01_u:212.001d-114_0334": "sarvān rathavare kuryāḥ sotsedhāś ca mahāgadāḥ",
    "GE07mbh_01_u:212.001d-114_0335": "arjunenaivam uktā tu subhadrā bhadrabhāṣiṇī jagāma nṛpater veśma sakhībhis tvaritā saha",
    "GE07mbh_01_u:212.001d-114_0337": "krīḍārtham iva tatrasthān rakṣiṇo vākyam abravīt",
    "GE07mbh_01_u:212.001d-114_0338": "rathenānena yāsyāmi mahāvratasamāpanam",
    "GE07mbh_01_u:212.001d-114_0339": "sainyasugrīvayuktena sāyudhena ca śārṅgiṇaḥ",
    "GE07mbh_01_u:212.001d-114_0340": "subhadrayaivam ukte tu janāḥ prāñjalayo 'bruvan",
    "GE07mbh_01_u:212.001d-114_0341": "rathenānena bhadre tvaṃ yatheṣṭaṃ kriyatām iti",
    "GE07mbh_01_u:212.001d-114_0342": "yojayitvā rathavaraṃ kalyāṇair abhibhāṣya tām yathoktaṃ sarvam āropya sakhībhiḥ saha bhāminī",
    "GE07mbh_01_u:212.001d-114_0344": "kṣipram ādāya kalyāṇī subhadrārjunam abravīt ratho 'yaṃ rathināṃ śreṣṭha ānītas tava śāsanāt",
    "GE07mbh_01_u:212.001d-114_0346": "svasti yāhi yathākāmaṃ kurūn kauravanandana",
    "GE07mbh_01_u:212.001d-114_0347": "nivedya taṃ rathaṃ bhartuḥ subhadrā bhadrasaṃmatā",
    "GE07mbh_01_u:212.001d-114_0348": "brāhmaṇebhyo dadau hṛṣṭā tadā sā vividhaṃ vasu",
    "GE07mbh_01_u:212.001d-114_0349": "snehavanti ca bhojyāni pradadāv īpsitāni ca",
    "GE07mbh_01_u:212.001d-114_0350": "yathākāmaṃ yathāśraddhaṃ vastrāṇi vividhāni ca tarpitā vividhair bhakṣyais tāny avāpya vasūni ca",
    "GE07mbh_01_u:212.001d-114_0352": "brāhmaṇāḥ svagṛhaṃ jagmuḥ prayujya paramāśiṣaḥ subhadrayā tu vijñaptaḥ pūrvam eva dhanaṃjayaḥ",
    "GE07mbh_01_u:212.001d-114_0354": "raśmipragrahaṇe pārtha na me 'sti sadṛśo bhuvi tasmāt sā pūrvam āruhya raśmīñ jagrāha mādhavī",
    "GE07mbh_01_u:212.001d-114_0356": "sodarā vāsudevasya kṛtasvastyayanā hayān",
    "GE07mbh_01_u:212.001d-114_0357": "varjayitvā tu tal liṅgaṃ samucchritamahādhanuḥ āruroha rathaśreṣṭhaṃ śuklavāsā dhanaṃjayaḥ",
    "GE07mbh_01_u:212.001d-114_0359": "mahendradattamukuṭaṃ tathā hy ābharaṇāni ca alaṃkṛtya tu kaunteyaḥ prayātum upacakrame",
    "GE07mbh_01_u:212.001d-114_0361": "tataḥ kanyāpure ghoṣas tumulaḥ samapadyata",
    "GE07mbh_01_u:212.001d-114_0362": "dṛṣṭvā rathagataṃ pārthaṃ khaḍgapāṇiṃ dhanurdharam",
    "GE07mbh_01_u:212.001d-114_0363": "abhīśuhastāṃ suśroṇīṃ arjunena rathe sthitām",
    "GE07mbh_01_u:212.001d-114_0364": "ūcuḥ kanyāpure kanyā vāsudevasahodarām",
    "GE07mbh_01_u:212.001d-114_0365": "sarve kāmāḥ samṛddhās te subhadre bhadrabhāṣiṇi",
    "GE07mbh_01_u:212.001d-114_0366": "vāsudevapriyaṃ labdhvā bhartāraṃ vīram arjunam sarvasīmantinīnāṃ tvaṃ śreṣṭhā kṛṣṇasahodare",
    "GE07mbh_01_u:212.001d-114_0368": "yasmāt sarvamanuṣyāṇāṃ śreṣṭho bhartā tavārjunaḥ upapannas tvayā vīraḥ sarvalokamahārathaḥ",
    "GE07mbh_01_u:212.001d-114_0370": "svasti yāhi gṛhaṃ bhadre suhṛdbhiḥ saṃgamo 'stu te",
    "GE07mbh_01_u:212.001d-114_0371": "evam uktā prahṛṣṭābhiḥ sakhībhiḥ parinanditā bhadrā bhadrajavopetān punar aśvān acodayat",
    "GE07mbh_01_u:212.001d-114_0373": "tataś cāmarahastā sā sakhī kubjāṅganābhavat",
    "GE07mbh_01_u:212.001d-114_0374": "tataḥ kanyāpuradvārāt saghoṣam abhiniḥsṛtam",
    "GE07mbh_01_u:212.001d-114_0375": "dadṛśus taṃ rathaśreṣṭhaṃ janā jīmūtaniḥsvanam subhadrāsaṃgṛhītasya rathasya mahato ravam",
    "GE07mbh_01_u:212.001d-114_0377": "meghasvanam ivākāśe śuśruvuḥ puravāsinaḥ",
    "GE07mbh_01_u:212.001d-114_0378": "subhadrayā ca saṃpanne tiṣṭhan rathavare 'rjunaḥ",
    "GE07mbh_01_u:212.001d-114_0379": "prababhau parayopetaḥ kailāsa iva gaṅgayā pārthaḥ subhadrāsahito virarāja mahārathaḥ",
    "GE07mbh_01_u:212.001d-114_0381": "pārthasyeva pitā śakro yathā śacyā samanvitaḥ",
    "GE07mbh_01_u:212.001d-114_0382": "subhadrāṃ prekṣya dharmeṇa hriyamāṇāṃ yaśasvinīm cakruḥ kilakilāśabdam āsādya bahavo janāḥ",
    "GE07mbh_01_u:212.001d-114_0384": "dāśārhāṇāṃ kulasya śrīḥ subhadrā bhadrabhāṣiṇī",
    "GE07mbh_01_u:212.001d-114_0385": "abhikāmā sakāmena pārthena saha gacchati",
    "GE07mbh_01_u:212.001d-114_0386": "athāpare hi saṃkruddhā gṛhṇīta ghnata māciram",
    "GE07mbh_01_u:212.001d-114_0387": "iti saṃvāryamāṇānāṃ sa nādaḥ sumahān abhūt",
    "GE07mbh_01_u:212.001d-114_0388": "sa tena janaghoṣeṇa vīro gaja ivārditaḥ",
    "GE07mbh_01_u:212.001d-114_0389": "vavarṣa śaravarṣāṇi na tu kaṃ cana roṣayat",
    "GE07mbh_01_u:212.001d-114_0390": "mumoca niśitān bāṇān dīpyamānān svatejasā prāsādavarasaṃgheṣu harmyeṣu bhavaneṣu ca",
    "GE07mbh_01_u:212.001d-114_0392": "prāsādapaṅktistambheṣu vedikāsu dhvajeṣu ca",
    "GE07mbh_01_u:212.001d-114_0393": "mumoca niśitān bāṇān na ca kaṃ cana roṣayat kṣobhayitvā puraśreṣṭhaṃ garutmān iva sāgaram",
    "GE07mbh_01_u:212.001d-114_0395": "prekṣan raivatakadvāraṃ niryayau bharatarṣabhaḥ",
    "GE07mbh_01_u:212.001d-114_0396": "śāsanāt puruṣendrasya balena mahatā balī girau raivatake nityaṃ babhūva vipṛthuśravāḥ",
    "GE07mbh_01_u:212.001d-114_0398": "pravāse vāsudevasya tasmin haladharopamaḥ",
    "GE07mbh_01_u:212.001d-114_0399": "saṃbabhūva tadā goptā purasya puravardhanaḥ prāpya pāṇḍavaniryāṇaṃ niryayau vipṛthuśravāḥ",
    "GE07mbh_01_u:212.001d-114_0401": "niśamya puranirghoṣaṃ svam anīkam acodayat so 'bhipatya tadādhvānaṃ dadarśa puruṣarṣabham",
    "GE07mbh_01_u:212.001d-114_0403": "niḥsṛtaṃ dvārakādvārād aṃśumantam ivāmbudāt",
    "GE07mbh_01_u:212.001d-114_0404": "savidyutam ivāmbhodaṃ prekṣya bāṇadhanurdharam",
    "GE07mbh_01_u:212.001d-114_0405": "pārtham āsādya yodhānāṃ vismayaḥ samapadyata udīrṇarathanāgāśvam anīkam abhivīkṣya tat",
    "GE07mbh_01_u:212.001d-114_0407": "uvāca paramaprītā subhadrā bhadrabhāṣiṇī",
    "GE07mbh_01_u:212.001d-114_0408": "saṃgrahītum abhiprāyo dīrghakālakṛto mama",
    "GE07mbh_01_u:212.001d-114_0409": "yudhyamānasya saṃgrāme rathaṃ tava nararṣabha ojastejodyutibalair ācitasya mahātmanaḥ",
    "GE07mbh_01_u:212.001d-114_0411": "pārthasya vai sārathitve bhavethā ity aśikṣayan",
    "GE07mbh_01_u:212.001d-114_0412": "evam uktaḥ priyāṃ prītaḥ pratyuvāca nararṣabhaḥ",
    "GE07mbh_01_u:212.001d-114_0413": "codayāśvān asaṃsaktān viśantu vipṛthor balam bahubhir yudhyamānasya tāvakānāṃ jighāṃsataḥ",
    "GE07mbh_01_u:212.001d-114_0415": "paśya bāhubalaṃ bhadre śarān vikṣipato mama",
    "GE07mbh_01_u:212.001d-114_0416": "evam uktā tato bhadrā pārthena bharatarṣabha",
    "GE07mbh_01_u:212.001d-114_0417": "cucoda cāśvān visrabdhā tatas te viviśur balam",
    "GE07mbh_01_u:212.001d-114_0418": "tadāhatamahāvādyaṃ samudagradhvajāyutam anīkaṃ vipṛthor hṛṣṭaṃ pārtham evānvavartata",
    "GE07mbh_01_u:212.001d-114_0420": "rathair bahuvidhair hṛṣṭāḥ sadaśvaiś ca mahājavaiḥ",
    "GE07mbh_01_u:212.001d-114_0421": "kirantaḥ śaravarṣāṇi parivavrur dhanaṃjayam",
    "GE07mbh_01_u:212.001d-114_0422": "teṣām astrāṇi saṃvārya divyair astrair mahāstravit",
    "GE07mbh_01_u:212.001d-114_0423": "āvṛṇon mahad ākāśaṃ śaraiḥ parapuraṃjayaḥ teṣāṃ bāṇān mahābāhur makuṭāny aṅgadāny api",
    "GE07mbh_01_u:212.001d-114_0425": "ciccheda niśitair bāṇaiḥ śarāṃś caiva dhanūṃṣi ca",
    "GE07mbh_01_u:212.001d-114_0426": "yugānīṣā varūthāni yantrāṇi vividhāni ca ajighāṃsan parān pārthaś ciccheda niśitaiḥ śaraiḥ",
    "GE07mbh_01_u:212.001d-114_0428": "nirdhanuṣkān vikavacān virathāṃś ca mahārathān kṛtvā pārthaḥ priyāṃ prītaḥ prekṣyatām ity adarśayat",
    "GE07mbh_01_u:212.001d-114_0430": "sā dṛṣṭvā mahad āścaryaṃ subhadrā pārtham abravīt",
    "GE07mbh_01_u:212.001d-114_0431": "avāptārthāsmi bhadraṃ te yāhi pārtha yathāsukham",
    "GE07mbh_01_u:212.001d-114_0432": "saṃsaktaṃ pāṇḍuputreṇa samīkṣya vipṛthur balam tvaramāṇo 'bhisaṃkramya sthīyatām ity abhāṣata",
    "GE07mbh_01_u:212.001d-114_0434": "tat tu senāpater vākyaṃ nātyavartanta yādavāḥ",
    "GE07mbh_01_u:212.001d-114_0435": "sāgare mārutoddhūtā velām iva mahormayaḥ tato rathavarāt tūrṇam avaruhya nararṣabhaḥ",
    "GE07mbh_01_u:212.001d-114_0437": "abhigamya naravyāghraṃ prahṛṣṭaḥ pariṣasvaje",
    "GE07mbh_01_u:212.001d-114_0438": "so 'bravīt pārtham āsādya dīrghakālam idaṃ tava nivāsam abhijānāmi śaṅkhacakragadādharāt",
    "GE07mbh_01_u:212.001d-114_0440": "na me 'sty aviditaṃ kiṃ cid yad yad ācaritaṃ tvayā",
    "GE07mbh_01_u:212.001d-114_0441": "subhadrāsaṃprayogena prītas tava janārdanaḥ",
    "GE07mbh_01_u:212.001d-114_0442": "prāptasya yatiliṅgena dvārakāṃ tu dhanaṃjaya visṛṣṭā sarvavṛṣṇīnām ṛṣabheṇa ca sodarā",
    "GE07mbh_01_u:212.001d-114_0444": "tvam imāṃ vīra dāśārhāṃ śacīm iva śacīpatiḥ",
    "GE07mbh_01_u:212.001d-114_0445": "bhaktāṃ guṇavatīṃ bhadrāṃ sadā satkartum arhasi",
    "GE07mbh_01_u:212.001d-114_0446": "bandhur bhava subhadrāyā gatiś ca tvaṃ dhanaṃjaya",
    "GE07mbh_01_u:212.001d-114_0447": "bandhumān asi rāmeṇa mahendrāvarajena ca mām eva hi sadākārṣīn mantriṇaṃ madhusūdanaḥ",
    "GE07mbh_01_u:212.001d-114_0449": "antareṇa subhadrāṃ ca tvāṃ ca tāta dhanaṃjaya",
    "GE07mbh_01_u:212.001d-114_0450": "imaṃ rathavaraṃ divyaṃ sarvaśastrasamanvitam",
    "GE07mbh_01_u:212.001d-114_0451": "idam evānuyātraṃ ca nirdiśya gadapūrvajaḥ antardvīpaṃ tadā vīra yāto vṛṣṇisukhāvahaḥ",
    "GE07mbh_01_u:212.001d-114_0453": "dīrghakālāvaruddhaṃ tvāṃ saṃprāptaṃ priyayā saha",
    "GE07mbh_01_u:212.001d-114_0454": "paśyantu bhrātaras tatra vajrapāṇim ivāmarāḥ",
    "GE07mbh_01_u:212.001d-114_0455": "āgate tu daśārhāṇām ṛṣabhe śārṅgadhanvani",
    "GE07mbh_01_u:212.001d-114_0456": "bhadrām anugamiṣyanti ratnāni ca vasūni ca",
    "GE07mbh_01_u:212.001d-114_0457": "ariṣṭaṃ gaccha panthānaṃ sukhī bhava dhanaṃjaya",
    "GE07mbh_01_u:212.001d-114_0458": "naṣṭaśokair viśokasya suhṛdbhiḥ saṃgamo 'stu te",
    "GE07mbh_01_u:212.001d-114_0459": "tato vipṛthum āmantrya pārthaḥ prīto 'bhivādya ca",
    "GE07mbh_01_u:212.001d-114_0460": "kṛṣṇasya matam āsthāya kṛṣṇasya ratham āsthitaḥ",
    "GE07mbh_01_u:212.001d-114_0461": "pūrvam eva tu pārthāya kṛṣṇena viniyojitam",
    "GE07mbh_01_u:212.001d-114_0462": "sarvaratnasusaṃpūrṇaṃ sarvabhogasamanvitam",
    "GE07mbh_01_u:212.002a": "vāsudevābhyanujñātaḥ kathayitvetikṛtyatām",
    "GE07mbh_01_u:212.002c": "kṛṣṇasya matam ājñāya prayayau bharatarṣabhaḥ",
    "GE07mbh_01_u:212.002d-2055_01": "vṛttaiḥ sahotsavair evaṃ vṛṣṇayo 'py agaman purīm",
    "GE07mbh_01_u:212.003a": "rathena kāñcanāṅgena kalpitena yathāvidhi",
    "GE07mbh_01_u:212.003c": "sainyasugrīvayuktena kiṅkiṇījālamālinā",
    "GE07mbh_01_u:212.004a": "sarvaśastropapannena jīmūtaravanādinā",
    "GE07mbh_01_u:212.004c": "jvalitāgniprakāśena dviṣatāṃ harṣaghātinā",
    "GE07mbh_01_u:212.005a": "saṃnaddhaḥ kavacī khaḍgī baddhagodhāṅgulitravān",
    "GE07mbh_01_u:212.005b-2056_01": "yuktaḥ senānuyātreṇa ratham āropya mādhavīm",
    "GE07mbh_01_u:212.005c": "mṛgayāvyapadeśena yaugapadyena bhārata",
    "GE07mbh_01_u:212.006a": "subhadrā tv atha śailendram abhyarcya saha raivatam",
    "GE07mbh_01_u:212.006c": "daivatāni ca sarvāṇi brāhmaṇān svasti vācya ca",
    "GE07mbh_01_u:212.007a": "pradakṣiṇaṃ giriṃ kṛtvā prayayau dvārakāṃ prati",
    "GE07mbh_01_u:212.007b-2057_01": "subhadrāṃ kṛṣṇabhaginīṃ strībhiḥ parivṛtāṃ tadā",
    "GE07mbh_01_u:212.007c": "tām abhidrutya kaunteyaḥ prasahyāropayad ratham",
    "GE07mbh_01_u:212.007d-2058_01": "subhadrāṃ cārusarvāṅgīṃ kāmabāṇaprapīḍitaḥ",
    "GE07mbh_01_u:212.008a": "tataḥ sa puruṣavyāghras tām ādāya śucismitām",
    "GE07mbh_01_u:212.008c": "rathenākāśagenaiva prayayau svapuraṃ prati",
    "GE07mbh_01_u:212.009a": "hriyamāṇāṃ tu tāṃ dṛṣṭvā subhadrāṃ sainiko janaḥ",
    "GE07mbh_01_u:212.009c": "vikrośan prādravat sarvo dvārakām abhitaḥ purīm",
    "GE07mbh_01_u:212.010a": "te samāsādya sahitāḥ sudharmām abhitaḥ sabhām",
    "GE07mbh_01_u:212.010c": "sabhāpālasya tat sarvam ācakhyuḥ pārthavikramam",
    "GE07mbh_01_u:212.011a": "teṣāṃ śrutvā sabhāpālo bherīṃ sāṃnāhikīṃ tataḥ",
    "GE07mbh_01_u:212.011c": "samājaghne mahāghoṣāṃ jāmbūnadapariṣkṛtām",
    "GE07mbh_01_u:212.012a": "kṣubdhās tenātha śabdena bhojavṛṣṇyandhakās tadā",
    "GE07mbh_01_u:212.012b-2059_01": "antardvīpāt samutpetuḥ sahasā sahitās tadā",
    "GE07mbh_01_u:212.012c": "annapānam apāsyātha samāpetuḥ sabhāṃ tataḥ",
    "GE07mbh_01_u:212.013a": "tato jāmbūnadāṅgāni spardhyāstaraṇavanti ca",
    "GE07mbh_01_u:212.013c": "maṇividrumacitrāṇi jvalitāgniprabhāṇi ca",
    "GE07mbh_01_u:212.014a": "bhejire puruṣavyāghrā vṛṣṇyandhakamahārathāḥ",
    "GE07mbh_01_u:212.014c": "siṃhāsanāni śataśo dhiṣṇyānīva hutāśanāḥ",
    "GE07mbh_01_u:212.015a": "teṣāṃ samupaviṣṭānāṃ devānām iva saṃnaye",
    "GE07mbh_01_u:212.015c": "ācakhyau ceṣṭitaṃ jiṣṇoḥ sabhāpālaḥ sahānugaḥ",
    "GE07mbh_01_u:212.016a": "tac chrutvā vṛṣṇivīrās te madaraktāntalocanāḥ",
    "GE07mbh_01_u:212.016c": "amṛṣyamāṇāḥ pārthasya samutpetur ahaṃkṛtāḥ",
    "GE07mbh_01_u:212.017a": "yojayadhvaṃ rathān āśu prāsān āharateti ca",
    "GE07mbh_01_u:212.017a-2060_01": ". . . . . . . . nāgān aśvāṃs tathaiva ca",
    "GE07mbh_01_u:212.017a-2060_02": "kavacān āhara kṣipraṃ . . . . . . . .",
    "GE07mbh_01_u:212.017c": "dhanūṃṣi ca mahārhāṇi kavacāni bṛhanti ca",
    "GE07mbh_01_u:212.018a": "sūtān uccukruśuḥ kec cid rathān yojayateti ca",
    "GE07mbh_01_u:212.018c": "svayaṃ ca turagān ke cin ninyur hemavibhūṣitān",
    "GE07mbh_01_u:212.019a": "ratheṣv ānīyamāneṣu kavaceṣu dhvajeṣu ca",
    "GE07mbh_01_u:212.019c": "abhikrande nṛvīrāṇāṃ tadāsīt saṃkulaṃ mahat",
    "GE07mbh_01_u:212.020a": "vanamālī tataḥ kṣībaḥ kailāsaśikharopamaḥ",
    "GE07mbh_01_u:212.020c": "nīlavāsā madotsikta idaṃ vacanam abravīt",
    "GE07mbh_01_u:212.021a": "kim idaṃ kuruthāprajñās tūṣṇīṃ bhūte janārdane",
    "GE07mbh_01_u:212.021c": "asya bhāvam avijñāya saṃkruddhā moghagarjitāḥ",
    "GE07mbh_01_u:212.022a": "eṣa tāvad abhiprāyam ākhyātu svaṃ mahāmatiḥ",
    "GE07mbh_01_u:212.022c": "yad asya rucitaṃ kartuṃ tat kurudhvam atandritāḥ",
    "GE07mbh_01_u:212.023a": "tatas te tad vacaḥ śrutvā grāhyarūpaṃ halāyudhāt",
    "GE07mbh_01_u:212.023c": "tūṣṇīṃ bhūtās tataḥ sarve sādhu sādhv iti cābruvan",
    "GE07mbh_01_u:212.024a": "samaṃ vaco niśamyeti baladevasya dhīmataḥ",
    "GE07mbh_01_u:212.024c": "punar eva sabhāmadhye sarve tu samupāviśan",
    "GE07mbh_01_u:212.025a": "tato 'bravīt kāmapālo vāsudevaṃ paraṃtapam",
    "GE07mbh_01_u:212.025b-2061_01": "trailokyanātha he kṛṣṇa bhūtabhavyabhaviṣyakṛt",
    "GE07mbh_01_u:212.025c": "kim avāg upaviṣṭo 'si prekṣamāṇo janārdana",
    "GE07mbh_01_u:212.026a": "satkṛtas tvatkṛte pārthaḥ sarvair asmābhir acyuta",
    "GE07mbh_01_u:212.026c": "na ca so 'rhati tāṃ pūjāṃ durbuddhiḥ kulapāṃsanaḥ",
    "GE07mbh_01_u:212.027a": "ko hi tatraiva bhuktvānnaṃ bhājanaṃ bhettum arhati",
    "GE07mbh_01_u:212.027c": "manyamānaḥ kule jātam ātmānaṃ puruṣaḥ kva cit",
    "GE07mbh_01_u:212.028a": "īpsamānaś ca saṃbandhaṃ kṛtapūrvaṃ ca mānayan",
    "GE07mbh_01_u:212.028c": "ko hi nāma bhavenārthī sāhasena samācaret",
    "GE07mbh_01_u:212.029a": "so 'vamanya ca nāmāsmān anādṛtya ca keśavam",
    "GE07mbh_01_u:212.029c": "prasahya hṛtavān adya subhadrāṃ mṛtyum ātmanaḥ",
    "GE07mbh_01_u:212.030a": "kathaṃ hi śiraso madhye padaṃ tena kṛtaṃ mama",
    "GE07mbh_01_u:212.030b-2062_01": "tvayā cen nābhyanujñāto dharṣayiṣyati mādhava",
    "GE07mbh_01_u:212.030c": "marṣayiṣyāmi govinda pādasparśam ivoragaḥ",
    "GE07mbh_01_u:212.031a": "adya niṣkauravām ekaḥ kariṣyāmi vasuṃdharām",
    "GE07mbh_01_u:212.031c": "na hi me marṣaṇīyo 'yam arjunasya vyatikramaḥ",
    "GE07mbh_01_u:212.031d-2063_01": "tam ahaṃ bhrātṛbhiḥ sārdhaṃ nihanmi kulapāṃsanam",
    "GE07mbh_01_u:212.032a": "taṃ tathā garjamānaṃ tu meghadundubhiniḥsvanam",
    "GE07mbh_01_u:212.032c": "anvapadyanta te sarve bhojavṛṣṇyandhakās tadā",
    "GE07mbh_01_u:213.001": "vaiśaṃpāyana uvāca",
    "GE07mbh_01_u:213.001a": "uktavanto yadā vākyam asakṛt sarvavṛṣṇayaḥ",
    "GE07mbh_01_u:213.001c": "tato 'bravīd vāsudevo vākyaṃ dharmārthasaṃhitam",
    "GE07mbh_01_u:213.001d-2064_01": "mayoktaṃ na śrutaṃ pūrvaṃ sahitaiḥ sarvayādavaiḥ",
    "GE07mbh_01_u:213.001d-2064_02": "atikrāntam atikrāntaṃ na nivartati karhi cit",
    "GE07mbh_01_u:213.001d-2064_03": "śṛṇudhvaṃ sahitāḥ sarve mama vākyaṃ sahetukam",
    "GE07mbh_01_u:213.002a": "nāvamānaṃ kulasyāsya guḍākeśaḥ prayuktavān",
    "GE07mbh_01_u:213.002c": "saṃmāno 'bhyadhikas tena prayukto 'yam asaṃśayam",
    "GE07mbh_01_u:213.003a": "arthalubdhān na vaḥ pārtho manyate sātvatān sadā",
    "GE07mbh_01_u:213.003c": "svayaṃvaram anādhṛṣyaṃ manyate cāpi pāṇḍavaḥ",
    "GE07mbh_01_u:213.004a": "pradānam api kanyāyāḥ paśuvat ko 'numaṃsyate",
    "GE07mbh_01_u:213.004c": "vikrayaṃ cāpy apatyasya kaḥ kuryāt puruṣo bhuvi",
    "GE07mbh_01_u:213.005a": "etān doṣāṃś ca kaunteyo dṛṣṭavān iti me matiḥ",
    "GE07mbh_01_u:213.005c": "ataḥ prasahya hṛtavān kanyāṃ dharmeṇa pāṇḍavaḥ",
    "GE07mbh_01_u:213.006a": "ucitaś caiva saṃbandhaḥ subhadrā ca yaśasvinī",
    "GE07mbh_01_u:213.006c": "eṣa cāpīdṛśaḥ pārthaḥ prasahya hṛtavān iti",
    "GE07mbh_01_u:213.007a": "bharatasyānvaye jātaṃ śaṃtanoś ca mahātmanaḥ",
    "GE07mbh_01_u:213.007c": "kuntibhojātmajāputraṃ ko bubhūṣeta nārjunam",
    "GE07mbh_01_u:213.008a": "na ca paśyāmi yaḥ pārthaṃ vikrameṇa parājayet",
    "GE07mbh_01_u:213.008b-2065_01": "varjayitvā virūpākṣaṃ bhaganetraharaṃ haram",
    "GE07mbh_01_u:213.008c": "api sarveṣu lokeṣu sendrarudreṣu māriṣa",
    "GE07mbh_01_u:213.009a": "sa ca nāma rathas tādṛṅ madīyās te ca vājinaḥ",
    "GE07mbh_01_u:213.009b-2066_01": "mama śastrāṇy aśeṣeṇa tūṇī cākṣayasāyakau",
    "GE07mbh_01_u:213.009c": "yoddhā pārthaś ca śīghrāstraḥ ko nu tena samo bhavet",
    "GE07mbh_01_u:213.010a": "tam anudrutya sāntvena parameṇa dhanaṃjayam",
    "GE07mbh_01_u:213.010c": "nivartayadhvaṃ saṃhṛṣṭā mamaiṣā paramā matiḥ",
    "GE07mbh_01_u:213.011a": "yadi nirjitya vaḥ pārtho balād gacchet svakaṃ puram",
    "GE07mbh_01_u:213.011c": "praṇaśyed vo yaśaḥ sadyo na tu sāntve parājayaḥ",
    "GE07mbh_01_u:213.011d-2067_01": "pitṛṣvasāyāḥ putro me saṃbandhaṃ nārhati dviṣām",
    "GE07mbh_01_u:213.012a": "tac chrutvā vāsudevasya tathā cakrur janādhipa vaiśaṃpāyanaḥ",
    "GE07mbh_01_u:213.012b-115_0001": "udyogaṃ kṛtavantas te bherīṃ saṃnādya yādavāḥ",
    "GE07mbh_01_u:213.012b-115_0002": "arjunas tu tadā śrutvā bherīsaṃnādanaṃ mahat",
    "GE07mbh_01_u:213.012b-115_0003": "kaunteyas tvaramāṇas tu subhadrām abhyabhāṣata āyānti vṛṣṇayaḥ sarve sasuhṛjjanabāndhavāḥ",
    "GE07mbh_01_u:213.012b-115_0005": "tvadarthaṃ yoddhukāmās te madaraktāntalocanāḥ",
    "GE07mbh_01_u:213.012b-115_0006": "pramattān aśucīn mūḍhān surāmattān narādhamān vāmino vāśinādīṃs tu kariṣyāmi śarottamaiḥ",
    "GE07mbh_01_u:213.012b-115_0008": "utāho vā madonmattān nayiṣyāmi yamakṣayam",
    "GE07mbh_01_u:213.012b-115_0009": "evam uktvā priyāṃ pārtho nyavartata mahābalaḥ",
    "GE07mbh_01_u:213.012b-115_0010": "nivartamānaṃ dṛṣṭvaiva subhadrā trastatāṃ gatā evaṃ mā vada pārtheti pādayoḥ patitā tadā",
    "GE07mbh_01_u:213.012b-115_0012": "subhadrā nu kalir jātā vṛṣṇīnāṃ nidhanāya ca",
    "GE07mbh_01_u:213.012b-115_0013": "evaṃ bruvantaḥ paurās te janavādaṃ janāḥ prabho",
    "GE07mbh_01_u:213.012b-115_0014": "mama śokaṃ vivardhanti tasmāt pāpaṃ na cintaya",
    "GE07mbh_01_u:213.012b-115_0015": "parivādabhayān muktā tvatprasādād bhavāmy aham evam uktas tataḥ pārthaḥ priyayā bhadrayā tadā",
    "GE07mbh_01_u:213.012b-115_0017": "gamanāya matiṃ cakre pārthaḥ satyaparākramaḥ smitapūrvaṃ tadābhāṣya pariṣvajya priyāṃ tadā",
    "GE07mbh_01_u:213.012b-115_0019": "utthāpya ca punaḥ pārtho yāhi yāhīti so 'bravīt",
    "GE07mbh_01_u:213.012b-115_0020": "tataḥ subhadrā tvaritā raśmīn saṃgṛhya pāṇinā",
    "GE07mbh_01_u:213.012b-115_0021": "codayām āsa javanāñ śīghram aśvān kṛtatvarā",
    "GE07mbh_01_u:213.012b-115_0022": "tatas tu kṛtasaṃnāhā vṛṣṇivīrāḥ samāhitāḥ pratyānayārthaṃ pārthasya javanais turagottamaiḥ",
    "GE07mbh_01_u:213.012b-115_0024": "rājamārgam anuprāptā dṛṣṭvā pārthasya vikramam prāsādapaṅktistambheṣu vedikāsu dhvajeṣu ca",
    "GE07mbh_01_u:213.012b-115_0026": "arjunasya śarān dṛṣṭvā vismayaṃ paramaṃ gatāḥ",
    "GE07mbh_01_u:213.012b-115_0027": "keśavasya vacas tathyaṃ manyamānās tu yādavāḥ",
    "GE07mbh_01_u:213.012b-115_0028": "atītya śailaṃ raivatakaṃ śrutvā tu vipṛthor vacaḥ",
    "GE07mbh_01_u:213.012b-115_0029": "arjunena kṛtaṃ śrutvā gantukāmās tu vṛṣṇayaḥ",
    "GE07mbh_01_u:213.012b-115_0030": "śrutvā dūraṃ gataṃ pārthaṃ nyavartanta narādhipāḥ",
    "GE07mbh_01_u:213.012b-115_0031": "purodyānāny atikramya viśālaṃ ca girivrajam sānuṃ muñjāvataṃ caiva vanāny upavanāni ca",
    "GE07mbh_01_u:213.012b-115_0033": "puṇyeṣv ānartarāṣṭreṣu vāpīpadmasarāṃsi ca",
    "GE07mbh_01_u:213.012b-115_0034": "prāpya dhenumatītīrtham aśvarodhasaraḥ prati",
    "GE07mbh_01_u:213.012b-115_0035": "prekṣyāvartaṃ tataḥ śailam arbudaṃ ca nagottamam",
    "GE07mbh_01_u:213.012b-115_0036": "ārāc chṛṅgam upasthāya tīrtvā kāravatīṃ nadīm",
    "GE07mbh_01_u:213.012b-115_0037": "prāpya sālveyarāṣṭrāṇi niṣadhān abhyatītya ca devāpṛthupuraṃ paśyan sarvataḥ susamāhitaḥ",
    "GE07mbh_01_u:213.012b-115_0039": "tam atītya mahābāhur devāraṇyam apaśyata pūjayām āsur āyāntaṃ devāraṇyamaharṣayaḥ",
    "GE07mbh_01_u:213.012b-115_0041": "sa vanāni nadīḥ śailān giriprasravaṇāni ca",
    "GE07mbh_01_u:213.012b-115_0042": "atītya ca tathā pārthaḥ subhadrāsārathis tadā",
    "GE07mbh_01_u:213.012b-115_0043": "kauravaṃ viṣayaṃ prāpya viśaṅkaḥ samapadyata sodaryāṇāṃ mahābāhuḥ siṃhāśayam ivāśayam",
    "GE07mbh_01_u:213.012b-115_0045": "dūrād upavanopetāṃ dāśārhapratimāṃ purīm",
    "GE07mbh_01_u:213.012b-115_0046": "krośamātre purasyāsīd goṣṭhaḥ pārthasya śobhanaḥ tatrābhīyāt sa bībhatsur niviṣṭo yadukanyayā",
    "GE07mbh_01_u:213.012b-115_0048": "tataḥ subhadrāṃ satkṛtya pārtho vacanam abravīt",
    "GE07mbh_01_u:213.012b-115_0049": "gopālikānāṃ veṣeṇa gaccha tvaṃ vṛjinaṃ puram",
    "GE07mbh_01_u:213.012b-115_0050": "kāmavyāhāriṇī kṛṣṇā rocatāṃ te vaco mama",
    "GE07mbh_01_u:213.012b-115_0051": "dṛṣṭvā tu paruṣaṃ brūyāt saha tatra mayā gatām anyaveṣeṇa tu gatāṃ dṛṣṭvā sā tvāṃ priyaṃ vadet",
    "GE07mbh_01_u:213.012b-115_0053": "yat tu sā prathamaṃ brūyān na tasyāsti nivartanam",
    "GE07mbh_01_u:213.012b-115_0054": "tasmān mānaṃ ca darpaṃ ca vyapanīya svayaṃ vraja",
    "GE07mbh_01_u:213.012b-115_0055": "tasya tad vacanaṃ śrutvā subhadrā pratyabhāṣata",
    "GE07mbh_01_u:213.012b-115_0056": "evam etat kariṣyāmi yathā tvaṃ pārtha bhāṣase",
    "GE07mbh_01_u:213.012b-115_0057": "subhadrāyā vacaḥ śrutvā suprītaḥ pākaśāsaniḥ gopālān sa samānīya tvarito vākyam abravīt",
    "GE07mbh_01_u:213.012b-115_0059": "taruṇyaḥ santi yāvantyas tāḥ sarvā vrajayoṣitaḥ",
    "GE07mbh_01_u:213.012b-115_0060": "āgacchantu gamiṣyantyā bhadrayā saha saṃgatāḥ indraprasthaṃ puravaraṃ kṛṣṇāṃ draṣṭuṃ yaśasvinīm",
    "GE07mbh_01_u:213.012b-115_0062": "etac chrutvā tu gopālair ānītā vrajayoṣitaḥ",
    "GE07mbh_01_u:213.012b-115_0063": "tatas tābhiḥ parivṛtāṃ vrajastrībhir aninditām",
    "GE07mbh_01_u:213.012c": "nivṛttaś cārjunas tatra vivāhaṃ kṛtavāṃs tataḥ",
    "GE07mbh_01_u:213.013a": "uṣitvā tatra kaunteyaḥ saṃvatsaraparāḥ kṣapāḥ",
    "GE07mbh_01_u:213.013b-2068_01": "vihṛtya ca yathākāmaṃ pūjito vṛṣṇinandanaiḥ",
    "GE07mbh_01_u:213.013c": "puṣkareṣu tataḥ śiṣṭaṃ kālaṃ vartitavān prabhuḥ",
    "GE07mbh_01_u:213.013e": "pūrṇe tu dvādaśe varṣe khāṇḍavaprastham āviśat",
    "GE07mbh_01_u:213.014a": "abhigamya sa rājānaṃ vinayena samāhitaḥ",
    "GE07mbh_01_u:213.014c": "abhyarcya brāhmaṇān pārtho draupadīm abhijagmivān",
    "GE07mbh_01_u:213.015a": "taṃ draupadī pratyuvāca praṇayāt kurunandanam",
    "GE07mbh_01_u:213.015c": "tatraiva gaccha kaunteya yatra sā sātvatātmajā",
    "GE07mbh_01_u:213.015e": "subaddhasyāpi bhārasya pūrvabandhaḥ ślathāyate",
    "GE07mbh_01_u:213.016a": "tathā bahuvidhaṃ kṛṣṇāṃ vilapantīṃ dhanaṃjayaḥ",
    "GE07mbh_01_u:213.016c": "sāntvayām āsa bhūyaś ca kṣamayām āsa cāsakṛt",
    "GE07mbh_01_u:213.017a": "subhadrāṃ tvaramāṇaś ca raktakauśeyavāsasam",
    "GE07mbh_01_u:213.017c": "pārthaḥ prasthāpayām āsa kṛtvā gopālikāvapuḥ",
    "GE07mbh_01_u:213.018a": "sādhikaṃ tena rūpeṇa śobhamānā yaśasvinī",
    "GE07mbh_01_u:213.018b-2069_01": "gopālikāmadhyagatā prayayau vrajinaṃ puram",
    "GE07mbh_01_u:213.018b-2069_02": "tataḥ puravaraśreṣṭham indraprasthaṃ yaśasvinī",
    "GE07mbh_01_u:213.018b-2069_03": "tvaritā khāṇḍavaprastham āsasāda viveśa ca",
    "GE07mbh_01_u:213.018c": "bhavanaṃ śreṣṭham āsādya vīrapatnī varāṅganā",
    "GE07mbh_01_u:213.018e": "vavande pṛthutāmrākṣī pṛthāṃ bhadrā yaśasvinī",
    "GE07mbh_01_u:213.018f-2070_01": "tāṃ kuntī cārusarvāṅgīm upājighrata mūrdhani",
    "GE07mbh_01_u:213.018f-2070_02": "prītyā paramayā yuktā āśīrbhir yuñjatātulām",
    "GE07mbh_01_u:213.019a": "tato 'bhigamya tvaritā pūrṇendusadṛśānanā",
    "GE07mbh_01_u:213.019c": "vavande draupadīṃ bhadrā preṣyāham iti cābravīt",
    "GE07mbh_01_u:213.020a": "pratyutthāya ca tāṃ kṛṣṇā svasāraṃ mādhavasya tām",
    "GE07mbh_01_u:213.020c": "sasvaje cāvadat prītā niḥsapatno 'stu te patiḥ",
    "GE07mbh_01_u:213.020d-2071_01": "vīrasūr bhava bhadre tvaṃ bhava bhartṛpriyā tathā",
    "GE07mbh_01_u:213.020d-2072_01": "ojasā nibhṛtā bahvīr uvāca paramāśiṣaḥ",
    "GE07mbh_01_u:213.020e": "tathaiva muditā bhadrā tām uvācaivam astv iti",
    "GE07mbh_01_u:213.020f-116_0001": "tataḥ subhadrāṃ vārṣṇeyīṃ pariṣvajya śubhānanām aṅke niveśya muditā vāsudevaṃ praśasya tu",
    "GE07mbh_01_u:213.020f-116_0003": "tataḥ kilakilāśabdaḥ kṣaṇena samapadyata",
    "GE07mbh_01_u:213.020f-116_0004": "harṣād ānartayodhānām āsādya vṛjinaṃ puram devaputraprakāśās te jāmbūnadamayadhvajāḥ",
    "GE07mbh_01_u:213.020f-116_0006": "pṛṣṭhato 'nuyayuḥ pārthaṃ puruhūtam ivāmarāḥ",
    "GE07mbh_01_u:213.020f-116_0007": "gobhir uṣṭraiḥ sadaśvaiś ca yuktāni bahulā janāḥ",
    "GE07mbh_01_u:213.020f-116_0008": "dadṛśur yānamukhyāni dāśārhapuravāsinām",
    "GE07mbh_01_u:213.020f-116_0009": "tataḥ puravare yūnāṃ praharṣaḥ samajāyata prabhāsād āgataṃ pārthaṃ dṛṣṭvā svam iva bāndhavam",
    "GE07mbh_01_u:213.020f-116_0011": "so 'bhiyāya puraśreṣṭhaṃ dāśārhagaṇasaṃvṛtaḥ pauraiḥ puravaraiḥ prītyā parayā cābhinanditaḥ",
    "GE07mbh_01_u:213.020f-116_0013": "prāpya cāntaḥpuradvāram avaruhya dhanaṃjayaḥ",
    "GE07mbh_01_u:213.020f-116_0014": "vavande dhaumyam āsādya mātaraṃ ca dhanaṃjayaḥ",
    "GE07mbh_01_u:213.020f-116_0015": "spṛṣṭvā ca caraṇau rājño bhīmasya ca dhanaṃjayaḥ",
    "GE07mbh_01_u:213.020f-116_0016": "yamābhyāṃ vandito hṛṣṭaḥ sasvaje 'bhinananda ca",
    "GE07mbh_01_u:213.020f-116_0017": "brāhmaṇapramukhān sarvān bhrātṛbhiḥ saha saṃgataḥ yathārhaṃ mānayām āsa paurajānapadān api",
    "GE07mbh_01_u:213.020f-116_0019": "tatrasthāny anuyātrāṇi pradāya gurave vadhūm",
    "GE07mbh_01_u:213.020f-116_0020": "pūjayāṃ cakrur āsādya kuntīputraṃ yudhiṣṭhiram",
    "GE07mbh_01_u:213.020f-116_0021": "purastād eva teṣāṃ tu sa mahātmā mahāyaśāḥ",
    "GE07mbh_01_u:213.020f-116_0022": "pūjanārho 'bhavad rājā yathaiva gadapūrvajaḥ",
    "GE07mbh_01_u:213.020f-116_0023": "pāṇḍavena yathārhaṃ te pūjārheṇa supūjitāḥ nyaviśantābhyanujñātā rājñā tuṣṭā yaśasvinā",
    "GE07mbh_01_u:213.020f-116_0025": "tām adīnām adīnārhāṃ subhadrāṃ prītivardhinīm sākṣāc chriyam amanyanta pārthāḥ kṛṣṇasahodarām",
    "GE07mbh_01_u:213.020f-116_0027": "gurūṇāṃ śvaśurāṇāṃ ca devarāṇāṃ tathaiva ca",
    "GE07mbh_01_u:213.020f-116_0028": "subhadrā svena vṛttena babhūva paramapriyā",
    "GE07mbh_01_u:213.021a": "tatas te hṛṣṭamanasaḥ pāṇḍaveyā mahārathāḥ",
    "GE07mbh_01_u:213.021c": "kuntī ca paramaprītā babhūva janamejaya",
    "GE07mbh_01_u:213.021d-2073_01": "yudhiṣṭhiramukhāḥ prītā babhūvur janamejaya",
    "GE07mbh_01_u:213.021d-2073_02": "kuntī ca paramaprītā kṛṣṇā ca satataṃ tathā vaiśaṃpāyanaḥ",
    "GE07mbh_01_u:213.021d-2074_01": "atha śuśrāva nirvṛtte vṛṣṇīnāṃ paramotsave",
    "GE07mbh_01_u:213.021d-2074_02": "arjunena hṛtāṃ bhadrāṃ śaṅkhacakragadādharaḥ",
    "GE07mbh_01_u:213.021d-2074_03": "purastād eva paurāṇāṃ saṃśayaḥ samajāyata",
    "GE07mbh_01_u:213.021d-2074_04": "jānatā vāsudevena vāsito bharatarṣabhaḥ",
    "GE07mbh_01_u:213.021d-2074_05": "lokasya viditaṃ hy adya pūrvaṃ vipṛthunā yathā",
    "GE07mbh_01_u:213.021d-2074_06": "sāntvayitvābhyanujñāto bhadrayā saha saṃgataḥ",
    "GE07mbh_01_u:213.021d-2074_07": "ditsatā sodarāṃ tasmai patatrivaraketunā",
    "GE07mbh_01_u:213.021d-2074_08": "arhate puruṣendrāya pārthāyāyatalocanām",
    "GE07mbh_01_u:213.021d-2074_09": "satkṛtya pāṇḍavaśreṣṭhaṃ preṣayām āsa cārjunam",
    "GE07mbh_01_u:213.021d-2074_10": "bhadrayā saha bībhatsuḥ prāpito vrajiṇaḥ puram",
    "GE07mbh_01_u:213.022a": "śrutvā tu puṇḍarīkākṣaḥ saṃprāptaṃ svapurottamam",
    "GE07mbh_01_u:213.022c": "arjunaṃ pāṇḍavaśreṣṭham indraprasthagataṃ tadā",
    "GE07mbh_01_u:213.022d-2075_01": "yiyāsuḥ khāṇḍavaprastham āmantrayata keśavaḥ",
    "GE07mbh_01_u:213.022d-2075_02": "pūrvaṃ satkṛtya rājānam āhukaṃ madhusūdanaḥ",
    "GE07mbh_01_u:213.022d-2075_03": "rājā vipṛthur akrūraḥ saṃkarṣaṇaviḍūrathau",
    "GE07mbh_01_u:213.022d-2075_04": "pitrā ca puruṣendreṇa purastād abhimānitaḥ",
    "GE07mbh_01_u:213.022d-2075_05": "saṃprītaḥ prīyamāṇena vṛṣṇirājñā janārdanaḥ",
    "GE07mbh_01_u:213.022d-2075_06": "abhimantryābhyanujñāto yojayām āsa vāhinīm",
    "GE07mbh_01_u:213.022d-2075_07": "tatas tu yānāny āsādya dāśārhapuravāsinām",
    "GE07mbh_01_u:213.022d-2075_08": "siṃhanādaḥ prahṛṣṭānāṃ kṣaṇena samapadyata",
    "GE07mbh_01_u:213.022d-2075_09": "yojayantaḥ sadaśvāṃś ca yānayugyaṃ rathāṃs tathā",
    "GE07mbh_01_u:213.022d-2075_10": "gajāṃś ca paramaprītāḥ samapadyanta vṛṣṇayaḥ",
    "GE07mbh_01_u:213.023a": "ājagāma viśuddhātmā saha rāmeṇa keśavaḥ",
    "GE07mbh_01_u:213.023c": "vṛṣṇyandhakamahāmātraiḥ saha vīrair mahārathaiḥ",
    "GE07mbh_01_u:213.024a": "bhrātṛbhiś ca kumāraiś ca yodhaiś ca śataśo vṛtaḥ",
    "GE07mbh_01_u:213.024c": "sainyena mahatā śaurir abhiguptaḥ paraṃtapaḥ",
    "GE07mbh_01_u:213.025a": "tatra dānapatir dhīmān ājagāma mahāyaśāḥ",
    "GE07mbh_01_u:213.025c": "akrūro vṛṣṇivīrāṇāṃ senāpatir ariṃdamaḥ",
    "GE07mbh_01_u:213.026a": "anādhṛṣṭir mahātejā uddhavaś ca mahāyaśāḥ",
    "GE07mbh_01_u:213.026c": "sākṣād bṛhaspateḥ śiṣyo mahābuddhir mahāyaśāḥ",
    "GE07mbh_01_u:213.027a": "satyakaḥ sātyakiś caiva kṛtavarmā ca sātvataḥ",
    "GE07mbh_01_u:213.027c": "pradyumnaś caiva sāmbaś ca niśaṭhaḥ śaṅkur eva ca",
    "GE07mbh_01_u:213.028a": "cārudeṣṇaś ca vikrānto jhillī vipṛthur eva ca",
    "GE07mbh_01_u:213.028c": "sāraṇaś ca mahābāhur gadaś ca viduṣāṃ varaḥ",
    "GE07mbh_01_u:213.029a": "ete cānye ca bahavo vṛṣṇibhojāndhakās tathā",
    "GE07mbh_01_u:213.029c": "ājagmuḥ khāṇḍavaprastham ādāya haraṇaṃ bahu",
    "GE07mbh_01_u:213.029d-2076_01": "anvāhāraṃ samādāya pṛthag vṛṣṇipurogamāḥ",
    "GE07mbh_01_u:213.029d-2076_02": "prayayuḥ siṃhanādena subhadrām avalokakāḥ",
    "GE07mbh_01_u:213.029d-2076_03": "te tv adīrgheṇa kālena kṛṣṇena saha yādavāḥ",
    "GE07mbh_01_u:213.029d-2076_04": "puram āsādya pārthānāṃ parāṃ prītim avāpnuvan",
    "GE07mbh_01_u:213.030a": "tato yudhiṣṭhiro rājā śrutvā mādhavam āgatam",
    "GE07mbh_01_u:213.030c": "pratigrahārthaṃ kṛṣṇasya yamau prāsthāpayat tadā",
    "GE07mbh_01_u:213.031a": "tābhyāṃ pratigṛhītaṃ tad vṛṣṇicakraṃ samṛddhimat",
    "GE07mbh_01_u:213.031c": "viveśa khāṇḍavaprasthaṃ patākādhvajaśobhitam",
    "GE07mbh_01_u:213.032a": "siktasaṃmṛṣṭapanthānaṃ puṣpaprakaraśobhitam",
    "GE07mbh_01_u:213.032c": "candanasya rasaiḥ śītaiḥ puṇyagandhair niṣevitam",
    "GE07mbh_01_u:213.033a": "dahyatāguruṇā caiva deśe deśe sugandhinā",
    "GE07mbh_01_u:213.033b-2077_01": "gandhoddāmam ivākāśaṃ babhūva janamejaya",
    "GE07mbh_01_u:213.033c": "susaṃmṛṣṭajanākīrṇaṃ vaṇigbhir upaśobhitam",
    "GE07mbh_01_u:213.034a": "pratipede mahābāhuḥ saha rāmeṇa keśavaḥ",
    "GE07mbh_01_u:213.034c": "vṛṣṇyandhakamahābhojaiḥ saṃvṛtaḥ puruṣottamaḥ",
    "GE07mbh_01_u:213.035a": "saṃpūjyamānaḥ pauraiś ca brāhmaṇaiś ca sahasraśaḥ",
    "GE07mbh_01_u:213.035c": "viveśa bhavanaṃ rājñaḥ puraṃdaragṛhopamam",
    "GE07mbh_01_u:213.036a": "yudhiṣṭhiras tu rāmeṇa samāgacchad yathāvidhi",
    "GE07mbh_01_u:213.036c": "mūrdhni keśavam āghrāya paryaṣvajata bāhunā",
    "GE07mbh_01_u:213.037a": "taṃ prīyamāṇaṃ kṛṣṇas tu vinayenābhyapūjayat",
    "GE07mbh_01_u:213.037c": "bhīmaṃ ca puruṣavyāghraṃ vidhivat pratyapūjayat",
    "GE07mbh_01_u:213.038a": "tāṃś ca vṛṣṇyandhakaśreṣṭhān dharmarājo yudhiṣṭhiraḥ",
    "GE07mbh_01_u:213.038c": "pratijagrāha satkārair yathāvidhi yathopagam",
    "GE07mbh_01_u:213.039a": "guruvat pūjayām āsa kāṃś cit kāṃś cid vayasyavat",
    "GE07mbh_01_u:213.039c": "kāṃś cid abhyavadat premṇā kaiś cid apy abhivāditaḥ",
    "GE07mbh_01_u:213.039d-2078_01": "tataḥ pṛthā ca pārthāś ca muditāḥ kṛṣṇayā saha",
    "GE07mbh_01_u:213.039d-2078_02": "puṇḍarīkākṣam āsādya babhūvur muditendriyāḥ",
    "GE07mbh_01_u:213.039d-2078_03": "harṣād abhigatau dṛṣṭvā saṃkarṣaṇajanārdanau",
    "GE07mbh_01_u:213.039d-2078_04": "bandhumantaṃ pṛthā pārthaṃ yudhiṣṭhiram amanyata",
    "GE07mbh_01_u:213.039d-2078_05": "tataḥ saṃkarṣaṇākrūrāv aprameyāv adīnavat",
    "GE07mbh_01_u:213.039d-2078_06": "bhadravatyai subhadrāyai dhanaugham upajahratuḥ",
    "GE07mbh_01_u:213.039d-2078_07": "pravālāni ca vastrāṇi bhūṣaṇāni sahasraśaḥ",
    "GE07mbh_01_u:213.039d-2078_08": "kuthāstaraparistomān vyāghrājinapuraskṛtān",
    "GE07mbh_01_u:213.039d-2078_09": "vividhaiś caiva ratnaughair dīptaprabham ajāyata",
    "GE07mbh_01_u:213.039d-2078_10": "śayanāsanayānaiś ca yudhiṣṭhiraniveśanam",
    "GE07mbh_01_u:213.039d-2078_11": "tataḥ prītikaro yūnāṃ vivāhaparamotsavaḥ",
    "GE07mbh_01_u:213.039d-2078_12": "bhadravatyai subhadrāyai saptarātram avartata",
    "GE07mbh_01_u:213.040a": "tato dadau vāsudevo janyārthe dhanam uttamam",
    "GE07mbh_01_u:213.040c": "haraṇaṃ vai subhadrāyā jñātideyaṃ mahāyaśāḥ",
    "GE07mbh_01_u:213.041a": "rathānāṃ kāñcanāṅgānāṃ",
    "GE07mbh_01_u:213.041c": "caturyujām upetānāṃ sūtaiḥ kuśalasaṃmataiḥ",
    "GE07mbh_01_u:213.041d-2079_01": "bāhlīkasindhujātānāṃ kāmbojānāṃ śataṃ śatam",
    "GE07mbh_01_u:213.041d-2079_02": "haraṇārthaṃ dadau kṛṣṇas turagāṇāṃ janeśvara",
    "GE07mbh_01_u:213.041e": "sahasraṃ pradadau kṛṣṇo gavām ayutam eva ca",
    "GE07mbh_01_u:213.042a": "śrīmān māthuradeśyānāṃ dogdhrīṇāṃ puṇyavarcasām",
    "GE07mbh_01_u:213.042b-2080_01": "dadau pārthāya śuddhātmā sahasrāṇy ekaviṃśatim",
    "GE07mbh_01_u:213.042c": "vaḍavānāṃ ca śubhrāṇāṃ candrāṃśusamavarcasām",
    "GE07mbh_01_u:213.042e": "dadau janārdanaḥ prītyā sahasraṃ hemabhūṣaṇam",
    "GE07mbh_01_u:213.042f-2081_01": "gajānāṃ nityamattānāṃ sādibhiḥ samadhiṣṭhitām",
    "GE07mbh_01_u:213.042f-2081_02": "meghābhānāṃ dadau kṛṣṇaḥ sahasram asitekṣaṇaḥ",
    "GE07mbh_01_u:213.042f-2082_01": "kāmbojāraṭṭabāhlīkasindhujātāṃś ca bhārata",
    "GE07mbh_01_u:213.042f-2082_02": "suvarṇakṛtasaṃnāhān ghaṇṭānādavināditān",
    "GE07mbh_01_u:213.042f-2082_03": "śvetacāmarasaṃchannān sarvaśastrair alaṃkṛtān",
    "GE07mbh_01_u:213.042f-2082_04": "jātyaśvānāṃ sahasrāṇi pañcāśat pradadau tadā",
    "GE07mbh_01_u:213.042f-2083_01": "hayānāṃ candrasaṃkāśaṃ śyāmakarṇān dadau śatam",
    "GE07mbh_01_u:213.043a": "tathaivāśvatarīṇāṃ ca dāntānāṃ vātaraṃhasām",
    "GE07mbh_01_u:213.043c": "śatāny añjanakeśīnāṃ śvetānāṃ pañca pañca ca",
    "GE07mbh_01_u:213.043d-2084_01": "śibikānāṃ sahasraṃ ca pradadau madhusūdanaḥ",
    "GE07mbh_01_u:213.043d-2085_01": "prācyānāṃ ca pratīcyānāṃ bāhlīkānāṃ janārdanaḥ",
    "GE07mbh_01_u:213.043d-2085_02": "dadau śatasahasraṃ vai kanyādhanam anuttamam",
    "GE07mbh_01_u:213.044a": "snāpanotsādane caiva suyuktaṃ vayasānvitam",
    "GE07mbh_01_u:213.044a-2086_01": ". . . . . . . . bhojane pācane tathā",
    "GE07mbh_01_u:213.044a-2086_02": "ādhānodvāsane caiva preraṇe yatra yatra ca",
    "GE07mbh_01_u:213.044a-2086_03": "anulepe ca gandhānāṃ peṣaṇe ca vicakṣaṇam",
    "GE07mbh_01_u:213.044a-2086_04": "sarvakarmaṇi niṣṇātaṃ . . . . . . . .",
    "GE07mbh_01_u:213.044c": "strīṇāṃ sahasraṃ gaurīṇāṃ suveṣāṇāṃ suvarcasām",
    "GE07mbh_01_u:213.045a": "suvarṇaśatakaṇṭhīnām arogāṇāṃ suvāsasām",
    "GE07mbh_01_u:213.045c": "paricaryāsu dakṣāṇāṃ pradadau puṣkarekṣaṇaḥ",
    "GE07mbh_01_u:213.045d-2087_01": "pṛṣṭhyānām api cāśvānāṃ bāhlijānāṃ janārdanaḥ",
    "GE07mbh_01_u:213.045d-2087_02": "dadau śatasahasrākhyaṃ kanyādhanam anuttamam",
    "GE07mbh_01_u:213.046a": "kṛtākṛtasya mukhyasya kanakasyāgnivarcasaḥ",
    "GE07mbh_01_u:213.046c": "manuṣyabhārān dāśārho dadau daśa janārdanaḥ",
    "GE07mbh_01_u:213.046d-2088_01": "bhūṣaṇānāṃ tu mukhyānāṃ śatabhāraṃ dadau dhanam",
    "GE07mbh_01_u:213.046d-2088_02": "muktāhārāṇi śubhrāṇi śatasaṃkhyāni keśavaḥ",
    "GE07mbh_01_u:213.046d-2088_03": "pravālānāṃ sahasraṃ ca tathānyān api bhārata",
    "GE07mbh_01_u:213.046d-2088_04": "suvarṇapādapīṭhānāṃ mahārhāstaraṇāṃs tathā",
    "GE07mbh_01_u:213.046d-2088_05": "paryaṅkāṇāṃ sahasraṃ ca dadau kanyādhanaṃ tadā",
    "GE07mbh_01_u:213.047a": "gajānāṃ tu prabhinnānāṃ tridhā prasravatāṃ madam",
    "GE07mbh_01_u:213.047c": "girikūṭanikāśānāṃ samareṣv anivartinām",
    "GE07mbh_01_u:213.047d-2089_01": "suvarṇakakṣyāgraiveyān suvarṇāṅkuśabhūṣitān",
    "GE07mbh_01_u:213.048a": "kḷptānāṃ paṭughaṇṭānāṃ varāṇāṃ hemamālinām",
    "GE07mbh_01_u:213.048c": "hastyārohair upetānāṃ sahasraṃ sāhasapriyaḥ",
    "GE07mbh_01_u:213.048d-2090_01": "sthitānāṃ baddhaghaṇṭānāṃ gatānāṃ gocaraṃ bhuvaḥ",
    "GE07mbh_01_u:213.048d-2090_02": "mahiṣīṇām adād bhūripayasām ayutadvayam",
    "GE07mbh_01_u:213.048d-2091_01": "pradadau vāsudevas tu vasudevājñayā tadā",
    "GE07mbh_01_u:213.049a": "rāmaḥ pādagrāhaṇikaṃ dadau pārthāya lāṅgalī",
    "GE07mbh_01_u:213.049c": "prīyamāṇo haladharaḥ saṃbandhaprītim āvahan",
    "GE07mbh_01_u:213.050a": "sa mahādhanaratnaugho vastrakambalaphenavān",
    "GE07mbh_01_u:213.050c": "mahāgajamahāgrāhaḥ patākāśaivalākulaḥ",
    "GE07mbh_01_u:213.051a": "pāṇḍusāgaram āviddhaḥ praviveśa",
    "GE07mbh_01_u:213.051c": "pūrṇam āpūrayaṃs teṣāṃ dviṣac chokāvaho 'bhavat",
    "GE07mbh_01_u:213.052a": "pratijagrāha tat sarvaṃ dharmarājo yudhiṣṭhiraḥ",
    "GE07mbh_01_u:213.052a-2092_01": ". . . . . . . . baladevas tato madhu",
    "GE07mbh_01_u:213.052a-2092_02": "divārātraṃ ca satataṃ sānujair adhikaṃ madhu",
    "GE07mbh_01_u:213.052a-2092_03": "drākṣāprabhavam atyantaṃ kāpiśāyanam eva ca",
    "GE07mbh_01_u:213.052a-2092_04": "divyamākṣikasaṃmiśram āsavaṃ ca manoramam",
    "GE07mbh_01_u:213.052a-2092_05": "padmarāgendranīlādibhājaneṣu vyavasthitam",
    "GE07mbh_01_u:213.052a-2092_06": "raupyasauvarṇamukhyeṣu caṣakeṣu papuḥ surām",
    "GE07mbh_01_u:213.052a-2092_07": "pāṇḍavo 'pi ca dharmātmā . . . . . . . .",
    "GE07mbh_01_u:213.052c": "pūjayām āsa tāṃś caiva vṛṣṇyandhakamahārathān",
    "GE07mbh_01_u:213.053a": "te sametā mahātmānaḥ",
    "GE07mbh_01_u:213.053c": "vijahrur amarāvāse narāḥ sukṛtino yathā",
    "GE07mbh_01_u:213.054a": "tatra tatra mahāpānair",
    "GE07mbh_01_u:213.054a-2093_01": ". . . . . . . . āsavaiś ca mahādhanaiḥ",
    "GE07mbh_01_u:213.054a-2093_02": "pītvā pītvā tu maireyān . . . . . . . .",
    "GE07mbh_01_u:213.054c": "yathāyogaṃ yathāprīti vijahruḥ kuruvṛṣṇayaḥ",
    "GE07mbh_01_u:213.055a": "evam uttamavīryās te vihṛtya divasān bahūn",
    "GE07mbh_01_u:213.055b-2094_01": "pūjya pārthān pṛthāṃ caiva bhadrāṃ ca yadupuṃgavāḥ",
    "GE07mbh_01_u:213.055b-2094_02": "keśavenābhyanujñātā gantukāmāḥ purīṃ prati",
    "GE07mbh_01_u:213.055c": "pūjitāḥ kurubhir jagmuḥ punar dvāravatīṃ purīm",
    "GE07mbh_01_u:213.056a": "rāmaṃ puraskṛtya yayur vṛṣṇyandhakamahārathāḥ",
    "GE07mbh_01_u:213.056b-2095_01": "rāmaḥ subhadrāṃ saṃpūjya pariṣvajya svasāṃ tadā",
    "GE07mbh_01_u:213.056b-2095_02": "nyāseti draupadīm uktvā paridāya mahābalaḥ",
    "GE07mbh_01_u:213.056b-2095_03": "pitṛṣvasāyāś caraṇāv abhivādya yayau tadā",
    "GE07mbh_01_u:213.056b-2095_04": "tasmin kāle pṛthā prītā pūjayām āsa taṃ tadā",
    "GE07mbh_01_u:213.056b-2095_05": "vṛṣṇipravīrāḥ pārthaiś ca pauraiś ca paramārcitāḥ",
    "GE07mbh_01_u:213.056c": "ratnāny ādāya śubhrāṇi dattāni kurusattamaiḥ",
    "GE07mbh_01_u:213.057a": "vāsudevas tu pārthena tatraiva saha bhārata",
    "GE07mbh_01_u:213.057b-2096_01": "caturviṃśad ahorātraṃ ramamāṇo mahābalaḥ",
    "GE07mbh_01_u:213.057c": "uvāsa nagare ramye śakraprasthe mahāmanāḥ",
    "GE07mbh_01_u:213.057e": "vyacarad yamunākūle pārthena saha bhārata",
    "GE07mbh_01_u:213.057f-2097_01": "mṛgān vidhyan varāhāṃś ca reme sārdhaṃ kirīṭinā",
    "GE07mbh_01_u:213.058a": "tataḥ subhadrā saubhadraṃ keśavasya priyā svasā",
    "GE07mbh_01_u:213.058c": "jayantam iva paulomī dyutimantam ajījanat",
    "GE07mbh_01_u:213.059a": "dīrghabāhuṃ mahāsattvam ṛṣabhākṣam ariṃdamam",
    "GE07mbh_01_u:213.059c": "subhadrā suṣuve vīram abhimanyuṃ nararṣabham",
    "GE07mbh_01_u:213.060a": "abhīś ca manyumāṃś caiva tatas tam arimardanam",
    "GE07mbh_01_u:213.060c": "abhimanyum iti prāhur ārjuniṃ puruṣarṣabham",
    "GE07mbh_01_u:213.061a": "sa sātvatyām atirathaḥ saṃbabhūva dhanaṃjayāt",
    "GE07mbh_01_u:213.061c": "makhe nirmathyamānād vā śamīgarbhād dhutāśanaḥ",
    "GE07mbh_01_u:213.062a": "yasmiñ jāte mahābāhuḥ kuntīputro yudhiṣṭhiraḥ",
    "GE07mbh_01_u:213.062c": "ayutaṃ gā dvijātibhyaḥ prādān niṣkāṃś ca tāvataḥ",
    "GE07mbh_01_u:213.063a": "dayito vāsudevasya bālyāt prabhṛti cābhavat",
    "GE07mbh_01_u:213.063c": "pitṝṇāṃ caiva sarveṣāṃ prajānām iva candramāḥ",
    "GE07mbh_01_u:213.064a": "janmaprabhṛti kṛṣṇaś ca cakre tasya kriyāḥ śubhāḥ",
    "GE07mbh_01_u:213.064c": "sa cāpi vavṛdhe bālaḥ śuklapakṣe yathā śaśī",
    "GE07mbh_01_u:213.065a": "catuṣpādaṃ daśavidhaṃ dhanurvedam ariṃdamaḥ",
    "GE07mbh_01_u:213.065c": "arjunād veda vedajñāt sakalaṃ divyamānuṣam",
    "GE07mbh_01_u:213.066a": "vijñāneṣv api cāstrāṇāṃ sauṣṭhave ca mahābalaḥ",
    "GE07mbh_01_u:213.066c": "kriyāsv api ca sarvāsu viśeṣān abhyaśikṣayat",
    "GE07mbh_01_u:213.067a": "āgame ca prayoge ca cakre tulyam ivātmanaḥ",
    "GE07mbh_01_u:213.067c": "tutoṣa putraṃ saubhadraṃ prekṣamāṇo dhanaṃjayaḥ",
    "GE07mbh_01_u:213.068a": "sarvasaṃhananopetaṃ sarvalakṣaṇalakṣitam",
    "GE07mbh_01_u:213.068c": "durdharṣam ṛṣabhaskandhaṃ vyāttānanam ivoragam",
    "GE07mbh_01_u:213.069a": "siṃhadarpaṃ maheṣvāsaṃ mattamātaṅgavikramam",
    "GE07mbh_01_u:213.069c": "meghadundubhinirghoṣaṃ pūrṇacandranibhānanam",
    "GE07mbh_01_u:213.070a": "kṛṣṇasya sadṛśaṃ śaurye vīrye rūpe tathākṛtau",
    "GE07mbh_01_u:213.070c": "dadarśa putraṃ bībhatsur maghavān iva taṃ yathā",
    "GE07mbh_01_u:213.071a": "pāñcāly api ca pañcabhyaḥ patibhyaḥ śubhalakṣaṇā",
    "GE07mbh_01_u:213.071c": "lebhe pañca sutān vīrāñ śubhān pañcācalān iva",
    "GE07mbh_01_u:213.072a": "yudhiṣṭhirāt prativindhyaṃ sutasomaṃ vṛkodarāt",
    "GE07mbh_01_u:213.072c": "arjunāc chrutakarmāṇaṃ śatānīkaṃ ca nākulim",
    "GE07mbh_01_u:213.073a": "sahadevāc chrutasenam etān pañca mahārathān",
    "GE07mbh_01_u:213.073c": "pāñcālī suṣuve vīrān ādityān aditir yathā",
    "GE07mbh_01_u:213.074a": "śāstrataḥ prativindhyaṃ tam ūcur viprā yudhiṣṭhiram",
    "GE07mbh_01_u:213.074c": "parapraharaṇajñāne prativindhyo bhavatv ayam",
    "GE07mbh_01_u:213.075a": "sute somasahasre tu somārkasamatejasam",
    "GE07mbh_01_u:213.075c": "sutasomaṃ maheṣvāsaṃ suṣuve bhīmasenataḥ",
    "GE07mbh_01_u:213.076a": "śrutaṃ karma mahat kṛtvā nivṛttena kirīṭinā",
    "GE07mbh_01_u:213.076c": "jātaḥ putras tavety evaṃ śrutakarmā tato 'bhavat",
    "GE07mbh_01_u:213.077a": "śatānīkasya rājarṣeḥ kauravyaḥ kurunandanaḥ",
    "GE07mbh_01_u:213.077c": "cakre putraṃ sanāmānaṃ nakulaḥ kīrtivardhanam",
    "GE07mbh_01_u:213.078a": "tatas tv ajījanat kṛṣṇā nakṣatre vahnidaivate",
    "GE07mbh_01_u:213.078c": "sahadevāt sutaṃ tasmāc chrutaseneti taṃ viduḥ",
    "GE07mbh_01_u:213.079a": "ekavarṣāntarās tv eva draupadeyā yaśasvinaḥ",
    "GE07mbh_01_u:213.079c": "anvajāyanta rājendra parasparahite ratāḥ",
    "GE07mbh_01_u:213.080a": "jātakarmāṇy ānupūrvyāc cūḍopanayanāni ca",
    "GE07mbh_01_u:213.080c": "cakāra vidhivad dhaumyas teṣāṃ bharatasattama",
    "GE07mbh_01_u:213.081a": "kṛtvā ca vedādhyayanaṃ tataḥ sucaritavratāḥ",
    "GE07mbh_01_u:213.081c": "jagṛhuḥ sarvam iṣvastram arjunād divyamānuṣam",
    "GE07mbh_01_u:213.082a": "devagarbhopamaiḥ putrair vyūḍhoraskair mahābalaiḥ",
    "GE07mbh_01_u:213.082c": "anvitā rājaśārdūla pāṇḍavā mudam āpnuvan",
    "GE07mbh_01_u:214.001": "vaiśaṃpāyana uvāca",
    "GE07mbh_01_u:214.001a": "indraprasthe vasantas te jaghnur anyān narādhipān",
    "GE07mbh_01_u:214.001c": "śāsanād dhṛtarāṣṭrasya rājñaḥ śāṃtanavasya ca",
    "GE07mbh_01_u:214.002a": "āśritya dharmarājānaṃ sarvaloko 'vasat sukham",
    "GE07mbh_01_u:214.002c": "puṇyalakṣaṇakarmāṇaṃ svadeham iva dehinaḥ",
    "GE07mbh_01_u:214.003a": "sa samaṃ dharmakāmārthān siṣeve bharatarṣabhaḥ",
    "GE07mbh_01_u:214.003c": "trīn ivātmasamān bandhūn bandhumān iva mānayan",
    "GE07mbh_01_u:214.004a": "teṣāṃ samavibhaktānāṃ kṣitau dehavatām iva",
    "GE07mbh_01_u:214.004c": "babhau dharmārthakāmānāṃ caturtha iva pārthivaḥ",
    "GE07mbh_01_u:214.005a": "adhyetāraṃ paraṃ vedāḥ prayoktāraṃ mahādhvarāḥ",
    "GE07mbh_01_u:214.005c": "rakṣitāraṃ śubhaṃ varṇā lebhire taṃ janādhipam",
    "GE07mbh_01_u:214.005d-2098_01": "catvāra iva te varṇā remire taṃ janādhipāḥ",
    "GE07mbh_01_u:214.006a": "adhiṣṭhānavatī lakṣmīḥ parāyaṇavatī matiḥ",
    "GE07mbh_01_u:214.006c": "bandhumān akhilo dharmas tenāsīt pṛthivīkṣitā",
    "GE07mbh_01_u:214.007a": "bhrātṛbhiḥ sahito rājā caturbhir adhikaṃ babhau",
    "GE07mbh_01_u:214.007c": "prayujyamānair vitato vedair iva mahādhvaraḥ",
    "GE07mbh_01_u:214.008a": "taṃ tu dhaumyādayo viprāḥ parivāryopatasthire",
    "GE07mbh_01_u:214.008c": "bṛhaspatisamā mukhyāḥ prajāpatim ivāmarāḥ",
    "GE07mbh_01_u:214.009a": "dharmarāje atiprītyā pūrṇacandra ivāmale",
    "GE07mbh_01_u:214.009c": "prajānāṃ remire tulyaṃ netrāṇi hṛdayāni ca",
    "GE07mbh_01_u:214.009d-2099_01": "rañjayām āsa vai prītyā prītidānair anuttamaiḥ",
    "GE07mbh_01_u:214.010a": "na tu kevaladaivena prajā bhāvena remire",
    "GE07mbh_01_u:214.010c": "yad babhūva manaḥkāntaṃ karmaṇā sa cakāra tat",
    "GE07mbh_01_u:214.011a": "na hy ayuktaṃ na cāsatyaṃ nānṛtaṃ na ca vipriyam",
    "GE07mbh_01_u:214.011c": "bhāṣitaṃ cārubhāṣasya jajñe pārthasya dhīmataḥ",
    "GE07mbh_01_u:214.012a": "sa hi sarvasya lokasya hitam ātmana eva ca",
    "GE07mbh_01_u:214.012b-2100_01": "rājate sakalā pṛthvī pāṇḍavena balīyasā",
    "GE07mbh_01_u:214.012b-2100_02": "puṣpitāni vanānīva dhānyalakṣmyā ca bhārata",
    "GE07mbh_01_u:214.012c": "cikīrṣuḥ sumahātejā reme bharatasattamaḥ",
    "GE07mbh_01_u:214.013a": "tathā tu muditāḥ sarve pāṇḍavā vigatajvarāḥ",
    "GE07mbh_01_u:214.013c": "avasan pṛthivīpālāṃs trāsayantaḥ svatejasā",
    "GE07mbh_01_u:214.014a": "tataḥ katipayāhasya bībhatsuḥ kṛṣṇam abravīt",
    "GE07mbh_01_u:214.014c": "uṣṇāni kṛṣṇa vartante gacchāmo yamunāṃ prati",
    "GE07mbh_01_u:214.015a": "suhṛjjanavṛtās tatra vihṛtya madhusūdana",
    "GE07mbh_01_u:214.015c": "sāyāhne punar eṣyāmo rocatāṃ te janārdana",
    "GE07mbh_01_u:214.016": "vāsudeva uvāca",
    "GE07mbh_01_u:214.016a": "kuntīmātar mamāpy etad rocate yad vayaṃ jale",
    "GE07mbh_01_u:214.016c": "suhṛjjanavṛtāḥ pārtha viharema yathāsukham",
    "GE07mbh_01_u:214.017": "vaiśaṃpāyana uvāca",
    "GE07mbh_01_u:214.017a": "āmantrya dharmarājānam anujñāpya ca bhārata",
    "GE07mbh_01_u:214.017c": "jagmatuḥ pārthagovindau suhṛjjanavṛtau tataḥ",
    "GE07mbh_01_u:214.017d-117_0001": "viharan khāṇḍavaprasthe kānaneṣu ca mādhavaḥ puṣpitopavanāṃ ramyāṃ dadarśa yamunāṃ nadīm",
    "GE07mbh_01_u:214.017d-117_0003": "ālayaṃ sarvabhūtānāṃ khāṇḍavaṃ khaḍgacarmabhṛt",
    "GE07mbh_01_u:214.017d-117_0004": "dadarśa sa tu taṃ deśaṃ sahitaḥ savyasācinā",
    "GE07mbh_01_u:214.017d-117_0005": "ṛkṣagomāyusaṃghuṣṭaṃ haṃsasārasanāditam śākhāmṛgagaṇair juṣṭaṃ niketaṃ sarvarakṣasām dvīpigomāyusiṃharkṣavarāharuruvāraṇaiḥ",
    "GE07mbh_01_u:214.017d-117_0008": "nānāmṛgasahasraiś ca pakṣibhiś ca samāvṛtam mānanārhaṃ ca sarveṣāṃ devadānavarakṣasām",
    "GE07mbh_01_u:214.017d-117_0010": "ālayaṃ pannagendrasya takṣakasya mahātmanaḥ",
    "GE07mbh_01_u:214.017d-117_0011": "veṇuśālmalimālyāṅgair upetaṃ vetrasaṃvṛtam",
    "GE07mbh_01_u:214.017d-117_0012": "śākapadmakatālaiś ca śataśākhaiś ca rohiṇaiḥ niruddeśatamaprakhyam āvṛtaṃ gajasaṃsthitaiḥ",
    "GE07mbh_01_u:214.017d-117_0014": "gulmaiḥ kīcakaveṇūnām āśīviṣaniṣevitam vigatārkamahābhogavratatidrumasaṃkaṭam",
    "GE07mbh_01_u:214.017d-117_0016": "snuhivetrakuliṅgākṣair hintālaiś ca samāvṛtam",
    "GE07mbh_01_u:214.017d-117_0017": "vyāladaṃṣṭrigaṇākīrṇaṃ varjitaṃ sarvamānuṣaiḥ",
    "GE07mbh_01_u:214.017d-117_0018": "rakṣasāṃ bhujagendrāṇāṃ pakṣiṇāṃ ca mahālayam bhūtānāṃ sarvadeveśaḥ sarvalokavibhāgavit",
    "GE07mbh_01_u:214.017d-117_0020": "pītāmbaradharo devas tad vanaṃ bahudhā caran",
    "GE07mbh_01_u:214.017d-117_0021": "sadrumasya sayakṣasya sabhūtagaṇapakṣiṇaḥ",
    "GE07mbh_01_u:214.017d-117_0022": "khāṇḍavasya vināśaṃ taṃ dadarśa madhusūdanaḥ",
    "GE07mbh_01_u:214.018a": "vihāradeśaṃ saṃprāpya nānādrumavad uttamam",
    "GE07mbh_01_u:214.018c": "gṛhair uccāvacair yuktaṃ puraṃdaragṛhopamam",
    "GE07mbh_01_u:214.019a": "bhakṣyair bhojyaiś ca peyaiś ca rasavadbhir mahādhanaiḥ",
    "GE07mbh_01_u:214.019c": "mālyaiś ca vividhair yuktaṃ yuktaṃ vārṣṇeyapārthayoḥ",
    "GE07mbh_01_u:214.020a": "āviveśatur āpūrṇaṃ ratnair uccāvacaiḥ śubhaiḥ",
    "GE07mbh_01_u:214.020c": "yathopajoṣaṃ sarvaś ca janaś cikrīḍa bhārata",
    "GE07mbh_01_u:214.020d-2101_01": "striyaś ca vipulaśroṇyaś cārupīnapayodharāḥ",
    "GE07mbh_01_u:214.020d-2101_02": "madaskhalitagāminyaś cikrīḍur vāmalocanāḥ",
    "GE07mbh_01_u:214.021a": "vane kāś cij jale kāś cit kāś cid veśmasu cāṅganāḥ",
    "GE07mbh_01_u:214.021c": "yathādeśaṃ yathāprīti cikrīḍuḥ kṛṣṇapārthayoḥ",
    "GE07mbh_01_u:214.021d-2102_01": "vāsudevapriyā nityaṃ satyabhāmā ca bhāminī",
    "GE07mbh_01_u:214.022a": "draupadī ca subhadrā ca vāsāṃsy ābharaṇāni ca",
    "GE07mbh_01_u:214.022c": "prayacchetāṃ mahārhāṇi strīṇāṃ te sma madotkaṭe",
    "GE07mbh_01_u:214.023a": "kāś cit prahṛṣṭā nanṛtuś cukruśuś ca tathāparāḥ",
    "GE07mbh_01_u:214.023c": "jahasuś cāparā nāryaḥ papuś cānyā varāsavam",
    "GE07mbh_01_u:214.024a": "ruruduś cāparās tatra prajaghnuś ca parasparam",
    "GE07mbh_01_u:214.024c": "mantrayām āsur anyāś ca rahasyāni parasparam",
    "GE07mbh_01_u:214.024d-2103_01": "kāś cin mālyāni cinvanti kāś cin mālyāni dadhrire",
    "GE07mbh_01_u:214.025a": "veṇuvīṇāmṛdaṅgānāṃ manojñānāṃ ca sarvaśaḥ",
    "GE07mbh_01_u:214.025c": "śabdenāpūryate ha sma tad vanaṃ susamṛddhimat",
    "GE07mbh_01_u:214.026a": "tasmiṃs tathā vartamāne kurudāśārhanandanau",
    "GE07mbh_01_u:214.026c": "samīpe jagmatuḥ kaṃ cid uddeśaṃ sumanoharam",
    "GE07mbh_01_u:214.027a": "tatra gatvā mahātmānau kṛṣṇau parapuraṃjayau",
    "GE07mbh_01_u:214.027c": "mahārhāsanayo rājaṃs tatas tau saṃniṣīdatuḥ",
    "GE07mbh_01_u:214.028a": "tatra pūrvavyatītāni vikrāntāni ratāni ca",
    "GE07mbh_01_u:214.028c": "bahūni kathayitvā tau remāte pārthamādhavau",
    "GE07mbh_01_u:214.029a": "tatropaviṣṭau muditau nākapṛṣṭhe 'śvināv iva",
    "GE07mbh_01_u:214.029c": "abhyagacchat tadā vipro vāsudevadhanaṃjayau",
    "GE07mbh_01_u:214.029d-2104_01": "siṃhāsanasamīpe tau vāsudevadhanaṃjayau",
    "GE07mbh_01_u:214.030a": "bṛhacchālapratīkāśaḥ prataptakanakaprabhaḥ",
    "GE07mbh_01_u:214.030c": "haripiṅgo hariśmaśruḥ pramāṇāyāmataḥ samaḥ",
    "GE07mbh_01_u:214.031a": "taruṇādityasaṃkāśaḥ kṛṣṇavāsā jaṭādharaḥ",
    "GE07mbh_01_u:214.031c": "padmapatrānanaḥ piṅgas tejasā prajvalann iva",
    "GE07mbh_01_u:214.031d-2105_01": "jagāma tau kṛṣṇapārthau didhakṣan khāṇḍavaṃ vanam",
    "GE07mbh_01_u:214.032a": "upasṛṣṭaṃ tu taṃ kṛṣṇau bhrājamānaṃ dvijottamam",
    "GE07mbh_01_u:214.032b-2106_01": "dṛṣṭvā jagāma manasā pāvako 'yam iti prabhuḥ",
    "GE07mbh_01_u:214.032c": "arjuno vāsudevaś ca tūrṇam utpatya tasthatuḥ",
    "GE07mbh_01_u:215.001": "vaiśaṃpāyana uvāca",
    "GE07mbh_01_u:215.001a": "so 'bravīd arjunaṃ caiva vāsudevaṃ ca sātvatam",
    "GE07mbh_01_u:215.001c": "lokapravīrau tiṣṭhantau khāṇḍavasya samīpataḥ",
    "GE07mbh_01_u:215.002a": "brāhmaṇo bahubhoktāsmi bhuñje 'parimitaṃ sadā",
    "GE07mbh_01_u:215.002c": "bhikṣe vārṣṇeyapārthau vām ekāṃ tṛptiṃ prayacchatām",
    "GE07mbh_01_u:215.003a": "evam uktau tam abrūtāṃ tatas tau kṛṣṇapāṇḍavau",
    "GE07mbh_01_u:215.003c": "kenānnena bhavāṃs tṛpyet tasyānnasya yatāvahe",
    "GE07mbh_01_u:215.004a": "evam uktaḥ sa bhagavān abravīt tāv ubhau tataḥ",
    "GE07mbh_01_u:215.004c": "bhāṣamāṇau tadā vīrau kim annaṃ kriyatām iti",
    "GE07mbh_01_u:215.005a": "nāham annaṃ bubhukṣe vai pāvakaṃ māṃ nibodhatam",
    "GE07mbh_01_u:215.005c": "yadannam anurūpaṃ me tad yuvāṃ saṃprayacchatam",
    "GE07mbh_01_u:215.006a": "idam indraḥ sadā dāvaṃ khāṇḍavaṃ parirakṣati",
    "GE07mbh_01_u:215.006c": "taṃ na śaknomy ahaṃ dagdhuṃ rakṣyamāṇaṃ mahātmanā",
    "GE07mbh_01_u:215.007a": "vasaty atra sakhā tasya takṣakaḥ pannagaḥ sadā",
    "GE07mbh_01_u:215.007c": "sagaṇas tatkṛte dāvaṃ parirakṣati vajrabhṛt",
    "GE07mbh_01_u:215.008a": "tatra bhūtāny anekāni rakṣyante sma prasaṅgataḥ",
    "GE07mbh_01_u:215.008b-2107_01": "bahūni ghorarūpāṇi ugravīryāṇi caiva hi",
    "GE07mbh_01_u:215.008c": "taṃ didhakṣur na śaknomi dagdhuṃ śakrasya tejasā",
    "GE07mbh_01_u:215.009a": "sa māṃ prajvalitaṃ dṛṣṭvā meghāmbhobhiḥ pravarṣati",
    "GE07mbh_01_u:215.009c": "tato dagdhuṃ na śaknomi didhakṣur dāvam īpsitam",
    "GE07mbh_01_u:215.010a": "sa yuvābhyāṃ sahāyābhyām astravidbhyāṃ samāgataḥ",
    "GE07mbh_01_u:215.010c": "daheyaṃ khāṇḍavaṃ dāvam etad annaṃ vṛtaṃ mayā",
    "GE07mbh_01_u:215.011a": "yuvāṃ hy udakadhārās tā bhūtāni ca samantataḥ",
    "GE07mbh_01_u:215.011c": "uttamāstravido samyak sarvato vārayiṣyathaḥ janamejaya uvāca",
    "GE07mbh_01_u:215.011d-118x0007": "vaiśaṃpāyana uvāca rudra uvāca",
    "GE07mbh_01_u:215.011d-118x0065": "vaiśaṃpāyana uvāca",
    "GE07mbh_01_u:215.011d-118x0124": "vaiśaṃpāyana uvāca kimarthaṃ bhagavān agniḥ khāṇḍavaṃ dagdhum icchati",
    "GE07mbh_01_u:215.011d-118_0002": "rakṣyamāṇaṃ mahendreṇa nānāsattvasamāyutam",
    "GE07mbh_01_u:215.011d-118_0003": "na hy etat kāraṇaṃ brahmann alpaṃ saṃpratibhāti me yad dadāha susaṃkruddhaḥ khāṇḍavaṃ havyavāhanaḥ",
    "GE07mbh_01_u:215.011d-118_0005": "etad vistaraśo brahmañ śrotum icchāmi tattvataḥ",
    "GE07mbh_01_u:215.011d-118_0006": "khāṇḍavasya yathā dāhaḥ purā samabhavan mune",
    "GE07mbh_01_u:215.011d-118_0007": "hanta te kathayiṣyāmi purāṇam ṛṣisaṃstutam kathām imāṃ naraśreṣṭha khāṇḍavasya vināśinīm",
    "GE07mbh_01_u:215.011d-118_0009": "paurāṇaḥ śrūyate tāta rājā harihayopamaḥ",
    "GE07mbh_01_u:215.011d-118_0010": "śvetakir nāma vikhyāto balavikramasaṃyutaḥ",
    "GE07mbh_01_u:215.011d-118_0011": "yajvā dānapatir dhīmān yathā nānyo 'sti kaś cana īje sa ca mahāsatraiḥ kratubhiś cāptadakṣiṇaiḥ",
    "GE07mbh_01_u:215.011d-118_0013": "tasya nānyābhavad buddhir divase divase nṛpa",
    "GE07mbh_01_u:215.011d-118_0014": "satre kriyāsamārambhe dāneṣu vividheṣu ca tasyaivaṃ vartamānasya kadā cit kālaparyaye",
    "GE07mbh_01_u:215.011d-118_0016": "satram āhartukāmasya saṃvatsaraśataṃ kila",
    "GE07mbh_01_u:215.011d-118_0017": "ṛtvijo nābhyapadyanta samāhartuṃ mahātmanaḥ",
    "GE07mbh_01_u:215.011d-118_0018": "sa tu rājākarod yatnaṃ mahāntaṃ sasuhṛjjanaḥ",
    "GE07mbh_01_u:215.011d-118_0019": "praṇipātena sāntvena dānena ca mahāyaśāḥ ṛtvijo 'nunayām āsa bhūyo bhūyas tv atandritaḥ",
    "GE07mbh_01_u:215.011d-118_0021": "te cāsya tam abhiprāyaṃ na cakrur amitaujasaḥ",
    "GE07mbh_01_u:215.011d-118_0022": "sa cāśramasthān rājarṣis tān uvāca ruṣānvitaḥ",
    "GE07mbh_01_u:215.011d-118_0023": "yady ahaṃ patito viprāḥ śuśrūṣāyāṃ na ca sthitaḥ āśu tyājyo 'smi yuṣmābhir brāhmaṇaiś ca jugupsitaḥ",
    "GE07mbh_01_u:215.011d-118_0025": "tan nārhatha kratuśraddhāṃ vyāghātayitum uttamām asthāne vā parityāgaṃ kartuṃ me dvijasattamāḥ",
    "GE07mbh_01_u:215.011d-118_0027": "prapanna eva vo viprāḥ prasādaṃ kartum arhatha",
    "GE07mbh_01_u:215.011d-118_0028": "sāntvadānādibhir vākyais tattvataḥ kāryavattayā",
    "GE07mbh_01_u:215.011d-118_0029": "prasādayitvā vakṣyāmi yan naḥ kāryaṃ dvijottamāḥ",
    "GE07mbh_01_u:215.011d-118_0030": "athavāhaṃ parityakto bhavadbhir dveṣakāraṇāt",
    "GE07mbh_01_u:215.011d-118_0031": "ṛtvijo 'nyān gamiṣyāmi yājanārthaṃ tapodhanāḥ",
    "GE07mbh_01_u:215.011d-118_0032": "etāvad uktvā vacanaṃ virarāma sa pārthivaḥ",
    "GE07mbh_01_u:215.011d-118_0033": "yadā na śekū rājānaṃ yājanārthaṃ paraṃtapa",
    "GE07mbh_01_u:215.011d-118_0034": "tatas te yājakāḥ kruddhās tam ūcur nṛpasattamam",
    "GE07mbh_01_u:215.011d-118_0035": "tava karmāṇy ajasraṃ vai vartante pārthivottama",
    "GE07mbh_01_u:215.011d-118_0036": "tato vayaṃ pariśrāntāḥ satataṃ karmavāhinaḥ śramād asmāt pariśrāntān sa tvaṃ nas tyaktum arhasi",
    "GE07mbh_01_u:215.011d-118_0038": "buddhimohaṃ samāsthāya tvarāsaṃbhāvito 'nagha",
    "GE07mbh_01_u:215.011d-118_0039": "gaccha rudrasakāśaṃ tvaṃ sa hi tvāṃ yājayiṣyati",
    "GE07mbh_01_u:215.011d-118_0040": "sādhikṣepaṃ vacaḥ śrutvā saṃkruddhaḥ śvetakir nṛpaḥ",
    "GE07mbh_01_u:215.011d-118_0041": "kailāsaṃ parvataṃ gatvā tapa ugraṃ samāsthitaḥ",
    "GE07mbh_01_u:215.011d-118_0042": "ārādhayan mahādevaṃ niyataḥ saṃśitavrataḥ",
    "GE07mbh_01_u:215.011d-118_0043": "upavāsaparo rājā dīrghakālam atiṣṭhata",
    "GE07mbh_01_u:215.011d-118_0044": "kadā cid dvādaśe kāle kadā cid api ṣoḍaśe āhāram akarod rājā mūlāni ca phalāni ca",
    "GE07mbh_01_u:215.011d-118_0046": "ūrdhvabāhus tv animiṣas tiṣṭhan sthāṇur ivācalaḥ",
    "GE07mbh_01_u:215.011d-118_0047": "ṣaṇmāsān abhavad rājā śvetakiḥ susamāhitaḥ taṃ tathā nṛpaśārdūlaṃ tapyamānaṃ mahat tapaḥ",
    "GE07mbh_01_u:215.011d-118_0049": "śaṃkaraḥ parayā prītyā darśayām āsa bhārata",
    "GE07mbh_01_u:215.011d-118_0050": "uvāca cainaṃ bhagavān snigdhagambhīrayā girā prīto 'smi rājaśārdūla tapasā te paraṃtapa",
    "GE07mbh_01_u:215.011d-118_0052": "varaṃ vṛṇīṣva bhadraṃ te yaṃ tvam icchasi pārthiva etac chrutvā tu vacanaṃ rudrasyāmitatejasaḥ",
    "GE07mbh_01_u:215.011d-118_0054": "praṇipatya mahātmānaṃ rājarṣiḥ pratyabhāṣata",
    "GE07mbh_01_u:215.011d-118_0055": "yadi me bhagavān prītaḥ sarvalokanamaskṛtaḥ svayaṃ māṃ devadeveśa yājayasva sureśvara",
    "GE07mbh_01_u:215.011d-118_0057": "etac chrutvā tu vacanaṃ rājñā tena prabhāṣitam",
    "GE07mbh_01_u:215.011d-118_0058": "uvāca bhagavān prītaḥ smitapūrvam idaṃ vacaḥ",
    "GE07mbh_01_u:215.011d-118_0059": "nāsmākam etadviṣaye vartate yājanaṃ prati tvayā ca sumahat taptaṃ tapo rājan varārthinā",
    "GE07mbh_01_u:215.011d-118_0061": "yājayiṣyāmi rājaṃs tvāṃ samayena paraṃtapa samā dvādaśa rājendra brahmacārī samāhitaḥ",
    "GE07mbh_01_u:215.011d-118_0063": "satataṃ tv ājyadhārābhir yadi tarpayase 'nalam",
    "GE07mbh_01_u:215.011d-118_0064": "kāmaṃ prārthayase yaṃ tvaṃ mattaḥ prāpsyasi taṃ nṛpa evam uktas tu rudreṇa śvetakir manujādhipaḥ",
    "GE07mbh_01_u:215.011d-118_0066": "tathā cakāra tat sarvaṃ yathoktaṃ śūlapāṇinā",
    "GE07mbh_01_u:215.011d-118_0067": "pūrṇe tu dvādaśe varṣe punar āyān maheśvaram",
    "GE07mbh_01_u:215.011d-118_0068": "dṛṣṭvaiva ca sa rājānaṃ śaṃkaro lokabhāvanaḥ",
    "GE07mbh_01_u:215.011d-118_0069": "uvāca paramaprītaḥ śvetakiṃ nṛpasattamam",
    "GE07mbh_01_u:215.011d-118_0070": "toṣito 'haṃ nṛpaśreṣṭha tvayeha svena karmaṇā",
    "GE07mbh_01_u:215.011d-118_0071": "yājanaṃ brāhmaṇānāṃ tu vidhidṛṣṭaṃ paraṃtapa ato 'haṃ tvāṃ svayaṃ nādya yājayāmi paraṃtapa",
    "GE07mbh_01_u:215.011d-118_0073": "mamāṃśas tu kṣititale mahābhāgo dvijottamaḥ",
    "GE07mbh_01_u:215.011d-118_0074": "durvāsā iti vikhyātaḥ sa hi tvāṃ yājayiṣyati",
    "GE07mbh_01_u:215.011d-118_0075": "manniyogān mahātejāḥ saṃbhārāḥ saṃbhriyantu te etac chrutvā tu vacanaṃ rudreṇa samudāhṛtam",
    "GE07mbh_01_u:215.011d-118_0077": "svapuraṃ punar āgamya saṃbhārān punar ārjayat",
    "GE07mbh_01_u:215.011d-118_0078": "tataḥ saṃbhṛtasaṃbhāro bhūyo rudram upāgamat saṃbhṛtā mama saṃbhārāḥ sarvopakaraṇāni ca",
    "GE07mbh_01_u:215.011d-118_0080": "tvatprasādān mahādeva śvo me dīkṣā bhaved iti",
    "GE07mbh_01_u:215.011d-118_0081": "etac chrutvā tu vacanaṃ tasya rājño mahātmanaḥ",
    "GE07mbh_01_u:215.011d-118_0082": "durvāsasaṃ samāhūya rudro vacanam abravīt eṣa rājā mahābhāgaḥ śvetakir dvijasattama",
    "GE07mbh_01_u:215.011d-118_0084": "enaṃ yājaya viprendra manniyogena bhūmipam",
    "GE07mbh_01_u:215.011d-118_0085": "bāḍham ity eva vacanaṃ rudram ṛṣir uvāca ha",
    "GE07mbh_01_u:215.011d-118_0086": "tataḥ satraṃ samabhavat tasya rājño mahātmanaḥ",
    "GE07mbh_01_u:215.011d-118_0087": "yathāvidhi yathākālaṃ yathoktaṃ bahudakṣiṇam",
    "GE07mbh_01_u:215.011d-118_0088": "tasmin parisamāpte tu rājñaḥ satre mahātmanaḥ",
    "GE07mbh_01_u:215.011d-118_0089": "durvāsasābhyanujñātā vipratasthuḥ sma yājakāḥ",
    "GE07mbh_01_u:215.011d-118_0090": "ye tatra dīkṣitāḥ sarve sadasyāś ca mahaujasaḥ",
    "GE07mbh_01_u:215.011d-118_0091": "so 'pi rājā mahābhāgaḥ svapuraṃ prāviśat tadā tato bhagavato vahner vikāraḥ samajāyata",
    "GE07mbh_01_u:215.011d-118_0093": "tejasā viprahīṇaś ca glāniś cainaṃ samāviśat",
    "GE07mbh_01_u:215.011d-118_0094": "sa lakṣayitvā cātmānaṃ tejohīnaṃ hutāśanaḥ jagāma sadanaṃ puṇyaṃ brahmaṇo lokapūjitam",
    "GE07mbh_01_u:215.011d-118_0096": "tatra brāhmaṇam āsīnam idaṃ vacanam abravīt",
    "GE07mbh_01_u:215.011d-118_0097": "tejasā viprahīṇo 'smi balena ca jagatpate",
    "GE07mbh_01_u:215.011d-118_0098": "iccheyaṃ tvatprasādena svātmanaḥ prakṛtiṃ sthirām etac chrutvā tu vacanaṃ bhagavān sarvalokakṛt",
    "GE07mbh_01_u:215.011d-118_0100": "havyavāham idaṃ vākyam uvāca prahasann iva",
    "GE07mbh_01_u:215.011d-118_0101": "tvayā dvādaśa varṣāṇi vasor dhārāhutaṃ haviḥ",
    "GE07mbh_01_u:215.011d-118_0102": "upayuktaṃ mahābhāga tena tvāṃ glānir āviśat",
    "GE07mbh_01_u:215.011d-118_0103": "tejasā viprahīṇatvāt sahasā havyavāhana",
    "GE07mbh_01_u:215.011d-118_0104": "mā gamas tvaṃ vyathāṃ vahne prakṛtistho bhaviṣyasi",
    "GE07mbh_01_u:215.011d-118_0105": "purā devaniyogena yat tvayā bhasmasāt kṛtam",
    "GE07mbh_01_u:215.011d-118_0106": "ālayaṃ devaśatrūṇāṃ sughoraṃ khāṇḍavaṃ vanam tatra sarvāṇi sattvāni nivasanti vibhāvaso",
    "GE07mbh_01_u:215.011d-118_0108": "teṣāṃ tvaṃ medasā tṛptaḥ prakṛtistho bhaviṣyasi",
    "GE07mbh_01_u:215.011d-118_0109": "gaccha śīghraṃ pradagdhuṃ tvaṃ tato mokṣyasi kilbiṣāt",
    "GE07mbh_01_u:215.011d-118_0110": "etac chrutvā tu vacanaṃ parameṣṭhimukhāc cyutam",
    "GE07mbh_01_u:215.011d-118_0111": "uttamaṃ javam āsthāya pradudrāva hutāśanaḥ āgamya khāṇḍavaṃ dāvam uttamaṃ javam āsthitaḥ",
    "GE07mbh_01_u:215.011d-118_0113": "sahasā prajvalaty agniḥ kruddho vāyusamīritaḥ pradīptaṃ khāṇḍavaṃ dṛṣṭvā ye sma tatra nivāsinaḥ",
    "GE07mbh_01_u:215.011d-118_0115": "paramaṃ yatnam ātiṣṭhan pāvakasya praśāntaye karais tu kariṇaḥ śīghraṃ jalam ādāya satvarāḥ",
    "GE07mbh_01_u:215.011d-118_0117": "siṣicuḥ pāvakaṃ kruddhāḥ śataśo 'tha sahasraśaḥ",
    "GE07mbh_01_u:215.011d-118_0118": "bahuśīrṣās tathā nāgāḥ śirobhir jalavṛṣṭayaḥ mumucuḥ pāvakābhyāśe satvarāḥ krodhamūrcchitāḥ",
    "GE07mbh_01_u:215.011d-118_0120": "tathaivānyāni sattvāni nānāpraharaṇodyamaiḥ",
    "GE07mbh_01_u:215.011d-118_0121": "vilayaṃ pāvakaṃ śīghram anayan bharatottama anena tu prakāreṇa bhūyo bhūyaś ca prajvalan",
    "GE07mbh_01_u:215.011d-118_0123": "saptakṛtvaḥ praśamitaḥ khāṇḍave havyavāhanaḥ",
    "GE07mbh_01_u:215.011d-118_0124": "sa tu nairāśyam āpannaḥ sadā glānisamanvitaḥ",
    "GE07mbh_01_u:215.011d-118_0125": "pitāmaham upāgacchat saṃkruddho havyavāhanaḥ",
    "GE07mbh_01_u:215.011d-118_0126": "tac ca sarvaṃ yathāvṛttaṃ brahmaṇe saṃnyavedayat",
    "GE07mbh_01_u:215.011d-118_0127": "uvāca cainaṃ bhagavān muhūrtaṃ sa vicintya tu",
    "GE07mbh_01_u:215.011d-118_0128": "upāyaḥ paridṛṣṭo me yathā tvaṃ dhakṣyase 'nala",
    "GE07mbh_01_u:215.011d-118_0129": "khāṇḍavaṃ dāvam adyaiva miṣato 'sya śatakratoḥ",
    "GE07mbh_01_u:215.011d-118_0130": "naranārāyaṇau yau tau pūrvadevau vibhāvaso saṃprāptau mānuṣaṃ lokaṃ kāryārthaṃ hi divaukasām",
    "GE07mbh_01_u:215.011d-118_0132": "arjunaṃ vāsudevaṃ ca yau tau loko 'bhimanyate",
    "GE07mbh_01_u:215.011d-118_0133": "tāv etau sahitau vahne khāṇḍavasya samīpataḥ",
    "GE07mbh_01_u:215.011d-118_0134": "tau tvaṃ yācasva sāhāyye dāhārthaṃ khāṇḍavasya ca",
    "GE07mbh_01_u:215.011d-118_0135": "tato dhakṣyasi taṃ dāvaṃ rakṣitaṃ tridaśair api",
    "GE07mbh_01_u:215.011d-118_0136": "tau tu sattvāni sarvāṇi yatnato vārayiṣyataḥ",
    "GE07mbh_01_u:215.011d-118_0137": "devarājaṃ ca sahitau tatra me nāsti saṃśayaḥ",
    "GE07mbh_01_u:215.011d-118_0138": "etac chrutvā tu vacanaṃ tvarito havyavāhanaḥ",
    "GE07mbh_01_u:215.011d-118_0139": "kṛṣṇapārthāv upāgamya yam arthaṃ tv abhyabhāṣata",
    "GE07mbh_01_u:215.011d-118_0140": "taṃ te kathitavān asmi pūrvam eva nṛpottama",
    "GE07mbh_01_u:215.012a": "evam ukte pratyuvāca bībhatsur jātavedasam",
    "GE07mbh_01_u:215.012b-2108_01": "abravīn nṛpaśārdūla tatkālasadṛśaṃ vacaḥ",
    "GE07mbh_01_u:215.012c": "didhakṣuṃ khāṇḍavaṃ dāvam akāmasya śatakratoḥ",
    "GE07mbh_01_u:215.013a": "uttamāstrāṇi me santi divyāni ca bahūni ca",
    "GE07mbh_01_u:215.013c": "yair ahaṃ śaknuyāṃ yoddhum api vajradharān bahūn",
    "GE07mbh_01_u:215.014a": "dhanur me nāsti bhagavan bāhuvīryeṇa saṃmitam",
    "GE07mbh_01_u:215.014c": "kurvataḥ samare yatnaṃ vegaṃ yad viṣaheta me",
    "GE07mbh_01_u:215.015a": "śaraiś ca me 'rtho bahubhir akṣayaiḥ kṣipram asyataḥ",
    "GE07mbh_01_u:215.015b-2109_01": "upāsaṃgau ca me na staḥ pratiyoddhuṃ puraṃdaram",
    "GE07mbh_01_u:215.015c": "na hi voḍhuṃ rathaḥ śaktaḥ śarān mama yathepsitān",
    "GE07mbh_01_u:215.016a": "aśvāṃś ca divyān iccheyaṃ pāṇḍurān vātaraṃhasaḥ",
    "GE07mbh_01_u:215.016c": "rathaṃ ca meghanirghoṣaṃ sūryapratimatejasam",
    "GE07mbh_01_u:215.017a": "tathā kṛṣṇasya vīryeṇa nāyudhaṃ vidyate samam",
    "GE07mbh_01_u:215.017c": "yena nāgān piśācāṃś ca nihanyān mādhavo raṇe",
    "GE07mbh_01_u:215.018a": "upāyaṃ karmaṇaḥ siddhau bhagavan vaktum arhasi",
    "GE07mbh_01_u:215.018c": "nivārayeyaṃ yenendraṃ varṣamāṇaṃ mahāvane",
    "GE07mbh_01_u:215.019a": "pauruṣeṇa tu yat kāryaṃ tat kartārau sva pāvaka",
    "GE07mbh_01_u:215.019c": "karaṇāni samarthāni bhagavan dātum arhasi",
    "GE07mbh_01_u:216.001": "vaiśaṃpāyana uvāca",
    "GE07mbh_01_u:216.001a": "evam uktas tu bhagavān dhūmaketur hutāśanaḥ",
    "GE07mbh_01_u:216.001c": "cintayām āsa varuṇaṃ lokapālaṃ didṛkṣayā",
    "GE07mbh_01_u:216.001e": "ādityam udake devaṃ nivasantaṃ jaleśvaram",
    "GE07mbh_01_u:216.002a": "sa ca tac cintitaṃ jñātvā darśayām āsa pāvakam",
    "GE07mbh_01_u:216.002c": "tam abravīd dhūmaketuḥ pratipūjya jaleśvaram",
    "GE07mbh_01_u:216.002e": "caturthaṃ lokapālānāṃ rakṣitāraṃ maheśvaram",
    "GE07mbh_01_u:216.002f-2110_01": "sa khyātamātro varuṇaḥ samāyāto mahādyutiḥ",
    "GE07mbh_01_u:216.002f-2110_02": "athemaṃ nṛpaśārdūla vahnir vacanam abravīt",
    "GE07mbh_01_u:216.003a": "somena rājñā yad dattaṃ dhanuś caiveṣudhī ca te",
    "GE07mbh_01_u:216.003c": "tat prayacchobhayaṃ śīghraṃ rathaṃ ca kapilakṣaṇam",
    "GE07mbh_01_u:216.003c-2111_01": "tvam asmai savyasācine",
    "GE07mbh_01_u:216.003c-2111_02": "divyair aśvaiḥ samāyuktaṃ",
    "GE07mbh_01_u:216.004a": "kāryaṃ hi sumahat pārtho gāṇḍīvena kariṣyati",
    "GE07mbh_01_u:216.004c": "cakreṇa vāsudevaś ca tan madarthe pradīyatām",
    "GE07mbh_01_u:216.004e": "dadānīty eva varuṇaḥ pāvakaṃ pratyabhāṣata",
    "GE07mbh_01_u:216.005a": "tato 'dbhutaṃ mahāvīryaṃ yaśaḥkīrtivivardhanam",
    "GE07mbh_01_u:216.005c": "sarvaśastrair anādhṛṣyaṃ sarvaśastrapramāthi ca",
    "GE07mbh_01_u:216.005e": "sarvāyudhamahāmātraṃ parasenāpradharṣaṇam",
    "GE07mbh_01_u:216.006a": "ekaṃ śatasahasreṇa saṃmitaṃ",
    "GE07mbh_01_u:216.006c": "citram uccāvacair varṇaiḥ śobhitaṃ ślakṣṇam avraṇam",
    "GE07mbh_01_u:216.007a": "devadānavagandharvaiḥ pūjitaṃ śāśvatīḥ samāḥ",
    "GE07mbh_01_u:216.007b-2112_01": "tad divyaṃ dhanuṣāṃ śreṣṭhaṃ brahmaṇā nirmitaṃ purā",
    "GE07mbh_01_u:216.007c": "prādād vai dhanuratnaṃ tad akṣayyau ca maheṣudhī",
    "GE07mbh_01_u:216.008a": "rathaṃ ca divyāśvayujaṃ kapipravaraketanam",
    "GE07mbh_01_u:216.008c": "upetaṃ rājatair aśvair gāndharvair hemamālibhiḥ",
    "GE07mbh_01_u:216.008e": "pāṇḍurābhrapratīkāśair manovāyusamair jave",
    "GE07mbh_01_u:216.009a": "sarvopakaraṇair yuktam ajayyaṃ devadānavaiḥ",
    "GE07mbh_01_u:216.009c": "bhānumantaṃ mahāghoṣaṃ sarvabhūtamanoharam",
    "GE07mbh_01_u:216.010a": "sasarja yat svatapasā bhauvano bhuvanaprabhuḥ",
    "GE07mbh_01_u:216.010c": "prajāpatir anirdeśyaṃ yasya rūpaṃ raver iva",
    "GE07mbh_01_u:216.011a": "yaṃ sma somaḥ samāruhya dānavān ajayat prabhuḥ",
    "GE07mbh_01_u:216.011c": "nagameghapratīkāśaṃ jvalantam iva ca śriyā surāriyoṣitsauvarṇaśrutitāṭaṅkanāśanam",
    "GE07mbh_01_u:216.012a": "āśritā taṃ rathaśreṣṭhaṃ śakrāyudhasamā śubhā",
    "GE07mbh_01_u:216.012c": "tāpanīyā surucirā dhvajayaṣṭir anuttamā",
    "GE07mbh_01_u:216.013a": "tasyāṃ tu vānaro divyaḥ siṃhaśārdūlalakṣaṇaḥ",
    "GE07mbh_01_u:216.013b-2114_01": "hanūmān nāma tejasvī kāmarūpī samīrajaḥ",
    "GE07mbh_01_u:216.013b-2114_02": "nādena ca mahāraudro bhūtakoṭisamāvṛtaḥ",
    "GE07mbh_01_u:216.013b-2115_01": "yaḥ purā vāyusaṃbhūto rakṣogaṇavināśanaḥ",
    "GE07mbh_01_u:216.013c": "vinardann iva tatrasthaḥ saṃsthito mūrdhny aśobhata",
    "GE07mbh_01_u:216.014a": "dhvaje bhūtāni tatrāsan vividhāni mahānti ca",
    "GE07mbh_01_u:216.014c": "nādena ripusainyānāṃ yeṣāṃ saṃjñā praṇaśyati",
    "GE07mbh_01_u:216.015a": "sa taṃ nānāpatākābhiḥ śobhitaṃ ratham uttamam",
    "GE07mbh_01_u:216.015c": "pradakṣiṇam upāvṛtya daivatebhyaḥ praṇamya ca",
    "GE07mbh_01_u:216.016a": "saṃnaddhaḥ kavacī khaḍgī baddhagodhāṅgulitravān",
    "GE07mbh_01_u:216.016b-2116_01": "viṣṇor ājñāṃ gṛhītvā tu phalgunaḥ paravīrahā",
    "GE07mbh_01_u:216.016c": "āruroha rathaṃ pārtho vimānaṃ sukṛtī yathā",
    "GE07mbh_01_u:216.017a": "tac ca divyaṃ dhanuḥśreṣṭhaṃ brahmaṇā nirmitaṃ purā",
    "GE07mbh_01_u:216.017c": "gāṇḍīvam upasaṃgṛhya babhūva mudito 'rjunaḥ",
    "GE07mbh_01_u:216.018a": "hutāśanaṃ namaskṛtya tatas tad api vīryavān",
    "GE07mbh_01_u:216.018c": "jagrāha balam āsthāya jyayā ca yuyuje dhanuḥ",
    "GE07mbh_01_u:216.019a": "maurvyāṃ tu yujyamānāyāṃ balinā pāṇḍavena ha",
    "GE07mbh_01_u:216.019c": "ye 'śṛṇvan kūjitaṃ tatra teṣāṃ vai vyathitaṃ manaḥ",
    "GE07mbh_01_u:216.020a": "labdhvā rathaṃ dhanuś caiva tathākṣayyau maheṣudhī",
    "GE07mbh_01_u:216.020c": "babhūva kalyaḥ kaunteyaḥ prahṛṣṭaḥ sāhyakarmaṇi",
    "GE07mbh_01_u:216.021a": "vajranābhaṃ tataś cakraṃ dadau kṛṣṇāya pāvakaḥ",
    "GE07mbh_01_u:216.021c": "āgneyam astraṃ dayitaṃ sa ca kalyo 'bhavat tadā",
    "GE07mbh_01_u:216.022a": "abravīt pāvakaś cainam etena madhusūdana",
    "GE07mbh_01_u:216.022c": "amānuṣān api raṇe vijeṣyasi na saṃśayaḥ",
    "GE07mbh_01_u:216.023a": "anena tvaṃ manuṣyāṇāṃ devānām api cāhave",
    "GE07mbh_01_u:216.023c": "rakṣaḥpiśācadaityānāṃ nāgānāṃ cādhikaḥ sadā",
    "GE07mbh_01_u:216.023e": "bhaviṣyasi na saṃdehaḥ pravarārinibarhaṇe",
    "GE07mbh_01_u:216.023f-2117_01": "tavaitac cakram astraṃ yan nāmataś ca sudarśanam",
    "GE07mbh_01_u:216.023f-2117_02": "tac cāsminn arpaya vibho daityaghāte yathā purā",
    "GE07mbh_01_u:216.023f-2118_01": "cakreṇa bhasmasāt sarvaṃ visṛṣṭena tu vīryavān",
    "GE07mbh_01_u:216.024a": "kṣiptaṃ kṣiptaṃ raṇe caitat tvayā mādhava śatruṣu",
    "GE07mbh_01_u:216.024c": "hatvāpratihataṃ saṃkhye pāṇim eṣyati te punaḥ",
    "GE07mbh_01_u:216.025a": "varuṇaś ca dadau tasmai gadām aśaniniḥsvanām",
    "GE07mbh_01_u:216.025c": "daityāntakaraṇīṃ ghorāṃ nāmnā kaumodakīṃ hareḥ tadāgner anumodāya sakhā sakhyuḥ priyaṃkaraḥ",
    "GE07mbh_01_u:216.025d-119_0002": "uvāca pārthaṃ vārṣṇeyaḥ prīyamāṇo dhanaṃjayam",
    "GE07mbh_01_u:216.025d-119_0003": "ajitas tvam ajeyaś ca jetā tvam asi pāṇḍava",
    "GE07mbh_01_u:216.025d-119_0004": "ajitaḥ phālgunety uktvā raśmīn ādāya vīryavān",
    "GE07mbh_01_u:216.025d-119_0005": "jitam ity eva bībhatsuṃ pratyuvāca janārdanaḥ",
    "GE07mbh_01_u:216.025d-119_0006": "pradakṣiṇaṃ parikramya kareṇa ratham aspṛśat prīyamāṇo rathe tasminn abhavat kṛṣṇasārathiḥ",
    "GE07mbh_01_u:216.025d-119_0008": "pāvakāya namaskṛtya vavande gāṇḍivaṃ dhanuḥ",
    "GE07mbh_01_u:216.025d-119_0009": "ratham āsthāya bībhatsuś cakre 'dhijyaṃ mahad dhanuḥ",
    "GE07mbh_01_u:216.025d-119_0010": "maurvī kṛṣṇasya bāhubhyāṃ visṛjad bhṛśadāruṇam",
    "GE07mbh_01_u:216.025d-119_0011": "kūjantī sāpatat tūrṇaṃ siṃhīva mṛgagṛddhinī",
    "GE07mbh_01_u:216.026a": "tataḥ pāvakam abrūtāṃ prahṛṣṭau kṛṣṇapāṇḍavau",
    "GE07mbh_01_u:216.026c": "kṛtāstrau śastrasaṃpannau rathinau dhvajināv api",
    "GE07mbh_01_u:216.027a": "kalyau svo bhagavan yoddhum api sarvaiḥ surāsuraiḥ",
    "GE07mbh_01_u:216.027c": "kiṃ punar vajriṇaikena pannagārthe yuyutsunā",
    "GE07mbh_01_u:216.028": "arjuna uvāca",
    "GE07mbh_01_u:216.028a": "cakram astraṃ ca vārṣṇeyo visṛjan yudhi vīryavān",
    "GE07mbh_01_u:216.028c": "triṣu lokeṣu tan nāsti yan na jīyāj janārdanaḥ",
    "GE07mbh_01_u:216.029a": "gāṇḍīvaṃ dhanur ādāya tathākṣayyau maheṣudhī",
    "GE07mbh_01_u:216.029c": "aham apy utsahe lokān vijetuṃ yudhi pāvaka",
    "GE07mbh_01_u:216.029c-2119_01": "sa surāsuramānavān",
    "GE07mbh_01_u:216.029c-2119_02": "kiṃ punar vajriṇaikaṃ tu",
    "GE07mbh_01_u:216.030a": "sarvataḥ parivāryainaṃ dāvena mahatā prabho",
    "GE07mbh_01_u:216.030c": "kāmaṃ saṃprajvalādyaiva kalyau svaḥ sāhyakarmaṇi",
    "GE07mbh_01_u:216.030d-2120_01": "yadi khāṇḍavam eṣyati pramādāt",
    "GE07mbh_01_u:216.030d-2120_02": "sagaṇo vā parirakṣituṃ mahendraḥ śaratāḍitakhaṇḍakuṇḍalānāṃ",
    "GE07mbh_01_u:216.030d-2120_04": "kadanaṃ drakṣyati devavāhinīnām",
    "GE07mbh_01_u:216.031": "vaiśaṃpāyana uvāca",
    "GE07mbh_01_u:216.031a": "evam uktaḥ sa bhagavān dāśārheṇārjunena ca",
    "GE07mbh_01_u:216.031c": "taijasaṃ rūpam āsthāya dāvaṃ dagdhuṃ pracakrame",
    "GE07mbh_01_u:216.032a": "sarvataḥ parivāryātha saptārcir jvalanas tadā",
    "GE07mbh_01_u:216.032c": "dadāha khāṇḍavaṃ kruddho yugāntam iva darśayan",
    "GE07mbh_01_u:216.033a": "parigṛhya samāviṣṭas tad vanaṃ bharatarṣabha",
    "GE07mbh_01_u:216.033c": "meghastanitanirghoṣaṃ sarvabhūtāni nirdahan",
    "GE07mbh_01_u:216.034a": "dahyatas tasya vibabhau rūpaṃ dāvasya bhārata",
    "GE07mbh_01_u:216.034c": "meror iva nagendrasya kāñcanasya mahādyuteḥ",
    "GE07mbh_01_u:217.001": "vaiśaṃpāyana uvāca",
    "GE07mbh_01_u:217.001a": "tau rathābhyāṃ naravyāghrau dāvasyobhayataḥ sthitau",
    "GE07mbh_01_u:217.001c": "dikṣu sarvāsu bhūtānāṃ cakrāte kadanaṃ mahat janamejayaḥ",
    "GE07mbh_01_u:217.001d-120x0003": "vaiśaṃpāyanaḥ",
    "GE07mbh_01_u:217.001d-120_0001": "kimarthaṃ bhagavān agniḥ khāṇḍavaṃ dagdhum icchati",
    "GE07mbh_01_u:217.001d-120_0002": "etad icchāmy ahaṃ śrotuṃ vada brāhmaṇasattama",
    "GE07mbh_01_u:217.001d-120_0003": "śveto nāma mahārāja āsīd ikṣvākuvaṃśajaḥ yajatas tasya rājñas tu satraṃ dvādaśavārṣikam",
    "GE07mbh_01_u:217.001d-120_0005": "nirantarājyadhāraughair hūyamāno vibhāvasuḥ",
    "GE07mbh_01_u:217.001d-120_0006": "tatra pāṇḍucchavir abhūt pāṇḍurogeṇa dhiṣṭhitaḥ nānyasya havir ādātuṃ śakto 'bhūd dhavyavāhanaḥ",
    "GE07mbh_01_u:217.001d-120_0008": "śrāntaḥ śrāntatanur nityaṃ tato brahmāṇam āgamat",
    "GE07mbh_01_u:217.001d-120_0009": "gatvā pitāmahaṃ devaṃ namaskṛtvā ca pāvakaḥ",
    "GE07mbh_01_u:217.001d-120_0010": "vijñāpayām āsa tadā svaśarīrasya vedanām brahmovāca tadā jñātvā dagdhvā khāṇḍavasatrakam",
    "GE07mbh_01_u:217.001d-120_0012": "arogaḥ siddhatejāś ca bhaviṣyasi na saṃśayaḥ",
    "GE07mbh_01_u:217.001d-120_0013": "uktamātre tadā tena brahmaṇā parameṣṭhinā khāṇḍavaṃ dagdhukāmaḥ san gatvā dagdhuṃ pracakrame",
    "GE07mbh_01_u:217.001d-120_0015": "vanapālais tadā devaiḥ śamito vāriṇāgamat saptakṛtvo vighātaṃ ca vahan khāṇḍavadāhakam",
    "GE07mbh_01_u:217.001d-120_0017": "tato brahmāṇam agamat punar jñāpitavān prabhum",
    "GE07mbh_01_u:217.001d-120_0018": "tenāpi ca samādiṣṭas tad dhi pāṇḍaravigrahaḥ",
    "GE07mbh_01_u:217.001d-120_0019": "naranārāyaṇau yau tu dvāpare kṛṣṇaphalgunau bhaviṣyantau mahātmānau khāṇḍavasya samīpataḥ",
    "GE07mbh_01_u:217.001d-120_0021": "tau prārthaya mahāśūrau sāhāyyaṃ te kariṣyataḥ",
    "GE07mbh_01_u:217.002a": "yatra yatra hi dṛśyante prāṇinaḥ khāṇḍavālayāḥ",
    "GE07mbh_01_u:217.002c": "palāyantas tatra tatra tau vīrau paryadhāvatām",
    "GE07mbh_01_u:217.003a": "chidraṃ hi na prapaśyanti rathayor āśuvikramāt",
    "GE07mbh_01_u:217.003c": "āviddhāv iva dṛśyete rathinau tau rathottamau",
    "GE07mbh_01_u:217.004a": "khāṇḍave dahyamāne tu bhūtāny atha sahasraśaḥ",
    "GE07mbh_01_u:217.004c": "utpetur bhairavān nādān vinadanto diśo daśa",
    "GE07mbh_01_u:217.005a": "dagdhaikadeśā bahavo niṣṭaptāś ca tathāpare",
    "GE07mbh_01_u:217.005c": "sphuṭitākṣā viśīrṇāś ca viplutāś ca vicetasaḥ",
    "GE07mbh_01_u:217.006a": "samāliṅgya sutān anye pitṝn mātṝṃs tathāpare",
    "GE07mbh_01_u:217.006c": "tyaktuṃ na śekuḥ snehena tathaiva nidhanaṃ gatāḥ",
    "GE07mbh_01_u:217.007a": "vikṛtair darśanair anye samutpetuḥ sahasraśaḥ",
    "GE07mbh_01_u:217.007c": "tatra tatra vighūrṇantaḥ punar agnau prapedire",
    "GE07mbh_01_u:217.008a": "dagdhapakṣākṣicaraṇā viceṣṭanto mahītale",
    "GE07mbh_01_u:217.008c": "tatra tatra sma dṛśyante vinaśyantaḥ śarīriṇaḥ",
    "GE07mbh_01_u:217.009a": "jalasthāneṣu sarveṣu kvāthyamāneṣu bhārata",
    "GE07mbh_01_u:217.009c": "gatasattvāḥ sma dṛśyante kūrmamatsyāḥ sahasraśaḥ",
    "GE07mbh_01_u:217.010a": "śarīraiḥ saṃpradīptaiś ca dehavanta ivāgnayaḥ",
    "GE07mbh_01_u:217.010c": "adṛśyanta vane tasmin prāṇinaḥ prāṇasaṃkṣaye",
    "GE07mbh_01_u:217.011a": "tāṃs tathotpatataḥ pārthaḥ śaraiḥ saṃchidya khaṇḍaśaḥ",
    "GE07mbh_01_u:217.011c": "dīpyamāne tataḥ prāsyat prahasan kṛṣṇavartmani",
    "GE07mbh_01_u:217.012a": "te śarācitasarvāṅgā vinadanto mahāravān",
    "GE07mbh_01_u:217.012c": "ūrdhvam utpatya vegena nipetuḥ pāvake punaḥ",
    "GE07mbh_01_u:217.013a": "śarair abhyāhatānāṃ ca dahyatāṃ ca vanaukasām",
    "GE07mbh_01_u:217.013c": "virāvaḥ śrūyate ha sma samudrasyeva mathyataḥ",
    "GE07mbh_01_u:217.013d-2121_01": "upalabhya samutpetuḥ samutpetur mahīdharāt",
    "GE07mbh_01_u:217.014a": "vahneś cāpi prahṛṣṭasya kham utpetur mahārciṣaḥ",
    "GE07mbh_01_u:217.014c": "janayām āsur udvegaṃ sumahāntaṃ divaukasām",
    "GE07mbh_01_u:217.014d-2122_01": "tenārciṣā susaṃtaptā devāḥ sarṣipurogamāḥ",
    "GE07mbh_01_u:217.015a": "tato jagmur mahātmānaḥ sarva eva divaukasaḥ",
    "GE07mbh_01_u:217.015c": "śaraṇaṃ devarājānaṃ sahasrākṣaṃ puraṃdaram",
    "GE07mbh_01_u:217.016": "devā ūcuḥ",
    "GE07mbh_01_u:217.016a": "kiṃ nv ime mānavāḥ sarve dahyante kṛṣṇavartmanā",
    "GE07mbh_01_u:217.016c": "kaccin na saṃkṣayaḥ prāpto lokānām amareśvara",
    "GE07mbh_01_u:217.016d-2123_01": "ity ākrośam akurvaṃs te lokāḥ sarve bhayānvitāḥ",
    "GE07mbh_01_u:217.017": "vaiśaṃpāyana uvāca",
    "GE07mbh_01_u:217.017a": "tac chrutvā vṛtrahā tebhyaḥ svayam evānvavekṣya",
    "GE07mbh_01_u:217.017c": "khāṇḍavasya vimokṣārthaṃ prayayau harivāhanaḥ",
    "GE07mbh_01_u:217.018a": "mahatā meghajālena nānārūpeṇa vajrabhṛt",
    "GE07mbh_01_u:217.018c": "ākāśaṃ samavastīrya pravavarṣa sureśvaraḥ",
    "GE07mbh_01_u:217.019a": "tato 'kṣamātrā visṛjan dhārāḥ śatasahasraśaḥ",
    "GE07mbh_01_u:217.019c": "abhyavarṣat sahasrākṣaḥ pāvakaṃ khāṇḍavaṃ prati",
    "GE07mbh_01_u:217.020a": "asaṃprāptās tu tā dhārās tejasā jātavedasaḥ",
    "GE07mbh_01_u:217.020c": "kha eva samaśuṣyanta na kāś cit pāvakaṃ gatāḥ",
    "GE07mbh_01_u:217.021a": "tato namucihā kruddho bhṛśam arciṣmatas tadā",
    "GE07mbh_01_u:217.021c": "punar evābhyavarṣat tam ambhaḥ pravisṛjan bahu",
    "GE07mbh_01_u:217.022a": "arcir dhārābhisaṃbaddhaṃ dhūmavidyutsamākulam",
    "GE07mbh_01_u:217.022c": "babhūva tad vanaṃ ghoraṃ stanayitnusaghoṣavat",
    "GE07mbh_01_u:218.001": "vaiśaṃpāyana uvāca",
    "GE07mbh_01_u:218.001a": "tasyābhivarṣato vāri pāṇḍavaḥ pratyavārayat",
    "GE07mbh_01_u:218.001c": "śaravarṣeṇa bībhatsur uttamāstrāṇi darśayan",
    "GE07mbh_01_u:218.002a": "śaraiḥ samantataḥ sarvaṃ khāṇḍavaṃ cāpi pāṇḍavaḥ",
    "GE07mbh_01_u:218.002c": "chādayām āsa tad varṣam apakṛṣya tato vanāt",
    "GE07mbh_01_u:218.003a": "na ca sma kiṃ cic chaknoti bhūtaṃ niścarituṃ tataḥ",
    "GE07mbh_01_u:218.003b-2124_01": "tad dṛṣṭvā vāritaṃ toyaṃ nārācaiḥ savyasācinā",
    "GE07mbh_01_u:218.003b-2124_02": "āścaryam agaman devā munayaś ca divi sthitāḥ",
    "GE07mbh_01_u:218.003c": "saṃchādyamāne khagamair asyatā savyasācinā",
    "GE07mbh_01_u:218.004a": "takṣakas tu na tatrāsīt sarparājo mahābalaḥ",
    "GE07mbh_01_u:218.004c": "dahyamāne vane tasmin kurukṣetre 'bhavat tadā",
    "GE07mbh_01_u:218.005a": "aśvasenas tu tatrāsīt takṣakasya suto balī",
    "GE07mbh_01_u:218.005c": "sa yatnam akarot tīvraṃ mokṣārthaṃ havyavāhanāt",
    "GE07mbh_01_u:218.006a": "na śaśāka vinirgantuṃ kaunteyaśarapīḍitaḥ",
    "GE07mbh_01_u:218.006c": "mokṣayām āsa taṃ mātā nigīrya bhujagātmajā",
    "GE07mbh_01_u:218.007a": "tasya pūrvaṃ śiro grastaṃ puccham asya nigīryate",
    "GE07mbh_01_u:218.007c": "ūrdhvam ācakrame sā tu pannagī putragṛddhinī",
    "GE07mbh_01_u:218.008a": "tasyās tīkṣṇena bhallena pṛthudhāreṇa pāṇḍavaḥ",
    "GE07mbh_01_u:218.008c": "śiraś ciccheda gacchantyās tām apaśyat sureśvaraḥ",
    "GE07mbh_01_u:218.009a": "taṃ mumocayiṣur vajrī vātavarṣeṇa pāṇḍavam",
    "GE07mbh_01_u:218.009c": "mohayām āsa tatkālam aśvasenas tv amucyata",
    "GE07mbh_01_u:218.010a": "tāṃ ca māyāṃ tadā dṛṣṭvā ghorāṃ nāgena vañcitaḥ",
    "GE07mbh_01_u:218.010c": "dvidhā tridhā ca ciccheda khagatān eva bhārata",
    "GE07mbh_01_u:218.011a": "śaśāpa taṃ ca saṃkruddho bībhatsur jihmagāminam",
    "GE07mbh_01_u:218.011c": "pāvako vāsudevaś ca apratiṣṭho bhaved iti",
    "GE07mbh_01_u:218.012a": "tato jiṣṇuḥ sahasrākṣaṃ khaṃ vitatyeṣubhiḥ śitaiḥ",
    "GE07mbh_01_u:218.012c": "yodhayām āsa saṃkruddho vañcanāṃ tām anusmaran",
    "GE07mbh_01_u:218.013a": "devarāḍ api taṃ dṛṣṭvā saṃrabdham iva phalgunam",
    "GE07mbh_01_u:218.013c": "svam astram asṛjad dīptaṃ yat tatānākhilaṃ nabhaḥ",
    "GE07mbh_01_u:218.013d-2125_01": "subhadrajavam ādīptaṃ tadā vāyuṃ visarja ha",
    "GE07mbh_01_u:218.014a": "tato vāyur mahāghoṣaḥ kṣobhayan sarvasāgarān",
    "GE07mbh_01_u:218.014c": "viyatstho 'janayan meghāñ jaladhārāmuco ''kulān",
    "GE07mbh_01_u:218.014d-2126_01": "tato 'śanimuco ghorāṃs taḍitstanitaniḥsvanān",
    "GE07mbh_01_u:218.015a": "tadvighātārtham asṛjad arjuno 'py astram uttamam",
    "GE07mbh_01_u:218.015c": "vāyavyam evābhimantrya pratipattiviśāradaḥ",
    "GE07mbh_01_u:218.016a": "tenendrāśanimeghānāṃ vīryaujas tadvināśitam",
    "GE07mbh_01_u:218.016c": "jaladhārāś ca tāḥ śoṣaṃ jagmur neśuś ca vidyutaḥ",
    "GE07mbh_01_u:218.017a": "kṣaṇena cābhavad vyoma saṃpraśāntarajastamaḥ",
    "GE07mbh_01_u:218.017c": "sukhaśītānilaguṇaṃ prakṛtisthārkamaṇḍalam",
    "GE07mbh_01_u:218.018a": "niṣpratīkārahṛṣṭaś ca hutabhug vividhākṛtiḥ",
    "GE07mbh_01_u:218.018b-2127_01": "sicyamāno vasaughais taiḥ prāṇināṃ dehaniḥsṛtaiḥ",
    "GE07mbh_01_u:218.018c": "prajajvālātulārciṣmān svanādaiḥ pūrayañ jagat",
    "GE07mbh_01_u:218.019a": "kṛṣṇābhyāṃ rakṣitaṃ dṛṣṭvā taṃ ca dāvam ahaṃkṛtāḥ",
    "GE07mbh_01_u:218.019c": "samutpetur athākāśaṃ suparṇādyāḥ patatriṇaḥ",
    "GE07mbh_01_u:218.020a": "garuḍā vajrasadṛśaiḥ pakṣatuṇḍanakhais tathā",
    "GE07mbh_01_u:218.020c": "prahartukāmāḥ saṃpetur ākāśāt kṛṣṇapāṇḍavau",
    "GE07mbh_01_u:218.021a": "tathaivoragasaṃghātāḥ pāṇḍavasya samīpataḥ",
    "GE07mbh_01_u:218.021c": "utsṛjanto viṣaṃ ghoraṃ niścerur jvalitānanāḥ",
    "GE07mbh_01_u:218.021d-2128_01": "tāṃś cārkasadṛśair astraiḥ parapakṣasamāśritān",
    "GE07mbh_01_u:218.022a": "tāṃś cakarta śaraiḥ pārthaḥ saroṣān dṛśya khecarān",
    "GE07mbh_01_u:218.022c": "vivaśāś cāpatan dīptaṃ dehābhāvāya pāvakam",
    "GE07mbh_01_u:218.023a": "tataḥ surāḥ sagandharvā",
    "GE07mbh_01_u:218.023c": "utpetur nādam atulam utsṛjanto raṇārthiṇaḥ ayaḥkaṇapacakrāśmabhuśuṇḍyudyatabāhavaḥ",
    "GE07mbh_01_u:218.024c": "kṛṣṇapārthau jighāṃsantaḥ krodhasaṃmūrcchitaujasaḥ",
    "GE07mbh_01_u:218.025a": "teṣām abhivyāharatāṃ śastravarṣaṃ ca muñcatām",
    "GE07mbh_01_u:218.025c": "pramamāthottamāṅgāni bībhatsur niśitaiḥ śaraiḥ",
    "GE07mbh_01_u:218.026a": "kṛṣṇaś ca sumahātejāś cakreṇārinihā tadā",
    "GE07mbh_01_u:218.026c": "daityadānavasaṃghānāṃ cakāra kadanaṃ mahat",
    "GE07mbh_01_u:218.027a": "athāpare śarair viddhāś cakravegeritās tadā",
    "GE07mbh_01_u:218.027c": "velām iva samāsādya vyātiṣṭhanta mahaujasaḥ",
    "GE07mbh_01_u:218.027d-2129_01": "śerate rudhiraklinnā indragopakasaṃnibhāḥ",
    "GE07mbh_01_u:218.028a": "tataḥ śakro 'bhisaṃkruddhas tridaśānāṃ maheśvaraḥ",
    "GE07mbh_01_u:218.028c": "pāṇḍuraṃ gajam āsthāya tāv ubhau samabhidravat",
    "GE07mbh_01_u:218.029a": "aśaniṃ gṛhya tarasā vajram astram avāsṛjat",
    "GE07mbh_01_u:218.029c": "hatāv etāv iti prāha surān asurasūdanaḥ",
    "GE07mbh_01_u:218.030a": "tataḥ samudyatāṃ dṛṣṭvā devendreṇa mahāśanim",
    "GE07mbh_01_u:218.030c": "jagṛhuḥ sarvaśastrāṇi svāni svāni surās tadā",
    "GE07mbh_01_u:218.031a": "kāladaṇḍaṃ yamo rājā śibikāṃ ca dhaneśvaraḥ",
    "GE07mbh_01_u:218.031c": "pāśaṃ ca varuṇas tatra vicakraṃ ca tathā śivaḥ",
    "GE07mbh_01_u:218.031d-2130_01": "skandaḥ śaktiṃ samādāya tasthau merur ivācalaḥ",
    "GE07mbh_01_u:218.031d-2131_01": "śaktiṃ khaḍgaṃ yāturājaḥ samīro 'ṅkuśam eva ca",
    "GE07mbh_01_u:218.032a": "oṣadhīr dīpyamānāś ca jagṛhāte 'śvināv api",
    "GE07mbh_01_u:218.032c": "jagṛhe ca dhanur dhātā musalaṃ ca jayas tathā",
    "GE07mbh_01_u:218.033a": "parvataṃ cāpi jagrāha kruddhas tvaṣṭā mahābalaḥ",
    "GE07mbh_01_u:218.033c": "aṃśas tu śaktiṃ jagrāha mṛtyur devaḥ paraśvadham",
    "GE07mbh_01_u:218.034a": "pragṛhya parighaṃ ghoraṃ vicacārāryamā api",
    "GE07mbh_01_u:218.034c": "mitraś ca kṣuraparyantaṃ cakraṃ gṛhya vyatiṣṭhata",
    "GE07mbh_01_u:218.035a": "pūṣā bhagaś ca saṃkruddhaḥ savitā ca viśāṃ pate",
    "GE07mbh_01_u:218.035c": "āttakārmukanistriṃśāḥ kṛṣṇapārthāv abhidrutāḥ",
    "GE07mbh_01_u:218.036a": "rudrāś ca vasavaś caiva marutaś ca mahābalāḥ",
    "GE07mbh_01_u:218.036c": "viśvedevās tathā sādhyā dīpyamānāḥ svatejasā",
    "GE07mbh_01_u:218.037a": "ete cānye ca bahavo devās tau puruṣottamau",
    "GE07mbh_01_u:218.037c": "kṛṣṇapārthau jighāṃsantaḥ pratīyur vividhāyudhāḥ",
    "GE07mbh_01_u:218.038a": "tatrādbhutāny adṛśyanta nimittāni mahāhave",
    "GE07mbh_01_u:218.038c": "yugāntasamarūpāṇi bhūtotsādāya bhārata",
    "GE07mbh_01_u:218.039a": "tathā tu dṛṣṭvā saṃrabdhaṃ śakraṃ devaiḥ sahācyutau",
    "GE07mbh_01_u:218.039c": "abhītau yudhi durdharṣau tasthatuḥ sajjakārmukau",
    "GE07mbh_01_u:218.040a": "āgatāṃś caiva tān dṛṣṭvā devān ekaikaśas tataḥ",
    "GE07mbh_01_u:218.040c": "nyavārayetāṃ saṃkruddhau bāṇair vajropamais tadā",
    "GE07mbh_01_u:218.041a": "asakṛd bhagnasaṃkalpāḥ surāś ca bahuśaḥ kṛtāḥ",
    "GE07mbh_01_u:218.041c": "bhayād raṇaṃ parityajya śakram evābhiśiśriyuḥ",
    "GE07mbh_01_u:218.042a": "dṛṣṭvā nivāritān devān mādhavenārjunena ca",
    "GE07mbh_01_u:218.042c": "āścaryam agamaṃs tatra munayo divi viṣṭhitāḥ",
    "GE07mbh_01_u:218.043a": "śakraś cāpi tayor vīryam upalabhyāsakṛd raṇe",
    "GE07mbh_01_u:218.043c": "babhūva paramaprīto bhūyaś caitāv ayodhayat",
    "GE07mbh_01_u:218.044a": "tato 'śmavarṣaṃ sumahad vyasṛjat pākaśāsanaḥ",
    "GE07mbh_01_u:218.044c": "bhūya eva tadā vīryaṃ jijñāsuḥ savyasācinaḥ",
    "GE07mbh_01_u:218.044e": "tac charair arjuno varṣaṃ pratijaghne 'tyamarṣaṇaḥ",
    "GE07mbh_01_u:218.045a": "viphalaṃ kriyamāṇaṃ tat saṃprekṣya ca śatakratuḥ",
    "GE07mbh_01_u:218.045c": "bhūyaḥ saṃvardhayām āsa tad varṣaṃ devarāḍ atha",
    "GE07mbh_01_u:218.046a": "so 'śmavarṣaṃ mahāvegair iṣubhiḥ pākaśāsaniḥ",
    "GE07mbh_01_u:218.046c": "vilayaṃ gamayām āsa harṣayan pitaraṃ tadā",
    "GE07mbh_01_u:218.047a": "samutpāṭya tu pāṇibhyāṃ mandarāc chikharaṃ mahat",
    "GE07mbh_01_u:218.047c": "sadrumaṃ vyasṛjac chakro jighāṃsuḥ pāṇḍunandanam",
    "GE07mbh_01_u:218.048a": "tato 'rjuno vegavadbhir jvalitāgrair ajihmagaiḥ",
    "GE07mbh_01_u:218.048c": "bāṇair vidhvaṃsayām āsa gireḥ śṛṅgaṃ sahasradhā",
    "GE07mbh_01_u:218.049a": "girer viśīryamāṇasya tasya rūpaṃ tadā babhau",
    "GE07mbh_01_u:218.049c": "sārkacandragrahasyeva nabhasaḥ praviśīryataḥ",
    "GE07mbh_01_u:218.050a": "tenāvākpatatā dāve śailena mahatā bhṛśam",
    "GE07mbh_01_u:218.050c": "bhūya eva hatās tatra prāṇinaḥ khāṇḍavālayāḥ",
    "GE07mbh_01_u:219.001": "vaiśaṃpāyana uvāca",
    "GE07mbh_01_u:219.001a": "tathā śailanipātena bhīṣitāḥ khāṇḍavālayāḥ",
    "GE07mbh_01_u:219.001c": "dānavā rākṣasā nāgās tarakṣvṛkṣavanaukasaḥ",
    "GE07mbh_01_u:219.001e": "dvipāḥ prabhinnāḥ śārdūlāḥ siṃhāḥ kesariṇas tathā",
    "GE07mbh_01_u:219.002a": "mṛgāś ca mahiṣāś caiva śataśaḥ pakṣiṇas tathā",
    "GE07mbh_01_u:219.002c": "samudvignā visasṛpus tathānyā bhūtajātayaḥ",
    "GE07mbh_01_u:219.003a": "taṃ dāvaṃ samudīkṣantaḥ kṛṣṇau cābhyudyatāyudhau",
    "GE07mbh_01_u:219.003c": "utpātanādaśabdena saṃtrāsita ivābhavan",
    "GE07mbh_01_u:219.003d-2132_01": "te vanaṃ prasamīkṣyātha dahyamānam anekadhā",
    "GE07mbh_01_u:219.003d-2132_02": "kṛṣṇam abhyudyatāstraṃ ca nādaṃ mumucur ulbaṇam",
    "GE07mbh_01_u:219.003d-2132_03": "tena nādena raudreṇa nādena ca vibhāvasoḥ",
    "GE07mbh_01_u:219.003d-2132_04": "rarāsa gaganaṃ kṛtsnam utpātajaladair iva",
    "GE07mbh_01_u:219.003d-2132_05": "tataḥ kṛṣṇo mahābāhuḥ svatejo bhāsvaraṃ mahat",
    "GE07mbh_01_u:219.004a": "svatejobhāsvaraṃ cakram utsasarja janārdanaḥ",
    "GE07mbh_01_u:219.004c": "tena tā jātayaḥ kṣudrāḥ sadānavaniśācarāḥ",
    "GE07mbh_01_u:219.004e": "nikṛttāḥ śataśaḥ sarvā nipetur analaṃ kṣaṇāt",
    "GE07mbh_01_u:219.005a": "adṛśyan rākṣasās tatra kṛṣṇacakravidāritāḥ",
    "GE07mbh_01_u:219.005c": "vasārudhirasaṃpṛktāḥ saṃdhyāyām iva toyadāḥ",
    "GE07mbh_01_u:219.006a": "piśācān pakṣiṇo nāgān paśūṃś cāpi sahasraśaḥ",
    "GE07mbh_01_u:219.006c": "nighnaṃś carati vārṣṇeyaḥ kālavat tatra bhārata",
    "GE07mbh_01_u:219.007a": "kṣiptaṃ kṣiptaṃ hi tac cakraṃ kṛṣṇasyāmitraghātinaḥ",
    "GE07mbh_01_u:219.007c": "hatvānekāni sattvāni pāṇim eti punaḥ punaḥ",
    "GE07mbh_01_u:219.008a": "tathā tu nighnatas tasya sarvasattvāni bhārata",
    "GE07mbh_01_u:219.008c": "babhūva rūpam atyugraṃ sarvabhūtātmanas tadā",
    "GE07mbh_01_u:219.009a": "sametānāṃ ca devānāṃ dānavānāṃ ca sarvaśaḥ",
    "GE07mbh_01_u:219.009c": "vijetā nābhavat kaś cit kṛṣṇapāṇḍavayor mṛdhe",
    "GE07mbh_01_u:219.010a": "tayor balāt paritrātuṃ taṃ dāvaṃ tu yadā surāḥ",
    "GE07mbh_01_u:219.010c": "nāśaknuvañ śamayituṃ tadābhūvan parāṅmukhāḥ",
    "GE07mbh_01_u:219.011a": "śatakratuś ca saṃprekṣya vimukhān devatāgaṇān",
    "GE07mbh_01_u:219.011c": "babhūvāvasthitaḥ prītaḥ praśaṃsan kṛṣṇapāṇḍavau",
    "GE07mbh_01_u:219.012a": "nivṛtteṣu tu deveṣu vāg uvācāśarīriṇī",
    "GE07mbh_01_u:219.012c": "śatakratum abhiprekṣya mahāgambhīraniḥsvanā",
    "GE07mbh_01_u:219.013a": "na te sakhā saṃnihitas takṣakaḥ pannagottamaḥ",
    "GE07mbh_01_u:219.013c": "dāhakāle khāṇḍavasya kurukṣetraṃ gato hy asau",
    "GE07mbh_01_u:219.014a": "na ca śakyau tvayā jetuṃ yuddhe 'smin samavasthitau",
    "GE07mbh_01_u:219.014c": "vāsudevārjunau śakra nibodhedaṃ vaco mama",
    "GE07mbh_01_u:219.015a": "naranārāyaṇau devau tāv etau viśrutau divi",
    "GE07mbh_01_u:219.015c": "bhavān apy abhijānāti yadvīryau yatparākramau",
    "GE07mbh_01_u:219.016a": "naitau śakyau durādharṣau vijetum ajitau yudhi",
    "GE07mbh_01_u:219.016c": "api sarveṣu lokeṣu purāṇāv ṛṣisattamau",
    "GE07mbh_01_u:219.017a": "pūjanīyatamāv etāv api sarvaiḥ surāsuraiḥ sayakṣarakṣogandharvanarakiṃnarapannagaiḥ",
    "GE07mbh_01_u:219.018a": "tasmād itaḥ suraiḥ sārdhaṃ gantum arhasi vāsava",
    "GE07mbh_01_u:219.018c": "diṣṭaṃ cāpy anupaśyaitat khāṇḍavasya vināśanam",
    "GE07mbh_01_u:219.019a": "iti vācam abhiśrutya tathyam ity amareśvaraḥ",
    "GE07mbh_01_u:219.019c": "kopāmarṣau samutsṛjya saṃpratasthe divaṃ tadā",
    "GE07mbh_01_u:219.020a": "taṃ prasthitaṃ mahātmānaṃ samavekṣya divaukasaḥ",
    "GE07mbh_01_u:219.020c": "tvaritāḥ sahitā rājann anujagmuḥ śatakratum",
    "GE07mbh_01_u:219.021a": "devarājaṃ tadā yāntaṃ saha devair udīkṣya tu",
    "GE07mbh_01_u:219.021c": "vāsudevārjunau vīrau siṃhanādaṃ vinedatuḥ",
    "GE07mbh_01_u:219.022a": "devarāje gate rājan prahṛṣṭau kṛṣṇapāṇḍavau",
    "GE07mbh_01_u:219.022c": "nirviśaṅkaṃ punar dāvaṃ dāhayām āsatus tadā",
    "GE07mbh_01_u:219.023a": "sa māruta ivābhrāṇi nāśayitvārjunaḥ surān",
    "GE07mbh_01_u:219.023c": "vyadhamac charasaṃpātaiḥ prāṇinaḥ khāṇḍavālayān",
    "GE07mbh_01_u:219.024a": "na ca sma kiṃ cic chaknoti bhūtaṃ niścarituṃ tataḥ",
    "GE07mbh_01_u:219.024c": "saṃchidyamānam iṣubhir asyatā savyasācinā",
    "GE07mbh_01_u:219.025a": "nāśakaṃs tatra bhūtāni mahānty api raṇe 'rjunam",
    "GE07mbh_01_u:219.025c": "nirīkṣitum amogheṣuṃ kariṣyanti kuto raṇam",
    "GE07mbh_01_u:219.026a": "śatenaikaṃ ca vivyādha śataṃ caikena patriṇā",
    "GE07mbh_01_u:219.026c": "vyasavas te 'patann agnau sākṣāt kālahatā iva",
    "GE07mbh_01_u:219.027a": "na cālabhanta te śarma rodhaḥsu viṣameṣu ca",
    "GE07mbh_01_u:219.027c": "pitṛdevanivāseṣu saṃtāpaś cāpy ajāyata",
    "GE07mbh_01_u:219.028a": "bhūtasaṃghasahasrāś ca dīnāś cakrur mahāsvanam",
    "GE07mbh_01_u:219.028c": "ruruvur vāraṇāś caiva tathaiva mṛgapakṣiṇaḥ",
    "GE07mbh_01_u:219.028e": "tena śabdena vitresur gaṅgodadhicarā jhaṣāḥ",
    "GE07mbh_01_u:219.028f-2133_01": "apsu na vyacaraṃś caiva tathānye mṛgapakṣiṇaḥ",
    "GE07mbh_01_u:219.028f-2134_01": "vidyādharagaṇāś caiva ye ca tatra vanaukasaḥ",
    "GE07mbh_01_u:219.029a": "na hy arjunaṃ mahābāhuṃ nāpi kṛṣṇaṃ mahābalam",
    "GE07mbh_01_u:219.029c": "nirīkṣituṃ vai śaknoti kaś cid yoddhuṃ kutaḥ punaḥ",
    "GE07mbh_01_u:219.030a": "ekāyanagatā ye 'pi niṣpatanty atra ke cana",
    "GE07mbh_01_u:219.030c": "rākṣasān dānavān nāgāñ jaghne cakreṇa tān hariḥ",
    "GE07mbh_01_u:219.031a": "te vibhinnaśirodehāś cakravegād gatāsavaḥ",
    "GE07mbh_01_u:219.031c": "petur āsye mahākāyā dīptasya vasuretasaḥ",
    "GE07mbh_01_u:219.032a": "sa māṃsarudhiraughaiś ca medaughaiś ca samīritaḥ",
    "GE07mbh_01_u:219.032c": "upary ākāśago vahnir vidhūmaḥ samadṛśyata",
    "GE07mbh_01_u:219.033a": "dīptākṣo dīptajihvaś ca dīptavyāttamahānanaḥ",
    "GE07mbh_01_u:219.033c": "dīptordhvakeśaḥ piṅgākṣaḥ piban prāṇabhṛtāṃ vasām",
    "GE07mbh_01_u:219.034a": "tāṃ sa kṛṣṇārjunakṛtāṃ sudhāṃ prāpya hutāśanaḥ",
    "GE07mbh_01_u:219.034c": "babhūva muditas tṛptaḥ parāṃ nirvṛtim āgataḥ",
    "GE07mbh_01_u:219.035a": "athāsuraṃ mayaṃ nāma takṣakasya niveśanāt",
    "GE07mbh_01_u:219.035c": "vipradravantaṃ sahasā dadarśa madhusūdanaḥ",
    "GE07mbh_01_u:219.036a": "tam agniḥ prārthayām āsa didhakṣur vātasārathiḥ",
    "GE07mbh_01_u:219.036c": "dehavān vai jaṭī bhūtvā nadaṃś ca jalado yathā",
    "GE07mbh_01_u:219.036d-2135_01": "jñātvā taṃ dānavendrāṇāṃ mayaṃ vai śilpināṃ varam",
    "GE07mbh_01_u:219.036e": "jighāṃsur vāsudevaś ca cakram udyamya viṣṭhitaḥ",
    "GE07mbh_01_u:219.036f-2136_01": "jihvayā lelihāno 'gnir mayaṃ dagdhuṃ tam anvagāt",
    "GE07mbh_01_u:219.037a": "sa cakram udyataṃ dṛṣṭvā didhakṣuṃ ca hutāśanam",
    "GE07mbh_01_u:219.037c": "abhidhāvārjunety evaṃ mayaś cukrośa bhārata",
    "GE07mbh_01_u:219.038a": "tasya bhītasvanaṃ śrutvā mā bhair iti dhanaṃjayaḥ",
    "GE07mbh_01_u:219.038c": "pratyuvāca mayaṃ pārtho jīvayann iva bhārata",
    "GE07mbh_01_u:219.038d-2137_01": "taṃ na bhetavyam ity āha mayaṃ pārtho dayāparaḥ",
    "GE07mbh_01_u:219.039a": "taṃ pārthenābhaye datte namucer bhrātaraṃ mayam",
    "GE07mbh_01_u:219.039c": "na hantum aicchad dāśārhaḥ pāvako na dadāha ca vaiśaṃpāyana uvāca",
    "GE07mbh_01_u:219.039d-2138_01": "tad vanaṃ pāvako dhīmān dināni daśa pañca ca",
    "GE07mbh_01_u:219.039d-2138_02": "dadāha kṛṣṇapārthābhyāṃ rakṣitaḥ pākaśāsanāt",
    "GE07mbh_01_u:219.040a": "tasmin vane dahyamāne ṣaḍ agnir na dadāha ca",
    "GE07mbh_01_u:219.040c": "aśvasenaṃ mayaṃ cāpi caturaḥ śārṅgakān iti",
    "GE07mbh_01_u:220.001": "janamejaya uvāca",
    "GE07mbh_01_u:220.001a": "kimarthaṃ śārṅgakān agnir na dadāha tathāgate",
    "GE07mbh_01_u:220.001c": "tasmin vane dahyamāne brahmann etad vadāśu me",
    "GE07mbh_01_u:220.002a": "adāhe hy aśvasenasya dānavasya mayasya ca",
    "GE07mbh_01_u:220.002c": "kāraṇaṃ kīrtitaṃ brahmañ śārṅgakānāṃ na kīrtitam",
    "GE07mbh_01_u:220.003a": "tad etad adbhutaṃ brahmañ śārṅgānām avināśanam",
    "GE07mbh_01_u:220.003c": "kīrtayasvāgnisaṃmarde kathaṃ te na vināśitāḥ",
    "GE07mbh_01_u:220.004": "vaiśaṃpāyana uvāca",
    "GE07mbh_01_u:220.004a": "yadarthaṃ śārṅgakān agnir na dadāha tathāgate",
    "GE07mbh_01_u:220.004b-2139_01": "tasmin vane dahyamāne sarvabhūtabhayaṃkaraḥ",
    "GE07mbh_01_u:220.004c": "tat te sarvaṃ yathāvṛttaṃ kathayiṣyāmi bhārata",
    "GE07mbh_01_u:220.005a": "dharmajñānāṃ mukhyatamas tapasvī saṃśitavrataḥ",
    "GE07mbh_01_u:220.005c": "āsīn maharṣiḥ śrutavān mandapāla iti śrutaḥ",
    "GE07mbh_01_u:220.006a": "sa mārgam āsthito rājann ṛṣīṇām ūrdhvaretasām",
    "GE07mbh_01_u:220.006c": "svādhyāyavān dharmaratas tapasvī vijitendriyaḥ",
    "GE07mbh_01_u:220.007a": "sa gatvā tapasaḥ pāraṃ deham utsṛjya bhārata",
    "GE07mbh_01_u:220.007c": "jagāma pitṛlokāya na lebhe tatra tat phalam",
    "GE07mbh_01_u:220.008a": "sa lokān aphalān dṛṣṭvā tapasā nirjitān api",
    "GE07mbh_01_u:220.008c": "papraccha dharmarājasya samīpasthān divaukasaḥ",
    "GE07mbh_01_u:220.009a": "kimartham āvṛtā lokā mamaite tapasārjitāḥ",
    "GE07mbh_01_u:220.009c": "kiṃ mayā na kṛtaṃ tatra yasyedaṃ karmaṇaḥ phalam",
    "GE07mbh_01_u:220.010a": "tatrāhaṃ tat kariṣyāmi yadartham idam āvṛtam",
    "GE07mbh_01_u:220.010b-2140_01": "āpnomi saphalāṃl lokāṃs tat karma brūta māciram",
    "GE07mbh_01_u:220.010c": "phalam etasya tapasaḥ kathayadhvaṃ divaukasaḥ",
    "GE07mbh_01_u:220.011": "devā ūcuḥ",
    "GE07mbh_01_u:220.011a": "ṛṇino mānavā brahmañ jāyante yena tac chṛṇu",
    "GE07mbh_01_u:220.011c": "kriyābhir brahmacaryeṇa prajayā ca na saṃśayaḥ",
    "GE07mbh_01_u:220.012a": "tad apākriyate sarvaṃ yajñena tapasā sutaiḥ",
    "GE07mbh_01_u:220.012c": "tapasvī yajñakṛc cāsi na tu te vidyate prajā",
    "GE07mbh_01_u:220.013a": "ta ime prasavasyārthe tava lokāḥ samāvṛtāḥ",
    "GE07mbh_01_u:220.013c": "prajāyasva tato lokān upabhoktāsi śāśvatān",
    "GE07mbh_01_u:220.014a": "punnāmno narakāt putras trātīti pitaraṃ mune",
    "GE07mbh_01_u:220.014c": "tasmād apatyasaṃtāne yatasva dvijasattama",
    "GE07mbh_01_u:220.015": "vaiśaṃpāyana uvāca",
    "GE07mbh_01_u:220.015a": "tac chrutvā mandapālas tu teṣāṃ vākyaṃ divaukasām",
    "GE07mbh_01_u:220.015c": "kva nu śīghram apatyaṃ syād bahulaṃ cety acintayat",
    "GE07mbh_01_u:220.016a": "sa cintayann abhyagacchad bahulaprasavān khagān",
    "GE07mbh_01_u:220.016c": "śārṅgikāṃ śārṅgako bhūtvā jaritāṃ samupeyivān",
    "GE07mbh_01_u:220.017a": "tasyāṃ putrān ajanayac caturo brahmavādinaḥ",
    "GE07mbh_01_u:220.017c": "tān apāsya sa tatraiva jagāma lapitāṃ prati",
    "GE07mbh_01_u:220.017e": "bālān sutān aṇḍagatān mātrā saha munir vane",
    "GE07mbh_01_u:220.018a": "tasmin gate mahābhāge lapitāṃ prati bhārata",
    "GE07mbh_01_u:220.018c": "apatyasnehasaṃvignā jaritā bahv acintayat",
    "GE07mbh_01_u:220.019a": "tena tyaktān asaṃtyājyān ṛṣīn aṇḍagatān vane",
    "GE07mbh_01_u:220.019c": "nājahat putrakān ārtā jaritā khāṇḍave nṛpa",
    "GE07mbh_01_u:220.019e": "babhāra caitān saṃjātān svavṛttyā snehaviklavā",
    "GE07mbh_01_u:220.020a": "tato 'gniṃ khāṇḍavaṃ dagdhum āyāntaṃ dṛṣṭavān ṛṣiḥ",
    "GE07mbh_01_u:220.020c": "mandapālaś caraṃs tasmin vane lapitayā saha",
    "GE07mbh_01_u:220.021a": "taṃ saṃkalpaṃ viditvāsya jñātvā putrāṃś ca bālakān",
    "GE07mbh_01_u:220.021b-2141_01": "maharṣir mandapālo 'sau vadhāt stotuṃ pracakrame",
    "GE07mbh_01_u:220.021c": "so 'bhituṣṭāva viprarṣir brāhmaṇo jātavedasam",
    "GE07mbh_01_u:220.021e": "putrān paridadad bhīto lokapālaṃ mahaujasam",
    "GE07mbh_01_u:220.022": "mandapāla uvāca",
    "GE07mbh_01_u:220.022a": "tvam agne sarvadevānāṃ mukhaṃ tvam asi havyavāṭ",
    "GE07mbh_01_u:220.022c": "tvam antaḥ sarvabhūtānāṃ gūḍhaś carasi pāvaka",
    "GE07mbh_01_u:220.023a": "tvām ekam āhuḥ kavayas tvām āhus trividhaṃ punaḥ",
    "GE07mbh_01_u:220.023c": "tvām aṣṭadhā kalpayitvā yajñavāham akalpayan",
    "GE07mbh_01_u:220.024a": "tvayā sṛṣṭam idaṃ viśvaṃ vadanti paramarṣayaḥ",
    "GE07mbh_01_u:220.024c": "tvad ṛte hi jagat kṛtsnaṃ sadyo na syād dhutāśana",
    "GE07mbh_01_u:220.025a": "tubhyaṃ kṛtvā namo viprāḥ svakarmavijitāṃ gatim",
    "GE07mbh_01_u:220.025c": "gacchanti saha patnībhiḥ sutair api ca śāśvatīm",
    "GE07mbh_01_u:220.026a": "tvām agne jaladān āhuḥ khe viṣaktān savidyutaḥ",
    "GE07mbh_01_u:220.026c": "dahanti sarvabhūtāni tvatto niṣkramya hāyanāḥ",
    "GE07mbh_01_u:220.027a": "jātavedas tavaiveyaṃ viśvasṛṣṭir mahādyute",
    "GE07mbh_01_u:220.027c": "tavaiva karma vihitaṃ bhūtaṃ sarvaṃ carācaram",
    "GE07mbh_01_u:220.028a": "tvayāpo vihitāḥ pūrvaṃ tvayi sarvam idaṃ jagat",
    "GE07mbh_01_u:220.028c": "tvayi havyaṃ ca kavyaṃ ca yathāvat saṃpratiṣṭhitam",
    "GE07mbh_01_u:220.029a": "agne tvam eva jvalanas tvaṃ dhātā tvaṃ bṛhaspatiḥ",
    "GE07mbh_01_u:220.029c": "tvam aśvinau yamau mitraḥ somas tvam asi cānilaḥ",
    "GE07mbh_01_u:220.029d-2142_01": "brahmā bhavān samuttasthau sthitihetur janārdanaḥ",
    "GE07mbh_01_u:220.029d-2142_02": "pralaye caiva kālāgnī rudrarūpī vibhāvasuḥ",
    "GE07mbh_01_u:220.029d-2142_03": "jarāyuṇāvṛtaṃ garbhaṃ pāsi deva jagatpate",
    "GE07mbh_01_u:220.029d-2142_04": "tvam ātmā jagataḥ stutyo devadeva namo 'stu te",
    "GE07mbh_01_u:220.029d-2143_01": "mama putrāṃś ca pautrāṃś ca patnīṃ rakṣa hutāśana",
    "GE07mbh_01_u:220.029d-2143_02": "gṛhaṃ kṣetraṃ paśūn rakṣa rakṣa māṃ sarva sarvadā",
    "GE07mbh_01_u:220.030": "vaiśaṃpāyana uvāca",
    "GE07mbh_01_u:220.030a": "evaṃ stutas tatas tena mandapālena pāvakaḥ",
    "GE07mbh_01_u:220.030c": "tutoṣa tasya nṛpate muner amitatejasaḥ",
    "GE07mbh_01_u:220.030e": "uvāca cainaṃ prītātmā kim iṣṭaṃ karavāṇi te",
    "GE07mbh_01_u:220.031a": "tam abravīn mandapālaḥ prāñjalir havyavāhanam",
    "GE07mbh_01_u:220.031c": "pradahan khāṇḍavaṃ dāvaṃ mama putrān visarjaya",
    "GE07mbh_01_u:220.031d-2144_01": "bhāryāṃ rakṣa gṛhaṃ rakṣa paśuṃ me rakṣa sarvadā",
    "GE07mbh_01_u:220.031d-2144_02": "patantu hetayaḥ sarve svanyad asmat tavābhibho",
    "GE07mbh_01_u:220.031d-2144_03": "sarvatra sarvadāsmākaṃ śivo bhava hutāśana",
    "GE07mbh_01_u:220.032a": "tatheti tat pratiśrutya bhagavān havyavāhanaḥ",
    "GE07mbh_01_u:220.032c": "khāṇḍave tena kālena prajajvāla didhakṣayā",
    "GE07mbh_01_u:221.001": "vaiśaṃpāyana uvāca",
    "GE07mbh_01_u:221.001a": "tataḥ prajvalite śukre śārṅgakās te suduḥkhitāḥ",
    "GE07mbh_01_u:221.001c": "vyathitāḥ paramodvignā nādhijagmuḥ parāyaṇam",
    "GE07mbh_01_u:221.002a": "niśāmya putrakān bālān mātā teṣāṃ tapasvinī",
    "GE07mbh_01_u:221.002c": "jaritā duḥkhasaṃtaptā vilalāpa nareśvara",
    "GE07mbh_01_u:221.003a": "ayam agnir dahan kakṣam ita āyāti bhīṣaṇaḥ",
    "GE07mbh_01_u:221.003c": "jagat saṃdīpayan bhīmo mama duḥkhavivardhanaḥ",
    "GE07mbh_01_u:221.004a": "ime ca māṃ karṣayanti śiśavo mandacetasaḥ",
    "GE07mbh_01_u:221.004c": "abarhāś caraṇair hīnāḥ pūrveṣāṃ naḥ parāyaṇam",
    "GE07mbh_01_u:221.004e": "trāsayaṃś cāyam āyāti lelihāno mahīruhān",
    "GE07mbh_01_u:221.005a": "aśaktimattvāc ca sutā na śaktāḥ saraṇe mama",
    "GE07mbh_01_u:221.005c": "ādāya ca na śaktāsmi putrān saritum anyataḥ",
    "GE07mbh_01_u:221.006a": "na ca tyaktum ahaṃ śaktā hṛdayaṃ dūyatīva me",
    "GE07mbh_01_u:221.006b-2145_01": "kathaṃ pradīptāj jvalanād vimucyeran sutā mama",
    "GE07mbh_01_u:221.006b-2145_02": "mandabhāgyā saputrāhaṃ kiṃ kariṣyāmi śocatī",
    "GE07mbh_01_u:221.006c": "kaṃ nu jahyām ahaṃ putraṃ kam ādāya vrajāmy aham",
    "GE07mbh_01_u:221.007a": "kiṃ nu me syāt kṛtaṃ kṛtvā manyadhvaṃ putrakāḥ katham",
    "GE07mbh_01_u:221.007c": "cintayānā vimokṣaṃ vo nādhigacchāmi kiṃ cana",
    "GE07mbh_01_u:221.007e": "chādayitvā ca vo gātraiḥ kariṣye maraṇaṃ saha",
    "GE07mbh_01_u:221.008a": "jaritārau kulaṃ hīdaṃ jyeṣṭhatvena pratiṣṭhitam",
    "GE07mbh_01_u:221.008c": "sārisṛkvaḥ prajāyeta pitṝṇāṃ kulavardhanaḥ",
    "GE07mbh_01_u:221.009a": "stambamitras tapaḥ kuryād droṇo brahmavid uttamaḥ",
    "GE07mbh_01_u:221.009c": "ity evam uktvā prayayau pitā vo nirghṛṇaḥ purā",
    "GE07mbh_01_u:221.009d-2146_01": "sahaiva carituṃ bālair na śaknomi tapovane",
    "GE07mbh_01_u:221.010a": "kam upādāya śakyeta gantuṃ kasyāpad uttamā",
    "GE07mbh_01_u:221.010c": "kiṃ nu kṛtvā kṛtaṃ kāryaṃ bhaved iti ca vihvalā",
    "GE07mbh_01_u:221.011a": "nāpaśyat svadhiyā mokṣaṃ svasutānāṃ tadānalāt",
    "GE07mbh_01_u:221.011c": "evaṃ bruvantīṃ śārṅgās te pratyūcur atha mātaram",
    "GE07mbh_01_u:221.012a": "sneham utsṛjya mātas tvaṃ pata yatra na havyavāṭ",
    "GE07mbh_01_u:221.012c": "asmāsu hi vinaṣṭeṣu bhavitāraḥ sutās tava",
    "GE07mbh_01_u:221.012e": "tvayi mātar vinaṣṭāyāṃ na naḥ syāt kulasaṃtatiḥ",
    "GE07mbh_01_u:221.013a": "anvavekṣyaitad ubhayaṃ kṣamaṃ syād yat kulasya naḥ",
    "GE07mbh_01_u:221.013c": "tad vai kartuṃ paraḥ kālo mātar eṣa bhavet tava",
    "GE07mbh_01_u:221.014a": "mā vai kulavināśāya snehaṃ kārṣīḥ suteṣu naḥ",
    "GE07mbh_01_u:221.014c": "na hīdaṃ karma moghaṃ syāl lokakāmasya naḥ pituḥ jaritovāca",
    "GE07mbh_01_u:221.015a": "idam ākhor bilaṃ bhūmau vṛkṣasyāsya samīpataḥ",
    "GE07mbh_01_u:221.015c": "tad āviśadhvaṃ tvaritā vahner atra na vo bhayam",
    "GE07mbh_01_u:221.016a": "tato 'haṃ pāṃsunā chidram apidhāsyāmi putrakāḥ",
    "GE07mbh_01_u:221.016c": "evaṃ pratikṛtaṃ manye jvalataḥ kṛṣṇavartmanaḥ",
    "GE07mbh_01_u:221.017a": "tata eṣyāmy atīte 'gnau vihartuṃ pāṃsusaṃcayam",
    "GE07mbh_01_u:221.017c": "rocatām eṣa vopāyo vimokṣāya hutāśanāt",
    "GE07mbh_01_u:221.018": "śārṅgakā ūcuḥ",
    "GE07mbh_01_u:221.018a": "abarhān māṃsabhūtān naḥ kravyādākhur vināśayet",
    "GE07mbh_01_u:221.018c": "paśyamānā bhayam idaṃ na śakṣyāmo niṣevitum",
    "GE07mbh_01_u:221.019a": "katham agnir na no dahyāt katham ākhur na bhakṣayet",
    "GE07mbh_01_u:221.019c": "kathaṃ na syāt pitā moghaḥ kathaṃ mātā dhriyeta naḥ",
    "GE07mbh_01_u:221.020a": "bila ākhor vināśaḥ syād agner ākāśacāriṇām",
    "GE07mbh_01_u:221.020c": "anvavekṣyaitad ubhayaṃ śreyān dāho na bhakṣaṇam",
    "GE07mbh_01_u:221.021a": "garhitaṃ maraṇaṃ naḥ syād ākhunā khādatā bile",
    "GE07mbh_01_u:221.021c": "śiṣṭād iṣṭaḥ parityāgaḥ śarīrasya hutāśanāt",
    "GE07mbh_01_u:221.021d-2147_01": "agnidāhe tu niyataṃ brahmaloke dhruvā gatiḥ jaritovāca",
    "GE07mbh_01_u:222.001a": "asmād bilān niṣpatitaṃ śyena ākhuṃ jahāra tam",
    "GE07mbh_01_u:222.001c": "kṣudraṃ gṛhītvā pādābhyāṃ bhayaṃ na bhavitā tataḥ",
    "GE07mbh_01_u:222.002": "śārṅgakā ūcuḥ",
    "GE07mbh_01_u:222.002a": "na hṛtaṃ taṃ vayaṃ vidmaḥ śyenenākhuṃ kathaṃ cana",
    "GE07mbh_01_u:222.002c": "anye 'pi bhavitāro 'tra tebhyo 'pi bhayam eva naḥ",
    "GE07mbh_01_u:222.003a": "saṃśayo hy agnir āgacched dṛṣṭaṃ vāyor nivartanam",
    "GE07mbh_01_u:222.003c": "mṛtyur no bilavāsibhyo bhaven mātar asaṃśayam",
    "GE07mbh_01_u:222.004a": "niḥsaṃśayāt saṃśayito mṛtyur mātar viśiṣyate",
    "GE07mbh_01_u:222.004c": "cara khe tvaṃ yathānyāyaṃ putrān vetsyasi śobhanān jaritovāca",
    "GE07mbh_01_u:222.005a": "ahaṃ vai śyenam āyāntam adrākṣaṃ bilam antikāt",
    "GE07mbh_01_u:222.005c": "saṃcarantaṃ samādāya jahārākhuṃ bilād balī",
    "GE07mbh_01_u:222.006a": "taṃ patantam ahaṃ śyenaṃ tvaritā pṛṣṭhato 'nvagām",
    "GE07mbh_01_u:222.006c": "āśiṣo 'sya prayuñjānā harato mūṣakaṃ bilāt",
    "GE07mbh_01_u:222.006d-2148_01": "namo 'stu te śyenarāja rakṣitā rājavat tvayā",
    "GE07mbh_01_u:222.007a": "yo no dveṣṭāram ādāya śyenarāja pradhāvasi",
    "GE07mbh_01_u:222.007c": "bhava tvaṃ divam āsthāya niramitro hiraṇmayaḥ",
    "GE07mbh_01_u:222.008a": "yadā sa bhakṣitas tena kṣudhitena patatriṇā",
    "GE07mbh_01_u:222.008c": "tadāhaṃ tam anujñāpya pratyupāyāṃ gṛhān prati",
    "GE07mbh_01_u:222.009a": "praviśadhvaṃ bilaṃ putrā viśrabdhā nāsti vo bhayam",
    "GE07mbh_01_u:222.009c": "śyenena mama paśyantyā hṛta ākhur na saṃśayaḥ",
    "GE07mbh_01_u:222.010": "śārṅgakā ūcuḥ",
    "GE07mbh_01_u:222.010a": "na vidma vai vayaṃ mātar hṛtam ākhum itaḥ purā",
    "GE07mbh_01_u:222.010c": "avijñāya na śakṣyāmo bilam āviśatuṃ vayam jaritovāca",
    "GE07mbh_01_u:222.011a": "ahaṃ hi taṃ prajānāmi hṛtaṃ śyenena mūṣakam",
    "GE07mbh_01_u:222.011c": "ata eva bhayaṃ nāsti kriyatāṃ vacanaṃ mama",
    "GE07mbh_01_u:222.012": "śārṅgakā ūcuḥ",
    "GE07mbh_01_u:222.012a": "na tvaṃ mithyopacāreṇa mokṣayethā bhayaṃ mahat",
    "GE07mbh_01_u:222.012c": "samākuleṣu jñāneṣu na buddhikṛtam eva tat",
    "GE07mbh_01_u:222.013a": "na copakṛtam asmābhir na cāsmān vettha ye vayam",
    "GE07mbh_01_u:222.013c": "pīḍyamānā bharasy asmān kā satī ke vayaṃ tava",
    "GE07mbh_01_u:222.014a": "taruṇī darśanīyāsi samarthā bhartur eṣaṇe",
    "GE07mbh_01_u:222.014c": "anugaccha svabhartāraṃ putrān āpsyasi śobhanān",
    "GE07mbh_01_u:222.015a": "vayam apy agnim āviśya lokān prāpsyāmahe śubhān",
    "GE07mbh_01_u:222.015c": "athāsmān na dahed agnir āyās tvaṃ punar eva naḥ",
    "GE07mbh_01_u:222.015d-2149_01": "samāgamaś ca bhavitā tvaṃ vai śokaṃ ca mā kṛthāḥ",
    "GE07mbh_01_u:222.016": "vaiśaṃpāyana uvāca",
    "GE07mbh_01_u:222.016a": "evam uktā tataḥ śārṅgī putrān utsṛjya khāṇḍave",
    "GE07mbh_01_u:222.016c": "jagāma tvaritā deśaṃ kṣemam agner anāśrayam",
    "GE07mbh_01_u:222.017a": "tatas tīkṣṇārcir abhyāgāj jvalito havyavāhanaḥ",
    "GE07mbh_01_u:222.017c": "yatra śārṅgā babhūvus te mandapālasya putrakāḥ",
    "GE07mbh_01_u:222.018a": "te śārṅgā jvalanaṃ dṛṣṭvā jvalitaṃ svena tejasā",
    "GE07mbh_01_u:222.018b-2150_01": "vyathitāḥ karuṇā vācaḥ śrāvayām āsur antikāt",
    "GE07mbh_01_u:222.018c": "jaritāris tato vācaṃ śrāvayām āsa pāvakam",
    "GE07mbh_01_u:223.001": "jaritārir uvāca",
    "GE07mbh_01_u:223.001a": "purataḥ kṛcchrakālasya dhīmāñ jāgarti pūruṣaḥ",
    "GE07mbh_01_u:223.001c": "sa kṛcchrakālaṃ saṃprāpya vyathāṃ naivaiti karhi cit",
    "GE07mbh_01_u:223.001d-2151_01": "kathaṃ nāma pitāsmākaṃ duḥkhāpannā vaśaṃtvite (sic)",
    "GE07mbh_01_u:223.002a": "yas tu kṛcchram asaṃprāptaṃ vicetā nāvabudhyate",
    "GE07mbh_01_u:223.002c": "sa kṛcchrakāle vyathito na prajānāti kiṃ cana",
    "GE07mbh_01_u:223.003": "sārisṛkva uvāca",
    "GE07mbh_01_u:223.003a": "dhīras tvam asi medhāvī prāṇakṛcchram idaṃ ca naḥ",
    "GE07mbh_01_u:223.003c": "śūraḥ prājño bahūnāṃ hi bhavaty eko na saṃśayaḥ",
    "GE07mbh_01_u:223.004": "stambamitra uvāca",
    "GE07mbh_01_u:223.004a": "jyeṣṭhas trātā bhavati vai jyeṣṭho muñcati kṛcchrataḥ",
    "GE07mbh_01_u:223.004c": "jyeṣṭhaś cen na prajānāti kanīyān kiṃ kariṣyati",
    "GE07mbh_01_u:223.005": "droṇa uvāca",
    "GE07mbh_01_u:223.005a": "hiraṇyaretās tvarito jvalann āyāti naḥ kṣayam",
    "GE07mbh_01_u:223.005c": "saptajihvo 'nalaḥ kṣāmo lelihānopasarpati",
    "GE07mbh_01_u:223.006": "vaiśaṃpāyana uvāca",
    "GE07mbh_01_u:223.006a": "evam ukto bhrātṛbhis tu jaritārir vibhāvasum",
    "GE07mbh_01_u:223.006c": "tuṣṭāva prāñjalir bhūtvā yathā tac chṛṇu pārthiva",
    "GE07mbh_01_u:223.007": "jaritārir uvāca",
    "GE07mbh_01_u:223.007a": "ātmāsi vāyoḥ pavanaḥ śarīram uta vīrudhām",
    "GE07mbh_01_u:223.007c": "yonir āpaś ca te śukra yonis tvam asi cāmbhasaḥ",
    "GE07mbh_01_u:223.008a": "ūrdhvaṃ cādhaś ca gacchanti visarpanti ca pārśvataḥ",
    "GE07mbh_01_u:223.008c": "arciṣas te mahāvīrya raśmayaḥ savitur yathā",
    "GE07mbh_01_u:223.009": "sārisṛkva uvāca",
    "GE07mbh_01_u:223.009a": "mātā prapannā pitaraṃ na vidmaḥ; pakṣāś ca no na prajātābjaketo",
    "GE07mbh_01_u:223.009c": "na nas trātā vidyate 'gne tvad anyas; tasmād dhi naḥ parirakṣaikavīra",
    "GE07mbh_01_u:223.010a": "yad agne te śivaṃ rūpaṃ ye ca te sapta hetayaḥ",
    "GE07mbh_01_u:223.010c": "tena naḥ parirakṣādya īḍitaḥ śaraṇaiṣiṇaḥ",
    "GE07mbh_01_u:223.011a": "tvam evaikas tapase jātavedo; nānyas taptā vidyate goṣu deva",
    "GE07mbh_01_u:223.011c": "ṛṣīn asmān bālakān pālayasva; pareṇāsmān praihi vai havyavāha",
    "GE07mbh_01_u:223.012": "stambamitra uvāca",
    "GE07mbh_01_u:223.012a": "sarvam agne tvam evaikas tvayi sarvam idaṃ jagat",
    "GE07mbh_01_u:223.012c": "tvaṃ dhārayasi bhūtāni bhuvanaṃ tvaṃ bibharṣi ca",
    "GE07mbh_01_u:223.013a": "tvam agnir havyavāhas tvaṃ tvam eva paramaṃ haviḥ",
    "GE07mbh_01_u:223.013c": "manīṣiṇas tvāṃ yajante bahudhā caikadhaiva ca",
    "GE07mbh_01_u:223.014a": "sṛṣṭvā lokāṃs trīn imān havyavāha; prāpte kāle pacasi punaḥ samiddhaḥ",
    "GE07mbh_01_u:223.014c": "sarvasyāsya bhuvanasya prasūtis; tvam evāgne bhavasi punaḥ pratiṣṭhā",
    "GE07mbh_01_u:223.015a": "tvam annaṃ prāṇināṃ bhuktam antarbhūto jagatpate",
    "GE07mbh_01_u:223.015c": "nityaṃ pravṛddhaḥ pacasi tvayi sarvaṃ pratiṣṭhitam",
    "GE07mbh_01_u:223.016": "droṇa uvāca",
    "GE07mbh_01_u:223.016a": "sūryo bhūtvā raśmibhir jātavedo; bhūmer ambho bhūmijātān rasāṃś ca",
    "GE07mbh_01_u:223.016c": "viśvān ādāya punar utsargakāle; sṛṣṭvā vṛṣṭyā bhāvayasīha śukra",
    "GE07mbh_01_u:223.017a": "tvatta etāḥ punaḥ śukra vīrudho haritacchadāḥ",
    "GE07mbh_01_u:223.017c": "jāyante puṣkariṇyaś ca samudraś ca mahodadhiḥ",
    "GE07mbh_01_u:223.018a": "idaṃ vai sadma tigmāṃśo varuṇasya parāyaṇam",
    "GE07mbh_01_u:223.018c": "śivas trātā bhavāsmākaṃ māsmān adya vināśaya",
    "GE07mbh_01_u:223.019a": "piṅgākṣa lohitagrīva kṛṣṇavartman hutāśana",
    "GE07mbh_01_u:223.019c": "pareṇa praihi muñcāsmān sāgarasya gṛhān iva",
    "GE07mbh_01_u:223.020": "vaiśaṃpāyana uvāca",
    "GE07mbh_01_u:223.020a": "evam ukto jātavedā droṇenākliṣṭakarmaṇā",
    "GE07mbh_01_u:223.020c": "droṇam āha pratītātmā mandapālapratijñayā",
    "GE07mbh_01_u:223.021a": "ṛṣir droṇas tvam asi vai brahmaitad vyāhṛtaṃ tvayā",
    "GE07mbh_01_u:223.021c": "īpsitaṃ te kariṣyāmi na ca te vidyate bhayam",
    "GE07mbh_01_u:223.022a": "mandapālena yūyaṃ hi mama pūrvaṃ niveditāḥ",
    "GE07mbh_01_u:223.022c": "varjayeḥ putrakān mahyaṃ dahan dāvam iti sma ha",
    "GE07mbh_01_u:223.023a": "yac ca tad vacanaṃ tasya tvayā yac ceha bhāṣitam",
    "GE07mbh_01_u:223.023c": "ubhayaṃ me garīyas tad brūhi kiṃ karavāṇi te",
    "GE07mbh_01_u:223.023e": "bhṛśaṃ prīto 'smi bhadraṃ te brahman stotreṇa te vibho droṇa uvāca",
    "GE07mbh_01_u:223.024-2152_01": "tvadbhaktān sarvadeveśa jātavedo mahāyaśāḥ",
    "GE07mbh_01_u:223.024a": "ime mārjārakāḥ śukra nityam udvejayanti naḥ",
    "GE07mbh_01_u:223.024c": "etān kuruṣva daṃṣṭrāsu havyavāha sabāndhavān",
    "GE07mbh_01_u:223.025": "vaiśaṃpāyana uvāca",
    "GE07mbh_01_u:223.025a": "tathā tat kṛtavān vahnir abhyanujñāya śārṅgakān",
    "GE07mbh_01_u:223.025c": "dadāha khāṇḍavaṃ caiva samiddho janamejaya",
    "GE07mbh_01_u:224.001": "vaiśaṃpāyana uvāca",
    "GE07mbh_01_u:224.001a": "mandapālo 'pi kauravya cintayānaḥ sutāṃs tadā",
    "GE07mbh_01_u:224.001c": "uktavān apy aśītāṃśuṃ naiva sa sma na tapyate",
    "GE07mbh_01_u:224.002a": "sa tapyamānaḥ putrārthe lapitām idam abravīt",
    "GE07mbh_01_u:224.002c": "kathaṃ nv aśaktāḥ plavane lapite mama putrakāḥ",
    "GE07mbh_01_u:224.003a": "vardhamāne hutavahe vāte śīghraṃ pravāyati",
    "GE07mbh_01_u:224.003c": "asamarthā vimokṣāya bhaviṣyanti mamātmajāḥ",
    "GE07mbh_01_u:224.004a": "kathaṃ nv aśaktā trāṇāya mātā teṣāṃ tapasvinī",
    "GE07mbh_01_u:224.004c": "bhaviṣyaty asukhāviṣṭā putratrāṇam apaśyatī",
    "GE07mbh_01_u:224.005a": "kathaṃ nu saraṇe 'śaktān patane ca mamātmajān",
    "GE07mbh_01_u:224.005c": "saṃtapyamānā abhito vāśamānābhidhāvatī",
    "GE07mbh_01_u:224.006a": "jaritāriḥ kathaṃ putraḥ sārisṛkvaḥ kathaṃ ca me",
    "GE07mbh_01_u:224.006c": "stambamitraḥ kathaṃ droṇaḥ kathaṃ sā ca tapasvinī",
    "GE07mbh_01_u:224.007a": "lālapyamānaṃ tam ṛṣiṃ mandapālaṃ tathā vane",
    "GE07mbh_01_u:224.007c": "lapitā pratyuvācedaṃ sāsūyam iva bhārata",
    "GE07mbh_01_u:224.008a": "na te suteṣv avekṣāsti tān ṛṣīn uktavān asi",
    "GE07mbh_01_u:224.008c": "tejasvino vīryavanto na teṣāṃ jvalanād bhayam",
    "GE07mbh_01_u:224.009a": "tathāgnau te parīttāś ca tvayā hi mama saṃnidhau",
    "GE07mbh_01_u:224.009c": "pratiśrutaṃ tathā ceti jvalanena mahātmanā",
    "GE07mbh_01_u:224.010a": "lokapālo 'nṛtāṃ vācaṃ na tu vaktā kathaṃ cana",
    "GE07mbh_01_u:224.010c": "samarthās te ca vaktāro na te teṣv asti mānasam",
    "GE07mbh_01_u:224.011a": "tām eva tu mamāmitrīṃ cintayan paritapyase",
    "GE07mbh_01_u:224.011c": "dhruvaṃ mayi na te sneho yathā tasyāṃ purābhavat",
    "GE07mbh_01_u:224.012a": "na hi pakṣavatā nyāyyaṃ niḥsnehena suhṛjjane",
    "GE07mbh_01_u:224.012c": "pīḍyamāna upadraṣṭuṃ śaktenātmā kathaṃ cana",
    "GE07mbh_01_u:224.013a": "gaccha tvaṃ jaritām eva yadarthaṃ paritapyase",
    "GE07mbh_01_u:224.013c": "cariṣyāmy aham apy ekā yathā kāpuruṣe tathā",
    "GE07mbh_01_u:224.014": "mandapāla uvāca",
    "GE07mbh_01_u:224.014a": "nāham evaṃ care loke yathā tvam abhimanyase",
    "GE07mbh_01_u:224.014c": "apatyahetor vicare tac ca kṛcchragataṃ mama",
    "GE07mbh_01_u:224.015a": "bhūtaṃ hitvā bhaviṣye 'rthe yo 'valambeta mandadhīḥ",
    "GE07mbh_01_u:224.015c": "avamanyeta taṃ loko yathecchasi tathā kuru",
    "GE07mbh_01_u:224.016a": "eṣa hi jvalamāno 'gnir lelihāno mahīruhān",
    "GE07mbh_01_u:224.016c": "dveṣyaṃ hi hṛdi saṃtāpaṃ janayaty aśivaṃ mama",
    "GE07mbh_01_u:224.017": "vaiśaṃpāyana uvāca",
    "GE07mbh_01_u:224.017a": "tasmād deśād atikrānte jvalane jaritā tataḥ",
    "GE07mbh_01_u:224.017c": "jagāma putrakān eva tvaritā putragṛddhinī",
    "GE07mbh_01_u:224.018a": "sā tān kuśalinaḥ sarvān nirmuktāñ jātavedasaḥ",
    "GE07mbh_01_u:224.018c": "rorūyamāṇā kṛpaṇā sutān dṛṣṭavatī vane",
    "GE07mbh_01_u:224.019a": "aśraddheyatamaṃ teṣāṃ darśanaṃ sā punaḥ punaḥ",
    "GE07mbh_01_u:224.019c": "ekaikaśaś ca tān putrān krośamānānvapadyata",
    "GE07mbh_01_u:224.019d-2153_01": "jaritā tu pariṣvajya putrasnehād acumbata",
    "GE07mbh_01_u:224.020a": "tato 'bhyagacchat sahasā mandapālo 'pi bhārata",
    "GE07mbh_01_u:224.020c": "atha te sarva evainaṃ nābhyanandanta vai sutāḥ",
    "GE07mbh_01_u:224.020d-2154_01": "gurutvān mandapālasya tapasaś ca viśeṣataḥ",
    "GE07mbh_01_u:224.020d-2154_02": "abhivādayāmahe sarve jātapakṣāḥ prasādataḥ",
    "GE07mbh_01_u:224.020d-2154_03": "evam uktavatāṃ teṣāṃ pratinandya mahātapāḥ",
    "GE07mbh_01_u:224.020d-2154_04": "pariṣvajya ca tān putrān mūrdhny upāghrāya bālakān",
    "GE07mbh_01_u:224.020d-2154_05": "putrasparśāt tu yā prītis tām avāpa sa gautamaḥ",
    "GE07mbh_01_u:224.020d-2155_01": "gurutvān mandapālasya iti pādāntikaṃ gatāḥ",
    "GE07mbh_01_u:224.021a": "lālapyamānam ekaikaṃ jaritāṃ ca punaḥ punaḥ",
    "GE07mbh_01_u:224.021c": "nocus te vacanaṃ kiṃ cit tam ṛṣiṃ sādhv asādhu vā",
    "GE07mbh_01_u:224.022": "mandapāla uvāca",
    "GE07mbh_01_u:224.022a": "jyeṣṭhaḥ sutas te katamaḥ katamas tadanantaraḥ",
    "GE07mbh_01_u:224.022c": "madhyamaḥ katamaḥ putraḥ kaniṣṭhaḥ katamaś ca te",
    "GE07mbh_01_u:224.023a": "evaṃ bruvantaṃ duḥkhārtaṃ kiṃ māṃ na pratibhāṣase",
    "GE07mbh_01_u:224.023c": "kṛtavān asmi havyāśe naiva śāntim ito labhe",
    "GE07mbh_01_u:224.023d-2156_01": "evam uktvā tu tāṃ patnīṃ mandapālas tathāspṛśat jaritovāca",
    "GE07mbh_01_u:224.024a": "kiṃ te jyeṣṭhe sute kāryaṃ kim anantarajena vā",
    "GE07mbh_01_u:224.024c": "kiṃ ca te madhyame kāryaṃ kiṃ kaniṣṭhe tapasvini",
    "GE07mbh_01_u:224.025a": "yas tvaṃ māṃ sarvaśo hīnām utsṛjyāsi gataḥ purā",
    "GE07mbh_01_u:224.025c": "tām eva lapitāṃ gaccha taruṇīṃ cāruhāsinīm",
    "GE07mbh_01_u:224.026": "mandapāla uvāca",
    "GE07mbh_01_u:224.026a": "na strīṇāṃ vidyate kiṃ cid anyatra puruṣāntarāt",
    "GE07mbh_01_u:224.026c": "sāpatnakam ṛte loke bhavitavyaṃ hi tat tathā",
    "GE07mbh_01_u:224.026d-2157_01": "vairāgnidīpanaṃ caiva bhṛśam udvegakāri ca",
    "GE07mbh_01_u:224.026d-2158_01": "strīṇāṃ sadā hi sāpatnyaṃ bhavitavyaṃ hi tat tathā",
    "GE07mbh_01_u:224.027a": "suvratāpi hi kalyāṇī sarvalokapariśrutā",
    "GE07mbh_01_u:224.027c": "arundhatī paryaśaṅkad vasiṣṭham ṛṣisattamam",
    "GE07mbh_01_u:224.028a": "viśuddhabhāvam atyantaṃ sadā priyahite ratam",
    "GE07mbh_01_u:224.028c": "saptarṣimadhyagaṃ vīram avamene ca taṃ munim",
    "GE07mbh_01_u:224.029a": "apadhyānena sā tena dhūmāruṇasamaprabhā",
    "GE07mbh_01_u:224.029c": "lakṣyālakṣyā nābhirūpā nimittam iva lakṣyate",
    "GE07mbh_01_u:224.030a": "apatyahetoḥ saṃprāptaṃ tathā tvam api mām iha",
    "GE07mbh_01_u:224.030c": "iṣṭam evaṃgate hitvā sā tathaiva ca vartase",
    "GE07mbh_01_u:224.031a": "naiva bhāryeti viśvāsaḥ kāryaḥ puṃsā kathaṃ cana",
    "GE07mbh_01_u:224.031c": "na hi kāryam anudhyāti bhāryā putravatī satī",
    "GE07mbh_01_u:224.032": "vaiśaṃpāyana uvāca",
    "GE07mbh_01_u:224.032a": "tatas te sarva evainaṃ putrāḥ samyag upāsire",
    "GE07mbh_01_u:224.032c": "sa ca tān ātmajān rājann āśvāsayitum ārabhat",
    "GE07mbh_01_u:225.001": "mandapāla uvāca",
    "GE07mbh_01_u:225.001a": "yuṣmākaṃ parirakṣārthaṃ vijñapto jvalano mayā",
    "GE07mbh_01_u:225.001c": "agninā ca tathety evaṃ pūrvam eva pratiśrutam",
    "GE07mbh_01_u:225.002a": "agner vacanam ājñāya mātur dharmajñatāṃ ca vaḥ",
    "GE07mbh_01_u:225.002c": "yuṣmākaṃ ca paraṃ vīryaṃ nāhaṃ pūrvam ihāgataḥ",
    "GE07mbh_01_u:225.003a": "na saṃtāpo hi vaḥ kāryaḥ putrakā maraṇaṃ prati",
    "GE07mbh_01_u:225.003c": "ṛṣīn veda hutāśo 'pi brahma tad viditaṃ ca vaḥ",
    "GE07mbh_01_u:225.004": "vaiśaṃpāyana uvāca",
    "GE07mbh_01_u:225.004a": "evam āśvāsya putrān sa bhāryāṃ cādāya bhārata",
    "GE07mbh_01_u:225.004c": "mandapālas tato deśād anyaṃ deśaṃ jagāma ha",
    "GE07mbh_01_u:225.005a": "bhagavān api tigmāṃśuḥ samiddhaṃ khāṇḍavaṃ vanam",
    "GE07mbh_01_u:225.005c": "dadāha saha kṛṣṇābhyāṃ janayañ jagato 'bhayam",
    "GE07mbh_01_u:225.006a": "vasāmedovahāḥ kulyās tatra pītvā ca pāvakaḥ",
    "GE07mbh_01_u:225.006c": "agacchat paramāṃ tṛptiṃ darśayām āsa cārjunam",
    "GE07mbh_01_u:225.007a": "tato 'ntarikṣād bhagavān avatīrya sureśvaraḥ",
    "GE07mbh_01_u:225.007c": "marudgaṇavṛtaḥ pārthaṃ mādhavaṃ cābravīd idam",
    "GE07mbh_01_u:225.008a": "kṛtaṃ yuvābhyāṃ karmedam amarair api duṣkaram",
    "GE07mbh_01_u:225.008c": "varān vṛṇītaṃ tuṣṭo 'smi durlabhān apy amānuṣān",
    "GE07mbh_01_u:225.009a": "pārthas tu varayām āsa śakrād astrāṇi sarvaśaḥ arjuna uvāca",
    "GE07mbh_01_u:225.009b-2159x03": "devarāja uvāca",
    "GE07mbh_01_u:225.009b-2159_01": "astraṃ pāśupataṃ deva vṛṇomi vadatāṃ vara",
    "GE07mbh_01_u:225.009b-2159_02": "divyāny astrāṇi cānyāni dadasva harivāhana",
    "GE07mbh_01_u:225.009b-2159_03": "aindrādīn gṛhyatāṃ pārtha astrāṇi vidhipūrvakam",
    "GE07mbh_01_u:225.009b-2159_04": "astraṃ pāśupataṃ divyaṃ tryambakas te pradāsyati",
    "GE07mbh_01_u:225.009c": "grahītuṃ tac ca śakro 'sya tadā kālaṃ cakāra ha",
    "GE07mbh_01_u:225.010a": "yadā prasanno bhagavān mahādevo bhaviṣyati",
    "GE07mbh_01_u:225.010c": "tubhyaṃ tadā pradāsyāmi pāṇḍavāstrāṇi sarvaśaḥ",
    "GE07mbh_01_u:225.011a": "aham eva ca taṃ kālaṃ vetsyāmi kurunandana",
    "GE07mbh_01_u:225.011c": "tapasā mahatā cāpi dāsyāmi tava tāny aham",
    "GE07mbh_01_u:225.012a": "āgneyāni ca sarvāṇi vāyavyāni tathaiva ca",
    "GE07mbh_01_u:225.012c": "madīyāni ca sarvāṇi grahīṣyasi dhanaṃjaya",
    "GE07mbh_01_u:225.013a": "vāsudevo 'pi jagrāha prītiṃ pārthena śāśvatīm",
    "GE07mbh_01_u:225.013c": "dadau ca tasmai devendras taṃ varaṃ prītimāṃs tadā",
    "GE07mbh_01_u:225.014a": "dattvā tābhyāṃ varaṃ prītaḥ saha devair marutpatiḥ",
    "GE07mbh_01_u:225.014c": "hutāśanam anujñāpya jagāma tridivaṃ punaḥ",
    "GE07mbh_01_u:225.015a": "pāvakaś cāpi taṃ dāvaṃ dagdhvā samṛgapakṣiṇam",
    "GE07mbh_01_u:225.015c": "ahāni pañca caikaṃ ca virarāma sutarpitaḥ",
    "GE07mbh_01_u:225.016a": "jagdhvā māṃsāni pītvā ca medāṃsi rudhirāṇi ca",
    "GE07mbh_01_u:225.016c": "yuktaḥ paramayā prītyā tāv uvāca viśāṃ pate",
    "GE07mbh_01_u:225.017a": "yuvābhyāṃ puruṣāgryābhyāṃ tarpito 'smi yathāsukham",
    "GE07mbh_01_u:225.017c": "anujānāmi vāṃ vīrau carataṃ yatra vāñchitam",
    "GE07mbh_01_u:225.017d-2160_01": "gāṇḍīvaṃ ca dhanur divyam akṣayyau ca maheṣudhī",
    "GE07mbh_01_u:225.017d-2160_02": "kapidhvajo rathaś cāyaṃ tava dattau mahāratha",
    "GE07mbh_01_u:225.017d-2160_03": "anena dhanuṣā caiva rathenānena bhārata",
    "GE07mbh_01_u:225.017d-2160_04": "vijeṣyasi raṇe śatrūn sasurāsuramānuṣān",
    "GE07mbh_01_u:225.018a": "evaṃ tau samanujñātau pāvakena mahātmanā",
    "GE07mbh_01_u:225.018c": "arjuno vāsudevaś ca dānavaś ca mayas tathā",
    "GE07mbh_01_u:225.019a": "parikramya tataḥ sarve trayo 'pi bharatarṣabha",
    "GE07mbh_01_u:225.019c": "ramaṇīye nadīkūle sahitāḥ samupāviśan",
    "GE07mbh_01_u:225.019d-2161_01": "tato 'bravīn mayaḥ pārthaṃ vāsudevasya saṃnidhau",
    "GE07mbh_01_u:225.019d-2161_02": "prāñjaliḥ ślakṣṇayā vācā pūjayitvā punaḥ punaḥ janamejaya uvāca",
    "GE07mbh_01_u:225.019d-121_0001": "vaiśaṃpāyana uvāca dadāha bhagavān vahniḥ kimarthaṃ khāṇḍavaṃ ca tat",
    "GE07mbh_01_u:225.019d-121_0002": "kasya vā vipriyaṃ kurvan kasya vā priyakāmyayā",
    "GE07mbh_01_u:225.019d-121_0003": "na hy alpe kāraṇe vahnir nirbandhaṃ kartum arhati dahanaṃ prati viprendra khāṇḍavasyeti me matiḥ",
    "GE07mbh_01_u:225.019d-121_0005": "śṛṇu me bhāvito rājan sarvam eva yathātatham",
    "GE07mbh_01_u:225.019d-121_0006": "yannimittaṃ dadāhāgniḥ khāṇḍavaṃ pṛthivīpate",
    "GE07mbh_01_u:225.019d-121_0007": "babhūva rājā rājendra śvetaketur iti śrutaḥ",
    "GE07mbh_01_u:225.019d-121_0008": "ikṣvākūṇām atiratho yajvā vipuladakṣiṇaḥ",
    "GE07mbh_01_u:225.019d-121_0009": "jagrāha dīkṣāṃ sa nṛpas tadā varṣasahasrakīm",
    "GE07mbh_01_u:225.019d-121_0010": "ṛtvigbhiḥ sahito dhīmān ayajaj janamejaya tasya satre tadā tasmin samāgacchan maharṣayaḥ",
    "GE07mbh_01_u:225.019d-121_0012": "vedavedāṅgavidvāṃso brāhmaṇāś ca sahasraśaḥ",
    "GE07mbh_01_u:225.019d-121_0013": "tatas tu ṛtvijas tasya dhūmavyākulalocanāḥ kālena mahatā khinnās tatyajus te narādhipam",
    "GE07mbh_01_u:225.019d-121_0015": "tataḥ prasādayām āsa ṛtvijaḥ sa mahīpatiḥ",
    "GE07mbh_01_u:225.019d-121_0016": "cakṣur vikalatāṃ prāptā na prasīduś ca tasya te tatas teṣām anumate vighnitas tu narādhipaḥ",
    "GE07mbh_01_u:225.019d-121_0018": "satraṃ samāpayām āsa ṛtvigbhir aparaiḥ saha",
    "GE07mbh_01_u:225.019d-121_0019": "satreṇa mahatā cāpi yayau svargam abhiṣṭutaḥ",
    "GE07mbh_01_u:225.019d-121_0020": "ṛtvigbhiḥ sahitaḥ sarvaiḥ sasadasyaiḥ samanvitaḥ satre papau havyavāhaḥ sahasraṃ parivatsarān",
    "GE07mbh_01_u:225.019d-121_0022": "sa tena haviṣā vahniḥ parāṃ tṛptim agacchata",
    "GE07mbh_01_u:225.019d-121_0023": "na caicchad agnir ādātuṃ havir anyasya kasya cit aruciś cāviśat tasya tato 'gāt sa pitāmaham",
    "GE07mbh_01_u:225.019d-121_0025": "sa pitāmaham āsādya etadarthaṃ nyavedayat",
    "GE07mbh_01_u:225.019d-121_0026": "bhagavan paramā tṛptiḥ kṛtā vai śvetaketunā",
    "GE07mbh_01_u:225.019d-121_0027": "aruciś cāviśat tīvrā tāṃ na śaknomy apohitum",
    "GE07mbh_01_u:225.019d-121_0028": "tam abravīt tadā vahniṃ sarvabhūtapitāmahaḥ aruciṃ nāśayiṣye te samayaṃ pratipadyase",
    "GE07mbh_01_u:225.019d-121_0030": "bravītu tam uvācātha brahmāṇaṃ havyavāhanaḥ",
    "GE07mbh_01_u:225.019d-121_0031": "abravīt taṃ tato brahmā khāṇḍavaṃ tvaṃ daher yadi",
    "GE07mbh_01_u:225.019d-121_0032": "tatra hy aneke ripavaḥ surāṇāṃ nivasanty uta",
    "GE07mbh_01_u:225.019d-121_0033": "matprasādād ruciḥ samyak tava vahne bhaviṣyati",
    "GE07mbh_01_u:225.019d-121_0034": "kālaṃ ca kaṃ cit kṣamatāṃ tatas tad dhakṣyate bhavān",
    "GE07mbh_01_u:225.019d-121_0035": "mānuṣye 'pi ca saṃbhūtau naranārāyaṇāv ṛṣī",
    "GE07mbh_01_u:225.019d-121_0036": "tābhyāṃ tvaṃ sahito dāvaṃ dhakṣyase havyavāhana",
    "GE07mbh_01_u:225.019d-121_0037": "evam astv iti taṃ vahnir brahmāṇaṃ pratyabhāṣata",
    "GE07mbh_01_u:225.019d-121_0038": "saṃbhūtau tau viditvā tu naranārāyaṇāv ṛṣī",
    "GE07mbh_01_u:225.019d-121_0039": "tadasya mahato rājaṃs tac ca vākyaṃ svayaṃbhuvaḥ",
    "GE07mbh_01_u:225.019d-121_0040": "anusmṛtya jagāmātha dāvaṃ dagdhuṃ ca havyavāṭ",
    "GE07mbh_01_u:225.019d-121_0041": "etat te kathitaṃ rājan yathaitad abhavat purā",
    "GE07mbh_01_u:225.019d-121_0042": "dahanād yatra mukto 'sau mayo nāgo 'tha śārṅgakāḥ"
}