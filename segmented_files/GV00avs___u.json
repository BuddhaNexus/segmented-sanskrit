{
    "GV00avs___u:0": "(AVŚ_1,1.1a) ye triṣaptāḥ pariyanti viśvā rūpāṇi bibhrataḥ |",
    "GV00avs___u:1": "(AVŚ_1,1.1c) vācas patir balā teṣāṃ tanvo adya dadhātu me ||1||",
    "GV00avs___u:2": "(AVŚ_1,1.2a) punar ehi vacas pate devena manasā saha |",
    "GV00avs___u:3": "(AVŚ_1,1.2c) vasoṣ pate ni ramaya mayy evāstu mayi śrutam ||2||",
    "GV00avs___u:4": "(AVŚ_1,1.3a) ihaivābhi vi tanūbhe ārtnī iva jyayā |",
    "GV00avs___u:5": "(AVŚ_1,1.3c) vācas patir ni yachatu mayy evāstu mayi śrutam ||3||",
    "GV00avs___u:6": "(AVŚ_1,1.4a) upahūto vācas patir upāsmān vācaspatir hvayatām |",
    "GV00avs___u:7": "(AVŚ_1,1.4c) saṃ śrutena gamemahi mā śrutena vi rādhiṣi ||4||",
    "GV00avs___u:8": "(AVŚ_1,2.1a) vidmā śarasya pitaraṃ parjanyaṃ bhūridhāyasam |",
    "GV00avs___u:9": "(AVŚ_1,2.1c) vidmo ṣv asya mātaraṃ pṛthivīṃ bhūrivarpasam ||1||",
    "GV00avs___u:10": "(AVŚ_1,2.2a) jyāke pari ṇo namāśmānaṃ tanvaṃ kṛdhi |",
    "GV00avs___u:11": "(AVŚ_1,2.2c) vīḍur varīyo 'rātīr apa dveṣāṃsy ā kṛdhi ||2||",
    "GV00avs___u:12": "(AVŚ_1,2.3a) vṛkṣaṃ yad gāvaḥ pariṣasvajānā anusphuraṃ śaraṃ arcanty ṛbhum |",
    "GV00avs___u:13": "(AVŚ_1,2.3c) śarum asmad yāvaya didyum indra ||3||",
    "GV00avs___u:14": "(AVŚ_1,2.4a) yathā dyāṃ ca pṛthivīṃ cāntas tiṣṭhati tejanam |",
    "GV00avs___u:15": "(AVŚ_1,2.4c) evā rogaṃ cāsrāvaṃ cāntas tiṣṭhatu muñja it ||4||",
    "GV00avs___u:16": "(AVŚ_1,3.1a) vidmā śarasya pitaraṃ parjanyaṃ śatavṛṣṇyaṃ |",
    "GV00avs___u:17": "(AVŚ_1,3.1c) tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti ||1||",
    "GV00avs___u:18": "(AVŚ_1,3.2a) vidmā śarasya pitaraṃ mitraṃ śatavṛṣṇyaṃ |",
    "GV00avs___u:19": "(AVŚ_1,3.2c) tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti ||2||",
    "GV00avs___u:20": "(AVŚ_1,3.3a) vidmā śarasya pitaraṃ varuṇaṃ śatavṛṣṇyaṃ |",
    "GV00avs___u:21": "(AVŚ_1,3.3c) tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti ||3||",
    "GV00avs___u:22": "(AVŚ_1,3.4a) vidmā śarasya pitaraṃ candraṃ śatavṛṣṇyaṃ |",
    "GV00avs___u:23": "(AVŚ_1,3.4c) tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti ||4||",
    "GV00avs___u:24": "(AVŚ_1,3.5a) vidmā śarasya pitaraṃ sūryaṃ śatavṛṣṇyaṃ |",
    "GV00avs___u:25": "(AVŚ_1,3.5c) tenā te tanve śaṃ karaṃ pṛthivyāṃ te niṣecanaṃ bahiṣ ṭe astu bāl iti ||5||",
    "GV00avs___u:26": "(AVŚ_1,3.6a) yad āntreṣu gavīnyor yad vastāv adhi saṃśritam |",
    "GV00avs___u:27": "(AVŚ_1,3.6c) evā te mūtraṃ mucyatāṃ bahir bāl iti sarvakam ||6||",
    "GV00avs___u:28": "(AVŚ_1,3.7a) pra te bhinadmi mehanaṃ vartraṃ veśantyā iva |",
    "GV00avs___u:29": "(AVŚ_1,3.7c) evā te mūtraṃ mucyatāṃ bahir bāl iti sarvakam ||7||",
    "GV00avs___u:30": "(AVŚ_1,3.8a) viṣitaṃ te vastibilaṃ samudrasyodadher iva |",
    "GV00avs___u:31": "(AVŚ_1,3.8c) evā te mūtraṃ mucyatāṃ bahir bāl iti sarvakam ||8||",
    "GV00avs___u:32": "(AVŚ_1,3.9a) yatheṣukā parāpatad avasṛṣṭādhi dhanvanaḥ |",
    "GV00avs___u:33": "(AVŚ_1,3.9c) evā te mūtraṃ mucyatāṃ bahir bāl iti sarvakam ||9||",
    "GV00avs___u:34": "(AVŚ_1,4.1a) ambayo yanty adhvabhir jāmayo adhvarīyatām |",
    "GV00avs___u:35": "(AVŚ_1,4.1c) pṛñcatīr madhunā payaḥ ||1||",
    "GV00avs___u:36": "(AVŚ_1,4.2a) amūr yā upa sūrye yābhir vā sūryaḥ saha |",
    "GV00avs___u:37": "(AVŚ_1,4.2c) tā no hinvantv adhvaram ||2||",
    "GV00avs___u:38": "(AVŚ_1,4.3a) apo devīr upa hvaye yatra gāvaḥ pibanti naḥ |",
    "GV00avs___u:39": "(AVŚ_1,4.3c) sindhubhyaḥ kartvaṃ haviḥ ||3||",
    "GV00avs___u:40": "(AVŚ_1,4.4a) apsv antar amṛtam apsu bheṣajam |",
    "GV00avs___u:41": "(AVŚ_1,4.4c) apām uta praśastibhir aśvā bhavatha vājino gāvo bhavatha vājinīḥ ||4||",
    "GV00avs___u:42": "(AVŚ_1,5.1a) āpo hi ṣṭhā mayobhuvas tā na ūrje dadhātana |",
    "GV00avs___u:43": "(AVŚ_1,5.1c) mahe raṇāya cakṣase ||1||",
    "GV00avs___u:44": "(AVŚ_1,5.2a) yo vaḥ śivatamo rasas tasya bhājayateha naḥ |",
    "GV00avs___u:45": "(AVŚ_1,5.2c) uśatīr iva mātaraḥ ||2||",
    "GV00avs___u:46": "(AVŚ_1,5.3a) tasmā araṃ gamāma vo yasya kṣayāya jinvatha |",
    "GV00avs___u:47": "(AVŚ_1,5.3c) āpo janayathā ca naḥ ||3||",
    "GV00avs___u:48": "(AVŚ_1,5.4a) īśānā vāryāṇāṃ kṣayantīś carṣaṇīnām |",
    "GV00avs___u:49": "(AVŚ_1,5.4c) apo yācāmi bheṣajam ||4||",
    "GV00avs___u:50": "(AVŚ_1,6.1a) śaṃ no devīr abhiṣṭaya āpo bhavantu pītaye |",
    "GV00avs___u:51": "(AVŚ_1,6.1c) śaṃ yor abhi sravantu naḥ ||1||",
    "GV00avs___u:52": "(AVŚ_1,6.2a) apsu me somo abravīd antar viśvāni bheṣajā |",
    "GV00avs___u:53": "(AVŚ_1,6.2c) agniṃ ca viśvaśaṃbhuvam ||2||",
    "GV00avs___u:54": "(AVŚ_1,6.3a) āpaḥ pṛṇīta bheṣajaṃ varūthaṃ tanve mama |",
    "GV00avs___u:55": "(AVŚ_1,6.3c) jyok ca sūryaṃ dṛśe ||3||",
    "GV00avs___u:56": "(AVŚ_1,6.4a) śaṃ na āpo dhanvanyāḥ śam u santv anūpyāḥ |",
    "GV00avs___u:57": "(AVŚ_1,6.4c) śaṃ naḥ khanitrimā āpaḥ śam u yāḥ kumbha ābhṛtāḥ |",
    "GV00avs___u:58": "(AVŚ_1,6.4e) śivā naḥ santu vārṣikīḥ ||4||",
    "GV00avs___u:59": "(AVŚ_1,7.1a) stuvānam agna ā vaha yātudhānaṃ kimīdinam |",
    "GV00avs___u:60": "(AVŚ_1,7.1c) tvaṃ hi deva vandito hantā dasyor babhūvitha ||1||",
    "GV00avs___u:61": "(AVŚ_1,7.2a) ājyasya parameṣṭhin jātavedas tanūvaśin |",
    "GV00avs___u:62": "(AVŚ_1,7.2c) agne taulasya prāśāna yātudhānān vi lāpaya ||2||",
    "GV00avs___u:63": "(AVŚ_1,7.3a) vi lapantu yātudhānā attriṇo ye kimīdinaḥ |",
    "GV00avs___u:64": "(AVŚ_1,7.3c) athedam agne no havir indraś ca prati haryatam ||3||",
    "GV00avs___u:65": "(AVŚ_1,7.4a) agniḥ pūrva ā rabhatāṃ prendro nudatu bāhumān |",
    "GV00avs___u:66": "(AVŚ_1,7.4c) bravītu sarvo yātumān ayam asmīty etya ||4||",
    "GV00avs___u:67": "(AVŚ_1,7.5a) paśyāma te vīryaṃ jātavedaḥ pra ṇo brūhi yātudhānān nṛcakṣaḥ",
    "GV00avs___u:68": "(AVŚ_1,7.5c) tvayā sarve paritaptāḥ purastāt ta ā yantu prabruvāṇā upedam",
    "GV00avs___u:69": "(AVŚ_1,7.6a) ā rabhasva jātavedo 'smākārthāya jajñiṣe |",
    "GV00avs___u:70": "(AVŚ_1,7.6c) dūto no agne bhūtvā yātudhānān vi lāpaya ||6||",
    "GV00avs___u:71": "(AVŚ_1,7.7a) tvam agne yātudhānān upabaddhāṃ ihā vaha |",
    "GV00avs___u:72": "(AVŚ_1,7.7c) athaiṣām indro vajreṇāpi śīrṣāṇi vṛścatu ||7||",
    "GV00avs___u:73": "(AVŚ_1,8.1a) idaṃ havir yātudhānān nādī phenam ivā vahat |",
    "GV00avs___u:74": "(AVŚ_1,8.1c) ya idaṃ strī pumān akar iha sa stuvatāṃ janaḥ ||1||",
    "GV00avs___u:75": "(AVŚ_1,8.2a) ayaṃ stuvāna āgamad imaṃ sma prati haryata |",
    "GV00avs___u:76": "(AVŚ_1,8.2c) bṛhaspate vaśe labdhvāgnīṣomā vi vidhyatam ||2||",
    "GV00avs___u:77": "(AVŚ_1,8.3a) yātudhānasya somapa jahi prajāṃ nayasva ca |",
    "GV00avs___u:78": "(AVŚ_1,8.3c) ni stuvānasya pātaya param akṣy utāvaram ||3||",
    "GV00avs___u:79": "(AVŚ_1,8.4a) yatraiṣām agne janimāni vettha guhā satām attriṇāṃ jātavedaḥ |",
    "GV00avs___u:80": "(AVŚ_1,8.4c) tāṃs tvaṃ brahmaṇā vāvṛdhāno jahy eṣāṃ śatatarham agne ||4||",
    "GV00avs___u:81": "(AVŚ_1,9.1a) asmin vasu vasavo dhārayantv indraḥ pūṣā varuṇo mitro agniḥ |",
    "GV00avs___u:82": "(AVŚ_1,9.1c) imam ādityā uta viśve ca devā uttarasmin jyotiṣi dhārayantu",
    "GV00avs___u:83": "(AVŚ_1,9.2a) asya devāḥ pradiśi jyotir astu sūryo agnir uta vā hiraṇyam |",
    "GV00avs___u:84": "(AVŚ_1,9.2c) sapatnā asmad adhare bhavantūttamaṃ nākam adhi rohayemam",
    "GV00avs___u:85": "(AVŚ_1,9.3a) yenendrāya samabharaḥ payāṃsy uttamena brahmaṇā jātavedaḥ |",
    "GV00avs___u:86": "(AVŚ_1,9.3c) tena tvam agna iha vardhayemaṃ sajātānāṃ śraiṣṭhya ā dhehy",
    "GV00avs___u:87": "enam ||3||",
    "GV00avs___u:88": "(AVŚ_1,9.4a) aiṣāṃ yajñam uta varco dade 'haṃ rāyas poṣam uta cittāny agne |",
    "GV00avs___u:89": "(AVŚ_1,9.4c) sapatnā asmad adhare bhavantūttamaṃ nākam adhi rohayemam",
    "GV00avs___u:90": "(AVŚ_1,10.1a) ayaṃ devānām asuro vi rājati vaśā hi satyā varuṇasya rājñaḥ",
    "GV00avs___u:91": "(AVŚ_1,10.1c) tatas pari brahmaṇā śāśadāna ugrasya manyor ud imaṃ nayāmi",
    "GV00avs___u:92": "(AVŚ_1,10.2a) namas te rajan varuṇāstu manyave viśvaṃ hy ugra nicikeṣi",
    "GV00avs___u:93": "drugdham |",
    "GV00avs___u:94": "(AVŚ_1,10.2c) sahasram anyān pra suvāmi sākaṃ śataṃ jīvāti śaradas tavāyam",
    "GV00avs___u:95": "(AVŚ_1,10.3a) yad uvakthānṛtam jihvayā vṛjinaṃ bahu |",
    "GV00avs___u:96": "(AVŚ_1,10.3c) rājñas tvā satyadharmaṇo muñcāmi varuṇād aham ||3||",
    "GV00avs___u:97": "(AVŚ_1,10.4a) muñcāmi tvā vaiśvānarād arṇavān mahatas pari |",
    "GV00avs___u:98": "(AVŚ_1,10.4c) sajātān ugrehā vada brahma cāpa cikīhi naḥ ||4||",
    "GV00avs___u:99": "(AVŚ_1,11.1a) vaṣaṭ te pūṣann asmint sūtāv aryamā hotā kṛṇotu vedhāḥ |",
    "GV00avs___u:100": "(AVŚ_1,11.1c) sisratāṃ nāry ṛtaprajātā vi parvāṇi jihatāṃ sūtavā u ||1||",
    "GV00avs___u:101": "(AVŚ_1,11.2a) catasro divaḥ pradiśaś catasro bhūmyā uta |",
    "GV00avs___u:102": "(AVŚ_1,11.2c) devā garbhaṃ sam airayan taṃ vy ūrṇuvantu sūtave ||2||",
    "GV00avs___u:103": "(AVŚ_1,11.3a) sūṣā vy ūrṇotu vi yoniṃ hāpayāmasi |",
    "GV00avs___u:104": "(AVŚ_1,11.3c) śrathayā sūṣaṇe tvam ava tvaṃ biṣkale sṛja ||3||",
    "GV00avs___u:105": "(AVŚ_1,11.4a) neva māṃse na pīvasi neva majjasv āhatam |",
    "GV00avs___u:106": "(AVŚ_1,11.4c) avaitu pṛśni śevalaṃ śune jarāyv attave 'va jarāyu padyatām ||4||",
    "GV00avs___u:107": "(AVŚ_1,11.5a) vi te bhinadmi mehanaṃ vi yoniṃ vi gavīnike |",
    "GV00avs___u:108": "(AVŚ_1,11.5c) vi mātaraṃ ca putraṃ ca vi kumāraṃ jarāyuṇāva jarāyu",
    "GV00avs___u:109": "padyatām ||5||",
    "GV00avs___u:110": "(AVŚ_1,11.6a) yathā vāto yathā mano yathā patanti pakṣiṇaḥ |",
    "GV00avs___u:111": "(AVŚ_1,11.6c) evā tvaṃ daśamāsya sākaṃ jarāyuṇā patāva jarāyu padyatām ||6||",
    "GV00avs___u:112": "(AVŚ_1,12.1a) jarāyujaḥ prathama usriyo vṛṣā vātābhrajā stanayann eti vṛṣṭyā |",
    "GV00avs___u:113": "(AVŚ_1,12.1c) sa no mṛḍāti tanva ṛjugo rujan ya ekam ojas tredhā vicakrame ||1||",
    "GV00avs___u:114": "(AVŚ_1,12.2a) aṅgeaṅge śociṣā śiśriyāṇaṃ namasyantas tvā haviṣā vidhema |",
    "GV00avs___u:115": "(AVŚ_1,12.2c) aṅkānt samaṅkān haviṣā vidhema yo agrabhīt parvāsyā grabhītā ||2||",
    "GV00avs___u:116": "(AVŚ_1,12.3a) muñca śīrṣaktyā uta kāsa enaṃ paruṣparur āviveśā yo asya |",
    "GV00avs___u:117": "(AVŚ_1,12.3c) yo abhrajā vātajā yaś ca śuṣmo vanaspatīnt sacatāṃ parvatāṃś",
    "GV00avs___u:118": "ca ||3||",
    "GV00avs___u:119": "(AVŚ_1,12.4a) śaṃ me parasmai gātrāya śam astv avarāya me |",
    "GV00avs___u:120": "(AVŚ_1,12.4c) śaṃ me caturbhyo aṅgebhyaḥ śam astu tanve mama ||4||",
    "GV00avs___u:121": "(AVŚ_1,13.1a) namas te astu vidyute namas te stanayitnave |",
    "GV00avs___u:122": "(AVŚ_1,13.1c) namas te astv aśmane yenā dūḍāśe asyasi ||1||",
    "GV00avs___u:123": "(AVŚ_1,13.2a) namas te pravato napād yatas tapaḥ samūhasi |",
    "GV00avs___u:124": "(AVŚ_1,13.2c) mṛḍayā nas tanūbhyo mayas tokebhyas kṛdhi ||2||",
    "GV00avs___u:125": "(AVŚ_1,13.3a) pravato napān nama evāstu tubhyaṃ namas te hetaye tapuṣe ca kṛṇmaḥ |",
    "GV00avs___u:126": "(AVŚ_1,13.3c) vidma te dhāma paramaṃ guhā yat samudre antar nihitāsi",
    "GV00avs___u:127": "nābhiḥ ||3||",
    "GV00avs___u:128": "(AVŚ_1,13.4a) yāṃ tvā devā asṛjanta viśva iṣuṃ kṛṇvānā asanāya dhṛṣṇum |",
    "GV00avs___u:129": "(AVŚ_1,13.4c) sā no mṛḍa vidathe gṛṇānā tasyai te namo astu devi ||4||",
    "GV00avs___u:130": "(AVŚ_1,14.1a) bhagam asyā varca ādiṣy adhi vṛkṣād iva srajam |",
    "GV00avs___u:131": "(AVŚ_1,14.1c) mahābudhna iva parvato jyok pitṛṣv āstām ||1||",
    "GV00avs___u:132": "(AVŚ_1,14.2a) eṣā te rājan kanyā vadhūr ni dhūyatām yama |",
    "GV00avs___u:133": "(AVŚ_1,14.2c) sā mātur badhyatāṃ gṛhe 'tho bhrātur atho pituḥ ||2||",
    "GV00avs___u:134": "(AVŚ_1,14.3a) eṣā te kulapā rājan tām u te pari dadmasi |",
    "GV00avs___u:135": "(AVŚ_1,14.3c) jyok pitṛṣv āsātā ā śīrṣṇaḥ śamopyāt ||3||",
    "GV00avs___u:136": "(AVŚ_1,14.4a) asitasya te brahmaṇā kaśyapasya gayasya ca |",
    "GV00avs___u:137": "(AVŚ_1,14.4c) antaḥkośam iva jāmayo 'pi nahyāmi te bhagam ||4 ||",
    "GV00avs___u:138": "(AVŚ_1,15.1a) saṃ saṃ sravantu sindhavaḥ saṃ vātāḥ saṃ patatriṇaḥ |",
    "GV00avs___u:139": "(AVŚ_1,15.1c) imaṃ yajñaṃ pradivo me juṣantāṃ saṃsrāvyeṇa haviṣā juhomi ||1||",
    "GV00avs___u:140": "(AVŚ_1,15.2a) ihaiva havam ā yāta ma iha saṃsrāvaṇā utemaṃ vardhayatā",
    "GV00avs___u:141": "giraḥ |",
    "GV00avs___u:142": "(AVŚ_1,15.2c) ihaitu sarvo yaḥ paśur asmin tiṣṭhatu yā rayiḥ ||2||",
    "GV00avs___u:143": "(AVŚ_1,15.3a) ye nadīnāṃ saṃsravanty utsāsaḥ sadam akṣitāḥ |",
    "GV00avs___u:144": "(AVŚ_1,15.3c) tebhir me sarvaiḥ saṃsrāvair dhanaṃ saṃ srāvayāmasi ||3||",
    "GV00avs___u:145": "(AVŚ_1,15.4a) ye sarpiṣaḥ saṃsravanti kṣīrasya codakasya ca",
    "GV00avs___u:146": "(AVŚ_1,15.4b) tebhir me sarvaiḥ saṃsrāvair dhanaṃ saṃ srāvayāmasi ||4||",
    "GV00avs___u:147": "(AVŚ_1,16.1a) ye 'māvāsyāṃ rātrim udasthur vrājam attriṇaḥ |",
    "GV00avs___u:148": "(AVŚ_1,16.1c) agnis turīyo yātuhā so asmabhyam adhi bravat ||1||",
    "GV00avs___u:149": "(AVŚ_1,16.2a) sīsāyādhy āha varuṇaḥ sīsāyāgnir upāvati |",
    "GV00avs___u:150": "(AVŚ_1,16.2c) sīsaṃ ma indraḥ prāyachat tad aṅga yātucātanam ||2||",
    "GV00avs___u:151": "(AVŚ_1,16.3a) idaṃ viṣkandhaṃ sahata idaṃ bādhate attriṇaḥ |",
    "GV00avs___u:152": "(AVŚ_1,16.3c) anena viśvā sasahe yā jātāni piśācyāḥ ||3||",
    "GV00avs___u:153": "(AVŚ_1,16.4a) yadi no gāṃ haṃsi yady aśvaṃ yadi pūruṣam |",
    "GV00avs___u:154": "(AVŚ_1,16.4c) taṃ tvā sīsena vidhyāmo yathā no 'so avīrahā ||4||",
    "GV00avs___u:155": "(AVŚ_1,17.1a) amūr yā yanti yoṣito hirā lohitavāsasaḥ |",
    "GV00avs___u:156": "(AVŚ_1,17.1c) abhrātara iva jāmayas tiṣṭhantu hatavarcasaḥ ||1||",
    "GV00avs___u:157": "(AVŚ_1,17.2a) tiṣṭhāvare tiṣṭha para uta tvaṃ tiṣṭha madhyame |",
    "GV00avs___u:158": "(AVŚ_1,17.2c) kaniṣṭhikā ca tiṣṭhati tiṣṭhād id dhamanir mahī ||2||",
    "GV00avs___u:159": "(AVŚ_1,17.3a) śatasya dhamanīnāṃ sahasrasya hirāṇām |",
    "GV00avs___u:160": "(AVŚ_1,17.3c) asthur in madhyamā imāḥ sākam antā araṃsata ||3||",
    "GV00avs___u:161": "(AVŚ_1,17.4a) pari vaḥ sikatāvatī dhanūr bṛhaty akramīt |",
    "GV00avs___u:162": "(AVŚ_1,17.4c) tiṣṭhatelayatā su kam ||4||",
    "GV00avs___u:163": "(AVŚ_1,18.1a) nir lakṣmyaṃ lalāmyaṃ nir arātiṃ suvāmasi |",
    "GV00avs___u:164": "(AVŚ_1,18.1c) atha yā bhadrā tāni naḥ prajāyā arātiṃ nayāmasi ||1||",
    "GV00avs___u:165": "(AVŚ_1,18.2a) nir araṇiṃ savitā sāviṣak pador nir hastayor varuṇo mitro",
    "GV00avs___u:166": "aryamā |",
    "GV00avs___u:167": "(AVŚ_1,18.2c) nir asmabhyam anumatī rarāṇā premāṃ devā asāviṣuḥ saubhagāya ||2||",
    "GV00avs___u:168": "(AVŚ_1,18.3a) yat ta ātmani tanvāṃ ghoram asti yad vā keśeṣu praticakṣaṇe vā |",
    "GV00avs___u:169": "(AVŚ_1,18.3c) sarvaṃ tad vācāpa hanmo vayaṃ devas tvā savitā sūdayatu",
    "GV00avs___u:170": "(AVŚ_1,18.4a) riśyapadīṃ vṛṣadatīṃ goṣedhāṃ vidhamām uta |",
    "GV00avs___u:171": "(AVŚ_1,18.4c) vilīḍhyaṃ lalāmyaṃ tā asman nāśayāmasi ||4||",
    "GV00avs___u:172": "(AVŚ_1,19.1a) mā no vidan vivyādhino mo abhivyādhino vidan |",
    "GV00avs___u:173": "(AVŚ_1,19.1c) ārāc charavyā asmad viṣūcīr indra pātaya ||1||",
    "GV00avs___u:174": "(AVŚ_1,19.2a) viṣvañco asmac charavaḥ patantu ye astā ye cāsyāḥ |",
    "GV00avs___u:175": "(AVŚ_1,19.2c) daivīr manuṣyesavo mamāmitrān vi vidhyata ||2||",
    "GV00avs___u:176": "(AVŚ_1,19.3a) yo naḥ svo yo araṇaḥ sajāta uta niṣṭyo yo asmāṃ abhidāsati |",
    "GV00avs___u:177": "(AVŚ_1,19.3c) rudraḥ śaravyayaitān mamāmitrān vi vidhyatu ||3||",
    "GV00avs___u:178": "(AVŚ_1,19.4a) yaḥ sapatno yo 'sapatno yaś ca dviṣan chapāti naḥ |",
    "GV00avs___u:179": "(AVŚ_1,19.4c) devās taṃ sarve dhūrvantu brahma varma mamāntaram ||4||",
    "GV00avs___u:180": "(AVŚ_1,20.1a) adārasṛd bhavatu deva somāsmin yajñe maruto mṛḍatā naḥ |",
    "GV00avs___u:181": "(AVŚ_1,20.1c) mā no vidad abhibhā mo aśastir mā no vidad vṛjinā dveṣyā yā",
    "GV00avs___u:182": "(AVŚ_1,20.2a) yo adya senyo vadho 'ghāyūnām udīrate |",
    "GV00avs___u:183": "(AVŚ_1,20.2c) yuvaṃ taṃ mitrāvaruṇāv asmad yāvayataṃ pari ||2||",
    "GV00avs___u:184": "(AVŚ_1,20.3a) itaś ca yad amutaś ca yad vadhaṃ varuṇa yāvaya |",
    "GV00avs___u:185": "(AVŚ_1,20.3c) vi mahac charma yacha varīyo yāvayā vadham ||3||",
    "GV00avs___u:186": "(AVŚ_1,20.4a) śāsa itthā mahāṃ asy amitrasāho astṛtaḥ |",
    "GV00avs___u:187": "(AVŚ_1,20.4c) na yasya hanyate sakhā na jīyate kadā cana ||4||",
    "GV00avs___u:188": "(AVŚ_1,21.1a) svastidā viśāṃ patir vṛtrahā vimṛdho vaśī |",
    "GV00avs___u:189": "(AVŚ_1,21.1c) vṛṣendraḥ pura etu naḥ somapā abhayaṃkaraḥ ||1||",
    "GV00avs___u:190": "(AVŚ_1,21.2a) vi na indra mṛdho jahi nīcā yacha pṛtanyataḥ |",
    "GV00avs___u:191": "(AVŚ_1,21.2c) adhamaṃ gamayā tamo yo asmāṃ abhidāsati ||2||",
    "GV00avs___u:192": "(AVŚ_1,21.3a) vi rakṣo vi mṛdho jahi vi vṛtrasya hanū ruja |",
    "GV00avs___u:193": "(AVŚ_1,21.3c) vi manyum indra vṛtrahann amitrasyābhidāsataḥ ||3||",
    "GV00avs___u:194": "(AVŚ_1,21.4a) apendra dviṣato mano 'pa jijyāsato vadham |",
    "GV00avs___u:195": "(AVŚ_1,21.4c) vi mahac charma yacha varīyo yāvayā vadham ||4||",
    "GV00avs___u:196": "(AVŚ_1,22.1a) anu sūryam ud ayatāṃ hṛddyoto harimā ca te |",
    "GV00avs___u:197": "(AVŚ_1,22.1c) go rohitasya varṇena tena tvā pari dadhmasi ||1||",
    "GV00avs___u:198": "(AVŚ_1,22.2a) pari tvā rohitair varṇair dīrghāyutvāya dadhmasi |",
    "GV00avs___u:199": "(AVŚ_1,22.2c) yathāyam arapā asad atho aharito bhuvat ||2||",
    "GV00avs___u:200": "(AVŚ_1,22.3a) yā rohiṇīr devatyā gāvo yā uta rohiṇīḥ |",
    "GV00avs___u:201": "(AVŚ_1,22.3c) rūpaṃrūpaṃ vayovayas tābhiṣ ṭvā pari dadhmasi ||3||",
    "GV00avs___u:202": "(AVŚ_1,22.4a) śukeṣu te harimāṇaṃ ropaṇākāsu dadhmasi |",
    "GV00avs___u:203": "(AVŚ_1,22.4c) atho hāridraveṣu te harimāṇaṃ ni dadhmasi ||4||",
    "GV00avs___u:204": "(AVŚ_1,23.1a) naktaṃjātāsi oṣadhe rāme kṛṣṇe asikni ca |",
    "GV00avs___u:205": "(AVŚ_1,23.1c) idaṃ rajani rajaya kilāsaṃ palitaṃ ca yat ||1||",
    "GV00avs___u:206": "(AVŚ_1,23.2a) kilāsaṃ ca palitaṃ ca nir ito nāśayā pṛṣat |",
    "GV00avs___u:207": "(AVŚ_1,23.2c) ā tvā svo viśatāṃ varṇaḥ parā śuklāni pātaya ||2||",
    "GV00avs___u:208": "(AVŚ_1,23.3a) asitaṃ te pralayanam āsthānam asitaṃ tava |",
    "GV00avs___u:209": "(AVŚ_1,23.3c) asiknī asy oṣadhe nir ito nāśayā pṛṣat ||3||",
    "GV00avs___u:210": "(AVŚ_1,23.4a) asthijasya kilāsasya tanūjasya ca yat tvaci |",
    "GV00avs___u:211": "(AVŚ_1,23.4c) dūṣyā kṛtasya brahmaṇā lakṣma śvetam anīnaśam ||4||",
    "GV00avs___u:212": "(AVŚ_1,24.1a) suparṇo jātaḥ prathamas tasya tvaṃ pittam āsitha |",
    "GV00avs___u:213": "(AVŚ_1,24.1c) tad āsurī yudhā jitā rūpaṃ cakre vanaspatīn ||1||",
    "GV00avs___u:214": "(AVŚ_1,24.2a) āsurī cakre prathamedaṃ kilāsabheṣajam idaṃ kilāsanāśanam |",
    "GV00avs___u:215": "(AVŚ_1,24.2c) anīnaśat kilāsaṃ sarūpām akarat tvacam ||2||",
    "GV00avs___u:216": "(AVŚ_1,24.3a) sarūpā nāma te mātā sarūpo nāma te pitā |",
    "GV00avs___u:217": "(AVŚ_1,24.3c) sarūpakṛt tvam oṣadhe sā sarūpam idaṃ kṛdhi ||3||",
    "GV00avs___u:218": "(AVŚ_1,24.4a) śyāmā sarūpaṃkaraṇī pṛthivyā adhy udbhṛtā |",
    "GV00avs___u:219": "(AVŚ_1,24.4c) idam ū ṣu pra sādhaya punā rūpāṇi kalpaya ||4||",
    "GV00avs___u:220": "(AVŚ_1,25.1a) yad agnir āpo adahat praviśya yatrākṛṇvan dharmadhṛto namāṃsi |",
    "GV00avs___u:221": "(AVŚ_1,25.1c) tatra ta āhuḥ paramaṃ janitraṃ sa naḥ saṃvidvān pari vṛṅgdhi takman ||1||",
    "GV00avs___u:222": "(AVŚ_1,25.2a) yady arcir yadi vāsi śociḥ śakalyeṣi yadi vā te janitram |",
    "GV00avs___u:223": "(AVŚ_1,25.2c) hrūḍur nāmāsi haritasya deva sa naḥ saṃvidvān pari vṛṅgdhi",
    "GV00avs___u:224": "takman ||2||",
    "GV00avs___u:225": "(AVŚ_1,25.3a) yadi śoko yadi vābhiśoko yadi vā rājño varuṇasyāsi putraḥ |",
    "GV00avs___u:226": "(AVŚ_1,25.3c) hrūḍur nāmāsi haritasya deva sa naḥ saṃvidvān pari vṛṅgdhi",
    "GV00avs___u:227": "takman ||3||",
    "GV00avs___u:228": "(AVŚ_1,25.4a) namaḥ śītāya takmane namo rūrāya śociṣe kṛṇomi |",
    "GV00avs___u:229": "(AVŚ_1,25.4c) yo anyedyur ubhayadyur abhyeti tṛtīyakāya namo astu takmane ||4||",
    "GV00avs___u:230": "(AVŚ_1,26.1a) āre 'sāv asmad astu hetir devāso asat |",
    "GV00avs___u:231": "(AVŚ_1,26.1c) āre aśmā yam asyatha ||1||",
    "GV00avs___u:232": "(AVŚ_1,26.2a) sakhāsāv asmabhyam astu rātiḥ sakhendro bhagaḥ |",
    "GV00avs___u:233": "(AVŚ_1,26.2c) savitā citrarādhāḥ ||2||",
    "GV00avs___u:234": "(AVŚ_1,26.3a) yūyam naḥ pravato napān marutaḥ sūryatvacasaḥ |",
    "GV00avs___u:235": "(AVŚ_1,26.3c) śarma yachatha saprathāḥ ||3||",
    "GV00avs___u:236": "(AVŚ_1,26.4a) suṣūdata mṛḍata mṛḍayā nas tanūbhyo |",
    "GV00avs___u:237": "(AVŚ_1,26.4c) mayas tokebhyas kṛdhi ||4||",
    "GV00avs___u:238": "(AVŚ_1,27.1a) amūḥ pāre pṛdākvas triṣaptā nirjarāyavaḥ |",
    "GV00avs___u:239": "(AVŚ_1,27.1c) tāsām jarāyubhir vayam akṣyāv api vyayāmasy aghāyoḥ paripanthinaḥ ||1||",
    "GV00avs___u:240": "(AVŚ_1,27.2a) viṣūcy etu kṛntatī pinākam iva bibhratī |",
    "GV00avs___u:241": "(AVŚ_1,27.2c) viṣvak punarbhuvā mano 'samṛddhā aghāyavaḥ ||2||",
    "GV00avs___u:242": "(AVŚ_1,27.3a) na bahavaḥ sam aśakan nārbhakā abhi dādhṛṣuḥ |",
    "GV00avs___u:243": "(AVŚ_1,27.3c) veṇor adgā ivābhito 'samṛddhā aghāyavaḥ ||3||",
    "GV00avs___u:244": "(AVŚ_1,27.4a) pretaṃ pādau pra sphurataṃ vahataṃ pṛṇato gṛhān |",
    "GV00avs___u:245": "(AVŚ_1,27.4c) indrāny etu prathamājītāmuṣitā puraḥ ||4||",
    "GV00avs___u:246": "(AVŚ_1,28.1a) upa prāgād devo agnī rakṣohāmīvacātanaḥ |",
    "GV00avs___u:247": "(AVŚ_1,28.1c) dahann apa dvayāvino yātudhānān kimīdinaḥ ||1||",
    "GV00avs___u:248": "(AVŚ_1,28.2a) prati daha yātudhānān prati deva kimīdinaḥ |",
    "GV00avs___u:249": "(AVŚ_1,28.2c) pratīcīḥ kṛṣṇavartane saṃ daha yātudhānyaḥ ||2||",
    "GV00avs___u:250": "(AVŚ_1,28.3a) yā śaśāpa śapanena yāghaṃ mūram ādadhe |",
    "GV00avs___u:251": "(AVŚ_1,28.3c) yā rasasya haraṇāya jātam ārebhe tokam attu sā ||3||",
    "GV00avs___u:252": "(AVŚ_1,28.4a) putram attu yātudhānīḥ svasāram uta naptyam |",
    "GV00avs___u:253": "(AVŚ_1,28.4c) adhā mitho vikeśyo vi ghnatāṃ yātudhānyo vi tṛhyantām arāyyaḥ ||4||",
    "GV00avs___u:254": "(AVŚ_1,29.1a) abhīvartena maṇinā yenendro abhivavṛdhe |",
    "GV00avs___u:255": "(AVŚ_1,29.1c) tenāsmān brahmaṇas pate 'bhi rāṣṭrāya vardhaya ||1||",
    "GV00avs___u:256": "(AVŚ_1,29.2a) abhivṛtya sapatnān abhi yā no arātayaḥ |",
    "GV00avs___u:257": "(AVŚ_1,29.2c) abhi pṛtanyantaṃ tiṣṭhābhi yo no durasyati ||2||",
    "GV00avs___u:258": "(AVŚ_1,29.3a) abhi tvā devaḥ savitābhi ṣomo avīvṛdhat |",
    "GV00avs___u:259": "(AVŚ_1,29.3c) abhi tvā viśvā bhūtāny abhīvarto yathāsasi ||3||",
    "GV00avs___u:260": "(AVŚ_1,29.4a) abhīvarto abhibhavaḥ sapatnakṣayaṇo maṇiḥ |",
    "GV00avs___u:261": "(AVŚ_1,29.4c) rāṣṭrāya mahyaṃ badhyatāṃ sapatnebhyaḥ parābhuve ||4||",
    "GV00avs___u:262": "(AVŚ_1,29.5a) ud asau sūryo agād ud idaṃ māmakaṃ vacaḥ |",
    "GV00avs___u:263": "(AVŚ_1,29.5c) yathāhaṃ śatruho 'sāny asapatnaḥ sapatnahā ||5||",
    "GV00avs___u:264": "(AVŚ_1,29.6a) sapatnakṣayaṇo vṛṣābhiraṣṭro viṣāsahiḥ |",
    "GV00avs___u:265": "(AVŚ_1,29.6c) yathāham eṣāṃ vīrāṇāṃ virājāni janasya ca ||6||",
    "GV00avs___u:266": "(AVŚ_1,30.1a) viśve devā vasavo rakṣatemam utādityā jāgṛta yūyam asmin |",
    "GV00avs___u:267": "(AVŚ_1,30.1c) memaṃ sanābhir uta vānyanābhir memaṃ prāpat pauruṣeyo vadho yaḥ ||1||",
    "GV00avs___u:268": "(AVŚ_1,30.2a) ye vo devāḥ pitaro ye ca putrāḥ sacetaso me śṛṇutedam uktam |",
    "GV00avs___u:269": "(AVŚ_1,30.2c) sarvebhyo vaḥ pari dadāmy etaṃ svasty enaṃ jarase vahātha",
    "GV00avs___u:270": "(AVŚ_1,30.3a) ye devā divi ṣṭha ye pṛthivyāṃ ye antarikṣa oṣadhīṣu paśuṣv apsv antaḥ |",
    "GV00avs___u:271": "(AVŚ_1,30.3c) te kṛṇuta jarasam āyur asmai śatam anyān pari vṛṇaktu mṛtyūn",
    "GV00avs___u:272": "(AVŚ_1,30.4a) yeṣāṃ prayājā uta vānuyājā hutabhāgā ahutādaś ca devāḥ |",
    "GV00avs___u:273": "(AVŚ_1,30.4c) yeṣāṃ vaḥ pañca pradiśo vibhaktās tān vo asmai satrasadaḥ",
    "GV00avs___u:274": "kṛṇomi ||4||",
    "GV00avs___u:275": "(AVŚ_1,31.1a) āśānām āśāpālebhyaś caturbhyo amṛtebhyaḥ |",
    "GV00avs___u:276": "(AVŚ_1,31.1c) idaṃ bhūtasyādhyakṣebhyo vidhema haviṣā vayam ||1||",
    "GV00avs___u:277": "(AVŚ_1,31.2a) ya āśānām āśāpālāś catvāra sthana devāḥ |",
    "GV00avs___u:278": "(AVŚ_1,31.2c) te no nirṛtyāḥ pāśebhyo muñcatāṃhasoaṃhasaḥ ||2||",
    "GV00avs___u:279": "(AVŚ_1,31.3a) asrāmas tvā haviṣā yajāmy aśloṇas tvā ghṛtena juhomi |",
    "GV00avs___u:280": "(AVŚ_1,31.3c) ya āśānām āśāpālas turīyo devaḥ sa naḥ subhūtam eha vakṣat",
    "GV00avs___u:281": "(AVŚ_1,31.4a) svasti mātra uta pitre no astu svasti gobhyo jagate",
    "GV00avs___u:282": "puruṣebhyaḥ |",
    "GV00avs___u:283": "(AVŚ_1,31.4c) viśvam subhūtam suvidatraṃ no astu jyog eva dṛśema sūryam",
    "GV00avs___u:284": "(AVŚ_1,32.1a) idaṃ janāso vidatha mahad brahma vadiṣyati |",
    "GV00avs___u:285": "(AVŚ_1,32.1c) na tat pṛthivyāṃ no divi yena prāṇanti vīrudhaḥ ||1||",
    "GV00avs___u:286": "(AVŚ_1,32.2a) antarikṣa āsāṃ sthāma śrāntasadām iva |",
    "GV00avs___u:287": "(AVŚ_1,32.2c) āsthānam asya bhūtasya viduṣ ṭad vedhaso na vā ||2||",
    "GV00avs___u:288": "(AVŚ_1,32.3a) yad rodasī rejamāne bhūmiś ca niratakṣatam |",
    "GV00avs___u:289": "(AVŚ_1,32.3c) ārdraṃ tad adya sarvadā samudrasyeva śrotyāḥ ||3||",
    "GV00avs___u:290": "(AVŚ_1,32.4a) viśvam anyām abhīvāra tad anyasyām adhi śritam |",
    "GV00avs___u:291": "(AVŚ_1,32.4c) dive ca viśvavedase pṛthivyai cākaraṃ namaḥ ||4||",
    "GV00avs___u:292": "(AVŚ_1,33.1a) hiraṇyavarṇāḥ śucayaḥ pāvakā yāsu jātaḥ savitā yāsv agniḥ |",
    "GV00avs___u:293": "(AVŚ_1,33.1c) yā agniṃ garbhaṃ dadhire suvarṇās tā na āpaḥ śaṃ syonā bhavantu ||1||",
    "GV00avs___u:294": "(AVŚ_1,33.2a) yāsāṃ rājā varuṇo yāti madhye satyānṛte avapaśyan janānām |",
    "GV00avs___u:295": "(AVŚ_1,33.2c) yā agniṃ garbhaṃ dadhire suvarṇās tā na āpaḥ śaṃ syonā bhavantu ||2||",
    "GV00avs___u:296": "(AVŚ_1,33.3a) yāsāṃ devā divi kṛṇvanti bhakṣaṃ yā antarikṣe bahudhā bhavanti |",
    "GV00avs___u:297": "(AVŚ_1,33.3c) yā agniṃ garbhaṃ dadhire suvarṇās tā na āpaḥ śaṃ syonā bhavantu ||3||",
    "GV00avs___u:298": "(AVŚ_1,33.4a) śivena mā cakṣuṣā paśyatāpaḥ śivayā tanvopa spṛśata tvacaṃ me |",
    "GV00avs___u:299": "(AVŚ_1,33.4c) ghṛtaścutaḥ śucayo yāḥ pāvakās tā na āpaḥ śaṃ syonā bhavantu",
    "GV00avs___u:300": "(AVŚ_1,34.1a) iyaṃ vīrun madhujātā madhunā tvā khanāmasi |",
    "GV00avs___u:301": "(AVŚ_1,34.1c) madhor adhi prajātāsi sā no madhumatas kṛdhi ||1||",
    "GV00avs___u:302": "(AVŚ_1,34.2a) jihvāyā agre madhu me jihvāmūle madhūlakam |",
    "GV00avs___u:303": "(AVŚ_1,34.2c) mamed aha kratāv aso mama cittam upāyasi ||2||",
    "GV00avs___u:304": "(AVŚ_1,34.3a) madhuman me nikramaṇaṃ madhuman me parāyaṇam |",
    "GV00avs___u:305": "(AVŚ_1,34.3c) vācā vadāmi madhumad bhūyāsaṃ madhusaṃdṛśaḥ ||3||",
    "GV00avs___u:306": "(AVŚ_1,34.4a) madhor asmi madhutaro madughān madhumattaraḥ |",
    "GV00avs___u:307": "(AVŚ_1,34.4c) mām it kila tvaṃ vanāḥ śākhāṃ madhumatīm iva ||4||",
    "GV00avs___u:308": "(AVŚ_1,34.5a) pari tvā paritatnunekṣuṇāgām avidviṣe |",
    "GV00avs___u:309": "(AVŚ_1,34.5c) yathā māṃ kaminy aso yathā man nāpagā asaḥ ||5||",
    "GV00avs___u:310": "(AVŚ_1,35.1a) yad ābadhnan dākṣāyaṇā hiraṇyaṃ śatānīkāya sumanasyamānāḥ |",
    "GV00avs___u:311": "(AVŚ_1,35.1c) tat te badnāmy āyuṣe varcase balāya dīrghāyutvāya śataśāradāya ||1||",
    "GV00avs___u:312": "(AVŚ_1,35.2a) nainaṃ rakṣāṃsi na piśācāḥ sahante devānām ojaḥ prathamajam hy etat |",
    "GV00avs___u:313": "(AVŚ_1,35.2c) yo bibharti dākṣāyaṇaṃ hiraṇyaṃ sa jīveṣu kṛṇute dīrgham āyuḥ ||2||",
    "GV00avs___u:314": "(AVŚ_1,35.3a) apāṃ tejo jyotir ojo balaṃ ca vanaspatīnām uta vīryāṇi |",
    "GV00avs___u:315": "(AVŚ_1,35.3c) indra ivendriyāṇy adhi dhārayāmo asmin tad dakṣamāṇo bibharad dhiraṇyam ||3||",
    "GV00avs___u:316": "(AVŚ_1,35.4a) samānāṃ māsām ṛtubhiṣ ṭvā vayaṃ saṃvatsarasya payasā piparmi |",
    "GV00avs___u:317": "(AVŚ_1,35.4c) indrāgnī viśve devās te 'nu manyantām ahṛṇīyamānāḥ ||4||",
    "GV00avs___u:318": "(AVŚ_2,1.1a) venas tat paśyat paramaṃ guhā yad yatra viśvaṃ bhavaty",
    "GV00avs___u:319": "ekarūpam |",
    "GV00avs___u:320": "(AVŚ_2,1.1c) idaṃ pṛśnir aduhaj jāyamānāḥ svarvido abhy anūṣata vrāḥ ||1||",
    "GV00avs___u:321": "(AVŚ_2,1.2a) pra tad voced amṛtasya vidvān gandharvo dhāma paramaṃ guhā",
    "GV00avs___u:322": "yat |",
    "GV00avs___u:323": "(AVŚ_2,1.2c) trīṇi padāni nihitā guhāsya yas tāni veda sa pituṣ pitāsat",
    "GV00avs___u:324": "(AVŚ_2,1.3a) sa naḥ pitā janitā sa uta bandhur dhāmāni veda bhuvanāni viśvā |",
    "GV00avs___u:325": "(AVŚ_2,1.3c) yo devānāṃ nāmadha eka eva taṃ saṃpraśnaṃ bhuvanā yanti sarvā",
    "GV00avs___u:326": "(AVŚ_2,1.4a) pari dyāvāpṛthivī sadya āyam upātiṣṭhe prathamajām ṛtasya |",
    "GV00avs___u:327": "(AVŚ_2,1.4c) vācam iva vaktari bhuvaneṣṭhā dhāsyur eṣa nanv eṣo agniḥ",
    "GV00avs___u:328": "(AVŚ_2,1.5a) pari viśvā bhuvanāny āyam ṛtasya tantuṃ vitataṃ dṛśe kam |",
    "GV00avs___u:329": "(AVŚ_2,1.5c) yatra devā amṛtam ānaśānāḥ samāne yonāv adhy airayanta ||5||",
    "GV00avs___u:330": "(AVŚ_2,2.1a) divyo gandharvo bhuvanasya yas patir eka eva namasyo vikṣv",
    "GV00avs___u:331": "īḍyaḥ |",
    "GV00avs___u:332": "(AVŚ_2,2.1c) taṃ tvā yaumi brahmaṇā divya deva namas te astu divi te sadhastham ||1||",
    "GV00avs___u:333": "(AVŚ_2,2.2a) divi spṛṣṭo yajataḥ sūryatvag avayātā haraso daivyasya |",
    "GV00avs___u:334": "(AVŚ_2,2.2c) mṛḍāt gandharvo bhuvanasya yas patir eka eva namasyaḥ suśevāḥ",
    "GV00avs___u:335": "(AVŚ_2,2.3a) anavadyābhiḥ sam u jagma ābhir apsarāsv api gandharva āsīt |",
    "GV00avs___u:336": "(AVŚ_2,2.3c) samudra āsāṃ sadanaṃ ma āhur yataḥ sadya ā ca parā ca yanti",
    "GV00avs___u:337": "(AVŚ_2,2.4a) abhriye didyun nakṣatriye yā viśvāvasuṃ gandharvaṃ sacadhve |",
    "GV00avs___u:338": "(AVŚ_2,2.4c) tābhyo vo devīr nama it kṛṇomi ||4||",
    "GV00avs___u:339": "(AVŚ_2,2.5a) yāḥ klandās tamiṣīcayo 'kṣakāmā manomuhaḥ |",
    "GV00avs___u:340": "(AVŚ_2,2.5c) tābhyo gandharvabhyo 'psarābhyo 'karam namaḥ ||5||",
    "GV00avs___u:341": "(AVŚ_2,3.1a) ado yad avadhāvaty avatkam adhi parvatāt |",
    "GV00avs___u:342": "(AVŚ_2,3.1c) tat te kṛṇomi bheṣajaṃ subheṣajaṃ yathāsasi ||1||",
    "GV00avs___u:343": "(AVŚ_2,3.2a) ād aṅgā kuvid aṅga śataṃ yā bheṣajāni te |",
    "GV00avs___u:344": "(AVŚ_2,3.2c) teṣām asi tvam uttamam anāsrāvam arogaṇam ||2||",
    "GV00avs___u:345": "(AVŚ_2,3.3a) nīcaiḥ khananty asurā arusrāṇam idaṃ mahat |",
    "GV00avs___u:346": "(AVŚ_2,3.3c) tad āsrāvasya bheṣajaṃ tad u rogam anīnaśat ||3||",
    "GV00avs___u:347": "(AVŚ_2,3.4a) upajīkā ud bharanti samudrād adhi bheṣajam |",
    "GV00avs___u:348": "(AVŚ_2,3.4c) tad āsrāvasya bheṣajaṃ tad u rogam aśīśamat ||4||",
    "GV00avs___u:349": "(AVŚ_2,3.5a) arusrāṇam idaṃ mahat pṛthivyā adhy udbhṛtam |",
    "GV00avs___u:350": "(AVŚ_2,3.5c) tad āsrāvasya bheṣajaṃ tad u rogam anīnaśat ||5||",
    "GV00avs___u:351": "(AVŚ_2,3.6a) śaṃ no bhavantv apa oṣadhayaḥ śivāḥ |",
    "GV00avs___u:352": "(AVŚ_2,3.6c) indrasya vajro apa hantu rakṣasa ārād visṛṣṭā iṣavaḥ patantu",
    "GV00avs___u:353": "rakṣasām ||6||",
    "GV00avs___u:354": "(AVŚ_2,4.1a) dīrghāyutvāya bṛhate raṇāyāriṣyanto dakṣamāṇāḥ sadaiva |",
    "GV00avs___u:355": "(AVŚ_2,4.1c) maṇiṃ viṣkandhadūṣaṇaṃ jaṅgiḍaṃ bibhṛmo vayam ||1||",
    "GV00avs___u:356": "(AVŚ_2,4.2a) jaṅgiḍo jambhād viśarād viṣkandhād abhiśocanāt |",
    "GV00avs___u:357": "(AVŚ_2,4.2c) maṇiḥ sahasravīryaḥ pari ṇaḥ pātu viśvataḥ ||2||",
    "GV00avs___u:358": "(AVŚ_2,4.3a) ayaṃ viṣkandhaṃ sahate 'yaṃ bādhate attriṇaḥ |",
    "GV00avs___u:359": "(AVŚ_2,4.3c) ayaṃ no viśvabheṣajo jaṅgiḍaḥ pātv aṃhasaḥ ||3||",
    "GV00avs___u:360": "(AVŚ_2,4.4a) devair dattena maṇinā jaṅgiḍena mayobhuvā |",
    "GV00avs___u:361": "(AVŚ_2,4.4c) viṣkandhaṃ sarvā rakṣāṃsi vyāyāme sahāmahe ||4||",
    "GV00avs___u:362": "(AVŚ_2,4.5a) śaṇaś ca mā jaṅgiḍaś ca viṣkandhād abhi rakṣatām |",
    "GV00avs___u:363": "(AVŚ_2,4.5c) araṇyād anya ābhṛtaḥ kṛṣyā anyo rasebhyaḥ ||5||",
    "GV00avs___u:364": "(AVŚ_2,4.6a) kṛtyādūṣir ayaṃ maṇir atho arātidūṣiḥ |",
    "GV00avs___u:365": "(AVŚ_2,4.6c) atho sahasvān jaṅgiḍaḥ pra ṇa āyuṃṣi tāriṣat ||6||",
    "GV00avs___u:366": "(AVŚ_2,5.1a) indra juṣasva pra vahā yāhi śūra haribhyām |",
    "GV00avs___u:367": "(AVŚ_2,5.1c) pibā sutasya mater iha madhoś cakānaś cārur madāya ||1||",
    "GV00avs___u:368": "(AVŚ_2,5.2a) indra jaṭharaṃ navyo na pṛṇasva madhor divo na |",
    "GV00avs___u:369": "(AVŚ_2,5.2c) asya sutasya svar ṇopa tvā madāḥ suvāco aguḥ ||2||",
    "GV00avs___u:370": "(AVŚ_2,5.3a) indras turāṣāṇ mitro vṛtraṃ yo jaghāna yatīr na |",
    "GV00avs___u:371": "(AVŚ_2,5.3c) bibheda valaṃ bhṛgur na sasahe śatrūn made somasya ||3||",
    "GV00avs___u:372": "(AVŚ_2,5.4a) ā tvā viśantu sutāsa indra pṛṇasva kukṣī viḍḍhi śakra dhiyehy ā naḥ |",
    "GV00avs___u:373": "(AVŚ_2,5.4c) śrudhī havaṃ giro me juṣasvendra svayugbhir matsveha mahe raṇāya ||4||",
    "GV00avs___u:374": "(AVŚ_2,5.5a) indrasya nu pra vocaṃ vīryāṇi yāni cakāra prathamāni vajrī |",
    "GV00avs___u:375": "(AVŚ_2,5.5c) ahann ahim anu apas tatarda pra vakṣaṇā abhinat parvatānām",
    "GV00avs___u:376": "(AVŚ_2,5.6a) ahann ahiṃ parvate śiśriyāṇaṃ tvaṣṭāsmai vajraṃ svaryaṃ tatakṣa |",
    "GV00avs___u:377": "(AVŚ_2,5.6c) vāśrā iva dhenavaḥ syandamānā añjaḥ samudram ava jagmur āpaḥ",
    "GV00avs___u:378": "(AVŚ_2,5.7a) vṛṣāyamāṇo avṛṇīta somaṃ trikadrukeṣu apibat sutasya |",
    "GV00avs___u:379": "(AVŚ_2,5.7c) ā sāyakaṃ maghavādatta vajram ahann enaṃ prathamajām ahīnām ||7||",
    "GV00avs___u:380": "(AVŚ_2,6.1a) samās tvāgna ṛtavo vardhayantu saṃvatsarā ṛṣayo yāni satyā |",
    "GV00avs___u:381": "(AVŚ_2,6.1c) saṃ divyena dīdihi rocanena viśvā ā māhi pradiśaś catasraḥ",
    "GV00avs___u:382": "(AVŚ_2,6.2a) saṃ cedhyasvāgne pra ca vardhayemam uc ca tiṣṭha mahate",
    "GV00avs___u:383": "saubhagāya |",
    "GV00avs___u:384": "(AVŚ_2,6.2c) mā te riṣann upasattāro agne brahmāṇas te yaśasaḥ santu mānye",
    "GV00avs___u:385": "(AVŚ_2,6.3a) tvām agne vṛṇate brāhmaṇā ime śivo agne saṃvaraṇe bhavā naḥ |",
    "GV00avs___u:386": "(AVŚ_2,6.3c) sapatnahāgne abhimātijid bhava sve gaye jāgṛhy aprayuchan",
    "GV00avs___u:387": "(AVŚ_2,6.4a) kṣatreṇāgne svena saṃ rabhasva mitreṇāgne mitradhā yatasva |",
    "GV00avs___u:388": "(AVŚ_2,6.4c) sajātānāṃ madhyameṣṭhā rājñām agne vihavyo dīdihīha ||4||",
    "GV00avs___u:389": "(AVŚ_2,6.5a) ati niho ati sṛdho 'ty acittīr ati dviṣaḥ |",
    "GV00avs___u:390": "(AVŚ_2,6.5c) viśvā hy agne duritā tara tvam athāsmabhyaṃ sahavīraṃ rayiṃ",
    "GV00avs___u:391": "dāḥ ||5||",
    "GV00avs___u:392": "(AVŚ_2,7.1a) aghadviṣṭā devajātā vīruc chapathayopanī |",
    "GV00avs___u:393": "(AVŚ_2,7.1c) āpo malam iva prāṇaikṣīt sarvān mac chapathāṃ adhi ||1||",
    "GV00avs___u:394": "(AVŚ_2,7.2a) yaś ca sāpatnaḥ śapatho jāmyāḥ śapathaś ca yaḥ |",
    "GV00avs___u:395": "(AVŚ_2,7.2c) brahmā yan manyutaḥ śapāt sarvaṃ tan no adhaspadam ||2||",
    "GV00avs___u:396": "(AVŚ_2,7.3a) divo mūlam avatataṃ pṛthivyā adhy uttatam |",
    "GV00avs___u:397": "(AVŚ_2,7.3c) tena sahasrakāṇḍena pari ṇaḥ pāhi viśvataḥ ||3||",
    "GV00avs___u:398": "(AVŚ_2,7.4a) pari māṃ pari me prajāṃ pari ṇaḥ pāhi yad dhanam |",
    "GV00avs___u:399": "(AVŚ_2,7.4c) arātir no mā tārīn mā nas tāriśur abhimātayaḥ ||4||",
    "GV00avs___u:400": "(AVŚ_2,7.5a) śaptāram etu śapatho yaḥ suhārt tena naḥ saha |",
    "GV00avs___u:401": "(AVŚ_2,7.5c) cakṣurmantrasya durhārdaḥ pṛṣṭīr api śṛṇīmasi ||5||",
    "GV00avs___u:402": "(AVŚ_2,8.1a) ud agātāṃ bhagavatī vicṛtau nāma tārake |",
    "GV00avs___u:403": "(AVŚ_2,8.1c) vi kṣetriyasya muñcatām adhamaṃ pāśam uttamam ||1||",
    "GV00avs___u:404": "(AVŚ_2,8.2a) apeyaṃ rātry uchatv apochantv abhikṛtvarīḥ |",
    "GV00avs___u:405": "(AVŚ_2,8.2c) vīrut kṣetriyanāśany apa kṣetriyam uchatu ||2||",
    "GV00avs___u:406": "(AVŚ_2,8.3a) babhror arjunakāṇḍasya yavasya te palālyā tilasya tilapiñjyā",
    "GV00avs___u:407": "(AVŚ_2,8.3c) vīrut kṣetriyanāśany apa kṣetriyam uchatu ||3||",
    "GV00avs___u:408": "(AVŚ_2,8.4a) namas te lāṅgalebhyo nama īṣāyugebhyaḥ |",
    "GV00avs___u:409": "(AVŚ_2,8.4c) vīrut kṣetriyanāśany apa kṣetriyam uchatu ||4||",
    "GV00avs___u:410": "(AVŚ_2,8.5a) namaḥ sanisrasākṣebhyo namaḥ saṃdeśyebhyaḥ |",
    "GV00avs___u:411": "(AVŚ_2,8.5c) namaḥ kṣetrasya pataye vīrut kṣetriyanāśany apa kṣetriyam uchatu ||5||",
    "GV00avs___u:412": "(AVŚ_2,9.1a) daśavṛkṣa muñcemaṃ rakṣaso grāhyā adhi yainaṃ jagrāha parvasu |",
    "GV00avs___u:413": "(AVŚ_2,9.1c) atho enam vanaspate jīvānāṃ lokam un naya ||1||",
    "GV00avs___u:414": "(AVŚ_2,9.2a) āgād ud agād ayaṃ jīvānāṃ vrātam apy agāt |",
    "GV00avs___u:415": "(AVŚ_2,9.2c) abhūd u putrāṇāṃ pitā nṛṇāṃ ca bhagavattamaḥ ||2||",
    "GV00avs___u:416": "(AVŚ_2,9.3a) adhītīr adhy agād ayam adhi jīvapurā agān |",
    "GV00avs___u:417": "(AVŚ_2,9.3c) śataṃ hy asya bhiṣajaḥ sahasram uta vīrudhaḥ ||3||",
    "GV00avs___u:418": "(AVŚ_2,9.4a) devās te cītim avidan brahmāṇa uta vīrudhaḥ |",
    "GV00avs___u:419": "(AVŚ_2,9.4c) cītiṃ te viśve devā avidan bhūmyām adhi ||4||",
    "GV00avs___u:420": "(AVŚ_2,9.5a) yaś cakāra sa niṣ karat sa eva subhiṣaktamaḥ |",
    "GV00avs___u:421": "(AVŚ_2,9.5c) sa eva tubhyaṃ bheṣajāni kṛṇavad bhiṣajā śuciḥ ||5||",
    "GV00avs___u:422": "(AVŚ_2,10.1a) kṣetriyāt tvā nirṛtyā jāmiśaṃsād druho muñcāmi varuṇasya pāśāt |",
    "GV00avs___u:423": "(AVŚ_2,10.1c) anāgasaṃ brahmaṇā tvā kṛṇomi śive te dyāvāpṛthivī ubhe stām",
    "GV00avs___u:424": "(AVŚ_2,10.2a) śaṃ te agniḥ sahādbhir astu śaṃ somaḥ sahauṣadhībhiḥ |",
    "GV00avs___u:425": "(AVŚ_2,10.2c) evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt |",
    "GV00avs___u:426": "(AVŚ_2,10.2e) anāgasaṃ brahmaṇā tvā kṛṇomi śive te dyāvāpṛthivī ubhe stām",
    "GV00avs___u:427": "(AVŚ_2,10.3a) śam te vāto antarikṣe vayo dhāc chaṃ te bhavantu pradiśaś catasraḥ |",
    "GV00avs___u:428": "(AVŚ_2,10.3c) evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt |",
    "GV00avs___u:429": "(AVŚ_2,10.3e) anāgasaṃ brahmaṇā tvā kṛṇomi śive te dyāvāpṛthivī ubhe stām",
    "GV00avs___u:430": "(AVŚ_2,10.4a) imā yā devīḥ pradiśaś catasro vātapatnīr abhi sūryo vicaṣṭe",
    "GV00avs___u:431": "(AVŚ_2,10.4c) evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt |",
    "GV00avs___u:432": "(AVŚ_2,10.4e) anāgasaṃ brahmaṇā tvā kṛnomi śive te dyāvāpṛthivī ubhe stām",
    "GV00avs___u:433": "(AVŚ_2,10.5a) tāsu tvāntar jarasy ā dadhāmi pra yakṣma etu nirṛtiḥ",
    "GV00avs___u:434": "parācaiḥ |",
    "GV00avs___u:435": "(AVŚ_2,10.5c) evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt |",
    "GV00avs___u:436": "(AVŚ_2,10.5e) anāgasaṃ brahmaṇā tvā kṛṇomi śive te dyāvāpṛthivī ubhe stām",
    "GV00avs___u:437": "(AVŚ_2,10.6a) amukthā yakṣmād duritād avadyād druhaḥ pāśād grāhyāś cod amukthāḥ |",
    "GV00avs___u:438": "(AVŚ_2,10.6c) evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt |",
    "GV00avs___u:439": "(AVŚ_2,10.6e) anāgasaṃ brahmaṇā tvā kṛṇomi śive te dyāvāpṛthivī ubhe stām",
    "GV00avs___u:440": "(AVŚ_2,10.7a) ahā arātim avidaḥ syonam apy abhūr bhadre sukṛtasya loke |",
    "GV00avs___u:441": "(AVŚ_2,10.7c) evāhaṃ tvāṃ kṣetriyān nirṛtyā jāmiśaṃsād druho muñcāmi varuṇasya pāśāt |",
    "GV00avs___u:442": "(AVŚ_2,10.7e) anāgasaṃ brahmaṇā tvā kṛṇomi śive te dyāvāpṛthivī ubhe stām",
    "GV00avs___u:443": "(AVŚ_2,10.8a) sūryam ṛtaṃ tamaso grāhyā adhi devā muñcanto asṛjan nir",
    "GV00avs___u:444": "enasaḥ |",
    "GV00avs___u:445": "(AVŚ_2,10.8c) evāham tvāṃ kṣetriyān nirṛtyā jāmiśaṃsād druho muñcāmi varuṇasya pāśāt |",
    "GV00avs___u:446": "(AVŚ_2,10.8e) anāgasam brahmaṇā tvā kṛṇomi śive te dyāvāpṛthivī ubhe stām",
    "GV00avs___u:447": "(AVŚ_2,11.1a) dūṣyā dūṣir asi hetyā hetir asi menyā menir asi |",
    "GV00avs___u:448": "(AVŚ_2,11.1c) āpnuhi śreyāṃsam ati samaṃ krāma ||1||",
    "GV00avs___u:449": "(AVŚ_2,11.2a) sraktyo 'si pratisaro 'si pratyabhicaraṇo 'si |",
    "GV00avs___u:450": "(AVŚ_2,11.2c) āpnuhi śreyāṃsam ati samaṃ krāma ||2||",
    "GV00avs___u:451": "(AVŚ_2,11.3a) prati tam abhi cara yo 'smān dveṣṭi yaṃ vayaṃ dviṣmaḥ |",
    "GV00avs___u:452": "(AVŚ_2,11.3c) āpnuhi śreyāṃsam ati samaṃ krāma ||3||",
    "GV00avs___u:453": "(AVŚ_2,11.4a) sūrir asi varcodhā asi tanūpāno 'si |",
    "GV00avs___u:454": "(AVŚ_2,11.4c) āpnuhi śreyāṃsam ati samaṃ krāma ||4||",
    "GV00avs___u:455": "(AVŚ_2,11.5a) śukro 'si bhrājo 'si svar asi jyotir asi |",
    "GV00avs___u:456": "(AVŚ_2,11.5c) āpnuhi śreyāṃsam ati samaṃ krāma ||5||",
    "GV00avs___u:457": "(AVŚ_2,12.1a) dyāvāpṛthivī urv antarikṣaṃ kṣetrasya patny urugāyo 'dbhutaḥ",
    "GV00avs___u:458": "(AVŚ_2,12.1c) utāntarikṣam uru vātagopaṃ ta iha tapyantāṃ mayi tapyamāne ||1||",
    "GV00avs___u:459": "(AVŚ_2,12.2a) idaṃ devāḥ śṛṇuta ye yajñiyā stha bharadvājo mahyam ukthāni",
    "GV00avs___u:460": "śaṃsati |",
    "GV00avs___u:461": "(AVŚ_2,12.2c) pāśe sa baddho durite ni yujyatāṃ yo asmākaṃ mana idaṃ hinasti ||2||",
    "GV00avs___u:462": "(AVŚ_2,12.3a) idam indra śṛṇuhi somapa yat tvā hṛdā śocatā johavīmi |",
    "GV00avs___u:463": "(AVŚ_2,12.3c) vṛścāmi taṃ kuliśeneva vṛkṣaṃ yo asmākaṃ mana idaṃ hinasti",
    "GV00avs___u:464": "(AVŚ_2,12.4a) aśītibhis tisṛbhiḥ sāmagebhir ādityebhir vasubhir aṅgirobhiḥ",
    "GV00avs___u:465": "(AVŚ_2,12.4c) iṣṭāpūrtam avatu naḥ pitṝṇām āmuṃ dade harasā daivyena ||4||",
    "GV00avs___u:466": "(AVŚ_2,12.5a) dyāvāpṛthivī anu mā dīdhīthāṃ viśve devāso anu mā rabhadhvam",
    "GV00avs___u:467": "(AVŚ_2,12.5c) aṅgirasaḥ pitaraḥ somyāsaḥ pāpam ā ṛchatv apakāmasya kartā ||5||",
    "GV00avs___u:468": "(AVŚ_2,12.6a) atīva yo maruto manyate no brahma vā yo nindiṣat kriyamāṇam",
    "GV00avs___u:469": "(AVŚ_2,12.6c) tapūṃṣi tasmai vṛjināni santu brahmadviṣaṃ dyaur",
    "GV00avs___u:470": "abhisaṃtapāti ||6||",
    "GV00avs___u:471": "(AVŚ_2,12.7a) sapta prāṇān aṣṭau manyas tāṃs te vṛścāmi brahmaṇā |",
    "GV00avs___u:472": "(AVŚ_2,12.7c) ayā yamasya sādanam agnidūto araṃkṛtaḥ ||7||",
    "GV00avs___u:473": "(AVŚ_2,12.8a) ā dadhāmi te padaṃ samiddhe jātavedasi |",
    "GV00avs___u:474": "(AVŚ_2,12.8c) agniḥ śarīraṃ veveṣṭv asuṃ vāg api gachatu ||8||",
    "GV00avs___u:475": "(AVŚ_2,13.1a) āyurdā agne jarasaṃ vṛṇāno ghṛtapratīko ghṛtapṛṣṭho agne |",
    "GV00avs___u:476": "(AVŚ_2,13.1c) ghṛtaṃ pītvā madhu cāru gavyaṃ piteva putrān abhi rakṣatād",
    "GV00avs___u:477": "imam ||1||",
    "GV00avs___u:478": "(AVŚ_2,13.2a) pari dhatta dhatta no varcasemam jarāmṛtyuṃ kṛṇuta dīrgham āyuḥ |",
    "GV00avs___u:479": "(AVŚ_2,13.2c) bṛhaspatiḥ prāyachad vāsa etat somāya rājñe paridhātavā u ||2||",
    "GV00avs___u:480": "(AVŚ_2,13.3a) parīdaṃ vāso adhithāḥ svastaye 'bhūr gṛṣṭīnām abhiśastipā u",
    "GV00avs___u:481": "(AVŚ_2,13.3c) śataṃ ca jīva śaradaḥ purūcī rāyaś ca poṣam upasaṃvyayasva",
    "GV00avs___u:482": "(AVŚ_2,13.4a) ehy aśmānam ā tiṣṭhāśmā bhavatu te tanūḥ |",
    "GV00avs___u:483": "(AVŚ_2,13.4c) kṛṇvantu viśve devā āyuṣṭe śaradaḥ śatam ||4||",
    "GV00avs___u:484": "(AVŚ_2,13.5a) yasya te vāsaḥ prathamavāsyaṃ harāmas taṃ tvā viśve 'vantu",
    "GV00avs___u:485": "devāḥ |",
    "GV00avs___u:486": "(AVŚ_2,13.5c) taṃ tvā bhrātaraḥ suvṛdhā vardhamānam anu jāyantāṃ bahavaḥ sujātam ||5||",
    "GV00avs___u:487": "(AVŚ_2,14.1a) niḥsālāṃ dhṛṣṇuṃ dhiṣaṇam ekavādyām jighatsvam |",
    "GV00avs___u:488": "(AVŚ_2,14.1c) sarvāś caṇḍasya naptyo nāśayāmaḥ sadānvāḥ ||1||",
    "GV00avs___u:489": "(AVŚ_2,14.2a) nir vo goṣṭhād ajāmasi nir akṣān nir upānaśāt |",
    "GV00avs___u:490": "(AVŚ_2,14.2c) nir vo magundyā duhitaro gṛhebhyaś cātayāmahe ||2||",
    "GV00avs___u:491": "(AVŚ_2,14.3a) asau yo adharād gṛhas tatra santv arāyyaḥ |",
    "GV00avs___u:492": "(AVŚ_2,14.3c) tatra sedir ny ucyatu sarvāś ca yātudhānyaḥ ||3||",
    "GV00avs___u:493": "(AVŚ_2,14.4a) bhūtapatir nir ajatv indraś cetaḥ sadānvāḥ |",
    "GV00avs___u:494": "(AVŚ_2,14.4c) gṛhasya budhna āsīnās tā indro vajreṇādhi tiṣṭhatu ||4||",
    "GV00avs___u:495": "(AVŚ_2,14.5a) yadi stha kṣetriyāṇāṃ yadi vā puruṣeṣitāḥ |",
    "GV00avs___u:496": "(AVŚ_2,14.5c) yadi stha dasyubhyo jātā naśyatetaḥ sadānvāḥ ||5||",
    "GV00avs___u:497": "(AVŚ_2,14.6a) pari dhāmāny āsām āśur gāṣṭhām ivāsaram |",
    "GV00avs___u:498": "(AVŚ_2,14.6c) ajaiṣaṃ sarvān ājīn vo naśyatetaḥ sadānvāḥ ||6||",
    "GV00avs___u:499": "(AVŚ_2,15.1a) yathā dyauś ca pṛthivī ca na bibhīto na riṣyataḥ |",
    "GV00avs___u:500": "(AVŚ_2,15.1c) evā me prāṇa mā bibheḥ ||1||",
    "GV00avs___u:501": "(AVŚ_2,15.2a) yathāhaś ca rātrī ca na bibhīto na riṣyataḥ |",
    "GV00avs___u:502": "(AVŚ_2,15.2c) evā me prāṇa mā bibheḥ ||2||",
    "GV00avs___u:503": "(AVŚ_2,15.3a) yathā sūryaś ca candraś ca na bibhīto na riṣyataḥ |",
    "GV00avs___u:504": "(AVŚ_2,15.3c) evā me prāṇa mā bibheḥ ||3||",
    "GV00avs___u:505": "(AVŚ_2,15.4a) yathā brahma ca kṣatraṃ ca na bibhīto na riṣyataḥ |",
    "GV00avs___u:506": "(AVŚ_2,15.4c) evā me prāṇa mā bibheḥ ||4||",
    "GV00avs___u:507": "(AVŚ_2,15.5a) yathā satyaṃ cānṛtaṃ ca na bibhīto na riṣyataḥ |",
    "GV00avs___u:508": "(AVŚ_2,15.5c) evā me prāṇa mā bibheḥ ||5||",
    "GV00avs___u:509": "(AVŚ_2,15.6a) yathā bhūtaṃ ca bhavyaṃ ca na bibhīto na riṣyataḥ |",
    "GV00avs___u:510": "(AVŚ_2,15.6c) evā me prāṇa mā bibheḥ ||6||",
    "GV00avs___u:511": "(AVŚ_2,16.1a) prāṇāpānau mṛtyor mā pātaṃ svāhā ||1||",
    "GV00avs___u:512": "(AVŚ_2,16.2a) dyāvāpṛthivī upaśrutyā mā pātaṃ svāhā ||2||",
    "GV00avs___u:513": "(AVŚ_2,16.3a) sūrya cakṣuṣā mā pāhi svāhā ||3||",
    "GV00avs___u:514": "(AVŚ_2,16.4a) agne vaiśvānara viśvair mā devaiḥ pāhi svāhā ||4||",
    "GV00avs___u:515": "(AVŚ_2,16.5a) viśvambhara viśvena mā bharasā pāhi svāhā ||5||",
    "GV00avs___u:516": "(AVŚ_2,17.1a) ojo 'sy ojo me dāḥ svāhā |1||",
    "GV00avs___u:517": "(AVŚ_2,17.2a) saho 'si saho me dāḥ svāhā ||2||",
    "GV00avs___u:518": "(AVŚ_2,17.3a) balam asi balaṃ dāḥ svāhā ||3||",
    "GV00avs___u:519": "(AVŚ_2,17.4a) āyur asy āyur me dāḥ svāha ||4||",
    "GV00avs___u:520": "(AVŚ_2,17.5a) śrotram asi śrotraṃ me dāḥ svāha ||5||",
    "GV00avs___u:521": "(AVŚ_2,17.6a) cakṣur asi cakṣur me dāḥ svāha ||6||",
    "GV00avs___u:522": "(AVŚ_2,17.7a) paripāṇam asi paripāṇaṃ me dāḥ svāha ||7||",
    "GV00avs___u:523": "(AVŚ_2,18.1a) bhrātṛvyakṣayaṇam asi bhrātṛvyacātanaṃ me dāḥ svāha ||1||",
    "GV00avs___u:524": "(AVŚ_2,18.2a) sapatnakṣayaṇam asi sapatnacātanaṃ me dāḥ svāha ||2||",
    "GV00avs___u:525": "(AVŚ_2,18.3a) arāyakṣayaṇam asy arāyacātanaṃ me dāḥ svāha ||3||",
    "GV00avs___u:526": "(AVŚ_2,18.4a) piśācakṣayaṇam asi piśācacātanaṃ me dāḥ svāha ||4||",
    "GV00avs___u:527": "(AVŚ_2,18.5a) sadānvākṣayaṇam asi sadānvācātanaṃ me dāḥ svāha ||5||",
    "GV00avs___u:528": "(AVŚ_2,19.1a) agne yat te tapas tena taṃ prati tapa yo 'smān dveṣṭi yaṃ vayaṃ dviṣmaḥ ||1||",
    "GV00avs___u:529": "(AVŚ_2,19.2a) agne yat te haras tena taṃ prati hara yo 'smān dveṣṭi yaṃ vayaṃ dviṣmaḥ ||2||",
    "GV00avs___u:530": "(AVŚ_2,19.3a) agne yat te 'rcis tena taṃ praty arca yo 'smān dveṣṭi yaṃ vayaṃ dviṣmaḥ ||3||",
    "GV00avs___u:531": "(AVŚ_2,19.4a) agne yat te śocis tena taṃ prati śoca yo 'smān dveṣṭi yaṃ vayaṃ dviṣmaḥ ||4||",
    "GV00avs___u:532": "(AVŚ_2,19.5a) agne yat te tejas tena tam atejasaṃ kṛṇu yo 'smān dveṣṭi yaṃ vayaṃ dviṣmaḥ",
    "GV00avs___u:533": "(AVŚ_2,20.1a) vāyo yat te tapas tena taṃ prati tapa yo 'smān dveṣṭi yaṃ vayaṃ dviṣmaḥ ||1||",
    "GV00avs___u:534": "(AVŚ_2,20.2a) vāyo yat te haras tena taṃ prati hara yo 'smān dveṣṭi yaṃ vayaṃ dviṣmaḥ ||2||",
    "GV00avs___u:535": "(AVŚ_2,20.3a) vāyo yat te 'rcis tena taṃ praty arca yo 'smān dveṣṭi yaṃ vayaṃ dviṣmaḥ ||3||",
    "GV00avs___u:536": "(AVŚ_2,20.4a) vāyo yat te śocis tena taṃ prati śoca yo 'smān dveṣṭi yaṃ vayaṃ dviṣmaḥ ||4||",
    "GV00avs___u:537": "(AVŚ_2,20.5a) vāyo yat te tejas tena tam atejasaṃ kṛṇu yo 'smān dveṣṭi yaṃ vayaṃ dviṣmaḥ",
    "GV00avs___u:538": "(AVŚ_2,21.1a) sūrya yat te tapas tena taṃ prati tapa yo 'smān dveṣṭi yaṃ vayaṃ dviṣmaḥ",
    "GV00avs___u:539": "(AVŚ_2,21.2a) sūrya yat te haras tena taṃ prati hara yo 'smān dveṣṭi yaṃ vayaṃ dviṣmaḥ",
    "GV00avs___u:540": "(AVŚ_2,21.3a) sūrya yat te 'rcis tena taṃ praty arca yo 'smān dveṣṭi yaṃ vayaṃ dviṣmaḥ",
    "GV00avs___u:541": "(AVŚ_2,21.4a) sūrya yat te śocis tena taṃ prati śoca yo 'smān dveṣṭi yaṃ vayaṃ dviṣmaḥ",
    "GV00avs___u:542": "(AVŚ_2,21.5a) sūrya yat te tejas tena tam atejasaṃ kṛṇu yo 'smān dveṣṭi yaṃ vayaṃ dviṣmaḥ",
    "GV00avs___u:543": "(AVŚ_2,22.1a) candra yat te tapas tena taṃ prati tapa yo 'smān dveṣṭi yaṃ vayaṃ dviṣmaḥ",
    "GV00avs___u:544": "(AVŚ_2,22.2a) candra yat te haras tena taṃ prati hara yo 'smān dveṣṭi yaṃ vayaṃ dviṣmaḥ",
    "GV00avs___u:545": "(AVŚ_2,22.3a) candra yat te 'rcis tena taṃ praty arca yo 'smān dveṣṭi yaṃ vayaṃ dviṣmaḥ",
    "GV00avs___u:546": "(AVŚ_2,22.4a) candra yat te śocis tena taṃ prati śoca yo 'smān dveṣṭi yaṃ vayaṃ dviṣmaḥ",
    "GV00avs___u:547": "(AVŚ_2,22.5a) candra yat te tejas tena tam atejasaṃ kṛṇu yo 'smān dveṣṭi yaṃ vayaṃ dviṣmaḥ",
    "GV00avs___u:548": "(AVŚ_2,23.1a) āpo yad vas tapas tena taṃ prati tapata yo 'smān dveṣṭi yaṃ vayaṃ dviṣmaḥ",
    "GV00avs___u:549": "(AVŚ_2,23.2a) āpo yad vas haras tena taṃ prati harata yo 'smān dveṣṭi yaṃ vayaṃ dviṣmaḥ",
    "GV00avs___u:550": "(AVŚ_2,23.3a) āpo yad vas 'rcis tena taṃ prati arcata yo 'smān dveṣṭi yaṃ vayaṃ dviṣmaḥ",
    "GV00avs___u:551": "(AVŚ_2,23.4a) āpo yad vas śocis tena taṃ prati śocata yo 'smān dveṣṭi yaṃ vayaṃ dviṣmaḥ",
    "GV00avs___u:552": "(AVŚ_2,23.5a) āpo yad vas tejas tena tam atejasaṃ kṛṇuta yo 'smān dveṣṭi yaṃ vayaṃ dviṣmaḥ",
    "GV00avs___u:553": "(AVŚ_2,24.1a) śerabhaka śerabha punar vo yantu yātavaḥ punar hetiḥ kimīdinaḥ |",
    "GV00avs___u:554": "(AVŚ_2,24.1c) yasya stha tam atta yo vo prāhait tam atta svā māṃsāny atta",
    "GV00avs___u:555": "(AVŚ_2,24.2a) śevṛdhaka śevṛdha punar vo yantu yātavaḥ punar hetiḥ kimīdinaḥ |",
    "GV00avs___u:556": "(AVŚ_2,24.2c) yasya stha tam atta yo vo prāhait tam atta svā māṃsāny atta",
    "GV00avs___u:557": "(AVŚ_2,24.3a) mrokānumroka punar vo yantu yātavaḥ punar hetiḥ kimīdinaḥ |",
    "GV00avs___u:558": "(AVŚ_2,24.3c) yasya stha tam atta yo vo prāhait tam atta svā māṃsāny atta",
    "GV00avs___u:559": "(AVŚ_2,24.4a) sarpānusarpa punar vo yantu yātavaḥ punar hetiḥ kimīdinaḥ |",
    "GV00avs___u:560": "(AVŚ_2,24.4c) yasya stha tam atta yo vo prāhait tam atta svā māṃsāny atta",
    "GV00avs___u:561": "(AVŚ_2,24.5a) jūrṇi punar vo yantu yātavaḥ punar hetiḥ kimīdinaḥ |",
    "GV00avs___u:562": "(AVŚ_2,24.5c) yasya stha tam atta yo vo prāhait tam atta svā māṃsāny atta",
    "GV00avs___u:563": "(AVŚ_2,24.6a) upabde punar vo yantu yātavaḥ punar hetiḥ kimīdinaḥ |",
    "GV00avs___u:564": "(AVŚ_2,24.6c) yasya stha tam atta yo vo prāhait tam atta svā māṃsāny atta",
    "GV00avs___u:565": "(AVŚ_2,24.7a) arjuni punar vo yantu yātavaḥ punar hetiḥ kimīdinaḥ |",
    "GV00avs___u:566": "(AVŚ_2,24.7c) yasya stha tam atta yo vo prāhait tam atta svā māṃsāny atta",
    "GV00avs___u:567": "(AVŚ_2,24.8a) bharūji punar vo yantu yātavaḥ punar hetiḥ kimīdinaḥ |",
    "GV00avs___u:568": "(AVŚ_2,24.8c) yasya stha tam atta yo vo prāhait tam atta svā māṃsāny atta",
    "GV00avs___u:569": "(AVŚ_2,25.1a) śaṃ no devī pṛśniparṇy aśaṃ nirṛtyā akaḥ |",
    "GV00avs___u:570": "(AVŚ_2,25.1c) ugrā hi kaṇvajambhanī tām abhakṣi sahasvatīm ||1||",
    "GV00avs___u:571": "(AVŚ_2,25.2a) sahamāneyaṃ prathamā pṛśniparṇy ajāyata |",
    "GV00avs___u:572": "(AVŚ_2,25.2c) tayāhaṃ durṇāmnāṃ śiro vṛścāmi śakuner iva ||2||",
    "GV00avs___u:573": "(AVŚ_2,25.3a) arāyam asṛkpāvānaṃ yaś ca sphātiṃ jihīrṣati |",
    "GV00avs___u:574": "(AVŚ_2,25.3c) garbhādaṃ kaṇvaṃ nāśaya pṛśniparṇi sahasva ca ||3||",
    "GV00avs___u:575": "(AVŚ_2,25.4a) girim enāṃ ā veśaya kaṇvān jīvitayopanān |",
    "GV00avs___u:576": "(AVŚ_2,25.4c) tāṃs tvaṃ devi pṛśniparṇy agnir ivānudahann ihi ||4||",
    "GV00avs___u:577": "(AVŚ_2,25.5a) parāca enān pra ṇuda kaṇvān jīvitayopanān |",
    "GV00avs___u:578": "(AVŚ_2,25.5c) tamāṃsi yatra gachanti tat kravyādo ajīgamam ||5||",
    "GV00avs___u:579": "(AVŚ_2,26.1a) eha yantu paśavo ye pareyur vāyur yeṣāṃ sahacāraṃ jujoṣa |",
    "GV00avs___u:580": "(AVŚ_2,26.1c) tvaṣṭā yeṣāṃ rūpadheyāni vedāsmin tān goṣṭhe savitā ni yachatu ||1||",
    "GV00avs___u:581": "(AVŚ_2,26.2a) imaṃ goṣṭhaṃ paśavaḥ saṃ sravantu bṛhaspatir ā nayatu prajānan |",
    "GV00avs___u:582": "(AVŚ_2,26.2c) sinīvālī nayatv āgram eṣām ājagmuṣo anumate ni yacha ||2||",
    "GV00avs___u:583": "(AVŚ_2,26.3a) saṃ saṃ sravantu paśavaḥ sam aśvāḥ sam u pūruṣāḥ |",
    "GV00avs___u:584": "(AVŚ_2,26.3c) saṃ dhānyasya yā sphātiḥ saṃsrāvyeṇa haviṣā juhomi ||3||",
    "GV00avs___u:585": "(AVŚ_2,26.4a) saṃ siñcāmi gavāṃ kṣīram sam ājyena balam rasam |",
    "GV00avs___u:586": "(AVŚ_2,26.4c) saṃsiktā asmākaṃ vīrā dhruvā gāvo mayi gopatau ||4||",
    "GV00avs___u:587": "(AVŚ_2,26.5a) ā harāmi gavāṃ kṣīram āhārṣaṃ dhānyaṃ rasam |",
    "GV00avs___u:588": "(AVŚ_2,26.5c) āhṛtā asmākaṃ vīrā ā patnīr idam astakam ||5||",
    "GV00avs___u:589": "(AVŚ_2,27.1a) nec chatruḥ prāśaṃ jayāti sahamānābhibhūr asi |",
    "GV00avs___u:590": "(AVŚ_2,27.1c) prāśaṃ pratiprāśo jahy arasān kṛṇv oṣadhe ||1||",
    "GV00avs___u:591": "(AVŚ_2,27.2a) suparṇas tvānv avindat sūkaras tvākhanan nasā |",
    "GV00avs___u:592": "(AVŚ_2,27.2c) prāśaṃ pratiprāśo jahy arasān kṛṇv oṣadhe ||2||",
    "GV00avs___u:593": "(AVŚ_2,27.3a) indro ha cakre tvā bāhāv asurebhya starītave |",
    "GV00avs___u:594": "(AVŚ_2,27.3c) prāśaṃ pratiprāśo jahy arasān kṛṇv oṣadhe ||3||",
    "GV00avs___u:595": "(AVŚ_2,27.4a) pāṭām indro vy āśnād asurebhya starītave |",
    "GV00avs___u:596": "(AVŚ_2,27.4c) prāśaṃ pratiprāśo jahy arasān kṛṇv oṣadhe ||4||",
    "GV00avs___u:597": "(AVŚ_2,27.5a) tayāhaṃ śatrūnt sākṣa indraḥ sālāvṛkāṃ iva |",
    "GV00avs___u:598": "(AVŚ_2,27.5c) prāśaṃ pratiprāśo jahy arasān kṛṇv oṣadhe ||5||",
    "GV00avs___u:599": "(AVŚ_2,27.6a) rudra jalāṣabheṣaja nīlaśikhaṇḍa karmakṛt |",
    "GV00avs___u:600": "(AVŚ_2,27.6c) prāśaṃ pratiprāśo jahy arasān kṛṇv oṣadhe ||6||",
    "GV00avs___u:601": "(AVŚ_2,27.7a) tasya prāśaṃ tvaṃ jahi yo na indrābhidāsati |",
    "GV00avs___u:602": "(AVŚ_2,27.7c) adhi no brūhi śaktibhiḥ prāśi mām uttaraṃ kṛdhi ||7||",
    "GV00avs___u:603": "(AVŚ_2,28.1a) tubhyam eva jariman vardhatām ayam memam anye mṛtyavo hiṃsiṣuḥ śataṃ ye |",
    "GV00avs___u:604": "(AVŚ_2,28.1c) māteva putraṃ pramanā upasthe mitra enaṃ mitriyāt pātv aṃhasaḥ ||1||",
    "GV00avs___u:605": "(AVŚ_2,28.2a) mitra enaṃ varuṇo vā riśādā jarāmṛtyuṃ kṛṇutāṃ saṃvidānau |",
    "GV00avs___u:606": "(AVŚ_2,28.2c) tad agnir hotā vayunāni vidvān viśvā devānāṃ janimā vivakti",
    "GV00avs___u:607": "(AVŚ_2,28.3a) tvam īśiṣe paśūnām pārthivānāṃ ye jātā uta vā ye janitrāḥ |",
    "GV00avs___u:608": "(AVŚ_2,28.3c) memaṃ prāṇo hāsīn mo apāno memaṃ mitrā vadhiṣur mo amitrāḥ",
    "GV00avs___u:609": "(AVŚ_2,28.4a) dyauṣ ṭvā pitā pṛthivī mātā jarāmṛtyuṃ kṛṇutāṃ saṃvidāne |",
    "GV00avs___u:610": "(AVŚ_2,28.4c) yathā jīvā aditer upasthe prāṇāpānābhyāṃ gupitaḥ śataṃ himāḥ ||4||",
    "GV00avs___u:611": "(AVŚ_2,28.5a) imam agne āyuṣe varcase naya priyaṃ reto varuṇa mitra rājan",
    "GV00avs___u:612": "(AVŚ_2,28.5c) mātevāsmā adite śarma yacha viśve devā jaradaṣṭir yathāsat ||5||",
    "GV00avs___u:613": "(AVŚ_2,29.1a) pārthivasya rase devā bhagasya tanvo bale |",
    "GV00avs___u:614": "(AVŚ_2,29.1c) āyuṣyam asmā agniḥ sūryo varca ā dhād bṛhaspatiḥ ||1||",
    "GV00avs___u:615": "(AVŚ_2,29.2a) āyur asmai dhehi jātavedaḥ prajāṃ tvaṣṭar adhinidhehi asmai |",
    "GV00avs___u:616": "(AVŚ_2,29.2c) rāyas poṣaṃ savitar ā suvāsmai śataṃ jīvāti śaradas tavāyam",
    "GV00avs___u:617": "(AVŚ_2,29.3a) āśīr ṇa ūrjam uta sauprajāstvaṃ dakṣaṃ dhattaṃ draviṇaṃ sacetasau |",
    "GV00avs___u:618": "(AVŚ_2,29.3c) jayam kṣetrāṇi sahasāyam indra kṛṇvāno anyān adharānt sapatnān ||3||",
    "GV00avs___u:619": "(AVŚ_2,29.4a) indreṇa datto varuṇena śiṣṭo marudbhir ugraḥ prahito no āgan",
    "GV00avs___u:620": "(AVŚ_2,29.4c) eṣa vāṃ dyāvāpṛthivī upasthe mā kṣudhan mā tṛṣat ||4||",
    "GV00avs___u:621": "(AVŚ_2,29.5a) ūrjam asmā ūrjasvatī dhattaṃ payo asmai payasvatī dhattam |",
    "GV00avs___u:622": "(AVŚ_2,29.5c) ūrjam asmai dyāvapṛthivī adhātāṃ viśve devā maruta ūrjam āpaḥ ||5||",
    "GV00avs___u:623": "(AVŚ_2,29.6a) śivābhiṣ ṭe hṛdayaṃ tarpayāmy anamīvo modiṣīṣṭhāḥ suvarcāḥ |",
    "GV00avs___u:624": "(AVŚ_2,29.6c) savāsinau pibatāṃ mantham etam aśvino rūpaṃ paridhāya māyām ||6||",
    "GV00avs___u:625": "(AVŚ_2,29.7a) indra etāṃ sasṛje viddho agra ūrjāṃ svadhām ajarāṃ sā ta eṣā |",
    "GV00avs___u:626": "(AVŚ_2,29.7c) tayā tvaṃ jīva śaradaḥ suvarcā mā ta ā susrod bhiṣajas te akran ||7||",
    "GV00avs___u:627": "(AVŚ_2,30.1a) yathedaṃ bhūmyā adhi tṛṇaṃ vāto mathāyati |",
    "GV00avs___u:628": "(AVŚ_2,30.1c) evā mathnāmi te mano yathā māṃ kāminy aso yathā man nāpagā asaḥ ||1||",
    "GV00avs___u:629": "(AVŚ_2,30.2a) saṃ cen nayātho aśvinā kāminā saṃ ca vakṣathaḥ |",
    "GV00avs___u:630": "(AVŚ_2,30.2c) saṃ vāṃ bhagāso agmata saṃ cittāni sam u vratā ||2||",
    "GV00avs___u:631": "(AVŚ_2,30.3a) yat suparṇā vivakṣavo anamīvā vivakṣavaḥ |",
    "GV00avs___u:632": "(AVŚ_2,30.3c) tatra me gachatād dhavaṃ śalya iva kulmalaṃ yathā ||3||",
    "GV00avs___u:633": "(AVŚ_2,30.4a) yad antaraṃ tad bāhyaṃ yad bāhyaṃ tad antaram |",
    "GV00avs___u:634": "(AVŚ_2,30.4c) kanyānāṃ viśvarūpāṇāṃ mano gṛbhāyauṣadhe ||4||",
    "GV00avs___u:635": "(AVŚ_2,30.5a) eyam agan patikāmā janikāmo 'ham āgamam |",
    "GV00avs___u:636": "(AVŚ_2,30.5c) aśvaḥ kanikradad yathā bhagenāhaṃ sahāgamam ||5||",
    "GV00avs___u:637": "(AVŚ_2,31.1a) indrasya yā mahī dṛṣat krimer viśvasya tarhaṇī |",
    "GV00avs___u:638": "(AVŚ_2,31.1c) tayā pinaṣmi saṃ krimīn dṛṣadā khalvāṃ iva ||1||",
    "GV00avs___u:639": "(AVŚ_2,31.2a) dṛṣṭam adṛṣṭam atṛham atho kurūrum atṛham |",
    "GV00avs___u:640": "(AVŚ_2,31.2c) algaṇḍūnt sarvān chalunān krimīn vacasā jambhayāmasi ||2||",
    "GV00avs___u:641": "(AVŚ_2,31.3a) algaṇḍūn hanmi mahatā vadhena dūnā adūnā arasā abhūvan |",
    "GV00avs___u:642": "(AVŚ_2,31.3c) śiṣṭān aśiṣṭān ni tirāmi vācā yathā krimīṇāṃ nakir uchiṣātai",
    "GV00avs___u:643": "(AVŚ_2,31.4a) anvāntryaṃ śīrṣaṇyam atho pārṣṭeyaṃ krimīn |",
    "GV00avs___u:644": "(AVŚ_2,31.4c) avaskavaṃ vyadhvaraṃ krimīn vacasā jambhayāmasi ||4||",
    "GV00avs___u:645": "(AVŚ_2,31.5a) ye krimayaḥ parvateśu vaneṣv oṣadhīṣu paśuṣv apsv antaḥ |",
    "GV00avs___u:646": "(AVŚ_2,31.5c) ye asmākaṃ tanvam āviviśuḥ sarvaṃ tad dhanmi janima krimīṇām",
    "GV00avs___u:647": "(AVŚ_2,32.1a) udyann ādityaḥ krimīn hantu nimrocan hantu raśmibhiḥ |",
    "GV00avs___u:648": "(AVŚ_2,32.1c) ye antaḥ krimayo gavi ||1||",
    "GV00avs___u:649": "(AVŚ_2,32.2a) viśvarūpaṃ caturakṣaṃ krimiṃ sāraṅgam arjunam |",
    "GV00avs___u:650": "(AVŚ_2,32.2c) śṛṇāmy asya pṛṣṭīr api vṛścāmi yac chiraḥ ||2||",
    "GV00avs___u:651": "(AVŚ_2,32.3a) atrivad vaḥ krimayo hanmi kaṇvavaj jamadagnivat |",
    "GV00avs___u:652": "(AVŚ_2,32.3c) agastyasya brahmaṇā saṃ pinaṣmy ahaṃ krimīn ||3||",
    "GV00avs___u:653": "(AVŚ_2,32.4a) hato rājā krimīṇām utaiṣāṃ sthapatir hataḥ |",
    "GV00avs___u:654": "(AVŚ_2,32.4c) hato hatamātā krimir hatabhrātā hatasvasā ||4||",
    "GV00avs___u:655": "(AVŚ_2,32.5a) hatāso asya veśaso hatāsaḥ pariveśasaḥ |",
    "GV00avs___u:656": "(AVŚ_2,32.5c) atho ye kṣullakā iva sarve te krimayo hatāḥ ||5||",
    "GV00avs___u:657": "(AVŚ_2,32.6a) pra te śṛṇāmi śṛṅge yābhyāṃ vitudāyasi |",
    "GV00avs___u:658": "(AVŚ_2,32.6c) bhinādmi te kuṣumbhaṃ yas te viṣadhānaḥ ||6||",
    "GV00avs___u:659": "(AVŚ_2,33.1a) akṣībhyāṃ te nāsikābhyāṃ karṇābhyāṃ chubukād adhi |",
    "GV00avs___u:660": "(AVŚ_2,33.1c) yakṣmaṃ śīrṣaṇyaṃ mastiṣkāj jihvāyā vi vṛhāmi te ||1||",
    "GV00avs___u:661": "(AVŚ_2,33.2a) grīvābhyas ta uṣṇihābhyaḥ kīkasābhyo anūkyāt |",
    "GV00avs___u:662": "(AVŚ_2,33.2c) yakṣmaṃ doṣaṇyam aṃsābhyāṃ bāhubhyāṃ vi vṛhāmi te ||2||",
    "GV00avs___u:663": "(AVŚ_2,33.3a) hṛdayāt te pari klomno halīkṣṇāt pārśvābhyām |",
    "GV00avs___u:664": "(AVŚ_2,33.3c) yakṣmaṃ matasnābhyāṃ plīhno yaknas te vi vṛhāmasi ||3||",
    "GV00avs___u:665": "(AVŚ_2,33.4a) āntrebhyas te gudābhyo vaniṣṭhor udarād adhi |",
    "GV00avs___u:666": "(AVŚ_2,33.4c) yakṣmaṃ kukṣibhyām plāśer nābhyā vi vṛhāmi te ||4||",
    "GV00avs___u:667": "(AVŚ_2,33.5a) ūrubhyāṃ te aṣṭhīvadbhyāṃ pārṣṇibhyāṃ prapadābhyām |",
    "GV00avs___u:668": "(AVŚ_2,33.5c) yakṣmaṃ bhasadyaṃ śroṇibhyāṃ bhāsadaṃ bhaṃsaso vi vṛhāmi te ||5||",
    "GV00avs___u:669": "(AVŚ_2,33.6a) asthibhyas te majjabhyaḥ snāvabhyo dhamanibhyaḥ |",
    "GV00avs___u:670": "(AVŚ_2,33.6c) yakṣmam pāṇibhyām aṅgulibhyo nakhebhyo vi vṛhāmi te ||6||",
    "GV00avs___u:671": "(AVŚ_2,33.7a) aṅgeaṅge lomnilomni yas te parvaṇiparvaṇi |",
    "GV00avs___u:672": "(AVŚ_2,33.7c) yakṣmaṃ tvacasyaṃ te vayaṃ kaśyapasya vībarheṇa viṣvañcaṃ vi vṛhāmasi ||7||",
    "GV00avs___u:673": "(AVŚ_2,34.1a) ya īśe paśupatiḥ paśūnām catuṣpadām uta yo dvipadām |",
    "GV00avs___u:674": "(AVŚ_2,34.1c) niṣkrītaḥ sa yajñiyaṃ bhāgam etu rāyas poṣā yajamānaṃ sacantām ||1||",
    "GV00avs___u:675": "(AVŚ_2,34.2a) pramuñcanto bhuvanasya reto gātuṃ dhatta yajamānāya devāḥ |",
    "GV00avs___u:676": "(AVŚ_2,34.2c) upākṛtaṃ śaśamānaṃ yad asthāt priyam devānām apy etu pāthaḥ",
    "GV00avs___u:677": "(AVŚ_2,34.3a) ye badhyamānam anu dīdhyānā anvaikṣanta manasā cakṣuṣā ca |",
    "GV00avs___u:678": "(AVŚ_2,34.3c) agniṣ ṭān agre pra mumoktu devo viśvakarmā prajayā saṃrarāṇaḥ ||3||",
    "GV00avs___u:679": "(AVŚ_2,34.4a) ye grāmyāḥ paśavo viśvarūpā virūpāḥ santo bahudhaikarūpāḥ |",
    "GV00avs___u:680": "(AVŚ_2,34.4c) vāyuṣ ṭān agre pra mumoktu devaḥ prajāpatiḥ prajayā saṃrarāṇaḥ ||4||",
    "GV00avs___u:681": "(AVŚ_2,34.5a) prajānantaḥ prati gṛhṇantu pūrve prāṇam aṅgebhyaḥ pary ācarantam |",
    "GV00avs___u:682": "(AVŚ_2,34.5c) divaṃ gacha prati tiṣṭhā śarīraiḥ svargaṃ yāhi pathibhir devayānaiḥ ||5||",
    "GV00avs___u:683": "(AVŚ_2,35.1a) ye bhakṣayanto na vasūny ānṛdhur yān agnayo anvatapyanta dhiṣṇyāḥ |",
    "GV00avs___u:684": "(AVŚ_2,35.1c) yā teṣām avayā duriṣṭiḥ sviṣṭiṃ nas tāṃ kṛṇavad viśvakarmā",
    "GV00avs___u:685": "(AVŚ_2,35.2a) yajñapatim ṛṣayaḥ enasāhur nirbhaktaṃ prajā anutapyamānam |",
    "GV00avs___u:686": "(AVŚ_2,35.2c) mathavyānt stokān apa yān rarādha saṃ naṣ ṭebhiḥ sṛjatu",
    "GV00avs___u:687": "viśvakarmā ||2||",
    "GV00avs___u:688": "(AVŚ_2,35.3a) adānyānt somapān manyamāno yajñasya vidvānt samaye na dhīraḥ |",
    "GV00avs___u:689": "(AVŚ_2,35.3c) yad enaś cakṛvān baddha eṣa taṃ viśvakarman pra muñcā",
    "GV00avs___u:690": "svastaye ||3||",
    "GV00avs___u:691": "(AVŚ_2,35.4a) ghorā ṛṣayo namo astv ebhyaś cakṣur yad eṣāṃ manasaś ca satyam |",
    "GV00avs___u:692": "(AVŚ_2,35.4c) bṛhaspataye mahiṣa dyumann namo viśvakarman namas te pāhy asmān ||4||",
    "GV00avs___u:693": "(AVŚ_2,35.5a) yajñasya cakṣuḥ prabhṛtir mukhaṃ ca vācā śrotreṇa manasā juhomi |",
    "GV00avs___u:694": "(AVŚ_2,35.5c) imaṃ yajñaṃ vitataṃ viśvakarmaṇā devā yantu sumanasyamānāḥ",
    "GV00avs___u:695": "(AVŚ_2,36.1a) ā no agne sumatiṃ saṃbhalo gamed imāṃ kumārīṃ saha no bhagena |",
    "GV00avs___u:696": "(AVŚ_2,36.1c) juṣṭā vareṣu samaneṣu valgur oṣaṃ patyā saubhagam astu asyai",
    "GV00avs___u:697": "(AVŚ_2,36.2a) somajuṣṭaṃ brahmajuṣṭam aryamnā saṃbhṛtaṃ bhagam |",
    "GV00avs___u:698": "(AVŚ_2,36.2c) dhātur devasya satyena kṛṇomi pativedanam ||2||",
    "GV00avs___u:699": "(AVŚ_2,36.3a) iyam agne nārī patim videṣṭa somo hi rājā subhagāṃ kṛṇoti |",
    "GV00avs___u:700": "(AVŚ_2,36.3c) suvānā putrān mahiṣī bhavāti gatvā patiṃ subhagā vi rājatu",
    "GV00avs___u:701": "(AVŚ_2,36.4a) yathākharo maghavaṃś cārur eṣa priyo mṛgāṇāṃ suṣadā babhūva |",
    "GV00avs___u:702": "(AVŚ_2,36.4c) evā bhagasya juṣṭeyam astu nārī saṃpriyā patyāvirādhayantī",
    "GV00avs___u:703": "(AVŚ_2,36.5a) bhagasya nāvam ā roha pūrṇām anupadasvatīm |",
    "GV00avs___u:704": "(AVŚ_2,36.5c) tayopapratāraya yo varaḥ pratikāmyaḥ ||5||",
    "GV00avs___u:705": "(AVŚ_2,36.6a) ā krandaya dhanapate varam āmanasaṃ kṛṇu |",
    "GV00avs___u:706": "(AVŚ_2,36.6c) sarvaṃ pradakṣiṇaṃ kṛṇu yo varaḥ pratikāmyaḥ ||6||",
    "GV00avs___u:707": "(AVŚ_2,36.7a) idaṃ hiraṇyaṃ gulgulv ayam aukṣo atho bhagaḥ |",
    "GV00avs___u:708": "(AVŚ_2,36.7c) ete patibhyas tvām aduḥ pratikāmāya vettave ||7",
    "GV00avs___u:709": "(AVŚ_2,36.7e) ā te nayatu savitā nayatu patir yaḥ pratikāmyaḥ |",
    "GV00avs___u:710": "(AVŚ_3,1.1a) agnir naḥ śatrūn praty etu vidvān pratidahann abhiśastim arātim |",
    "GV00avs___u:711": "(AVŚ_3,1.1c) sa senāṃ mohayatu pareṣāṃ nirhastāṃś ca kṛṇavaj jātavedāḥ ||1||",
    "GV00avs___u:712": "(AVŚ_3,1.2a) yūyam ugrā maruta īdṛśe sthābhi preta mṛṇata sahadhvam |",
    "GV00avs___u:713": "(AVŚ_3,1.2c) amīmṛṇan vasavo nāthitā ime agnir hy eṣāṃ dūtaḥ pratyetu",
    "GV00avs___u:714": "vidvān ||2||",
    "GV00avs___u:715": "(AVŚ_3,1.3a) amitrasenāṃ maghavann asmān chatrūyatīm abhi |",
    "GV00avs___u:716": "(AVŚ_3,1.3c) yuvaṃ tām indra vṛtrahann agniś ca dahataṃ prati ||3||",
    "GV00avs___u:717": "(AVŚ_3,1.4a) prasūta indra pravatā haribhyāṃ pra te vajraḥ pramṛṇann etu",
    "GV00avs___u:718": "śatrūn |",
    "GV00avs___u:719": "(AVŚ_3,1.4c) jahi pratīco anūcaḥ parāco viṣvak satyaṃ kṛṇuhi cittam eṣām",
    "GV00avs___u:720": "(AVŚ_3,1.5a) indra senāṃ mohayāmitrāṇām |",
    "GV00avs___u:721": "(AVŚ_3,1.5c) agner vātasya dhrājyā tān viṣūco vi nāśaya ||5||",
    "GV00avs___u:722": "(AVŚ_3,1.6a) indraḥ senāṃ mohayatu maruto ghnantv ojasā |",
    "GV00avs___u:723": "(AVŚ_3,1.6c) cakṣūṃsy agnir ā dattāṃ punar etu parājitā ||6||",
    "GV00avs___u:724": "(AVŚ_3,2.1a) agnir no dūtaḥ pratyetu vidvān pratidahann abhiśastim arātim |",
    "GV00avs___u:725": "(AVŚ_3,2.1c) sa cittāni mohayatu pareṣāṃ nirhastāṃś ca kṛṇavaj jātavedāḥ ||1||",
    "GV00avs___u:726": "(AVŚ_3,2.2a) ayam agnir amūmuhad yāni cittāni vo hṛdi |",
    "GV00avs___u:727": "(AVŚ_3,2.2c) vi vo dhamatv okasaḥ pra vo dhamatu sarvataḥ ||2||",
    "GV00avs___u:728": "(AVŚ_3,2.3a) indra cittāni mohayann arvāṅ ākūtyā cara |",
    "GV00avs___u:729": "(AVŚ_3,2.3c) agner vātasya dhrājyā tān viṣūco vi nāśaya ||3||",
    "GV00avs___u:730": "(AVŚ_3,2.4a) vy ākūtaya eṣām itātho cittāni muhyata |",
    "GV00avs___u:731": "(AVŚ_3,2.4c) atho yad adyaiṣāṃ hṛdi tad eṣāṃ pari nir jahi ||4||",
    "GV00avs___u:732": "(AVŚ_3,2.5a) amīṣāṃ cittāni pratimohayantī gṛhāṇāṅgāny apve parehi |",
    "GV00avs___u:733": "(AVŚ_3,2.5c) abhi prehi nir daha hṛtsu śokair grāhyāmitrāṃs tamasā vidhya",
    "GV00avs___u:734": "śatrūn ||5||",
    "GV00avs___u:735": "(AVŚ_3,2.6a) asau yā senā marutaḥ pareṣām asmān aity abhy ojasā",
    "GV00avs___u:736": "spardhamānā |",
    "GV00avs___u:737": "(AVŚ_3,2.6c) tām vidhyata tamasāpavratena yathaiṣām anyo anyaṃ na jānāt ||6||",
    "GV00avs___u:738": "(AVŚ_3,3.1a) acikradat svapā iha bhuvad agne vy acasva rodasī urūcī |",
    "GV00avs___u:739": "(AVŚ_3,3.1c) yuñjantu tvā maruto viśvavedasa āmuṃ naya namasā rātahavyam ||1||",
    "GV00avs___u:740": "(AVŚ_3,3.2a) dūre cit santam aruṣāsa indram ā cyāvayantu sakhyāya vipram |",
    "GV00avs___u:741": "(AVŚ_3,3.2c) yad gāyatrīṃ bṛhatīm arkam asmai sautrāmaṇyā dadhṛṣanta devāḥ ||2||",
    "GV00avs___u:742": "(AVŚ_3,3.3a) adbhyas tvā rāja varuṇo hvayatu somas tvā hvayatu parvatebhyaḥ |",
    "GV00avs___u:743": "(AVŚ_3,3.3c) indras tvā hvayatu viḍbhya ābhyaḥ śyeno bhūtvā viśa ā patemāḥ",
    "GV00avs___u:744": "(AVŚ_3,3.4a) śyeno havyaṃ nayatv ā parasmād anyakṣetre aparuddhaṃ carantam |",
    "GV00avs___u:745": "(AVŚ_3,3.4c) aśvinā panthāṃ kṛṇutāṃ sugaṃ ta imaṃ sajātā abhisaṃviśadhvam ||4|| {5}",
    "GV00avs___u:746": "(AVŚ_3,3.5a) hvayantu tvā pratijanāḥ prati mitrā avṛṣata |",
    "GV00avs___u:747": "(AVŚ_3,3.5c) indrāgnī viśve devās te viśi kṣemam adīdharan ||5|| {6}",
    "GV00avs___u:748": "(AVŚ_3,3.6a) yas te havaṃ vivadat sajāto yaś ca niṣṭyaḥ |",
    "GV00avs___u:749": "(AVŚ_3,3.6c) apāñcam indra taṃ kṛtvāthemam ihāva gamaya ||6|| {7}",
    "GV00avs___u:750": "(AVŚ_3,4.1a) ā tvā gan rāṣtraṃ saha varcasod ihi prāṅ viśāṃ patir ekarāṭ tvaṃ vi rāja |",
    "GV00avs___u:751": "(AVŚ_3,4.1c) sarvās tvā rājan pradiśo hvayantūpasadyo namasyo bhaveha",
    "GV00avs___u:752": "(AVŚ_3,4.2a) tvāṃ viśo vṛṇatāṃ rājyāya tvām imāḥ pradiśaḥ pañca devīḥ |",
    "GV00avs___u:753": "(AVŚ_3,4.2c) varṣman rāṣṭrasya kakudi śrayasva tato na ugro vi bhajā",
    "GV00avs___u:754": "vasūni ||2||",
    "GV00avs___u:755": "(AVŚ_3,4.3a) acha tvā yantu havinaḥ sajātā agnir dūto ajiraḥ saṃ carātai |",
    "GV00avs___u:756": "(AVŚ_3,4.3c) jāyāḥ putrāḥ sumanaso bhavantu bahuṃ baliṃ prati paśyāsā ugraḥ ||3||",
    "GV00avs___u:757": "(AVŚ_3,4.4a) aśvinā tvāgre mitrāvaruṇobhā viśve devā marutas tvā hvayantu |",
    "GV00avs___u:758": "(AVŚ_3,4.4c) adhā mano vasudeyāya kṛṇuṣva tato na ugro vi bhajā vasūni",
    "GV00avs___u:759": "(AVŚ_3,4.5a) ā pra drava paramasyāḥ parāvataḥ śive te dyāvāpṛthivī ubhe",
    "GV00avs___u:760": "stām |",
    "GV00avs___u:761": "(AVŚ_3,4.5c) tad ayaṃ rājā varuṇas tathāha sa tvāyam ahvat sa upedam ehi ||5||",
    "GV00avs___u:762": "(AVŚ_3,4.6a) indrendra manuṣyāḥ parehi saṃ hy ajñāsthā varuṇaiḥ saṃvidānaḥ |",
    "GV00avs___u:763": "(AVŚ_3,4.6c) sa tvāyam ahvat sve sadhasthe sa devān yakṣat sa u kalpayad viśaḥ ||6||",
    "GV00avs___u:764": "(AVŚ_3,4.7a) pathyā revatīr bahudhā virūpāḥ sarvāḥ saṃgatya varīyas te akran |",
    "GV00avs___u:765": "(AVŚ_3,4.7c) tās tvā sarvāḥ saṃvidānā hvayantu daśamīm ugraḥ sumanā vaśeha",
    "GV00avs___u:766": "(AVŚ_3,5.1a) āyam agan parṇamaṇir balī balena pramṛṇant sapatnān |",
    "GV00avs___u:767": "(AVŚ_3,5.1c) ojo devānāṃ paya oṣadhīnāṃ varcasā mā jinvantv aprayāvan ||1||",
    "GV00avs___u:768": "(AVŚ_3,5.2a) mayi kṣatraṃ parṇamaṇe mayi dhārayatād rayim |",
    "GV00avs___u:769": "(AVŚ_3,5.2c) ahaṃ rāṣṭrasyābhīvarge nijo bhūyāsam uttamaḥ ||2||",
    "GV00avs___u:770": "(AVŚ_3,5.3a) yaṃ nidadhur vanaspatau guhyaṃ devāḥ priyaṃ maṇim |",
    "GV00avs___u:771": "(AVŚ_3,5.3c) tam asmabhyaṃ sahāyuṣā devā dadatu bhartave ||3||",
    "GV00avs___u:772": "(AVŚ_3,5.4a) somasya parṇaḥ saha ugram āgann indreṇa datto varuṇena śiṣṭaḥ",
    "GV00avs___u:773": "(AVŚ_3,5.4c) taṃ priyāsaṃ bahu rocamāno dīrghāyutvāya śataśāradāya ||4||",
    "GV00avs___u:774": "(AVŚ_3,5.5a) ā mārukṣat parṇamaṇir mahyā ariṣṭatātaye |",
    "GV00avs___u:775": "(AVŚ_3,5.5c) yathāham uttaro 'sāny aryamṇa uta saṃvidaḥ ||5||",
    "GV00avs___u:776": "(AVŚ_3,5.6a) ye dhīvāno rathakārāḥ karmārā ye manīṣiṇaḥ |",
    "GV00avs___u:777": "(AVŚ_3,5.6c) upastīn parṇa mahyaṃ tvaṃ sarvān kṛṇv abhito janān ||6||",
    "GV00avs___u:778": "(AVŚ_3,5.7a) ye rājāno rājakṛtaḥ sūtā grāmaṇyaś ca ye |",
    "GV00avs___u:779": "(AVŚ_3,5.7c) upastīn parṇa mahyaṃ tvaṃ sarvān kṛṇv abhito janān ||7||",
    "GV00avs___u:780": "(AVŚ_3,5.8a) parṇo 'si tanūpānaḥ sayonir vīro vīreṇa mayā |",
    "GV00avs___u:781": "(AVŚ_3,5.8c) saṃvatsarasya tejasā tena badhnāmi tvā maṇe ||8||",
    "GV00avs___u:782": "(AVŚ_3,6.1a) pumān puṃsaḥ parijāto 'śvatthaḥ khadirād adhi |",
    "GV00avs___u:783": "(AVŚ_3,6.1c) sa hantu śatrūn māmakān yān ahaṃ dveṣmi ye ca mām ||1||",
    "GV00avs___u:784": "(AVŚ_3,6.2a) tān aśvattha niḥ śṛṇīhi śatrūn vaibādhadodhataḥ |",
    "GV00avs___u:785": "(AVŚ_3,6.2c) indreṇa vṛtraghnā medī mitreṇa varuṇena ca ||2||",
    "GV00avs___u:786": "(AVŚ_3,6.3a) yathāśvattha nirabhano 'ntar mahaty arṇave |",
    "GV00avs___u:787": "(AVŚ_3,6.3c) evā tānt sarvān nir bhaṅgdhi yān ahaṃ dveṣmi ye ca mām ||3||",
    "GV00avs___u:788": "(AVŚ_3,6.4a) yaḥ sahamānaś carasi sāsahāna iva ṛṣabhaḥ |",
    "GV00avs___u:789": "(AVŚ_3,6.4c) tenāśvattha tvayā vayaṃ sapatnānt sahiṣīmahi ||4||",
    "GV00avs___u:790": "(AVŚ_3,6.5a) sinātv enān nirṛtir mṛtyoḥ pāśair amokyaiḥ |",
    "GV00avs___u:791": "(AVŚ_3,6.5c) aśvattha śatrūn māmakān yān ahaṃ dveṣmi ye ca mām ||5||",
    "GV00avs___u:792": "(AVŚ_3,6.6a) yathāśvattha vānaspatyān ārohan kṛṇuṣe 'dharān |",
    "GV00avs___u:793": "(AVŚ_3,6.6c) evā me śatror mūrdhānaṃ viṣvag bhinddhi sahasva ca ||6||",
    "GV00avs___u:794": "(AVŚ_3,6.7a) te 'dharāñcaḥ pra plavantāṃ chinnā naur iva bandhanāt |",
    "GV00avs___u:795": "(AVŚ_3,6.7c) na vaibādhapraṇuttānāṃ punar asti nivartanam ||7||",
    "GV00avs___u:796": "(AVŚ_3,6.8a) praiṇān nude manasā pra cittenota brahmaṇā |",
    "GV00avs___u:797": "(AVŚ_3,6.8c) praiṇān vṛkṣasya śākhayāśvatthasya nudāmahe ||8||",
    "GV00avs___u:798": "(AVŚ_3,7.1a) hariṇasya raghuṣyado 'dhi śīrṣaṇi bheṣajam |",
    "GV00avs___u:799": "(AVŚ_3,7.1c) sa kṣetriyaṃ viṣāṇayā viṣūcīnam anīnaśat ||1||",
    "GV00avs___u:800": "(AVŚ_3,7.2a) anu tvā hariṇo vṛṣā padbhiś caturbhir akramīt |",
    "GV00avs___u:801": "(AVŚ_3,7.2c) viṣāṇe vi ṣya guṣpitaṃ yad asya kṣetriyaṃ hṛdi ||2||",
    "GV00avs___u:802": "(AVŚ_3,7.3a) ado yad avarocate catuṣpakṣam iva chadiḥ |",
    "GV00avs___u:803": "(AVŚ_3,7.3c) tenā te sarvaṃ kṣetriyam aṅgebhyo nāśayāmasi ||3||",
    "GV00avs___u:804": "(AVŚ_3,7.4a) amū ye divi subhage vicṛtau nāma tārake |",
    "GV00avs___u:805": "(AVŚ_3,7.4c) vi kṣetriyasya muñcatām adhamaṃ pāśam uttamam ||4||",
    "GV00avs___u:806": "(AVŚ_3,7.5a) āpa id vā u bheṣajīr āpo amīvacātanīḥ |",
    "GV00avs___u:807": "(AVŚ_3,7.5c) āpo viśvasya bheṣajīs tās tvā muñcantu kṣetriyāt ||5||",
    "GV00avs___u:808": "(AVŚ_3,7.6a) yad āsuteḥ kriyamānāyāḥ kṣetriyaṃ tvā vyānaśe |",
    "GV00avs___u:809": "(AVŚ_3,7.6c) vedāhaṃ tasya bheṣajaṃ kṣetriyaṃ nāśayāmi tvat ||6||",
    "GV00avs___u:810": "(AVŚ_3,7.7a) apavāse nakṣatrāṇām apavāsa uṣasām uta |",
    "GV00avs___u:811": "(AVŚ_3,7.7c) apāsmat sarvaṃ durbhūtam apa kṣetriyam uchatu ||7||",
    "GV00avs___u:812": "(AVŚ_3,8.1a) ā yātu mitra ṛtubhiḥ kalpamānaḥ saṃveśayan pṛthivīm usriyābhiḥ |",
    "GV00avs___u:813": "(AVŚ_3,8.1c) athāsmabhyam varuṇo vāyur agnir bṛhad rāṣṭraṃ saṃveśyam dadhātu ||1||",
    "GV00avs___u:814": "(AVŚ_3,8.2a) dhātā rātiḥ savitedaṃ juśantām indras tvaṣṭā prati haryantu me vacaḥ |",
    "GV00avs___u:815": "(AVŚ_3,8.2c) huve devīm aditiṃ śūraputrāṃ sajātānāṃ madhyameṣṭhā yathāsāni",
    "GV00avs___u:816": "(AVŚ_3,8.3a) huve somaṃ savitāraṃ namobhir viśvān ādityāṃ aham uttaratve |",
    "GV00avs___u:817": "(AVŚ_3,8.3c) ayam agnir dīdāyad dīrgham eva sajātair iddho",
    "GV00avs___u:818": "'pratibruvadbhiḥ ||3||",
    "GV00avs___u:819": "(AVŚ_3,8.4a) ihed asātha na paro gamātheryo gopāḥ puṣṭapatir va ājat |",
    "GV00avs___u:820": "(AVŚ_3,8.4c) asmai kāmāyopa kāminīr viśve vo devā upasaṃyantu ||4||",
    "GV00avs___u:821": "(AVŚ_3,8.5a) saṃ vo manāṃsi saṃ vratā sam ākūtīr namāmasi |",
    "GV00avs___u:822": "(AVŚ_3,8.5c) amī ye vivratā sthana tān vaḥ saṃ namayāmasi ||5||",
    "GV00avs___u:823": "(AVŚ_3,8.6a) ahaṃ gṛbhṇāmi manasā manāṃsi mama cittam anu cittebhir eta |",
    "GV00avs___u:824": "(AVŚ_3,8.6c) mama vaśeṣu hṛdayāni vaḥ kṛṇomi mama yātam anuvartmāna eta",
    "GV00avs___u:825": "(AVŚ_3,9.1a) karśaphasya viśaphasya dyauḥ pitā pṛthivī mātā |",
    "GV00avs___u:826": "(AVŚ_3,9.1c) yathābhicakra devās tathāpa kṛṇutā punaḥ ||1||",
    "GV00avs___u:827": "(AVŚ_3,9.2a) aśreṣmāṇo adhārayan tathā tan manunā kṛtam |",
    "GV00avs___u:828": "(AVŚ_3,9.2c) kṛṇomi vadhri viṣkandhaṃ muṣkābarho gavām iva ||2||",
    "GV00avs___u:829": "(AVŚ_3,9.3a) piśaṅge sūtre khṛgalaṃ tad ā badhnanti vedhasaḥ |",
    "GV00avs___u:830": "(AVŚ_3,9.3c) śravasyuṃ śuṣmaṃ kābavaṃ vadhriṃ kṛṇvantu bandhuraḥ ||3||",
    "GV00avs___u:831": "(AVŚ_3,9.4a) yenā śravasyavaś caratha devā ivāsuramāyayā |",
    "GV00avs___u:832": "(AVŚ_3,9.4c) śunāṃ kapir iva dūṣaṇo bandhurā kābavasya ca ||4||",
    "GV00avs___u:833": "(AVŚ_3,9.5a) duṣṭyai hi tvā bhatsyāmi dūṣayiṣyāmi kābavam |",
    "GV00avs___u:834": "(AVŚ_3,9.5c) ud āśavo rathā iva śapathebhiḥ sariṣyatha ||5||",
    "GV00avs___u:835": "(AVŚ_3,9.6a) ekaśataṃ viṣkandhāni viṣṭhitā pṛthivīm anu |",
    "GV00avs___u:836": "(AVŚ_3,9.6c) teṣāṃ tvām agre uj jaharur maṇiṃ viṣkandhadūṣaṇam ||6||",
    "GV00avs___u:837": "(AVŚ_3,10.1a) prathamā ha vy uvāsa sā dhenur abhavad yame |",
    "GV00avs___u:838": "(AVŚ_3,10.1c) sā naḥ payasvatī duhām uttarāmuttarām samām ||1||",
    "GV00avs___u:839": "(AVŚ_3,10.2a) yāṃ devāḥ pratinandanti rātrim dhenum upāyatīm |",
    "GV00avs___u:840": "(AVŚ_3,10.2c) saṃvatsarasya yā patnī sā no astu sumaṅgalī ||2||",
    "GV00avs___u:841": "(AVŚ_3,10.3a) saṃvatsarasya pratimāṃ yāṃ tvā rātry upāsmahe |",
    "GV00avs___u:842": "(AVŚ_3,10.3c) sā na āyuṣmatīṃ prajāṃ rāyas poṣeṇa saṃ sṛja ||3||",
    "GV00avs___u:843": "(AVŚ_3,10.4a) iyam eva sā yā prathamā vyauchad āsv itarāsu carati praviṣṭā",
    "GV00avs___u:844": "(AVŚ_3,10.4c) mahānto asyāṃ mahimāno antar vadhūr jigāya navagaj janitrī ||4||",
    "GV00avs___u:845": "(AVŚ_3,10.5a) vānaspatyā grāvāṇo ghoṣam akrata haviṣ kṛṇvantaḥ",
    "GV00avs___u:846": "parivatsarīṇam |",
    "GV00avs___u:847": "(AVŚ_3,10.5c) ekāṣṭake suprajasaḥ suvīrā vayaṃ syāma patayo rayīṇām ||5||",
    "GV00avs___u:848": "(AVŚ_3,10.6a) iḍāyās padaṃ ghṛtavat sarīsṛpaṃ jātavedaḥ prati havyā gṛbhāya |",
    "GV00avs___u:849": "(AVŚ_3,10.6c) ye grāmyāḥ paśavo viśvarūpās teṣāṃ saptānāṃ mayi rantir astu",
    "GV00avs___u:850": "(AVŚ_3,10.7a) ā mā puṣṭe ca poṣe ca rātri devānāṃ sumatau syāma |",
    "GV00avs___u:851": "(AVŚ_3,10.7c) pūrṇā darve parā pata supūrṇā punar ā pata |",
    "GV00avs___u:852": "(AVŚ_3,10.7e) sarvān yajñānt saṃbhuñjatīṣam ūrjaṃ na ā bhara ||7||",
    "GV00avs___u:853": "(AVŚ_3,10.8a) āyam agant saṃvatsaraḥ patir ekāṣṭake tava |",
    "GV00avs___u:854": "(AVŚ_3,10.8c) sā na āyuṣmatīṃ prajāṃ rāyas poṣeṇa saṃ sṛja ||8||",
    "GV00avs___u:855": "(AVŚ_3,10.9a) ṛtūn yaja ṛtupatīn ārtavān uta hāyanān |",
    "GV00avs___u:856": "(AVŚ_3,10.9c) samāḥ saṃvatsarān māsān bhūtasya pataye yaje ||9||",
    "GV00avs___u:857": "(AVŚ_3,10.10a) ṛtubhyaṣ ṭvārtavebhyo mādbhyaḥ saṃvatsarebhyaḥ |",
    "GV00avs___u:858": "(AVŚ_3,10.10c) dhātre vidhātre samṛdhe bhūtasya pataye yaje ||10||",
    "GV00avs___u:859": "(AVŚ_3,10.11a) iḍayā juhvato vayaṃ devān ghṛtavatā yaje |",
    "GV00avs___u:860": "(AVŚ_3,10.11c) gṛhān alubhyato vayaṃ saṃ viśemopa gomataḥ ||11||",
    "GV00avs___u:861": "(AVŚ_3,10.12a) ekāṣṭakā tapasā tapyamānā jajāna garbhaṃ mahimānam indram |",
    "GV00avs___u:862": "(AVŚ_3,10.12c) tena devā vy asahanta śatrūn hantā dasyūnām abhavac chacīpatiḥ ||12||",
    "GV00avs___u:863": "(AVŚ_3,10.13a) indraputre somaputre duhitāsi prajāpateḥ |",
    "GV00avs___u:864": "(AVŚ_3,10.13c) kāmān asmākaṃ pūraya prati gṛhṇāhi no haviḥ ||13||",
    "GV00avs___u:865": "(AVŚ_3,11.1a) muñcāmi tvā haviṣā jīvanāya kam ajñātayakṣmād uta rājayakṣmāt |",
    "GV00avs___u:866": "(AVŚ_3,11.1c) grāhir jagrāha yady etad enaṃ tasyā indrāgnī pra mumuktam",
    "GV00avs___u:867": "enam ||1||",
    "GV00avs___u:868": "(AVŚ_3,11.2a) yadi kṣitāyur yadi vā pareto yadi mṛtyor antikaṃ eva |",
    "GV00avs___u:869": "(AVŚ_3,11.2c) tam ā harāmi nirṛter upasthād aspārśam enaṃ śataśāradāya ||2||",
    "GV00avs___u:870": "(AVŚ_3,11.3a) sahasrākṣeṇa śatavīryeṇa śatāyuṣā haviṣāhārṣam enam |",
    "GV00avs___u:871": "(AVŚ_3,11.3c) indro yathainaṃ śarado nayāty ati viśvasya duritasya pāram ||3||",
    "GV00avs___u:872": "(AVŚ_3,11.4a) śataṃ jīva śarado vardhamānaḥ śataṃ hemantān chatam u vasantān |",
    "GV00avs___u:873": "(AVŚ_3,11.4c) śataṃ te indro agniḥ savitā bṛhaspatiḥ śatāyuṣā haviṣāhārṣam enam ||4||",
    "GV00avs___u:874": "(AVŚ_3,11.5a) pra viśataṃ prāṇāpānāv anaḍvāhāv iva vrajam |",
    "GV00avs___u:875": "(AVŚ_3,11.5c) vy anye yantu mṛtyavo yān āhur itarān chatam ||5||",
    "GV00avs___u:876": "(AVŚ_3,11.6a) ihaiva staṃ prāṇāpānau māpa gātam ito yuvam |",
    "GV00avs___u:877": "(AVŚ_3,11.6c) śarīram asyāṅgāni jarase vahataṃ punaḥ ||6||",
    "GV00avs___u:878": "(AVŚ_3,11.7a) jarāyai tvā pari dadāmi jarāyai ni dhuvāmi tvā |",
    "GV00avs___u:879": "(AVŚ_3,11.7c) jarā tvā bhadrā neṣṭa vy anye yantu mṛtyavo yān āhur itarān chatam ||7||",
    "GV00avs___u:880": "(AVŚ_3,11.8a) abhi tvā jarimāhita gām ukṣaṇam iva rajjvā |",
    "GV00avs___u:881": "(AVŚ_3,11.8c) yas tvā mṛtyur abhyadhatta jāyamānaṃ supāśayā |",
    "GV00avs___u:882": "(AVŚ_3,11.8e) taṃ te satyasya hastābhyām ud amuñcad bṛhaspatiḥ ||8||",
    "GV00avs___u:883": "(AVŚ_3,12.1a) ihaiva dhruvāṃ ni minomi śālāṃ kṣeme tiṣṭhāti ghṛtam ukṣamāṇā |",
    "GV00avs___u:884": "(AVŚ_3,12.1c) tāṃ tvā śāle sarvavīrāḥ suvīrā ariṣṭavīrā upa saṃ carema",
    "GV00avs___u:885": "(AVŚ_3,12.2a) ihaiva dhruvā prati tiṣṭha śāle 'śvāvatī gomatī sūnṛtāvatī |",
    "GV00avs___u:886": "(AVŚ_3,12.2c) ūrjasvatī ghṛtavatī payasvaty uc chrayasva mahate saubhagāya",
    "GV00avs___u:887": "(AVŚ_3,12.3a) dharuṇy asi śāle bṛhachandāḥ pūtidhānyā |",
    "GV00avs___u:888": "(AVŚ_3,12.3c) ā tvā vatso gamed ā kumāra ā dhenavaḥ sāyam āspandamānāḥ",
    "GV00avs___u:889": "(AVŚ_3,12.4a) imāṃ śālāṃ savitā vāyur indro bṛhaspatir ni minotu prajānan",
    "GV00avs___u:890": "(AVŚ_3,12.4c) ukṣantūdnā maruto ghṛtena bhago no rājā ni kṛṣiṃ tanotu",
    "GV00avs___u:891": "(AVŚ_3,12.5a) mānasya patni śaraṇā syonā devī devebhir nimitāsy agre |",
    "GV00avs___u:892": "(AVŚ_3,12.5c) tṛṇaṃ vasānā sumanā asas tvam athāsmabhyaṃ sahavīraṃ rayiṃ dāḥ ||5||",
    "GV00avs___u:893": "(AVŚ_3,12.6a) ṛtena sthūṇām adhi roha vaṃśogro virājann apa vṛṅkṣva śatrūn",
    "GV00avs___u:894": "(AVŚ_3,12.6c) mā te riṣann upasattāro gṛhāṇāṃ śāle śataṃ jīvema śaradaḥ",
    "GV00avs___u:895": "sarvavīrāḥ ||6||",
    "GV00avs___u:896": "(AVŚ_3,12.7a) emāṃ kumāras taruṇa ā vatso jagatā saha |",
    "GV00avs___u:897": "(AVŚ_3,12.7c) emām parisrutaḥ kumbha ā dadhnaḥ kalaśair aguḥ ||7||",
    "GV00avs___u:898": "(AVŚ_3,12.8a) pūrṇaṃ nāri pra bhara kumbham etaṃ ghṛtasya dhārām amṛtena",
    "GV00avs___u:899": "saṃbhṛtām |",
    "GV00avs___u:900": "(AVŚ_3,12.8c) imāṃ pātṝn amṛtena sam aṅgdhīṣṭāpūrtam abhi rakṣāty enām ||8||",
    "GV00avs___u:901": "(AVŚ_3,12.9a) imā āpaḥ pra bharāmy ayakṣmā yakṣmanāśanīḥ |",
    "GV00avs___u:902": "(AVŚ_3,12.9c) gṛhān upa pra sīdāmy amṛtena sahāgninā ||9||",
    "GV00avs___u:903": "(AVŚ_3,13.1a) yad adaḥ saṃprayatīr ahāv anadatā hate |",
    "GV00avs___u:904": "(AVŚ_3,13.1c) tasmād ā nadyo nāma stha tā vo nāmāni sindhavaḥ ||1||",
    "GV00avs___u:905": "(AVŚ_3,13.2a) yat preṣitā varuṇenāc chībham samavalgata |",
    "GV00avs___u:906": "(AVŚ_3,13.2c) tad āpnod indro vo yatīs tasmād āpo anu ṣṭhana ||2||",
    "GV00avs___u:907": "(AVŚ_3,13.3a) apakāmaṃ syandamānā avīvarata vo hi kam |",
    "GV00avs___u:908": "(AVŚ_3,13.3c) indro vaḥ śaktibhir devīs tasmād vār nāma vo hitam ||3||",
    "GV00avs___u:909": "(AVŚ_3,13.4a) ekaḥ vo devo 'py atiṣṭhat syandamānā yathāvaśam |",
    "GV00avs___u:910": "(AVŚ_3,13.4c) ud āniṣur mahīr iti tasmād udakam ucyate ||4||",
    "GV00avs___u:911": "(AVŚ_3,13.5a) āpo bhadrā ghṛtam id āpa āsann agnīṣomau bibhraty āpa it tāḥ |",
    "GV00avs___u:912": "(AVŚ_3,13.5c) tīvro raso madhupṛcām araṃgama ā mā prāṇena saha varcasā",
    "GV00avs___u:913": "gamet ||5||",
    "GV00avs___u:914": "(AVŚ_3,13.6a) ād it paśyāmy uta vā śṛṇomy ā mā ghoṣo gachati vāṅ māsām |",
    "GV00avs___u:915": "(AVŚ_3,13.6c) manye bhejāno amṛtasya tarhi hiraṇyavarṇā atṛpaṃ yadā vaḥ ||6||",
    "GV00avs___u:916": "(AVŚ_3,13.7a) idaṃ va āpo hṛdayam ayaṃ vatsa ṛtāvarīḥ |",
    "GV00avs___u:917": "(AVŚ_3,13.7c) ihettham eta śakvarīr yatredaṃ veśayāmi vaḥ ||7||",
    "GV00avs___u:918": "(AVŚ_3,14.1a) saṃ vo goṣṭhena suṣadā saṃ rayyā saṃ subhūtyā |",
    "GV00avs___u:919": "(AVŚ_3,14.1c) aharjātasya yan nāma tenā vaḥ saṃ sṛjāmasi ||1||",
    "GV00avs___u:920": "(AVŚ_3,14.2a) saṃ vaḥ sṛjatv aryamā saṃ pūṣā saṃ bṛhaspatiḥ |",
    "GV00avs___u:921": "(AVŚ_3,14.2c) sam indro yo dhanaṃjayo mayi puṣyata yad vasu ||2||",
    "GV00avs___u:922": "(AVŚ_3,14.3a) saṃjagmānā abibhyuṣīr asmin goṣṭhe karīṣiṇīḥ |",
    "GV00avs___u:923": "(AVŚ_3,14.3c) bibhratīḥ somyaṃ madhv anamīvā upetana ||3||",
    "GV00avs___u:924": "(AVŚ_3,14.4a) ihaiva gāva etaneho śakeva puṣyata |",
    "GV00avs___u:925": "(AVŚ_3,14.4c) ihaivota pra jāyadhvaṃ mayi saṃjñānam astu vaḥ ||4||",
    "GV00avs___u:926": "(AVŚ_3,14.5a) śivo vo goṣṭho bhavatu śāriśākeva puṣyata |",
    "GV00avs___u:927": "(AVŚ_3,14.5c) ihaivota pra jāyadhvaṃ mayā vaḥ saṃ sṛjāmasi ||5||",
    "GV00avs___u:928": "(AVŚ_3,14.6a) mayā gāvo gopatinā sacadhvam ayaṃ vo goṣṭha iha poṣayiṣṇuḥ |",
    "GV00avs___u:929": "(AVŚ_3,14.6c) rāyas poṣeṇa bahulā bhavantīr jīvā jīvantīr upa vaḥ sadema",
    "GV00avs___u:930": "(AVŚ_3,15.1a) indram ahaṃ vaṇijaṃ codayāmi sa na aitu puraetā no astu |",
    "GV00avs___u:931": "(AVŚ_3,15.1c) nudann arātiṃ paripanthinaṃ mṛgaṃ sa īśāno dhanadā astu mahyam ||1||",
    "GV00avs___u:932": "(AVŚ_3,15.2a) ye panthāno bahavo devayānā antarā dyāvāpṛthivī saṃcaranti |",
    "GV00avs___u:933": "(AVŚ_3,15.2c) te mā juṣantāṃ payasā ghṛtena yathā krītvā dhanam āharāṇi",
    "GV00avs___u:934": "(AVŚ_3,15.3a) idhmenāgna ichamāno ghṛtena juhomi havyaṃ tarase balāya |",
    "GV00avs___u:935": "(AVŚ_3,15.3c) yāvad īśe brahmaṇā vandamāna imāṃ dhiyaṃ śataseyāya devīm ||3||",
    "GV00avs___u:936": "(AVŚ_3,15.4a) imām agne śaraṇiṃ mīmṛṣo no yam adhvānam agāma dūram |",
    "GV00avs___u:937": "(AVŚ_3,15.4c) śunaṃ no astu prapaṇo vikrayaś ca pratipaṇaḥ phalinaṃ mā",
    "GV00avs___u:938": "kṛṇotu |",
    "GV00avs___u:939": "(AVŚ_3,15.4e) idaṃ havyaṃ saṃvidānau juṣethāṃ śunaṃ no astu caritam utthitaṃ ca ||4||",
    "GV00avs___u:940": "(AVŚ_3,15.5a) yena dhanena prapaṇaṃ carāmi dhanena devā dhanam ichamānaḥ |",
    "GV00avs___u:941": "(AVŚ_3,15.5c) tan me bhūyo bhavatu mā kanīyo 'gne sātaghno devān haviṣā ni ṣedha ||5||",
    "GV00avs___u:942": "(AVŚ_3,15.6a) yena dhanena prapaṇaṃ carāmi dhanena devā dhanam ichamānaḥ |",
    "GV00avs___u:943": "(AVŚ_3,15.6c) tasmin ma indro rucim ā dadhātu prajāpatiḥ savitā somo agniḥ",
    "GV00avs___u:944": "(AVŚ_3,15.7a) upa tvā namasā vayaṃ hotar vaiśvānara stumaḥ |",
    "GV00avs___u:945": "(AVŚ_3,15.7c) sa naḥ prajāsv ātmasu goṣu prāṇeṣu jāgṛhi ||7||",
    "GV00avs___u:946": "(AVŚ_3,15.8a) viśvāhā te sadam id bharemāśvāyeva tiṣṭhate jātavedaḥ |",
    "GV00avs___u:947": "(AVŚ_3,15.8c) rāyas poṣeṇa sam iṣā madanto mā te agne prativeśā riṣāma",
    "GV00avs___u:948": "(AVŚ_3,16.1a) prātar agniṃ prātar indram havāmahe prātar mitrāvaruṇā prātar aśvinā |",
    "GV00avs___u:949": "(AVŚ_3,16.1c) prātar bhagaṃ pūṣaṇaṃ brahmaṇas patiṃ prātaḥ somam uta rudraṃ havāmahe ||1||",
    "GV00avs___u:950": "(AVŚ_3,16.2a) prātarjitaṃ bhagam ugram havāmahe vayaṃ putram aditer yo vidhartā |",
    "GV00avs___u:951": "(AVŚ_3,16.2c) ādhraś cid yaṃ manyamānas turaś cid rājā cid yaṃ bhagaṃ bhakṣīty āha ||2||",
    "GV00avs___u:952": "(AVŚ_3,16.3a) bhaga praṇetar bhaga satyarādho bhagemāṃ dhiyam ud avā dadan",
    "GV00avs___u:953": "naḥ |",
    "GV00avs___u:954": "(AVŚ_3,16.3c) bhaga pra ṇo janaya gobhir aśvair bhaga pra nṛbhir nṛvantaḥ syāma ||3||",
    "GV00avs___u:955": "(AVŚ_3,16.4a) utedānīṃ bhagavantaḥ syāmota prapitva uta madhye ahnām |",
    "GV00avs___u:956": "(AVŚ_3,16.4c) utoditau maghavant sūryasya vayaṃ devānāṃ sumatau syāma",
    "GV00avs___u:957": "(AVŚ_3,16.5a) bhaga eva bhagavāṃ astu devas tenā vayaṃ bhagavantaḥ syāma |",
    "GV00avs___u:958": "(AVŚ_3,16.5c) taṃ tvā bhaga sarva ij johavīmi sa no bhaga puraetā bhaveha ||5||",
    "GV00avs___u:959": "(AVŚ_3,16.6a) sam adhvarāyoṣaso namanta dadhikrāveva śucaye padāya |",
    "GV00avs___u:960": "(AVŚ_3,16.6c) arvācīnaṃ vasuvidaṃ bhagaṃ me ratham ivāśvā vājina ā vahantu",
    "GV00avs___u:961": "(AVŚ_3,16.7a) aśvāvatīr gomatīr na uṣāso vīravatīḥ sadam uchantu bhadrāḥ |",
    "GV00avs___u:962": "(AVŚ_3,16.7c) ghṛtaṃ duhānā viśvataḥ prapītā yūyaṃ pāta svastibhiḥ sadā naḥ ||7||",
    "GV00avs___u:963": "(AVŚ_3,17.1a) sīrā yuñjanti kavayo yugā vi tanvate pṛthak |",
    "GV00avs___u:964": "(AVŚ_3,17.1c) dhīrā deveṣu sumnayau ||1||",
    "GV00avs___u:965": "(AVŚ_3,17.2a) yunakta sīrā vi yugā tanota kṛte yonau vapateha bījam |",
    "GV00avs___u:966": "(AVŚ_3,17.2c) virājaḥ śnuṣṭiḥ sabharā asan no nedīya it sṛṇyaḥ pakvam ā yavan ||2||",
    "GV00avs___u:967": "(AVŚ_3,17.3a) lāṅgalaṃ pavīravat suśīmaṃ somasatsaru |",
    "GV00avs___u:968": "(AVŚ_3,17.3c) ud id vapatu gām aviṃ prasthāvad rathavāhanaṃ pībarīṃ ca",
    "GV00avs___u:969": "prapharvyam ||3||",
    "GV00avs___u:970": "(AVŚ_3,17.4a) indraḥ sītāṃ ni gṛhṇātu tāṃ pūṣābhi rakṣatu |",
    "GV00avs___u:971": "(AVŚ_3,17.4c) sā naḥ payasvatī duhām uttarāmuttarāṃ samām ||4||",
    "GV00avs___u:972": "(AVŚ_3,17.5a) śunaṃ suphālā vi tudantu bhūmiṃ śunaṃ kīnāśā anu yantu vāhān",
    "GV00avs___u:973": "(AVŚ_3,17.5c) śunāsīrā haviṣā tośamānā supippalā oṣadhīḥ kartam asmai",
    "GV00avs___u:974": "(AVŚ_3,17.6a) śunaṃ vāhāḥ śunaṃ naraḥ śunaṃ kṛṣatu lāṅgalam |",
    "GV00avs___u:975": "(AVŚ_3,17.6c) śunaṃ varatrā badhyantāṃ śunam aṣṭrām ud iṅgaya ||6||",
    "GV00avs___u:976": "(AVŚ_3,17.7a) śunāsīreha sma me juṣethām |",
    "GV00avs___u:977": "(AVŚ_3,17.7c) yad divi cakrathuḥ payas tenemām upa siñcatam ||7||",
    "GV00avs___u:978": "(AVŚ_3,17.8a) sīte vandāmahe tvārvācī subhage bhava |",
    "GV00avs___u:979": "(AVŚ_3,17.8c) yathā naḥ sumanā aso yathā naḥ suphalā bhuvaḥ ||8||",
    "GV00avs___u:980": "(AVŚ_3,17.9a) ghṛtena sītā madhunā samaktā viśvair devair anumatā marudbhiḥ |",
    "GV00avs___u:981": "(AVŚ_3,17.9c) sā naḥ sīte payasābhyāvavṛtsvorjasvatī ghṛtavat pinvamānā",
    "GV00avs___u:982": "(AVŚ_3,18.1a) imāṃ khanāmy oṣadhiṃ vīrudhāṃ balavattamām |",
    "GV00avs___u:983": "(AVŚ_3,18.1c) yayā sapatnīṃ bādhate yayā saṃvindate patim ||1||",
    "GV00avs___u:984": "(AVŚ_3,18.2a) uttānaparṇe subhage devajūte sahasvati |",
    "GV00avs___u:985": "(AVŚ_3,18.2c) sapatnīṃ me parā ṇuda patiṃ me kevalaṃ kṛdhi ||2||",
    "GV00avs___u:986": "(AVŚ_3,18.3a) nahi te nāma jagrāha no asmin ramase patau |",
    "GV00avs___u:987": "(AVŚ_3,18.3c) parām eva parāvataṃ sapatnīṃ gamayāmasi ||3||",
    "GV00avs___u:988": "(AVŚ_3,18.4a) uttarāham uttara uttared uttarābhyaḥ |",
    "GV00avs___u:989": "(AVŚ_3,18.4c) adhaḥ sapatnī yā mamādharā sādharābhyaḥ ||4||",
    "GV00avs___u:990": "(AVŚ_3,18.5a) aham asmi sahamānātho tvam asi sāsahiḥ |",
    "GV00avs___u:991": "(AVŚ_3,18.5c) ubhe sahasvatī bhūtvā sapatnīṃ me sahāvahai ||5||",
    "GV00avs___u:992": "(AVŚ_3,18.6a) abhi te 'dhāṃ sahamānām upa te 'dhāṃ sahīyasīm |",
    "GV00avs___u:993": "(AVŚ_3,18.6c) mām anu pra te mano vatsaṃ gaur iva dhāvatu pathā vār iva",
    "GV00avs___u:994": "dhāvatu ||6||",
    "GV00avs___u:995": "(AVŚ_3,19.1a) saṃśitaṃ ma idaṃ brahma saṃśitaṃ vīryaṃ balam |",
    "GV00avs___u:996": "(AVŚ_3,19.1c) saṃśitaṃ kṣatram ajaram astu jiṣṇur yeṣām asmi purohitaḥ ||1||",
    "GV00avs___u:997": "(AVŚ_3,19.2a) sam aham eṣāṃ rāṣṭraṃ syāmi sam ojo vīryaṃ balam |",
    "GV00avs___u:998": "(AVŚ_3,19.2c) vṛścāmi śatrūṇāṃ bāhūn anena haviṣā aham ||2||",
    "GV00avs___u:999": "(AVŚ_3,19.3a) nīcaiḥ padyantām adhare bhavantu ye naḥ sūriṃ maghavānaṃ pṛtanyān |",
    "GV00avs___u:1000": "(AVŚ_3,19.3c) kṣiṇāmi brahmaṇāmitrān un nayāmi svān aham ||3||",
    "GV00avs___u:1001": "(AVŚ_3,19.4a) tīkṣṇīyāṃsaḥ paraśor agnes tīkṣṇatarā uta |",
    "GV00avs___u:1002": "(AVŚ_3,19.4c) indrasya vajrāt tīkṣṇīyāṃso yeṣām asmi purohitaḥ ||4||",
    "GV00avs___u:1003": "(AVŚ_3,19.5a) eṣām aham āyudhā saṃ syāmy eṣāṃ rāṣṭraṃ suvīraṃ vardhayāmi |",
    "GV00avs___u:1004": "(AVŚ_3,19.5c) eṣām kṣatram ajaram astu jiṣṇv eṣāṃ cittaṃ viśve 'vantu",
    "GV00avs___u:1005": "devāḥ ||5||",
    "GV00avs___u:1006": "(AVŚ_3,19.6a) ud dharṣantāṃ maghavan vājināny ud vīrāṇāṃ jayatām etu ghoṣaḥ |",
    "GV00avs___u:1007": "(AVŚ_3,19.6c) pṛthag ghoṣā ululayaḥ ketumanta ud īratām |",
    "GV00avs___u:1008": "(AVŚ_3,19.6e) devā indrajyeṣṭhā maruto yantu senayā ||6||",
    "GV00avs___u:1009": "(AVŚ_3,19.7a) pretā jayatā nara ugrā vaḥ santu bāhavaḥ |",
    "GV00avs___u:1010": "(AVŚ_3,19.7c) tīkṣṇeṣavo 'baladhanvano hatogrāyudhā abalān ugrabāhavaḥ",
    "GV00avs___u:1011": "(AVŚ_3,19.8a) avasṛṣṭā parā pata śaravye brahmasaṃśite |",
    "GV00avs___u:1012": "(AVŚ_3,19.8c) jaya amitrān pra padyasva jahy eṣāṃ varaṃvaraṃ māmīṣāṃ moci",
    "GV00avs___u:1013": "kaś cana ||8||",
    "GV00avs___u:1014": "(AVŚ_3,20.1a) ayaṃ te yonir ṛtviyo yato jāto arocathāḥ |",
    "GV00avs___u:1015": "(AVŚ_3,20.1c) taṃ jānann agna ā rohādhā no vardhaya rayim ||1||",
    "GV00avs___u:1016": "(AVŚ_3,20.2a) agne achā vadeha naḥ pratyaṅ naḥ sumanā bhava |",
    "GV00avs___u:1017": "(AVŚ_3,20.2c) pra ṇo yacha viśāṃ pate dhanadā asi nas tvam ||2||",
    "GV00avs___u:1018": "(AVŚ_3,20.3a) pra ṇo yachatv aryamā pra bhagaḥ pra bṛhaspatiḥ |",
    "GV00avs___u:1019": "(AVŚ_3,20.3c) pra devīḥ prota sūnṛtā rayiṃ devī dadhātu me ||3||",
    "GV00avs___u:1020": "(AVŚ_3,20.4a) somaṃ rājānam avase 'gniṃ gīrbhir havāmahe |",
    "GV00avs___u:1021": "(AVŚ_3,20.4c) ādityam viṣṇum sūryaṃ brahmāṇaṃ ca bṛhaspatim ||4||",
    "GV00avs___u:1022": "(AVŚ_3,20.5a) tvaṃ no agne agnibhir brahma yajñaṃ vardhaya |",
    "GV00avs___u:1023": "(AVŚ_3,20.5c) tvaṃ no deva dātave rayiṃ dānāya codaya ||5||",
    "GV00avs___u:1024": "(AVŚ_3,20.6a) indravāyū ubhāv iha suhaveha havāmahe |",
    "GV00avs___u:1025": "(AVŚ_3,20.6c) yathā naḥ sarva ij janaḥ saṃgatyāṃ sumanā asad dānakāmaś ca no bhuvat ||6||",
    "GV00avs___u:1026": "(AVŚ_3,20.7a) aryamaṇaṃ bṛhaspatim indraṃ dānāya codaya |",
    "GV00avs___u:1027": "(AVŚ_3,20.7c) vātaṃ viṣṇuṃ sarasvatīṃ savitāraṃ ca vājinam ||7||",
    "GV00avs___u:1028": "(AVŚ_3,20.8a) vājasya nu prasave saṃ babhūvimemā ca viśvā bhuvanāni antaḥ",
    "GV00avs___u:1029": "(AVŚ_3,20.8c) utāditsantaṃ dāpayatu prajānan rayiṃ ca naḥ sarvavīraṃ ni yacha ||8||",
    "GV00avs___u:1030": "(AVŚ_3,20.9a) duhrām me pañca pradiṣo duhrām urvīr yathābalam |",
    "GV00avs___u:1031": "(AVŚ_3,20.9c) prāpeyaṃ sarvā ākūtīr manasā hṛdayena ca ||9||",
    "GV00avs___u:1032": "(AVŚ_3,20.10a) gosaniṃ vācam udeyaṃ varcasā mābhyudihi |",
    "GV00avs___u:1033": "(AVŚ_3,20.10c) ā rundhāṃ sarvato vāyus tvaṣṭā poṣaṃ dadhātu me ||10||",
    "GV00avs___u:1034": "(AVŚ_3,21.1a) ye agnayo apsv antar ye vṛtre ye puruṣe ye aśmasu |",
    "GV00avs___u:1035": "(AVŚ_3,21.1c) ya āviveśoṣadhīr yo vanaspatīṃs tebhyo agnibhyo hutam astv etat ||1||",
    "GV00avs___u:1036": "(AVŚ_3,21.2a) yaḥ some antar yo goṣv antar ya āviṣṭo vayaḥsu yo mṛgeṣu |",
    "GV00avs___u:1037": "(AVŚ_3,21.2c) ya āviveśa dvipado yas catuṣpadas tebhyo agnibhyo hutam astv",
    "GV00avs___u:1038": "etat ||2||",
    "GV00avs___u:1039": "(AVŚ_3,21.3a) ya indreṇa sarathaṃ yāti devo vaiśvānara uta viśvadāvyaḥ |",
    "GV00avs___u:1040": "(AVŚ_3,21.3c) yaṃ johavīmi pṛtanāsu sāsahiṃ tebhyo agnibhyo hutam astv etat ||3||",
    "GV00avs___u:1041": "(AVŚ_3,21.4a) yo devo viśvād yam u kāmam āhur yaṃ dātāraṃ pratigṛhṇantam āhuḥ |",
    "GV00avs___u:1042": "(AVŚ_3,21.4c) yo dhīraḥ śakraḥ paribhūr adābhyas tebhyo agnibhyo hutam astv etat ||4||",
    "GV00avs___u:1043": "(AVŚ_3,21.5a) yaṃ tvā hotāraṃ manasābhi saṃvidus trayodaśa bhauvanāḥ pañca mānavāḥ |",
    "GV00avs___u:1044": "(AVŚ_3,21.5c) varcodhase yaśase sūnṛtāvate tebhyo agnibhyo hutam astv etat ||5||",
    "GV00avs___u:1045": "(AVŚ_3,21.6a) ukṣānnāya vaśānnāya somapṛṣṭhāya vedhase |",
    "GV00avs___u:1046": "(AVŚ_3,21.6c) vaiśvānarajyeṣṭhebhyas tebhyo agnibhyo hutam astv etat ||6||",
    "GV00avs___u:1047": "(AVŚ_3,21.7a) divaṃ pṛthivīm anv antarikṣam ye vidyutam anusaṃcaranti |",
    "GV00avs___u:1048": "(AVŚ_3,21.7c) ye dikṣv antar ye vāte antas tebhyo agnibhyo hutam astv etat ||7||",
    "GV00avs___u:1049": "(AVŚ_3,21.8a) hiraṇyapāṇiṃ savitāram indraṃ bṛhaspatiṃ varuṇaṃ mitram",
    "GV00avs___u:1050": "agnim |",
    "GV00avs___u:1051": "(AVŚ_3,21.8c) viśvān devān aṅgiraso havāmahe imaṃ kravyādaṃ śamayantv agnim ||8||",
    "GV00avs___u:1052": "(AVŚ_3,21.9a) śānto agniḥ kravyāc chāntaḥ puruṣareṣaṇaḥ |",
    "GV00avs___u:1053": "(AVŚ_3,21.9c) atho yo viśvadāvyas taṃ kravyādam aśīśamam ||9||",
    "GV00avs___u:1054": "(AVŚ_3,21.10a) ye parvatāḥ somapṛṣṭhā āpa uttānaśīvarīḥ |",
    "GV00avs___u:1055": "(AVŚ_3,21.10c) vātaḥ parjanya ād agnis te kravyādam aśīśaman ||10||",
    "GV00avs___u:1056": "(AVŚ_3,22.1a) hastivarcasaṃ prathatāṃ bṛhad yaśo adityā yat tanvaḥ saṃbabhūva |",
    "GV00avs___u:1057": "(AVŚ_3,22.1c) tat sarve sam adur mahyam etad viśve devā aditiḥ sajoṣāḥ",
    "GV00avs___u:1058": "(AVŚ_3,22.2a) mitraś ca varuṇaś cendro rudraś ca cetatu |",
    "GV00avs___u:1059": "(AVŚ_3,22.2c) devāso viśvadhāyasas te māñjantu varcasā ||2||",
    "GV00avs___u:1060": "(AVŚ_3,22.3a) yena hastī varcasā saṃbabhūva yena rājā manuṣyesv apsv antaḥ",
    "GV00avs___u:1061": "(AVŚ_3,22.3c) yena devā devatām agra āyan tena mām adya varcasāgne",
    "GV00avs___u:1062": "varcasvinaṃ kṛṇu ||3||",
    "GV00avs___u:1063": "(AVŚ_3,22.4a) yat te varco jātavedo bṛhad bhavaty āhuteḥ |",
    "GV00avs___u:1064": "(AVŚ_3,22.4c) yāvat sūryasya varca āsurasya ca hastinaḥ |",
    "GV00avs___u:1065": "(AVŚ_3,22.4e) tāvan me aśvinā varca ā dhattāṃ puṣkarasrajā ||4||",
    "GV00avs___u:1066": "(AVŚ_3,22.5a) yāvac catasraḥ pradiśaś cakṣur yāvat samaśnute |",
    "GV00avs___u:1067": "(AVŚ_3,22.5c) tāvat samaitv indriyaṃ mayi tad dhastivarcasam ||5||",
    "GV00avs___u:1068": "(AVŚ_3,22.6a) hastī mṛgāṇāṃ suṣadām atiṣṭhāvān babhūva hi |",
    "GV00avs___u:1069": "(AVŚ_3,22.6c) tasya bhagena varcasābhi ṣiñcāmi mām aham ||6||",
    "GV00avs___u:1070": "(AVŚ_3,23.1a) yena vehad babhūvitha nāśayāmasi tat tvat |",
    "GV00avs___u:1071": "(AVŚ_3,23.1c) idaṃ tad anyatra tvad apa dūre ni dadhmasi ||1||",
    "GV00avs___u:1072": "(AVŚ_3,23.2a) ā te yoniṃ garbha etu pumān bāṇa iveṣudhim |",
    "GV00avs___u:1073": "(AVŚ_3,23.2c) ā vīro 'tra jāyatāṃ putras te daśamāsyaḥ ||2||",
    "GV00avs___u:1074": "(AVŚ_3,23.3a) pumāṃsaṃ putraṃ janaya taṃ pumān anu jāyatām |",
    "GV00avs___u:1075": "(AVŚ_3,23.3c) bhavāsi putrāṇāṃ mātā jātānāṃ janayāś ca yān ||3||",
    "GV00avs___u:1076": "(AVŚ_3,23.4a) yāni badrāṇi bījāny ṛṣabhā janayanti ca |",
    "GV00avs___u:1077": "(AVŚ_3,23.4c) tais tvaṃ putraṃ vindasva sā prasūr dhenukā bhava ||4||",
    "GV00avs___u:1078": "(AVŚ_3,23.5a) kṛṇomi te prājāpatyam ā yoniṃ garbha etu te |",
    "GV00avs___u:1079": "(AVŚ_3,23.5c) vindasva tvaṃ putraṃ nāri yas tubhyaṃ śam asac cham u tasmai tvam bhava ||5||",
    "GV00avs___u:1080": "(AVŚ_3,23.6a) yāsām dyauḥ pitā pṛthivī mātā samudro mūlaṃ vīrudhāṃ babhūva",
    "GV00avs___u:1081": "(AVŚ_3,23.6c) tās tvā putravidyāya daivīḥ prāvantv oṣadhayaḥ ||6||",
    "GV00avs___u:1082": "(AVŚ_3,24.1a) payasvatīr oṣadhayaḥ payasvan māmakaṃ vacaḥ |",
    "GV00avs___u:1083": "(AVŚ_3,24.1c) atho payasvatīnām ā bhare 'haṃ sahasraśaḥ ||1||",
    "GV00avs___u:1084": "(AVŚ_3,24.2a) vedāhaṃ payasvantaṃ cakāra dhānyam bahu |",
    "GV00avs___u:1085": "(AVŚ_3,24.2c) saṃbhṛtvā nāma yo devas taṃ vayaṃ havāmahe yoyo ayajvano",
    "GV00avs___u:1086": "gṛhe ||2||",
    "GV00avs___u:1087": "(AVŚ_3,24.3a) imā yāḥ pañca pradiśo mānavīḥ pañca kṛṣṭayaḥ |",
    "GV00avs___u:1088": "(AVŚ_3,24.3c) vṛṣṭe śāpaṃ nadīr iveha sphātiṃ samāvahān ||3||",
    "GV00avs___u:1089": "(AVŚ_3,24.4a) ud utsaṃ śatadhāraṃ sahasradhāram akṣitam |",
    "GV00avs___u:1090": "(AVŚ_3,24.4c) evāsmākedaṃ dhānyaṃ sahasradhāram akṣitam ||4||",
    "GV00avs___u:1091": "(AVŚ_3,24.5a) śatahasta samāhara sahasrahasta saṃ kira |",
    "GV00avs___u:1092": "(AVŚ_3,24.5c) kṛtasya kāryasya ceha sphātiṃ samāvaha ||5||",
    "GV00avs___u:1093": "(AVŚ_3,24.6a) tisro mātrā gandharvāṇāṃ catasro gṛhapatnyāḥ |",
    "GV00avs___u:1094": "(AVŚ_3,24.6c) tāsāṃ yā sphātimattamā tayā tvābhi mṛśāmasi ||6||",
    "GV00avs___u:1095": "(AVŚ_3,24.7a) upohaś ca samūhaś ca kṣattārau te prajāpate |",
    "GV00avs___u:1096": "(AVŚ_3,24.7c) tāv ihā vahatāṃ sphātiṃ bahuṃ bhūmānam akṣitam ||7||",
    "GV00avs___u:1097": "(AVŚ_3,25.1a) uttudas tvot tudatu mā dhṛthāḥ śayane sve |",
    "GV00avs___u:1098": "(AVŚ_3,25.1c) iṣuḥ kāmasya yā bhīmā tayā vidhyāmi tvā hṛdi ||1||",
    "GV00avs___u:1099": "(AVŚ_3,25.2a) ādhīparṇāṃ kāmaśalyām iṣuṃ saṃkalpakulmalām |",
    "GV00avs___u:1100": "(AVŚ_3,25.2c) tāṃ susaṃnatāṃ kṛtvā kāmo vidhyatu tvā hṛdi ||2||",
    "GV00avs___u:1101": "(AVŚ_3,25.3a) yā plīhānaṃ śoṣayati kāmasyeṣuḥ susaṃnatā |",
    "GV00avs___u:1102": "(AVŚ_3,25.3c) prācīnapakṣā vyoṣā tayā vidhyāmi tvā hṛdi ||3||",
    "GV00avs___u:1103": "(AVŚ_3,25.4a) śucā viddhā vyoṣayā śuṣkāsyābhi sarpa mā |",
    "GV00avs___u:1104": "(AVŚ_3,25.4c) mṛdur nimanyuḥ kevalī priyavādiny anuvratā ||4||",
    "GV00avs___u:1105": "(AVŚ_3,25.5a) ājāmi tvājanyā pari mātur atho pituḥ |",
    "GV00avs___u:1106": "(AVŚ_3,25.5c) yathā mama kratāv aso mama cittam upāyasi ||5||",
    "GV00avs___u:1107": "(AVŚ_3,25.6a) vy asyai mitrāvaruṇau hṛdaś cittāny asyatam |",
    "GV00avs___u:1108": "(AVŚ_3,25.6c) athainām akratuṃ kṛtvā mamaiva kṛṇutaṃ vaśe ||6||",
    "GV00avs___u:1109": "(AVŚ_3,26.1a) ye 'syāṃ stha prācyāṃ diśi hetayo nāma devās teṣāṃ vo agnir",
    "GV00avs___u:1110": "iṣavaḥ |",
    "GV00avs___u:1111": "(AVŚ_3,26.1c) te no mṛḍata te no 'dhi brūta tebhyo vo namas tebhyo vaḥ",
    "GV00avs___u:1112": "svāhā ||1||",
    "GV00avs___u:1113": "(AVŚ_3,26.2a) ye 'syāṃ stha dakṣiṇāyāṃ diśy aviṣyavo nāma devās teṣāṃ vaḥ kāma iṣavaḥ |",
    "GV00avs___u:1114": "(AVŚ_3,26.2c) te no mṛḍata te no 'dhi brūta tebhyo vo namas tebhyo vaḥ",
    "GV00avs___u:1115": "svāhā ||2||",
    "GV00avs___u:1116": "(AVŚ_3,26.3a) ye 'syāṃ stha pratīcyāṃ diśi vairājā nāma devās teṣāṃ va āpa",
    "GV00avs___u:1117": "iṣavaḥ |",
    "GV00avs___u:1118": "(AVŚ_3,26.3c) te no mṛḍata te no 'dhi brūta tebhyo vo namas tebhyo vaḥ",
    "GV00avs___u:1119": "svāhā ||3||",
    "GV00avs___u:1120": "(AVŚ_3,26.4a) ye 'syāṃ sthodīcyāṃ diśi pravidhyanto nāma devās teṣāṃ vo vāta iṣavaḥ |",
    "GV00avs___u:1121": "(AVŚ_3,26.4c) te no mṛḍata te no 'dhi brūta tebhyo vo namas tebhyo vaḥ",
    "GV00avs___u:1122": "svāhā ||4||",
    "GV00avs___u:1123": "(AVŚ_3,26.5a) ye 'syāṃ stha dhruvāyāṃ diśi nilimpā nāma devās teṣāṃ va oṣadhīr iṣavaḥ |",
    "GV00avs___u:1124": "(AVŚ_3,26.5c) te no mṛḍata te no 'dhi brūta tebhyo vo namas tebhyo vaḥ",
    "GV00avs___u:1125": "svāhā ||5||",
    "GV00avs___u:1126": "(AVŚ_3,26.6a) ye 'syāṃ sthordhvāyāṃ diśy avasvanto nāma devās teṣāṃ vo bṛhaspatir iṣavaḥ |",
    "GV00avs___u:1127": "(AVŚ_3,26.6c) te no mṛḍata te no 'dhi brūta tebhyo vo namas tebhyo vaḥ",
    "GV00avs___u:1128": "svāhā ||6||",
    "GV00avs___u:1129": "(AVŚ_3,27.1a) prācī dig agnir adhipatir asito rakṣitādityā iṣavaḥ |",
    "GV00avs___u:1130": "(AVŚ_3,27.1c) tebhyo namo 'dhipatibhyo namo rakṣitṛbhyo nama iṣubhyo nama ebhyo astu |",
    "GV00avs___u:1131": "(AVŚ_3,27.1e) yo 'smān dveṣṭi yaṃ vayaṃ dviṣmas taṃ vo jambhe dadhmaḥ ||1||",
    "GV00avs___u:1132": "(AVŚ_3,27.2a) dakṣiṇā dig indro 'dhipatis tiraścirājī rakṣitā pitara",
    "GV00avs___u:1133": "iṣavaḥ |",
    "GV00avs___u:1134": "(AVŚ_3,27.2c) tebhyo namo 'dhipatibhyo namo rakṣitṛbhyo nama iṣubhyo nama ebhyo astu |",
    "GV00avs___u:1135": "(AVŚ_3,27.2e) yo 'smān dveṣṭi yaṃ vayaṃ dviṣmas taṃ vo jambhe dadhmaḥ ||2||",
    "GV00avs___u:1136": "(AVŚ_3,27.3a) pratīcī dig varuṇo 'dhipatiḥ pṛdākū rakṣitānnam iṣavaḥ |",
    "GV00avs___u:1137": "(AVŚ_3,27.3c) tebhyo namo 'dhipatibhyo namo rakṣitṛbhyo nama iṣubhyo nama ebhyo astu |",
    "GV00avs___u:1138": "(AVŚ_3,27.3e) yo 'smān dveṣṭi yaṃ vayaṃ dviṣmas taṃ vo jambhe dadhmaḥ ||3||",
    "GV00avs___u:1139": "(AVŚ_3,27.4a) udīcī dik somo 'dhipatiḥ svajo rakṣitāśanir iṣavaḥ |",
    "GV00avs___u:1140": "(AVŚ_3,27.4c) tebhyo namo 'dhipatibhyo namo rakṣitṛbhyo nama iṣubhyo nama ebhyo astu |",
    "GV00avs___u:1141": "(AVŚ_3,27.4e) yo 'smān dveṣṭi yaṃ vayaṃ dviṣmas taṃ vo jambhe dadhmaḥ ||4||",
    "GV00avs___u:1142": "(AVŚ_3,27.5a) dhruvā dig viṣṇur adhipatiḥ kalmāṣagrīvo rakṣitā vīrudha iṣavaḥ |",
    "GV00avs___u:1143": "(AVŚ_3,27.5c) tebhyo namo 'dhipatibhyo namo rakṣitṛbhyo nama iṣubhyo nama ebhyo astu |",
    "GV00avs___u:1144": "(AVŚ_3,27.5e) yo 'smān dveṣṭi yaṃ vayam dviṣmas taṃ vo jambhe dadhmaḥ ||5||",
    "GV00avs___u:1145": "(AVŚ_3,27.6a) ūrdhvā dig bṛhaspatir adhipatiḥ śvitro rakṣitā varṣam iṣavaḥ |",
    "GV00avs___u:1146": "(AVŚ_3,27.6c) tebhyo namo 'dhipatibhyo namo rakṣitṛbhyo nama iṣubhyo nama ebhyo astu |",
    "GV00avs___u:1147": "(AVŚ_3,27.6e) yo 'smān dveṣṭi yaṃ vayaṃ dviṣmas taṃ vo jambhe dadhmaḥ ||6||",
    "GV00avs___u:1148": "(AVŚ_3,28.1a) ekaikayaiṣā sṛṣṭyā saṃ babhūva yatra gā asṛjanta bhūtakṛto viśvarūpāḥ |",
    "GV00avs___u:1149": "(AVŚ_3,28.1c) yatra vijāyate yaminy apartuḥ sā paśūn kṣiṇāti riphatī ruśatī ||1||",
    "GV00avs___u:1150": "(AVŚ_3,28.2a) eṣā paśūnt saṃ kṣiṇāti kravyād bhūtvā vyadvarī |",
    "GV00avs___u:1151": "(AVŚ_3,28.2c) utaināṃ brahmaṇe dadyāt tathā syonā śivā syāt ||2||",
    "GV00avs___u:1152": "(AVŚ_3,28.3a) śivā bhava puruṣebhyo gobhyo aśvebhyaḥ śivā |",
    "GV00avs___u:1153": "(AVŚ_3,28.3c) śivāsmai sarvasmai kṣetrāya śivā na ihaidhi ||3||",
    "GV00avs___u:1154": "(AVŚ_3,28.4a) iha puṣṭir iha rasa iha sahasrasātamā bhava |",
    "GV00avs___u:1155": "(AVŚ_3,28.4c) paśūn yamini poṣaya ||4||",
    "GV00avs___u:1156": "(AVŚ_3,28.5a) yatrā suhārdaḥ sukṛto madanti vihāya rogaṃ tanvaḥ svāyāḥ |",
    "GV00avs___u:1157": "(AVŚ_3,28.5c) taṃ lokaṃ yaminy abhisaṃbabhūva sā no mā hiṃsīt puruṣān",
    "GV00avs___u:1158": "paśūṃś ca ||5||",
    "GV00avs___u:1159": "(AVŚ_3,28.6a) yatrā suhārdāṃ sukṛtām agnihotrahutām yatra lokaḥ |",
    "GV00avs___u:1160": "(AVŚ_3,28.6c) taṃ lokaṃ yaminy abhisaṃbabhūva sā no mā hiṃsīt puruṣān",
    "GV00avs___u:1161": "paśūṃś ca ||6||",
    "GV00avs___u:1162": "(AVŚ_3,29.1a) yad rājāno vibhajanta iṣṭāpūrtasya ṣoḍaśam yamasyāmī",
    "GV00avs___u:1163": "sabhāsadaḥ |",
    "GV00avs___u:1164": "(AVŚ_3,29.1c) avis tasmāt pra muñcati dattaḥ śitipāt svadhā ||1||",
    "GV00avs___u:1165": "(AVŚ_3,29.2a) sarvān kāmān pūrayaty ābhavan prabhavan bhavan |",
    "GV00avs___u:1166": "(AVŚ_3,29.2c) ākūtipro 'vir dattaḥ śitipānn nopa dasyati ||2||",
    "GV00avs___u:1167": "(AVŚ_3,29.3a) yo dadāti śitipādam aviṃ lokena saṃmitam |",
    "GV00avs___u:1168": "(AVŚ_3,29.3c) sa nākam abhyārohati yatra śulko na kriyate abalena balīyase",
    "GV00avs___u:1169": "(AVŚ_3,29.4a) pañcāpūpaṃ śitipādam aviṃ lokena saṃmitam |",
    "GV00avs___u:1170": "(AVŚ_3,29.4c) pradātopa jīvati pitṝṇāṃ loke 'kṣitam ||4||",
    "GV00avs___u:1171": "(AVŚ_3,29.5a) pañcāpūpaṃ śitipādam aviṃ lokena saṃmitam |",
    "GV00avs___u:1172": "(AVŚ_3,29.5c) pradātopa jīvati sūryāmāsayor akṣitam ||5||",
    "GV00avs___u:1173": "(AVŚ_3,29.6a) ireva nopa dasyati samudra iva payo mahat |",
    "GV00avs___u:1174": "(AVŚ_3,29.6c) devau savāsināv iva śitipān nopa dasyati ||6||",
    "GV00avs___u:1175": "(AVŚ_3,29.7a) ka idaṃ kasmā adāt kāmaḥ kāmāyādāt |",
    "GV00avs___u:1176": "(AVŚ_3,29.7c) kāmo dātā kāmaḥ pratigrahītā kāmaḥ samudram ā viveśa |",
    "GV00avs___u:1177": "(AVŚ_3,29.7e) kāmena tvā prati gṛhnāmi kāmaitat te ||7||",
    "GV00avs___u:1178": "(AVŚ_3,29.8a) bhūmiṣ ṭvā prati gṛhṇātv antarikṣam idaṃ mahat |",
    "GV00avs___u:1179": "(AVŚ_3,29.8c) māhaṃ prāṇena mātmanā mā prajayā pratigṛhya vi rādhiṣi ||8||",
    "GV00avs___u:1180": "(AVŚ_3,30.1a) sahṛdayaṃ sāṃmanasyam avidveṣaṃ kṛṇomi vaḥ |",
    "GV00avs___u:1181": "(AVŚ_3,30.1c) anyo anyam abhi haryata vatsaṃ jātam ivāghnyā ||1||",
    "GV00avs___u:1182": "(AVŚ_3,30.2a) anuvrataḥ pituḥ putro mātrā bhavatu saṃmanāḥ |",
    "GV00avs___u:1183": "(AVŚ_3,30.2c) jāyā patye madhumatīṃ vācaṃ vadatu śantivām ||2||",
    "GV00avs___u:1184": "(AVŚ_3,30.3a) mā bhrātā bhrātaraṃ dvikṣan mā svasāram uta svasā |",
    "GV00avs___u:1185": "(AVŚ_3,30.3c) samyañcaḥ savratā bhūtvā vācaṃ vadata bhadrayā ||3||",
    "GV00avs___u:1186": "(AVŚ_3,30.4a) yena devā na viyanti no ca vidviṣate mithaḥ |",
    "GV00avs___u:1187": "(AVŚ_3,30.4c) tat kṛṇmo brahma vo gṛhe saṃjñānaṃ puruṣebhyaḥ ||4||",
    "GV00avs___u:1188": "(AVŚ_3,30.5a) jyāyasvantaś cittino mā vi yauṣṭa saṃrādhayantaḥ sadhurāś carantaḥ |",
    "GV00avs___u:1189": "(AVŚ_3,30.5c) anyo anyasmai valgu vadanta eta sadhrīcīnān vaḥ saṃmanasas krṇomi ||5||",
    "GV00avs___u:1190": "(AVŚ_3,30.6a) samānī prapā saha vo 'nnabhāgaḥ samāne yoktre saha vo yunajmi |",
    "GV00avs___u:1191": "(AVŚ_3,30.6c) samyañco 'gniṃ saparyatārā nābhim ivābhitaḥ ||6||",
    "GV00avs___u:1192": "(AVŚ_3,30.7a) sadhrīcīnān vaḥ saṃmanasas kṛṇomy ekaśnuṣṭīnt saṃvananena",
    "GV00avs___u:1193": "sarvān |",
    "GV00avs___u:1194": "(AVŚ_3,30.7c) devā ivāmṛtaṃ rakṣamāṇāḥ sāyaṃprātaḥ saumanaso vo astu ||7||",
    "GV00avs___u:1195": "(AVŚ_3,31.1a) vi devā jarasāvṛtan vi tvam agne arātyā |",
    "GV00avs___u:1196": "(AVŚ_3,31.1c) vy ahaṃ sarveṇa pāpmanā vi yakṣmeṇa sam āyuṣā ||1||",
    "GV00avs___u:1197": "(AVŚ_3,31.2a) vy ārtyā pavamāno vi śakraḥ pāpakṛtyayā |",
    "GV00avs___u:1198": "(AVŚ_3,31.2c) vy ahaṃ sarveṇa pāpmanā vi yakṣmeṇa sam āyuṣā ||2||",
    "GV00avs___u:1199": "(AVŚ_3,31.3a) vi grāmyāḥ paśava āraṇyair vy āpas tṛṣṇayāsaran |",
    "GV00avs___u:1200": "(AVŚ_3,31.3c) vy ahaṃ sarveṇa pāpmanā vi yakṣmeṇa sam āyuṣā ||3||",
    "GV00avs___u:1201": "(AVŚ_3,31.4a) vī me dyāvāpṛthivī ito vi panthāno diśaṃdiśam |",
    "GV00avs___u:1202": "(AVŚ_3,31.4c) vy ahaṃ sarveṇa pāpmanā vi yakṣmeṇa sam āyuṣā ||4||",
    "GV00avs___u:1203": "(AVŚ_3,31.5a) tvaṣṭā duhitre vahatuṃ yunaktītīdaṃ viśvaṃ bhuvanaṃ vi yāti |",
    "GV00avs___u:1204": "(AVŚ_3,31.5c) vy ahaṃ sarveṇa pāpmanā vi yakṣmeṇa sam āyuṣā ||5||",
    "GV00avs___u:1205": "(AVŚ_3,31.6a) agniḥ prāṇānt saṃ dadhāti candraḥ prāṇena saṃhitaḥ |",
    "GV00avs___u:1206": "(AVŚ_3,31.6c) vy ahaṃ sarveṇa pāpmanā vi yakṣmeṇa sam āyuṣā ||6||",
    "GV00avs___u:1207": "(AVŚ_3,31.7a) prāṇena viśvatovīryaṃ devāḥ sūryaṃ sam airayan |",
    "GV00avs___u:1208": "(AVŚ_3,31.7c) vy ahaṃ sarveṇa pāpmanā vi yakṣmeṇa sam āyuṣā ||7||",
    "GV00avs___u:1209": "(AVŚ_3,31.8a) āyuṣmatām āyuṣkṛtāṃ prāṇena jīva mā mṛthāḥ |",
    "GV00avs___u:1210": "(AVŚ_3,31.8c) vy ahaṃ sarveṇa pāpmanā vi yakṣmeṇa sam āyuṣā ||8||",
    "GV00avs___u:1211": "(AVŚ_3,31.9a) prāṇena prāṇatāṃ prāṇehaiva bhava mā mṛthāḥ |",
    "GV00avs___u:1212": "(AVŚ_3,31.9c) vy ahaṃ sarveṇa pāpmanā vi yakṣmeṇa sam āyuṣā ||9||",
    "GV00avs___u:1213": "(AVŚ_3,31.10a) ud āyuṣā sam āyuṣod oṣadhīnāṃ rasena |",
    "GV00avs___u:1214": "(AVŚ_3,31.10c) vy ahaṃ sarveṇa pāpmanā vi yakṣmeṇa sam āyuṣā ||10||",
    "GV00avs___u:1215": "(AVŚ_3,31.11a) ā parjanyasya vṛṣṭyod asthāmāmṛtā vayam |",
    "GV00avs___u:1216": "(AVŚ_3,31.11c) vy ahaṃ sarveṇa pāpmanā vi yakṣmeṇa sam āyuṣā ||11||",
    "GV00avs___u:1217": "(AVŚ_4,1.1a) brahma jajñānaṃ prathamaṃ purastād vi sīmataḥ suruco vena āvaḥ |",
    "GV00avs___u:1218": "(AVŚ_4,1.1c) sa budhnyā upamā asya viṣṭhāḥ sataś ca yonim asataś ca vi vaḥ",
    "GV00avs___u:1219": "(AVŚ_4,1.2a) iyaṃ pitryā rāṣṭry etv agre prathamāya januṣe bhuvaneṣṭhāḥ |",
    "GV00avs___u:1220": "(AVŚ_4,1.2c) tasmā etaṃ surucaṃ hvāram ahyaṃ gharmaṃ śrīṇantu prathamāya dhāsyave ||2||",
    "GV00avs___u:1221": "(AVŚ_4,1.3a) pra yo jajñe vidvān asya bandhur viśvā devānāṃ janimā vivakti",
    "GV00avs___u:1222": "(AVŚ_4,1.3c) brahma brahmaṇa uj jabhāra madhyān nicair uccaiḥ svadhā abhi",
    "GV00avs___u:1223": "pra tasthau ||3||",
    "GV00avs___u:1224": "(AVŚ_4,1.4a) sa hi vidaḥ sa pṛthivyā ṛtasthā mahī kṣemaṃ rodasī askabhāyat",
    "GV00avs___u:1225": "(AVŚ_4,1.4c) mahān mahī askabhāyad vi jāto dyāṃ sadma pārthivaṃ ca rajaḥ",
    "GV00avs___u:1226": "(AVŚ_4,1.5a) sa bhudhnyād āṣṭra januṣo 'bhy agram bṛhaspatir devatā tasya samrāṭ |",
    "GV00avs___u:1227": "(AVŚ_4,1.5c) ahar yac chukraṃ jyotiṣo janiṣṭātha dyumanto vi vasantu viprāḥ ||5||",
    "GV00avs___u:1228": "(AVŚ_4,1.6a) nūnaṃ tad asya kāvyo hinoti maho devasya pūrvyasya dhāma |",
    "GV00avs___u:1229": "(AVŚ_4,1.6c) eṣa jajñe bahubhiḥ sākam itthā pūrve ardhe viṣite sasan nu",
    "GV00avs___u:1230": "(AVŚ_4,1.7a) yo 'tharvāṇaṃ pitaraṃ devabandhuṃ bṛhaspatiṃ namasāva ca gachāt |",
    "GV00avs___u:1231": "(AVŚ_4,1.7c) tvaṃ viśveṣāṃ janitā yathāsaḥ kavir devo na dabhāyat svadhāvān ||7||",
    "GV00avs___u:1232": "(AVŚ_4,2.1a) ya ātmadā baladā yasya viśva upāsate praśiṣaṃ yasya devāḥ |",
    "GV00avs___u:1233": "(AVŚ_4,2.1c) yo 'syeśe dvipado yaś catuṣpadaḥ kasmai devāya haviṣā vidhema",
    "GV00avs___u:1234": "(AVŚ_4,2.2a) yaḥ prāṇato nimiṣato mahitvaiko rājā jagato babhūva |",
    "GV00avs___u:1235": "(AVŚ_4,2.2c) yasya chāyāmṛtaṃ yasya mṛtyuḥ kasmai devāya haviṣā vidhema ||2||",
    "GV00avs___u:1236": "(AVŚ_4,2.3a) yaṃ krandasī avataś caskabhāne bhiyasāne rodasī ahvayethām |",
    "GV00avs___u:1237": "(AVŚ_4,2.3c) yasyāsau panthā rajaso vimānaḥ kasmai devāya haviṣā vidhema ||3||",
    "GV00avs___u:1238": "(AVŚ_4,2.4a) yasya dyaur urvī pṛthivī ca mahī yasyāda urv antarikṣam |",
    "GV00avs___u:1239": "(AVŚ_4,2.4c) yasyāsau sūro vitato mahitvā kasmai devāya haviṣā vidhema ||4||",
    "GV00avs___u:1240": "(AVŚ_4,2.5a) yasya viśve himavanto mahitvā samudre yasya rasām id āhuḥ |",
    "GV00avs___u:1241": "(AVŚ_4,2.5c) imāś ca pradiśo yasya bāhū kasmai devāya haviṣā vidhema ||5||",
    "GV00avs___u:1242": "(AVŚ_4,2.6a) āpo agre viśvam āvan garbhaṃ dadhānā amṛtā ṛtajñāḥ |",
    "GV00avs___u:1243": "(AVŚ_4,2.6c) yāsu devīṣv adhi deva āsīt kasmai devāya haviṣā vidhema ||6||",
    "GV00avs___u:1244": "(AVŚ_4,2.7a) hiraṇyagarbhaḥ sam avartatāgre bhūtasya jātaḥ patir eka āsīt |",
    "GV00avs___u:1245": "(AVŚ_4,2.7c) sa dādhāra pṛthivīm uta dyāṃ kasmai devāya haviṣā vidhema",
    "GV00avs___u:1246": "(AVŚ_4,2.8a) āpo vatsaṃ janayantīr garbham agre sam airayan |",
    "GV00avs___u:1247": "(AVŚ_4,2.8c) tasyota jāyamānasyolba āsīd dhiraṇyayaḥ kasmai devāya haviṣā vidhema ||8||",
    "GV00avs___u:1248": "(AVŚ_4,3.1a) ud itas trayo akraman vyāghraḥ puruṣo vṛkaḥ |",
    "GV00avs___u:1249": "(AVŚ_4,3.1c) hirug ghi yanti sindhavo hirug devo vanaspatir hiruṅ namantu",
    "GV00avs___u:1250": "śatravaḥ ||1||",
    "GV00avs___u:1251": "(AVŚ_4,3.2a) pareṇaitu pathā vṛkaḥ parameṇota taskaraḥ |",
    "GV00avs___u:1252": "(AVŚ_4,3.2c) pareṇa datvatī rajjuḥ pareṇāghāyur arṣatu ||2||",
    "GV00avs___u:1253": "(AVŚ_4,3.3a) akṣyau ca te mukhaṃ ca te vyāghra jambhayāmasi |",
    "GV00avs___u:1254": "(AVŚ_4,3.3c) āt sarvān viṃśatiṃ nakhān ||3||",
    "GV00avs___u:1255": "(AVŚ_4,3.4a) vyāghraṃ datvatāṃ vayaṃ prathamaṃ jambhayāmasi |",
    "GV00avs___u:1256": "(AVŚ_4,3.4c) ād u ṣṭenam atho ahiṃ yātudhānam atho vṛkam ||4||",
    "GV00avs___u:1257": "(AVŚ_4,3.5a) yo adya stena āyati sa saṃpiṣṭo apāyati |",
    "GV00avs___u:1258": "(AVŚ_4,3.5c) pathām apadhvaṃsenaitv indro vajreṇa hantu tam ||5||",
    "GV00avs___u:1259": "(AVŚ_4,3.6a) mūrṇā mṛgasya dantā apiśīrṇā u pṛṣṭayaḥ |",
    "GV00avs___u:1260": "(AVŚ_4,3.6c) nimruk te godhā bhavatu nīcāyac chaśayur mṛgaḥ ||6||",
    "GV00avs___u:1261": "(AVŚ_4,3.7a) yat saṃyamo na vi yamo vi yamo yan na saṃyamaḥ |",
    "GV00avs___u:1262": "(AVŚ_4,3.7c) indrajāḥ somajā ātharvaṇam asi vyāghrajambhanam ||7||",
    "GV00avs___u:1263": "(AVŚ_4,4.1a) yāṃ tvā gandharvo akhanad varuṇāya mṛtabhraje |",
    "GV00avs___u:1264": "(AVŚ_4,4.1c) tāṃ tvā vayaṃ khanāmasy oṣadhiṃ śepaharṣaṇīm ||1||",
    "GV00avs___u:1265": "(AVŚ_4,4.2a) ud uṣā ud u sūrya ud idaṃ māmakaṃ vacaḥ |",
    "GV00avs___u:1266": "(AVŚ_4,4.2c) ud ejatu prajāpatir vṛṣā śuṣmeṇa vājinā ||2||",
    "GV00avs___u:1267": "(AVŚ_4,4.3a) yathā sma te virohato 'bhitaptam ivānati |",
    "GV00avs___u:1268": "(AVŚ_4,4.3c) tatas te śuṣmavattaram iyaṃ kṛṇotv oṣadhiḥ ||3||",
    "GV00avs___u:1269": "(AVŚ_4,4.4a) uc chuṣmauṣadhīnāṃ sārā ṛṣabhāṇām |",
    "GV00avs___u:1270": "(AVŚ_4,4.4c) saṃ puṃsām indra vṛṣṇyam asmin dhehi tanūvaśin ||4||",
    "GV00avs___u:1271": "(AVŚ_4,4.5a) apāṃ rasaḥ prathamajo 'tho vanaspatīnām |",
    "GV00avs___u:1272": "(AVŚ_4,4.5c) uta somasya bhrātāsy utārśam asi vṛṣṇyam ||5||",
    "GV00avs___u:1273": "(AVŚ_4,4.6a) adyāgne adya savitar adya devi sarasvati |",
    "GV00avs___u:1274": "(AVŚ_4,4.6c) adyāsya brahmaṇas pate dhanur ivā tānayā pasaḥ ||6||",
    "GV00avs___u:1275": "(AVŚ_4,4.7a) āhaṃ tanomi te paso adhi jyām iva dhanvani |",
    "GV00avs___u:1276": "(AVŚ_4,4.7c) kramasvarśa iva rohitam anavaglāyatā sadā ||7||",
    "GV00avs___u:1277": "(AVŚ_4,4.8a) aśvasyāśvatarasyājasya petvasya ca |",
    "GV00avs___u:1278": "(AVŚ_4,4.8c) atha ṛṣabhasya ye vājās tān asmin dhehi tanūvaśin ||8||",
    "GV00avs___u:1279": "(AVŚ_4,5.1a) sahasraśṛṅgo vṛṣabho yaḥ samudrād udācarat |",
    "GV00avs___u:1280": "(AVŚ_4,5.1c) tenā sahasyenā vayaṃ ni janānt svāpayāmasi ||1||",
    "GV00avs___u:1281": "(AVŚ_4,5.2a) na bhūmiṃ vāto ati vāti nāti paśyati kaś cana |",
    "GV00avs___u:1282": "(AVŚ_4,5.2c) striyaś ca sarvāḥ svāpaya śunaś cendrasakhā caran ||2||",
    "GV00avs___u:1283": "(AVŚ_4,5.3a) proṣṭheśayās talpeśayā nārīr yā vahyaśīvarīḥ |",
    "GV00avs___u:1284": "(AVŚ_4,5.3c) striyo yāḥ puṇyagandhayas tāḥ sarvāḥ svāpayāmasi ||3||",
    "GV00avs___u:1285": "(AVŚ_4,5.4a) ejadejad ajagrabhaṃ cakṣuḥ prāṇam ajagrabham |",
    "GV00avs___u:1286": "(AVŚ_4,5.4c) aṅgāny ajagrabhaṃ sarvā rātrīṇām atiśarvare ||4||",
    "GV00avs___u:1287": "(AVŚ_4,5.5a) ya āste yaś carati yaś ca tiṣṭhan vipaśyati |",
    "GV00avs___u:1288": "(AVŚ_4,5.5c) teṣāṃ saṃ dadhmo akṣīṇi yathedaṃ harmyaṃ tathā ||5||",
    "GV00avs___u:1289": "(AVŚ_4,5.6a) svaptu mātā svaptu pitā svaptu śvā svaptu viśpatiḥ |",
    "GV00avs___u:1290": "(AVŚ_4,5.6c) svapantv asyai jñātayaḥ svaptv ayam abhito janaḥ ||6||",
    "GV00avs___u:1291": "(AVŚ_4,5.7a) svapna svapnābhikaraṇena sarvaṃ ni svāpayā janam |",
    "GV00avs___u:1292": "(AVŚ_4,5.7c) otsūryam anyānt svāpayāvyuṣaṃ jāgṛtād aham indra ivāriṣṭo akṣitaḥ ||7||",
    "GV00avs___u:1293": "(AVŚ_4,6.1a) brāhmaṇo jajñe prathamo daśaśīrṣo daśāsyaḥ |",
    "GV00avs___u:1294": "(AVŚ_4,6.1c) sa somaṃ prathamaḥ papau sa cakārārasaṃ viṣam ||1||",
    "GV00avs___u:1295": "(AVŚ_4,6.2a) yāvatī dyāvāpṛthivī varimṇā yāvat sapta sindhavo vitaṣṭhire |",
    "GV00avs___u:1296": "(AVŚ_4,6.2c) vācaṃ viṣasya dūṣaṇīṃ tām ito nir avādiṣam ||2||",
    "GV00avs___u:1297": "(AVŚ_4,6.3a) suparṇas tvā garutmān viṣa prathamam āvayat |",
    "GV00avs___u:1298": "(AVŚ_4,6.3c) nāmīmado nārūrupa utāsmā abhavaḥ pituḥ ||3||",
    "GV00avs___u:1299": "(AVŚ_4,6.4a) yas ta āsyat pañcāṅgurir vakrāc cid adhi dhanvanaḥ |",
    "GV00avs___u:1300": "(AVŚ_4,6.4c) apaskambhasya śalyān nir avocam ahaṃ viṣam ||4||",
    "GV00avs___u:1301": "(AVŚ_4,6.5a) śalyād viṣaṃ nir avocam prāñjanād uta parṇadheḥ |",
    "GV00avs___u:1302": "(AVŚ_4,6.5c) apāṣṭhāc chṛṅgāt kulmalān nir avocam aham viṣam ||5||",
    "GV00avs___u:1303": "(AVŚ_4,6.6a) arasas ta iṣo śalyo 'tho te arasaṃ viṣam |",
    "GV00avs___u:1304": "(AVŚ_4,6.6c) utārasasya vṛkṣasya dhanuṣ ṭe arasārasam ||6||",
    "GV00avs___u:1305": "(AVŚ_4,6.7a) ye apīṣan ye adihan ya āsyan ye avāsṛjan |",
    "GV00avs___u:1306": "(AVŚ_4,6.7c) sarve te vadhrayaḥ kṛtā vadhrir viṣagiriḥ kṛtaḥ ||7||",
    "GV00avs___u:1307": "(AVŚ_4,6.8a) vadhrayas te khanitāro vadhris tvam asy oṣadhe |",
    "GV00avs___u:1308": "(AVŚ_4,6.8c) vadhriḥ sa parvato girir yato jātam idaṃ viṣam ||8||",
    "GV00avs___u:1309": "(AVŚ_4,7.1a) vār idam vārayātai varaṇāvatyām adhi |",
    "GV00avs___u:1310": "(AVŚ_4,7.1c) tatrāmṛtasyāsiktaṃ tenā te vāraye viṣam ||1||",
    "GV00avs___u:1311": "(AVŚ_4,7.2a) arasaṃ prācyaṃ viṣam arasaṃ yad udīcyam |",
    "GV00avs___u:1312": "(AVŚ_4,7.2c) athedam adharācyaṃ karambheṇa vi kalpate ||2||",
    "GV00avs___u:1313": "(AVŚ_4,7.3a) karambhaṃ kṛtvā tiryaṃ pībaspākam udārathim |",
    "GV00avs___u:1314": "(AVŚ_4,7.3c) kṣudhā kila tvā duṣṭano jakṣivānt sa na rūrupaḥ ||3||",
    "GV00avs___u:1315": "(AVŚ_4,7.4a) vi te madaṃ madāvati śaram iva pātayāmasi |",
    "GV00avs___u:1316": "(AVŚ_4,7.4c) pra tvā carum iva yeṣantaṃ vacasā sthāpayāmasi ||4||",
    "GV00avs___u:1317": "(AVŚ_4,7.5a) pari grāmam ivācitaṃ vacasā sthāpayāmasi |",
    "GV00avs___u:1318": "(AVŚ_4,7.5c) tiṣṭhā vṛkṣa iva sthāmny abhrikhāte na rūrupaḥ ||5||",
    "GV00avs___u:1319": "(AVŚ_4,7.6a) pavastais tvā pary akrīṇan dūrśebhir ajinair uta |",
    "GV00avs___u:1320": "(AVŚ_4,7.6c) prakrīr asi tvam oṣadhe 'bhrikhāte na rūrupaḥ ||6||",
    "GV00avs___u:1321": "(AVŚ_4,7.7a) anāptā ye vaḥ prathamā yāni karmāṇi cakrire |",
    "GV00avs___u:1322": "(AVŚ_4,7.7c) vīrān no atra mā dabhan tad va etat puro dadhe ||7||",
    "GV00avs___u:1323": "(AVŚ_4,8.1a) bhūto bhūteṣu paya ā dadhāti sa bhūtānām adhipatir babhūva |",
    "GV00avs___u:1324": "(AVŚ_4,8.1c) tasya mṛtyuś carati rājasūyaṃ sa rājā anu manyatām idaṃ ||1||",
    "GV00avs___u:1325": "(AVŚ_4,8.2a) abhi prehi māpa vena ugraś cettā sapatnahā |",
    "GV00avs___u:1326": "(AVŚ_4,8.2c) ā tiṣṭha mitravardhana tubhyam devā adhi bruvan ||2||",
    "GV00avs___u:1327": "(AVŚ_4,8.3a) ātiṣṭhantaṃ pari viśve abhūṣaṃ chriyaṃ vasānaś carati svarociḥ |",
    "GV00avs___u:1328": "(AVŚ_4,8.3c) mahat tad vṛṣṇo asurasya nāmā viśvarūpo amṛtāni tasthau ||3||",
    "GV00avs___u:1329": "(AVŚ_4,8.4a) vyāghro adhi vaiyāghre vi kramasva diśo mahīḥ |",
    "GV00avs___u:1330": "(AVŚ_4,8.4c) viśas tvā sarvā vāñchantv āpo divyāḥ payasvatīḥ ||4||",
    "GV00avs___u:1331": "(AVŚ_4,8.5a) yā āpo divyāḥ payasā madanty antarikṣa uta vā pṛthivyām |",
    "GV00avs___u:1332": "(AVŚ_4,8.5c) tāsāṃ tvā sarvāsām apām abhi ṣiñcāmi varcasā ||5||",
    "GV00avs___u:1333": "(AVŚ_4,8.6a) abhi tvā varcasāsicann āpo divyāḥ payasvatīḥ |",
    "GV00avs___u:1334": "(AVŚ_4,8.6c) yathāso mitravardhanas tathā tvā savitā karat ||6||",
    "GV00avs___u:1335": "(AVŚ_4,8.7a) enā vyāghraṃ pariṣasvajānāḥ siṃhaṃ hinvanti mahate saubhagāya",
    "GV00avs___u:1336": "(AVŚ_4,8.7c) samudraṃ na subhuvas tasthivāṃsaṃ marmṛjyante dvīpinam apsv antaḥ ||7||",
    "GV00avs___u:1337": "(AVŚ_4,9.1a) ehi jīvaṃ trāyamāṇaṃ parvatasyāsy akṣyam |",
    "GV00avs___u:1338": "(AVŚ_4,9.1c) viśvebhir devair dattaṃ paridhir jīvanāya kam ||1||",
    "GV00avs___u:1339": "(AVŚ_4,9.2a) paripāṇaṃ puruṣāṇāṃ paripāṇaṃ gavāṃ asi |",
    "GV00avs___u:1340": "(AVŚ_4,9.2c) aśvānām arvatām paripāṇāya tasthiṣe ||2||",
    "GV00avs___u:1341": "(AVŚ_4,9.3a) utāsi paripāṇam yātujambhanam āñjana |",
    "GV00avs___u:1342": "(AVŚ_4,9.3c) utāmṛtasya tvaṃ vetthātho asi jīvabhojanam atho",
    "GV00avs___u:1343": "haritabheṣajam ||3||",
    "GV00avs___u:1344": "(AVŚ_4,9.4a) yasyāñjana prasarpasy aṅgamaṅgam paruṣparuḥ |",
    "GV00avs___u:1345": "(AVŚ_4,9.4c) tato yakṣmaṃ vi bādhasa ugro madhyamaśīr iva ||4||",
    "GV00avs___u:1346": "(AVŚ_4,9.5a) nainaṃ prāpnoti śapatho na kṛtyā nābhiśocanam |",
    "GV00avs___u:1347": "(AVŚ_4,9.5c) nainaṃ viṣkandham aśnute yas tvā bibharty āñjana ||5||",
    "GV00avs___u:1348": "(AVŚ_4,9.6a) asanmantrād duṣvapnyād duṣkṛtāc chamalād uta |",
    "GV00avs___u:1349": "(AVŚ_4,9.6c) durhārdaś cakṣuṣo ghorāt tasmān naḥ pāhy āñjana ||6||",
    "GV00avs___u:1350": "(AVŚ_4,9.7a) idaṃ vidvān āñjana satyaṃ vakṣyāmi nānṛtam |",
    "GV00avs___u:1351": "(AVŚ_4,9.7c) saneyam aśvaṃ gām aham ātmānaṃ tava pūruṣa ||7||",
    "GV00avs___u:1352": "(AVŚ_4,9.8a) trayo dāsā āñjanasya takmā balāsa ād ahiḥ |",
    "GV00avs___u:1353": "(AVŚ_4,9.8c) varṣiṣṭhaḥ parvatānāṃ trikakun nāma te pitā ||8||",
    "GV00avs___u:1354": "(AVŚ_4,9.9a) yad āñjanaṃ traikakudam jātaṃ himavatas pari |",
    "GV00avs___u:1355": "(AVŚ_4,9.9c) yātūṃś ca sarvāñ jambhayat sarvāś ca yātudhānyaḥ ||9||",
    "GV00avs___u:1356": "(AVŚ_4,9.10a) yadi vāsi traikakudaṃ yadi yāmunam ucyase |",
    "GV00avs___u:1357": "(AVŚ_4,9.10c) ubhe te bhadre nāmnī tābhyāṃ naḥ pāhy āñjana ||10||",
    "GV00avs___u:1358": "(AVŚ_4,10.1a) vātāj jāto antarikṣād vidyuto jyotiṣas pari |",
    "GV00avs___u:1359": "(AVŚ_4,10.1c) sa no hiraṇyajāḥ śaṅkhaḥ kṛśanaḥ pātv aṃhasaḥ ||1||",
    "GV00avs___u:1360": "(AVŚ_4,10.2a) yo agrato rocanānāṃ samudrād adhi jajñiṣe |",
    "GV00avs___u:1361": "(AVŚ_4,10.2c) śaṅkhena hatvā rakṣāṃsy attriṇo vi ṣahāmahe ||2||",
    "GV00avs___u:1362": "(AVŚ_4,10.3a) śaṅkhenāmīvām amatiṃ śaṅkhenota sadānvāḥ |",
    "GV00avs___u:1363": "(AVŚ_4,10.3c) śaṅkho no viśvabheṣajaḥ kṛśanaḥ pātv aṃhasaḥ ||3||",
    "GV00avs___u:1364": "(AVŚ_4,10.4a) divi jātaḥ samudrajaḥ sindhutas pary ābhṛtaḥ |",
    "GV00avs___u:1365": "(AVŚ_4,10.4c) sa no hiraṇyajāḥ śaṅkha āyuṣprataraṇo maṇiḥ ||4||",
    "GV00avs___u:1366": "(AVŚ_4,10.5a) samudrāj jāto maṇir vṛtrāj jāto divākaraḥ |",
    "GV00avs___u:1367": "(AVŚ_4,10.5c) so asmānt sarvataḥ pātu hetyā devāsurebhyaḥ ||5||",
    "GV00avs___u:1368": "(AVŚ_4,10.6a) hiraṇyānām eko 'si somāt tvam adhi jajñiṣe |",
    "GV00avs___u:1369": "(AVŚ_4,10.6c) rathe tvam asi darśata iṣudhau rocanas tvaṃ pra ṇa āyūṃṣi tāriṣat ||6||",
    "GV00avs___u:1370": "(AVŚ_4,10.7a) devānām asthi kṛśanaṃ babhūva tad ātmanvac caraty apsv antaḥ",
    "GV00avs___u:1371": "(AVŚ_4,10.7c) tat te badhnāmy āyuṣe varcase balāya dīrghāyutvāya śataśāradāya kārśanas tvābhi rakṣatu ||7||",
    "GV00avs___u:1372": "(AVŚ_4,11.1a) anaḍvān dādhāra pṛthivīm uta dyām anaḍvān dādhārorv antarikṣam |",
    "GV00avs___u:1373": "(AVŚ_4,11.1c) anaḍvān dādhāra pradiśaḥ ṣaḍ urvīr anaḍvān viśvaṃ bhuvanam ā",
    "GV00avs___u:1374": "viveśa ||1||",
    "GV00avs___u:1375": "(AVŚ_4,11.2a) anaḍvān indraḥ sa paśubhyo vi caṣṭe trayāṃ chakro vi mimīte adhvanaḥ |",
    "GV00avs___u:1376": "(AVŚ_4,11.2c) bhūtaṃ bhaviṣyad bhuvanā duhānaḥ sarvā devānām carati vratāni ||2||",
    "GV00avs___u:1377": "(AVŚ_4,11.3a) indro jāto manuṣyeṣv antar gharmas taptaś carati śośucānaḥ |",
    "GV00avs___u:1378": "(AVŚ_4,11.3c) suprajāḥ sant sa udāre na sarṣad yo nāśnīyād anaḍuho vijānan",
    "GV00avs___u:1379": "(AVŚ_4,11.4a) anaḍvān duhe sukṛtasya loka ainaṃ pyāyayati pavamānaḥ purastāt |",
    "GV00avs___u:1380": "(AVŚ_4,11.4c) parjanyo dhārā maruta ūdho asya yajñaḥ payo dakṣiṇā doho",
    "GV00avs___u:1381": "asya ||4||",
    "GV00avs___u:1382": "(AVŚ_4,11.5a) yasya neśe yajñapatir na yajño nāsya dāteśe na pratigrahītā",
    "GV00avs___u:1383": "(AVŚ_4,11.5c) yo viśvajid viśvabhṛd viśvakarmā gharmaṃ no brūta yatamaś catuṣpāt ||5||",
    "GV00avs___u:1384": "(AVŚ_4,11.6a) yena devāḥ svar āruruhur hitvā śarīram amṛtasya nābhim |",
    "GV00avs___u:1385": "(AVŚ_4,11.6c) tena geṣma sukṛtasya lokaṃ gharmasya vratena tapasā yaśasyavaḥ ||6||",
    "GV00avs___u:1386": "(AVŚ_4,11.7a) indro rūpeṇāgnir vahena prajāpatiḥ parameṣṭhī virāṭ |",
    "GV00avs___u:1387": "(AVŚ_4,11.7c) viśvānare akramata vaiśvānare akramatānaduhy akramata |",
    "GV00avs___u:1388": "(AVŚ_4,11.7e) so 'dṛṃhayata so 'dhārayata ||7||",
    "GV00avs___u:1389": "(AVŚ_4,11.8a) madhyam etad anaḍuho yatraiṣa vaha āhitaḥ |",
    "GV00avs___u:1390": "(AVŚ_4,11.8c) etāvad asya prācīnaṃ yāvān pratyaṅ samāhitaḥ ||8||",
    "GV00avs___u:1391": "(AVŚ_4,11.9a) yo vedānaduho dohān saptānupadasvataḥ |",
    "GV00avs___u:1392": "(AVŚ_4,11.9c) prajāṃ ca lokaṃ cāpnoti tathā saptaṛṣayo viduḥ ||9||",
    "GV00avs___u:1393": "(AVŚ_4,11.10a) padbhiḥ sedim avakrāmann irāṃ jaṅghābhir utkhidan |",
    "GV00avs___u:1394": "(AVŚ_4,11.10c) srameṇānaḍvān kīlālaṃ kīnāśaś cābhi gachataḥ ||10||",
    "GV00avs___u:1395": "(AVŚ_4,11.11a) dvādaśa vā etā rātrīr vratyā āhuḥ prajāpateḥ |",
    "GV00avs___u:1396": "(AVŚ_4,11.11c) tatropa brahma yo veda tad vā anaḍuho vratam ||11||",
    "GV00avs___u:1397": "(AVŚ_4,11.12a) duhe sāyaṃ duhe prātar duhe madhyaṃdinaṃ pari |",
    "GV00avs___u:1398": "(AVŚ_4,11.12c) dohā ye asya saṃyanti tān vidmānupadasvataḥ ||12||",
    "GV00avs___u:1399": "(AVŚ_4,12.1a) rohaṇy asi rohaṇy asthnaś chinnasya rohaṇī |",
    "GV00avs___u:1400": "(AVŚ_4,12.1c) rohayedam arundhati ||1||",
    "GV00avs___u:1401": "(AVŚ_4,12.2a) yat te riṣṭaṃ yat te dyuttam asti peṣṭraṃ ta ātmani |",
    "GV00avs___u:1402": "(AVŚ_4,12.2c) dhātā tad bhadrayā punaḥ saṃ dadhat paruṣā paruḥ ||2||",
    "GV00avs___u:1403": "(AVŚ_4,12.3a) saṃ te majjā majjñā bhavatu sam u te paruṣā paruḥ |",
    "GV00avs___u:1404": "(AVŚ_4,12.3c) saṃ te māṃsasya visrastaṃ sam asthy api rohatu ||3||",
    "GV00avs___u:1405": "(AVŚ_4,12.4a) majjā majñā saṃ dhīyatāṃ carmaṇā carma rohatu |",
    "GV00avs___u:1406": "(AVŚ_4,12.4c) asṛk te asthi rohatu māṃsaṃ māṃsena rohatu ||4||",
    "GV00avs___u:1407": "(AVŚ_4,12.5a) loma lomnā saṃ kalpayā tvacā saṃ kalpayā tvacam |",
    "GV00avs___u:1408": "(AVŚ_4,12.5c) asṛk te asthi rohatu chinnaṃ saṃ dhehy oṣadhe ||5||",
    "GV00avs___u:1409": "(AVŚ_4,12.6a) sa ut tiṣṭha prehi pra drava rathaḥ sucakraḥ |",
    "GV00avs___u:1410": "(AVŚ_4,12.6c) supaviḥ sunābhiḥ prati tiṣṭhordhvaḥ ||6||",
    "GV00avs___u:1411": "(AVŚ_4,12.7a) yadi kartaṃ patitvā saṃśaśre yadi vāśmā prahṛto jaghāna |",
    "GV00avs___u:1412": "(AVŚ_4,12.7c) ṛbhū rathasyevāṅgāni saṃ dadhat paruṣā paruḥ ||7||",
    "GV00avs___u:1413": "(AVŚ_4,13.1a) uta devā avahitaṃ devā un nayathā punaḥ |",
    "GV00avs___u:1414": "(AVŚ_4,13.1c) utāgaś cakruṣaṃ devā devā jīvayathā punaḥ ||1||",
    "GV00avs___u:1415": "(AVŚ_4,13.2a) dvāv imau vātau vāta ā sindhor ā parāvataḥ |",
    "GV00avs___u:1416": "(AVŚ_4,13.2c) dakṣaṃ te anya āvātu vy anyo vātu yad rapaḥ ||2||",
    "GV00avs___u:1417": "(AVŚ_4,13.3a) ā vāta vāhi bheṣajaṃ vi vāta vāhi yad rapaḥ |",
    "GV00avs___u:1418": "(AVŚ_4,13.3c) tvaṃ hi viśvabheṣaja devānāṃ dūta īyase ||3||",
    "GV00avs___u:1419": "(AVŚ_4,13.4a) trāyantām imaṃ devās trāyantāṃ marutāṃ gaṇāḥ |",
    "GV00avs___u:1420": "(AVŚ_4,13.4c) trāyantāṃ viśvā bhūtāni yathāyam arapā asat ||4||",
    "GV00avs___u:1421": "(AVŚ_4,13.5a) ā tvāgamaṃ śaṃtātibhir atho ariṣṭatātibhiḥ |",
    "GV00avs___u:1422": "(AVŚ_4,13.5c) dakṣaṃ ta ugram ābhāriṣaṃ parā yakṣmaṃ suvāmi te ||5||",
    "GV00avs___u:1423": "(AVŚ_4,13.6a) ayaṃ me hasto bhagavān ayaṃ me bhagavattaraḥ |",
    "GV00avs___u:1424": "(AVŚ_4,13.6c) ayaṃ me viśvabheṣajo 'yaṃ śivābhimarśanaḥ ||6||",
    "GV00avs___u:1425": "(AVŚ_4,13.7a) hastābhyāṃ daśaśākhābhyāṃ jihvā vācaḥ purogavī |",
    "GV00avs___u:1426": "(AVŚ_4,13.7c) anāmayitnubhyāṃ hastābhyāṃ tābhyāṃ tvābhi mṛśāmasi ||7||",
    "GV00avs___u:1427": "(AVŚ_4,14.1a) ajo hy agner ajaniṣṭa śokāt so apaśyaj janitāram agre |",
    "GV00avs___u:1428": "(AVŚ_4,14.1c) tena devā devatām agrā āyan tena rohān ruruhur medhyāsaḥ",
    "GV00avs___u:1429": "(AVŚ_4,14.2a) kramadhvam agninā nākam ukhyān hasteṣu bibhrataḥ |",
    "GV00avs___u:1430": "(AVŚ_4,14.2c) divas pṛṣṭhaṃ svar gatvā miśrā devebhir ādhvam ||2||",
    "GV00avs___u:1431": "(AVŚ_4,14.3a) pṛṣṭhāt pṛthivyā aham antarikṣam āruham antarikṣād divam āruham |",
    "GV00avs___u:1432": "(AVŚ_4,14.3c) divo nākasya pṛṣṭhāt svar jyotir agām aham ||3||",
    "GV00avs___u:1433": "(AVŚ_4,14.4a) svar yanto nāpekṣanta ā dyāṃ rohanti rodasī |",
    "GV00avs___u:1434": "(AVŚ_4,14.4c) yajñaṃ ye viśvatodhāraṃ suvidvāṃso vitenire ||4||",
    "GV00avs___u:1435": "(AVŚ_4,14.5a) agne prehi prathamo devatānāṃ cakṣur devānām uta mānuṣānām |",
    "GV00avs___u:1436": "(AVŚ_4,14.5c) iyakṣamāṇā bhṛgubhiḥ sajoṣāḥ svar yantu yajamānāḥ svasti",
    "GV00avs___u:1437": "(AVŚ_4,14.6a) ajam anajmi payasā ghṛtena divyaṃ suparnaṃ payasaṃ bṛhantam |",
    "GV00avs___u:1438": "(AVŚ_4,14.6c) tena geṣma sukṛtasya lokaṃ svar ārohanto abhi nākam uttamam",
    "GV00avs___u:1439": "(AVŚ_4,14.7a) pañcaudanaṃ pañcabhir aṅgulibhir darvyoddhara pañcadhaitam odanam |",
    "GV00avs___u:1440": "(AVŚ_4,14.7c) prācyāṃ diśi śiro ajasya dhehi dakṣiṇāyāṃ diśi dakṣiṇaṃ dhehi pārśvam ||7||",
    "GV00avs___u:1441": "(AVŚ_4,14.8a) pratīcyāṃ diśi bhasadam asya dhehy uttarasyāṃ diśy uttaraṃ dhehi pārśvam",
    "GV00avs___u:1442": "(AVŚ_4,14.8c) ūrdhvāyāṃ diśy ajasyānūkaṃ dhehi diśi dhruvāyāṃ dhehi pājasyam antarikṣe madhyato madhyam asya ||8||",
    "GV00avs___u:1443": "(AVŚ_4,14.9a) śṛtam ajaṃ śṛtayā prorṇuhi tvacā sarvair aṅgaiḥ saṃbhṛtaṃ viśvarūpam |",
    "GV00avs___u:1444": "(AVŚ_4,14.9c) sa ut tisṭheto abhi nākam uttamaṃ padbhiś caturbhiḥ prati",
    "GV00avs___u:1445": "tiṣṭha dikṣu ||9||",
    "GV00avs___u:1446": "(AVŚ_4,15.1a) samutpatantu pradiśo nabhasvatīḥ sam abhrāṇi vātajūtāni",
    "GV00avs___u:1447": "yantu |",
    "GV00avs___u:1448": "(AVŚ_4,15.1c) mahaṛṣabhasya nadato nabhasvato vāśrā āpaḥ pṛthivīṃ",
    "GV00avs___u:1449": "tarpayantu ||1||",
    "GV00avs___u:1450": "(AVŚ_4,15.2a) sam īkṣayantu taviṣāḥ sudānavo 'pāṃ rasā oṣadhībhiḥ sacantām",
    "GV00avs___u:1451": "(AVŚ_4,15.2c) varṣasya sargā mahayantu bhūmiṃ pṛthag jāyantām oṣadhayo viśvarūpāḥ ||2||",
    "GV00avs___u:1452": "(AVŚ_4,15.3a) sam īkṣayasva gāyato nabhāṃsy apām vegāsaḥ pṛthag ud vijantām |",
    "GV00avs___u:1453": "(AVŚ_4,15.3c) varṣasya sargā mahayantu bhūmiṃ pṛthag jāyantām vīrudho viśvarūpāḥ ||3||",
    "GV00avs___u:1454": "(AVŚ_4,15.4a) gaṇās tvopa gāyantu mārutāḥ parjanya ghoṣiṇaḥ pṛthak |",
    "GV00avs___u:1455": "(AVŚ_4,15.4c) sargā varṣasya varṣato varṣantu pṛthivīm anu ||4||",
    "GV00avs___u:1456": "(AVŚ_4,15.5a) ud īrayata marutaḥ samudratas tveṣo arko nabha ut pātayātha",
    "GV00avs___u:1457": "(AVŚ_4,15.5c) mahaṛṣabhasya nadato nabhasvato vāśrā āpaḥ pṛthivīṃ",
    "GV00avs___u:1458": "tarpayantu ||5||",
    "GV00avs___u:1459": "(AVŚ_4,15.6a) abhi kranda stanayārdayodadhiṃ bhūmiṃ parjanya payasā sam aṅdhi |",
    "GV00avs___u:1460": "(AVŚ_4,15.6c) tvayā sṛṣṭaṃ bahulam aitu varṣam āśāraiṣī kṛśagur etv astam",
    "GV00avs___u:1461": "(AVŚ_4,15.7a) saṃ vo 'vantu sudānava utsā ajagarā uta |",
    "GV00avs___u:1462": "(AVŚ_4,15.7c) marudbhiḥ pracyutā meghā varṣantu pṛthivīm anu ||7||",
    "GV00avs___u:1463": "(AVŚ_4,15.8a) āśāmāśāṃ vi dyotatāṃ vātā vāntu diśodiśaḥ |",
    "GV00avs___u:1464": "(AVŚ_4,15.8c) marudbhiḥ pracyutā meghāḥ saṃ yantu pṛthivīm anu ||8||",
    "GV00avs___u:1465": "(AVŚ_4,15.9a) āpo vidyud abhraṃ varṣaṃ saṃ vo 'vantu sudānava utsā ajagarā",
    "GV00avs___u:1466": "uta |",
    "GV00avs___u:1467": "(AVŚ_4,15.9c) marudbhiḥ pracyutā meghāḥ prāvantu pṛthivīm anu ||9||",
    "GV00avs___u:1468": "(AVŚ_4,15.10a) apām agnis tanūbhiḥ saṃvidāno ya oṣadhīnām adhipā babhūva |",
    "GV00avs___u:1469": "(AVŚ_4,15.10c) sa no varṣaṃ vanutāṃ jātavedāḥ prāṇaṃ prajābhyo amṛtaṃ divas pari ||10||",
    "GV00avs___u:1470": "(AVŚ_4,15.11a) prajāpatiḥ salilād ā samudrād āpa īrayann udadhim ardayāti |",
    "GV00avs___u:1471": "(AVŚ_4,15.11c) pra pyāyatāṃ vṛṣṇo aśvasya reto 'rvān etena stanayitnunehi ||11||",
    "GV00avs___u:1472": "(AVŚ_4,15.12a) apo niṣiñcann asuraḥ pitā naḥ śvasantu gargarā apāṃ varuṇāva nīcīr apaḥ sṛja |",
    "GV00avs___u:1473": "(AVŚ_4,15.12c) vadantu pṛśnibāhavo maṇḍūkā iriṇānu ||12||",
    "GV00avs___u:1474": "(AVŚ_4,15.13a) saṃvatsaraṃ śaśayānā brāhmaṇā vratacāriṇaḥ |",
    "GV00avs___u:1475": "(AVŚ_4,15.13c) vācam parjanyajinvitāṃ pra maṇdūkā avādiṣuḥ ||13||",
    "GV00avs___u:1476": "(AVŚ_4,15.14a) upapravada maṇḍūki varṣaṃ ā vada tāduri |",
    "GV00avs___u:1477": "(AVŚ_4,15.14c) madhye hradasya plavasva vigṛhya caturaḥ padaḥ ||14||",
    "GV00avs___u:1478": "(AVŚ_4,15.15a) khaṇvakhā3i khaimakhā3i madhye taduri |",
    "GV00avs___u:1479": "(AVŚ_4,15.15c) varṣaṃ vanudhvaṃ pitaro marutāṃ mana ichata ||15||",
    "GV00avs___u:1480": "(AVŚ_4,15.16a) mahāntaṃ kośam ud acābhi ṣiñca savidyutaṃ bhavatu vātu vātaḥ |",
    "GV00avs___u:1481": "(AVŚ_4,15.16c) tanvatāṃ yajñaṃ bahudhā visṛṣṭā ānandinīr oṣadhayo bhavantu",
    "GV00avs___u:1482": "(AVŚ_4,16.1a) bṛhann eṣām adhiṣṭhātā antikād iva paśyati |",
    "GV00avs___u:1483": "(AVŚ_4,16.1c) ya stāyan manyate carant sarvaṃ devā idaṃ viduḥ ||1||",
    "GV00avs___u:1484": "(AVŚ_4,16.2a) yas tiṣṭhati carati yaś ca vañcati yo nilāyaṃ carati yaḥ prataṅkam |",
    "GV00avs___u:1485": "(AVŚ_4,16.2c) dvau saṃniṣadya yan mantrayete rājā tad veda varuṇas tṛtīyaḥ",
    "GV00avs___u:1486": "(AVŚ_4,16.3a) uteyaṃ bhūmir varuṇasya rājña utāsau dyaur bṛhatī dūreantā |",
    "GV00avs___u:1487": "(AVŚ_4,16.3c) uto samudrau varuṇasya kukṣī utāsminn alpa udake nilīnaḥ ||3||",
    "GV00avs___u:1488": "(AVŚ_4,16.4a) uta yo dyām atisarpāt parastān na sa mucyātai varuṇasya",
    "GV00avs___u:1489": "rājñaḥ |",
    "GV00avs___u:1490": "(AVŚ_4,16.4c) diva spaśaḥ pra carantīdam asya sahasrākṣā ati paśyanti bhūmim ||4||",
    "GV00avs___u:1491": "(AVŚ_4,16.5a) sarvaṃ tad rājā varuṇo vi caṣṭe yad antarā rodasī yat parastāt |",
    "GV00avs___u:1492": "(AVŚ_4,16.5c) saṃkhyātā asya nimiṣo janānām akṣān iva śvaghnī ni minoti",
    "GV00avs___u:1493": "tāni ||5||",
    "GV00avs___u:1494": "(AVŚ_4,16.6a) ye te pāśā varuṇa saptasapta tredhā tiṣṭhanti viṣitā ruṣantaḥ |",
    "GV00avs___u:1495": "(AVŚ_4,16.6c) chinantu sarve anṛtaṃ vadantaṃ yaḥ satyavādy ati taṃ sṛjantu",
    "GV00avs___u:1496": "(AVŚ_4,16.7a) śatena pāśair abhi dhehi varuṇainaṃ mā te mocy anṛtavāṅ",
    "GV00avs___u:1497": "nṛcakṣaḥ |",
    "GV00avs___u:1498": "(AVŚ_4,16.7c) āstāṃ jālma udaraṃ śraṃśayitvā kośa ivābandhaḥ",
    "GV00avs___u:1499": "parikṛtyamānaḥ ||7||",
    "GV00avs___u:1500": "(AVŚ_4,16.8a) yaḥ samābhyo varuṇo yo vyābhyo yaḥ saṃdeśyo varuṇo yo",
    "GV00avs___u:1501": "videśyo |",
    "GV00avs___u:1502": "(AVŚ_4,16.8c) yo daivo varuṇo yaś ca mānuṣaḥ ||8||",
    "GV00avs___u:1503": "(AVŚ_4,16.9a) tais tvā sarvair abhi ṣyāmi pāśair asāv āmuṣyāyaṇāmuṣyāḥ putra |",
    "GV00avs___u:1504": "(AVŚ_4,16.9c) tān u te sarvān anusaṃdiśāmi ||9||",
    "GV00avs___u:1505": "(AVŚ_4,17.1a) īśāṇāṃ tvā bheṣajānām ujjeṣa ā rabhāmahe |",
    "GV00avs___u:1506": "(AVŚ_4,17.1c) cakre sahasravīryam sarvasmā oṣadhe tvā ||1||",
    "GV00avs___u:1507": "(AVŚ_4,17.2a) satyajitaṃ śapathayāvanīṃ sahamānāṃ punaḥsarām |",
    "GV00avs___u:1508": "(AVŚ_4,17.2c) sarvāḥ sam ahvy oṣadhīr ito naḥ pārayād iti ||2||",
    "GV00avs___u:1509": "(AVŚ_4,17.3a) yā śaśāpa śapanena yāghaṃ mūram ādadhe |",
    "GV00avs___u:1510": "(AVŚ_4,17.3c) yā rasasya haraṇāya jātam ārebhe tokam attu sā ||3||",
    "GV00avs___u:1511": "(AVŚ_4,17.4a) yāṃ te cakrur āme pātre yāṃ cakrur nīlalohite |",
    "GV00avs___u:1512": "(AVŚ_4,17.4c) āme māṃse kṛtyāṃ yāṃ cakrus tayā kṛtyākṛto jahi ||4||",
    "GV00avs___u:1513": "(AVŚ_4,17.5a) dauṣvapnyaṃ daurjīvityaṃ rakṣo abhvam arāyyaḥ |",
    "GV00avs___u:1514": "(AVŚ_4,17.5c) durṇāmnīḥ sarvā durvācas tā asman nāśayāmasi ||5||",
    "GV00avs___u:1515": "(AVŚ_4,17.6a) kṣudhāmāraṃ tṛṣṇāmāram agotām anapatyatām |",
    "GV00avs___u:1516": "(AVŚ_4,17.6c) apāmārga tvayā vayaṃ sarvaṃ tad apa mṛjmahe ||6||",
    "GV00avs___u:1517": "(AVŚ_4,17.7a) tṛṣṇāmāraṃ kṣudhāmāraṃ atho akṣaparājayam |",
    "GV00avs___u:1518": "(AVŚ_4,17.7c) apāmārga tvayā vayaṃ sarvaṃ tad apa mṛjmahe ||7||",
    "GV00avs___u:1519": "(AVŚ_4,17.8a) apāmārga oṣadhīnāṃ sarvāsām eka id vaśī |",
    "GV00avs___u:1520": "(AVŚ_4,17.8c) tena te mṛjma āsthitam atha tvam agadaś cara ||8||",
    "GV00avs___u:1521": "(AVŚ_4,18.1a) samaṃ jyotiḥ sūryeṇāhnā rātrī samāvatī |",
    "GV00avs___u:1522": "(AVŚ_4,18.1c) kṛṇomi satyam ūtaye 'rasāḥ santu kṛtvarīḥ ||1||",
    "GV00avs___u:1523": "(AVŚ_4,18.2a) yo devāḥ kṛtyāṃ kṛtvā harād aviduṣo gṛham |",
    "GV00avs___u:1524": "(AVŚ_4,18.2c) vatso dhārur iva mātaraṃ taṃ pratyag upa padyatām ||2||",
    "GV00avs___u:1525": "(AVŚ_4,18.3a) amā kṛtvā pāpmānaṃ yas tenānyaṃ jighāṃsati |",
    "GV00avs___u:1526": "(AVŚ_4,18.3c) aśmānas tasyāṃ dagdhāyāṃ bahulāḥ phaṭ karikrati ||3||",
    "GV00avs___u:1527": "(AVŚ_4,18.4a) sahasradhāman viśikhān vigrīvāṃ chāyayā tvam |",
    "GV00avs___u:1528": "(AVŚ_4,18.4c) prati sma cakruṣe kṛtyāṃ priyāṃ priyāvate hara ||4||",
    "GV00avs___u:1529": "(AVŚ_4,18.5a) anayāham oṣadhyā sarvāḥ kṛtyā adūduṣam |",
    "GV00avs___u:1530": "(AVŚ_4,18.5c) yāṃ kṣetre cakrur yāṃ goṣu yāṃ vā te puruṣeṣu ||5||",
    "GV00avs___u:1531": "(AVŚ_4,18.6a) yaś cakāra na śaśāka kartuṃ śaśre pādam aṅgurim |",
    "GV00avs___u:1532": "(AVŚ_4,18.6c) cakāra bhadram asmabhyam ātmane tapanam tu saḥ ||6||",
    "GV00avs___u:1533": "(AVŚ_4,18.7a) apāmārgo 'pa mārṣṭu kṣetriyaṃ śapathaś ca yaḥ |",
    "GV00avs___u:1534": "(AVŚ_4,18.7c) apāha yātudhānīr apa sarvā arāyyaḥ ||7||",
    "GV00avs___u:1535": "(AVŚ_4,18.8a) apamṛjya yātudhānān apa sarvā arāyyaḥ |",
    "GV00avs___u:1536": "(AVŚ_4,18.8c) apāmārga tvayā vayaṃ sarvaṃ tad apa mṛjmahe ||8||",
    "GV00avs___u:1537": "(AVŚ_4,19.1a) uto asy abandhukṛd uto asi nu jāmikṛt |",
    "GV00avs___u:1538": "(AVŚ_4,19.1c) uto kṛtyākṛtaḥ prajāṃ nadam ivā chindhi vārṣikam ||1||",
    "GV00avs___u:1539": "(AVŚ_4,19.2a) brāhmaṇena paryuktāsi kaṇvena nārṣadena |",
    "GV00avs___u:1540": "(AVŚ_4,19.2c) senevaiṣi tviṣīmatī na tatra bhayam asti yatra prāpnoṣy oṣadhe ||2||",
    "GV00avs___u:1541": "(AVŚ_4,19.3a) agram eṣy oṣadhīnāṃ jyotiṣevābhidīpayan |",
    "GV00avs___u:1542": "(AVŚ_4,19.3c) uta trātāsi pākasyātho hantāsi rakṣasaḥ ||3||",
    "GV00avs___u:1543": "(AVŚ_4,19.4a) yad ado devā asurāṃs tvayāgre nirakurvata |",
    "GV00avs___u:1544": "(AVŚ_4,19.4c) tatas tvam adhy oṣadhe 'pāmārgo ajāyathāḥ ||4||",
    "GV00avs___u:1545": "(AVŚ_4,19.5a) vibhindatī śataśākhā vibhindan nāma te pitā |",
    "GV00avs___u:1546": "(AVŚ_4,19.5c) pratyag vi bhindhi tvaṃ taṃ yo asmāṃ abhidāsati ||5||",
    "GV00avs___u:1547": "(AVŚ_4,19.6a) asad bhūmyāḥ sam abhavat tad yām eti mahad vyacaḥ |",
    "GV00avs___u:1548": "(AVŚ_4,19.6c) tad vai tato vidhūpāyat pratyak kartāram ṛchatu ||6||",
    "GV00avs___u:1549": "(AVŚ_4,19.7a) pratyaṅ hi saṃbabhūvitha pratīcīnaphalas tvam |",
    "GV00avs___u:1550": "(AVŚ_4,19.7c) sarvān mac chapathām adhi varīyo yāvayā vadham ||7||",
    "GV00avs___u:1551": "(AVŚ_4,19.8a) śatena mā pari pāhi sahasreṇābhi rakṣā mā |",
    "GV00avs___u:1552": "(AVŚ_4,19.8c) indras te vīrudhāṃ pata ugra ojmānam ā dadhat ||8||",
    "GV00avs___u:1553": "(AVŚ_4,20.1a) ā paśyati prati paśyati parā paśyati paśyati |",
    "GV00avs___u:1554": "(AVŚ_4,20.1c) divam antarikṣam ād bhūmiṃ sarvaṃ tad devi paśyati ||1||",
    "GV00avs___u:1555": "(AVŚ_4,20.2a) tisro divas tisraḥ pṛthivīḥ ṣaṭ cemāḥ pradiśāḥ pṛthak |",
    "GV00avs___u:1556": "(AVŚ_4,20.2c) tvayāhaṃ sarvā bhūtāni paśyāni devy oṣadhe ||2||",
    "GV00avs___u:1557": "(AVŚ_4,20.3a) divyasya suparṇasya tasya hāsi kanīnikā |",
    "GV00avs___u:1558": "(AVŚ_4,20.3c) sā bhūmim ā rurohitha vahyaṃ śrāntā vadhūr iva ||3||",
    "GV00avs___u:1559": "(AVŚ_4,20.4a) tāṃ me sahasrākṣo devo dakṣiṇe hasta ā dadhat |",
    "GV00avs___u:1560": "(AVŚ_4,20.4c) tayāhaṃ sarvaṃ paśyāmi yaś ca śūdra utāryaḥ ||4||",
    "GV00avs___u:1561": "(AVŚ_4,20.5a) āviṣ kṛṇuṣva rūpāni mātmānam apa gūhathāḥ |",
    "GV00avs___u:1562": "(AVŚ_4,20.5c) atho sahasracakṣo tvaṃ prati paśyāḥ kimīdinaḥ ||5||",
    "GV00avs___u:1563": "(AVŚ_4,20.6a) darśaya mā yātudhānān darśaya yātudhānyaḥ |",
    "GV00avs___u:1564": "(AVŚ_4,20.6c) piśācānt sarvān darśayeti tvā rabha oṣadhe ||6||",
    "GV00avs___u:1565": "(AVŚ_4,20.7a) kaśyapasya cakṣur asi śunyāś ca caturakṣyāḥ |",
    "GV00avs___u:1566": "(AVŚ_4,20.7c) vīdhre sūryam iva sarpantaṃ mā piśācaṃ tiras karaḥ ||7||",
    "GV00avs___u:1567": "(AVŚ_4,20.8a) ud agrabhaṃ paripāṇād yātudhānaṃ kimīdinam |",
    "GV00avs___u:1568": "(AVŚ_4,20.8c) tenāhaṃ sarvaṃ paśyāmy uta śūdram utāryam ||8||",
    "GV00avs___u:1569": "(AVŚ_4,20.9a) yo antarikṣeṇa patati divam yaś ca atisarpati |",
    "GV00avs___u:1570": "(AVŚ_4,20.9c) bhūmiṃ yo manyate nāthaṃ taṃ piśācam pra darśaya ||9||",
    "GV00avs___u:1571": "(AVŚ_4,21.1a) ā gāvo agmann uta bhadram akrant sīdantu goṣṭhe raṇayantv",
    "GV00avs___u:1572": "asme |",
    "GV00avs___u:1573": "(AVŚ_4,21.1c) prajāvatīḥ pururūpā iha syur indrāya pūrvīr uṣaso duhānāḥ ||1||",
    "GV00avs___u:1574": "(AVŚ_4,21.2a) indro yajvane gṛṇate ca śikṣata uped dadāti na svaṃ muṣāyati",
    "GV00avs___u:1575": "(AVŚ_4,21.2c) bhūyobhūyo rayim id asya vardhayann abhinne khilye ni dadhāti devayum ||2||",
    "GV00avs___u:1576": "(AVŚ_4,21.3a) na tā naśanti na dabhāti taskaro nāsām āmitro vyathir ā dadharṣati |",
    "GV00avs___u:1577": "(AVŚ_4,21.3c) devāṃś ca yābhir yajate dadāti ca jyog it tābhiḥ sacate gopatiḥ saha ||3||",
    "GV00avs___u:1578": "(AVŚ_4,21.4a) na tā arvā reṇukakāṭo 'śnute na saṃskṛtatram upa yanti tā abhi |",
    "GV00avs___u:1579": "(AVŚ_4,21.4c) urugāyam abhayaṃ tasya tā anu gāvo martasya vi caranti",
    "GV00avs___u:1580": "yajvanaḥ ||4||",
    "GV00avs___u:1581": "(AVŚ_4,21.5a) gāvo bhago gāva indro ma ichād gāva somasya prathamasya",
    "GV00avs___u:1582": "bhakṣaḥ |",
    "GV00avs___u:1583": "(AVŚ_4,21.5c) imā yā gāvaḥ sa janāsa indra ichāmi hṛdā manasā cid indram ||5||",
    "GV00avs___u:1584": "(AVŚ_4,21.6a) yūyaṃ gāvo medayatha kṛśaṃ cid aśrīraṃ cit kṛṇuthā supratīkam |",
    "GV00avs___u:1585": "(AVŚ_4,21.6c) bhadraṃ gṛhaṃ kṛṇutha bhadravāco bṛhad vo vaya ucyate sabhāsu ||6||",
    "GV00avs___u:1586": "(AVŚ_4,21.7a) prajāvatīḥ sūyavase ruśantīḥ śuddhā apaḥ suprapāṇe pibantīḥ",
    "GV00avs___u:1587": "(AVŚ_4,21.7c) mā va stena īśata māghaśaṃsaḥ pari vo rudrasya hetir vṛṇaktu",
    "GV00avs___u:1588": "(AVŚ_4,22.1a) imam indra vardhaya kṣatriyaṃ me imaṃ viśām ekavṛṣaṃ kṛṇu",
    "GV00avs___u:1589": "tvam |",
    "GV00avs___u:1590": "(AVŚ_4,22.1c) nir amitrān akṣṇuhy asya sarvāṃs tān randhayāsmā ahamuttareṣu ||1||",
    "GV00avs___u:1591": "(AVŚ_4,22.2a) emaṃ bhaja grāme aśveṣu goṣu niṣ ṭaṃ bhaja yo amitro asya |",
    "GV00avs___u:1592": "(AVŚ_4,22.2c) varṣma kṣatrāṇām ayam astu rājendra śatruṃ randhaya sarvam asmai ||2||",
    "GV00avs___u:1593": "(AVŚ_4,22.3a) ayam astu dhanapatir dhanānām ayaṃ viśāṃ viśpatir astu rājā",
    "GV00avs___u:1594": "(AVŚ_4,22.3c) asminn indra mahi varcāṃsi dhehy avarcasaṃ kṛṇuhi śatrum asya ||3||",
    "GV00avs___u:1595": "(AVŚ_4,22.4a) asmai dyāvāpṛthivī bhūri vāmaṃ duhāthāṃ gharmadughe iva dhenū |",
    "GV00avs___u:1596": "(AVŚ_4,22.4c) ayaṃ rājā priya indrasya bhūyāt priyo gavām oṣadhīnāṃ paśūnām ||4||",
    "GV00avs___u:1597": "(AVŚ_4,22.5a) yunajmi ta uttarāvantam indraṃ yena jayanti na parājayante |",
    "GV00avs___u:1598": "(AVŚ_4,22.5c) yas tvā karad ekavṛṣaṃ janānām uta rājñām uttamaṃ mānavānām",
    "GV00avs___u:1599": "(AVŚ_4,22.6a) uttaras tvam adhare te sapatnā ye ke ca rājan pratiśatravas te |",
    "GV00avs___u:1600": "(AVŚ_4,22.6c) ekavṛṣa indrasakhā jigīvāṃ chatrūyatām ā bharā bhojanāni",
    "GV00avs___u:1601": "(AVŚ_4,22.7a) siṃhapratīko viśo addhi sarvā vyāghrapratīko 'va bādhasva śatrūn |",
    "GV00avs___u:1602": "(AVŚ_4,22.7c) ekavṛṣa indrasakhā jigīvāṃ chatrūyatām ā khidā bhojanāni",
    "GV00avs___u:1603": "(AVŚ_4,23.1a) agner manve prathamasya pracetasaḥ pāñcajanyasya bahudhā yam indhate |",
    "GV00avs___u:1604": "(AVŚ_4,23.1c) viśoviśaḥ praviśivāṃsam īmahe sa no muñcatv aṃhasaḥ ||1||",
    "GV00avs___u:1605": "(AVŚ_4,23.2a) yathā havyaṃ vahasi jātavedo yathā yajñaṃ kalpayasi prajānan |",
    "GV00avs___u:1606": "(AVŚ_4,23.2c) evā devebhyaḥ sumatiṃ na ā vaha sa no muñcatv aṃhasaḥ ||2||",
    "GV00avs___u:1607": "(AVŚ_4,23.3a) yāmanyāmann upayuktaṃ vahiṣṭhaṃ karmaṅkarmann ābhagam agnim",
    "GV00avs___u:1608": "īḍe |",
    "GV00avs___u:1609": "(AVŚ_4,23.3c) rakṣohaṇaṃ yajñavṛdhaṃ ghṛtāhutaṃ sa no muñcatv aṃhasaḥ",
    "GV00avs___u:1610": "(AVŚ_4,23.4a) sujātaṃ jātavedasam agniṃ vaiśvānaraṃ vibhum |",
    "GV00avs___u:1611": "(AVŚ_4,23.4c) havyavāhaṃ havāmahe sa no muñcatv aṃhasaḥ ||4||",
    "GV00avs___u:1612": "(AVŚ_4,23.5a) yena ṛṣayo balam adyotayan yujā yenāsurāṇām ayuvanta māyāḥ |",
    "GV00avs___u:1613": "(AVŚ_4,23.5c) yenāgninā paṇīn indro jigāya sa no muñcatv aṃhasaḥ ||5||",
    "GV00avs___u:1614": "(AVŚ_4,23.6a) yena devā amṛtam anvavindan yenauṣadhīr madhumatīr akṛṇvan |",
    "GV00avs___u:1615": "(AVŚ_4,23.6c) yena devāḥ svar ābharant sa no muñcatv aṃhasaḥ ||6||",
    "GV00avs___u:1616": "(AVŚ_4,23.7a) yasyedaṃ pradiśi yad virocate yaj jātaṃ janitavyaṃ ca kevalam |",
    "GV00avs___u:1617": "(AVŚ_4,23.7c) staumy agniṃ nāthito johavīmi sa no muñcatv aṃhasaḥ ||7||",
    "GV00avs___u:1618": "(AVŚ_4,24.1a) indrasya manmahe śaśvad id asya manmahe vṛtraghna stomā upa",
    "GV00avs___u:1619": "mema āguḥ |",
    "GV00avs___u:1620": "(AVŚ_4,24.1c) yo dāśuṣaḥ sukṛto havam eti sa no muñcatv aṃhasaḥ ||1||",
    "GV00avs___u:1621": "(AVŚ_4,24.2a) ya ugrīṇām ugrabāhur yayur yo dānavānāṃ balam āruroja |",
    "GV00avs___u:1622": "(AVŚ_4,24.2c) yena jitāḥ sindhavo yena gāvaḥ sa no muñcatv aṃhasaḥ ||2||",
    "GV00avs___u:1623": "(AVŚ_4,24.3a) yaś carṣaṇipro vṛṣabhaḥ svarvid yasmai grāvāṇaḥ pravadanti nṛmṇam |",
    "GV00avs___u:1624": "(AVŚ_4,24.3c) yasyādhvaraḥ saptahotā madiṣṭhaḥ sa no muñcatv aṃhasaḥ ||3||",
    "GV00avs___u:1625": "(AVŚ_4,24.4a) yasya vaśāsa ṛṣabhāsa ukṣaṇo yasmai mīyante svaravaḥ svarvide |",
    "GV00avs___u:1626": "(AVŚ_4,24.4c) yasmai śukraḥ pavate brahmaśumbhitaḥ sa no muñcatv aṃhasaḥ ||4||",
    "GV00avs___u:1627": "(AVŚ_4,24.5a) yasya juṣṭiṃ sominaḥ kāmayante yaṃ havanta iṣumantaṃ gaviṣṭau |",
    "GV00avs___u:1628": "(AVŚ_4,24.5c) yasminn arkaḥ śiśriye yasminn ojaḥ sa no muñcatv aṃhasaḥ",
    "GV00avs___u:1629": "(AVŚ_4,24.6a) yaḥ prathamaḥ karmakṛtyāya jajñe yasya vīryam",
    "GV00avs___u:1630": "prathamasyānubuddham |",
    "GV00avs___u:1631": "(AVŚ_4,24.6c) yenodyato vajro 'bhyāyatāhiṃ sa no muñcatv aṃhasaḥ ||6||",
    "GV00avs___u:1632": "(AVŚ_4,24.7a) yaḥ saṃgrāmān nayati saṃ yudhe vaśī yaḥ puṣṭāni saṃsṛjati",
    "GV00avs___u:1633": "dvayāni |",
    "GV00avs___u:1634": "(AVŚ_4,24.7c) staumīndraṃ nāthito johavīmi sa no muñcatv aṃhasaḥ ||7||",
    "GV00avs___u:1635": "(AVŚ_4,25.1a) vāyoḥ savitur vidathāni manmahe yāv ātmanvad viśatho yau ca",
    "GV00avs___u:1636": "rakṣathaḥ |",
    "GV00avs___u:1637": "(AVŚ_4,25.1c) yau viśvasya paribhū babhūvathus tau no muñcatam aṃhasaḥ ||1||",
    "GV00avs___u:1638": "(AVŚ_4,25.2a) yayoḥ saṃkhyātā varimā pārhivāni yābhyāṃ rajo yupitam antarikṣe |",
    "GV00avs___u:1639": "(AVŚ_4,25.2c) yayoḥ prāyaṃ nānv ānaśe kaś cana tau no muñcatam aṃhasaḥ",
    "GV00avs___u:1640": "(AVŚ_4,25.3a) tava vrate ni viśante janāsas tvayy udite prerate citrabhāno",
    "GV00avs___u:1641": "(AVŚ_4,25.3c) yuvaṃ vāyo savitā ca bhuvanāni rakṣathas tau no muñcatam",
    "GV00avs___u:1642": "aṃhasaḥ ||3||",
    "GV00avs___u:1643": "(AVŚ_4,25.4a) apeto vāyo savitā ca duṣkṛtam apa rakṣāṃsi śimidāṃ ca",
    "GV00avs___u:1644": "sedhatam |",
    "GV00avs___u:1645": "(AVŚ_4,25.4c) saṃ hy ūrjayā sṛjathaḥ saṃ balena tau no muñcatam aṃhasaḥ",
    "GV00avs___u:1646": "(AVŚ_4,25.5a) rayiṃ me poṣaṃ savitota vāyus tanū dakṣam ā suvatāṃ suśevam",
    "GV00avs___u:1647": "(AVŚ_4,25.5c) ayakṣmatātiṃ maha iha dhattaṃ tau no muñcatam aṃhasaḥ ||5||",
    "GV00avs___u:1648": "(AVŚ_4,25.6a) pra sumatiṃ savitar vāya ūtaye mahasvantaṃ matsaraṃ mādayāthaḥ |",
    "GV00avs___u:1649": "(AVŚ_4,25.6c) arvāg vāmasya pravato ni yachataṃ tau no muñcatam aṃhasaḥ",
    "GV00avs___u:1650": "(AVŚ_4,25.7a) upa śreṣṭhā na āśiṣo devayor dhāmann asthiran |",
    "GV00avs___u:1651": "(AVŚ_4,25.7c) staumi devaṃ savitāraṃ ca vāyuṃ tau no muñcantv aṃhasaḥ",
    "GV00avs___u:1652": "(AVŚ_4,26.1a) manve vāṃ dyāvāpṛthivī subhojasau sacetasau ye aprathethām amitā yojanāni |",
    "GV00avs___u:1653": "(AVŚ_4,26.1c) pratiṣṭhe hy abhavataṃ vasūnāṃ te no muñcatam aṃhasaḥ ||1||",
    "GV00avs___u:1654": "(AVŚ_4,26.2a) pratiṣṭhe hy abhavataṃ vasūnāṃ pravṛddhe devī subhage urūcī |",
    "GV00avs___u:1655": "(AVŚ_4,26.2c) dyāvāpṛthivī bhavataṃ me syone te no muñcatam aṃhasaḥ ||2||",
    "GV00avs___u:1656": "(AVŚ_4,26.3a) asantāpe sutapasau huve 'ham urvī gambhīre kavibhir namasye",
    "GV00avs___u:1657": "(AVŚ_4,26.3c) dyāvāpṛthivī bhavataṃ me syone te no muñcatam aṃhasaḥ ||3||",
    "GV00avs___u:1658": "(AVŚ_4,26.4a) ye amṛtaṃ bibhṛtho ye havīṃṣi ye srotyā bibhṛtho ye manuṣyān",
    "GV00avs___u:1659": "(AVŚ_4,26.4c) dyāvāpṛthivī bhavataṃ me syone te no muñcatam aṃhasaḥ ||4||",
    "GV00avs___u:1660": "(AVŚ_4,26.5a) ye usriyā bibhṛtho ye vanaspatīn yayor vāṃ viśvā bhuvanāny",
    "GV00avs___u:1661": "antaḥ |",
    "GV00avs___u:1662": "(AVŚ_4,26.5c) dyāvāpṛthivī bhavataṃ me syone te no muñcatam aṃhasaḥ ||5||",
    "GV00avs___u:1663": "(AVŚ_4,26.6a) ye kīlālena tarpayatho ye ghṛtena yābhyām ṛte na kiṃ cana śaknuvanti |",
    "GV00avs___u:1664": "(AVŚ_4,26.6c) dyāvāpṛthivī bhavataṃ me syone te no muñcatam aṃhasaḥ ||6||",
    "GV00avs___u:1665": "(AVŚ_4,26.7a) yan medam abhiśocati yenayena vā kṛtaṃ pauruṣeyān na daivāt",
    "GV00avs___u:1666": "(AVŚ_4,26.7c) staumi dyāvāpṛthivī nāthito johavīmi te no muñcatam aṃhasaḥ ||7||",
    "GV00avs___u:1667": "(AVŚ_4,27.1a) marutāṃ manve adhi me bruvantu premaṃ vājaṃ vājasāte avantu",
    "GV00avs___u:1668": "(AVŚ_4,27.1c) āśūn iva suyamān ahva ūtaye te no muñcantv aṃhasaḥ ||1||",
    "GV00avs___u:1669": "(AVŚ_4,27.2a) utsam akṣitaṃ vyacanti ye sadā ya āsiñcanti rasam oṣadhīṣu |",
    "GV00avs___u:1670": "(AVŚ_4,27.2c) puro dadhe marutaḥ pṛśnimātṝṃs te no muñcantv aṃhasaḥ ||2||",
    "GV00avs___u:1671": "(AVŚ_4,27.3a) payo dhenūnāṃ rasam oṣadhīnāṃ javam arvatāṃ kavayo ya invatha |",
    "GV00avs___u:1672": "(AVŚ_4,27.3c) śagmā bhavantu maruto naḥ syonās te no muñcantv aṃhasaḥ",
    "GV00avs___u:1673": "(AVŚ_4,27.4a) apaḥ samudrād divam ud vahanti divas pṛthivīm abhi ye",
    "GV00avs___u:1674": "sṛjanti |",
    "GV00avs___u:1675": "(AVŚ_4,27.4c) ye adbhir īśānā marutaś caranti te no muñcantv aṃhasaḥ ||4||",
    "GV00avs___u:1676": "(AVŚ_4,27.5a) ye kīlālena tarpayanti ye ghṛtena ye vā vayo medasā",
    "GV00avs___u:1677": "saṃsṛjanti |",
    "GV00avs___u:1678": "(AVŚ_4,27.5c) ye adbhir īśānā maruto varṣayanti te no muñcantv aṃhasaḥ",
    "GV00avs___u:1679": "(AVŚ_4,27.6a) yadīd idaṃ maruto mārutena yadi devā daivyenedṛg āra |",
    "GV00avs___u:1680": "(AVŚ_4,27.6c) yūyam īśidhve vasavas tasya niṣkṛtes te no muñcantv aṃhasaḥ",
    "GV00avs___u:1681": "(AVŚ_4,27.7a) tigmam anīkam viditaṃ sahasvan mārutaṃ śardhaḥ pṛtanāsūgram",
    "GV00avs___u:1682": "(AVŚ_4,27.7c) staumi maruto nāthito johavīmi te no muñcantv aṃhasaḥ ||7||",
    "GV00avs___u:1683": "(AVŚ_4,28.1a) bhavāśarvau manve vāṃ tasya vittaṃ yayor vām idaṃ pradiśi",
    "GV00avs___u:1684": "yad virocate |",
    "GV00avs___u:1685": "(AVŚ_4,28.1c) yāv asyeśāthe dvipado yau catuṣpadas tau no muñcatam aṃhasaḥ",
    "GV00avs___u:1686": "(AVŚ_4,28.2a) yayor abhyabhva uta yad dūre cid yau viditāv iṣubhṛtām",
    "GV00avs___u:1687": "asiṣṭhau |",
    "GV00avs___u:1688": "(AVŚ_4,28.2c) yāv asyeśathe dvipado yau catuṣpadas tau no muñcatam aṃhasaḥ",
    "GV00avs___u:1689": "(AVŚ_4,28.3a) sahasrākṣau vṛtrahanā huvehaṃ dūregavyūtī stuvann emy ugrau",
    "GV00avs___u:1690": "(AVŚ_4,28.3c) yāv asyeśathe dvipado yau catuṣpadas tau no muñcatam aṃhasaḥ",
    "GV00avs___u:1691": "(AVŚ_4,28.4a) yāv ārebhāthe bahu sākam agre pra ced asrāṣṭram abhibhāṃ",
    "GV00avs___u:1692": "janeṣu |",
    "GV00avs___u:1693": "(AVŚ_4,28.4c) yāv asyeśathe dvipado yau catuṣpadas tau no muñcatam aṃhasaḥ",
    "GV00avs___u:1694": "(AVŚ_4,28.5a) yayor vadhān nāpapadyate kaś canāntar deveṣūta mānuṣeṣu |",
    "GV00avs___u:1695": "(AVŚ_4,28.5c) yāv asyeśathe dvipado yau catuṣpadas tau no muñcatam aṃhasaḥ",
    "GV00avs___u:1696": "(AVŚ_4,28.6a) yaḥ kṛtyākṛn mūlakṛd yātudhāno ni tasmin dhattaṃ vajram ugrau |",
    "GV00avs___u:1697": "(AVŚ_4,28.6c) yāv asyeśathe dvipado yau catuṣpadas tau no muñcatam aṃhasaḥ",
    "GV00avs___u:1698": "(AVŚ_4,28.7a) adhi no brūtaṃ pṛtanāsūgrau saṃ vajreṇa sṛjataṃ yaḥ kimīdī |",
    "GV00avs___u:1699": "(AVŚ_4,28.7c) staumi bhavāśarvau nāthito johavīmi tau no muñcatam aṃhasaḥ ||7||",
    "GV00avs___u:1700": "(AVŚ_4,29.1a) manve vāṃ mitrāvaruṇāv ṛtāvṛdhau sacetasau druhvaṇo yau nudethe |",
    "GV00avs___u:1701": "(AVŚ_4,29.1c) pra satyāvānam avatho bhareṣu tau no muñcatam aṃhasaḥ ||1||",
    "GV00avs___u:1702": "(AVŚ_4,29.2a) sacetasau druhvaṇo yau nudethe pra satyāvānam avatho bhareṣu |",
    "GV00avs___u:1703": "(AVŚ_4,29.2c) yau gachatho nṛcakṣasau babhruṇā sutaṃ tau no muñcatam aṃhasaḥ ||2||",
    "GV00avs___u:1704": "(AVŚ_4,29.3a) yāv aṅgirasam avatho yāv agastiṃ mitrāvaruṇā jamadagnim attrim |",
    "GV00avs___u:1705": "(AVŚ_4,29.3c) yau kaśyapam avatho yau vasiṣṭhaṃ tau no muñcatam aṃhasaḥ",
    "GV00avs___u:1706": "(AVŚ_4,29.4a) yau śyāvāśvam avatho vādhryaśvaṃ mitrāvaruṇā purumīḍham",
    "GV00avs___u:1707": "attrim |",
    "GV00avs___u:1708": "(AVŚ_4,29.4c) yau vimadam avatho saptavadhriṃ tau no muñcatam aṃhasaḥ ||4||",
    "GV00avs___u:1709": "(AVŚ_4,29.5a) yau bharadvājam avatho yau gaviṣṭhiraṃ viśvāmitraṃ varuṇa mitra kutsam |",
    "GV00avs___u:1710": "(AVŚ_4,29.5c) yau kakṣīvantam avatho prota kaṇvaṃ tau no muñcatam aṃhasaḥ",
    "GV00avs___u:1711": "(AVŚ_4,29.6a) yau medhātithim avatho yau triśokaṃ mitrāvaruṇāv uśanām kāvyaṃ yau |",
    "GV00avs___u:1712": "(AVŚ_4,29.6c) yau gotamam avatho prota mugdalaṃ tau no muñcatam aṃhasaḥ",
    "GV00avs___u:1713": "(AVŚ_4,29.7a) yayo rathaḥ satyavartma rjuraśmir mithuyā carantam abhiyāti dūṣayan |",
    "GV00avs___u:1714": "(AVŚ_4,29.7c) staumi mitrāvaruṇau nāthito johavīmi tau no muñcatam aṃhasaḥ ||7||",
    "GV00avs___u:1715": "(AVŚ_4,30.1a) ahaṃ rudrebhir vasubhiś carāmy aham ādityair uta viśvadevaiḥ |",
    "GV00avs___u:1716": "(AVŚ_4,30.1c) ahaṃ mitrāvarunobhā bibharmy aham indrāgnī aham aśvinobhā",
    "GV00avs___u:1717": "(AVŚ_4,30.2a) ahaṃ rāṣṭrī saṃgamanī vasūnāṃ cikituṣī prathamā yajñiyānām |",
    "GV00avs___u:1718": "(AVŚ_4,30.2c) tāṃ mā devā vy adadhuḥ purutrā bhūristhātrāṃ bhūry āveśayantaḥ ||2||",
    "GV00avs___u:1719": "(AVŚ_4,30.3a) aham eva svayam idaṃ vadāmi juṣṭaṃ devānām uta mānuṣāṇām |",
    "GV00avs___u:1720": "(AVŚ_4,30.3c) yaṃ kāmaye tantam ugraṃ kṛṇomi taṃ brahmāṇaṃ tam ṛṣiṃ taṃ sumedhām ||3||",
    "GV00avs___u:1721": "(AVŚ_4,30.4a) mayā so 'nnam atti yo vipaśyati yaḥ prāṇati ya īm śṛṇoty uktam |",
    "GV00avs___u:1722": "(AVŚ_4,30.4c) amantavo māṃ ta upa kṣiyanti śrudhi śruta śruddheyaṃ te",
    "GV00avs___u:1723": "vadāmi ||4||",
    "GV00avs___u:1724": "(AVŚ_4,30.5a) ahaṃ rudrāya dhanur ā tanomi brahmadviṣe śarave hantavā u |",
    "GV00avs___u:1725": "(AVŚ_4,30.5c) ahaṃ janāya samadaṃ kṛṇomi aham dyāvāpṛthivī ā viveśa ||5||",
    "GV00avs___u:1726": "(AVŚ_4,30.6a) ahaṃ somam āhanasaṃ bibharmy ahaṃ tvaṣṭāram uta pūṣaṇaṃ bhagam |",
    "GV00avs___u:1727": "(AVŚ_4,30.6c) ahaṃ dadhāmi draviṇā haviṣmate suprāvyā yajamānāya sunvate",
    "GV00avs___u:1728": "(AVŚ_4,30.7a) ahaṃ suve pitaram asya mūrdhan mama yonir apsv antaḥ samudre",
    "GV00avs___u:1729": "(AVŚ_4,30.7c) tato vi tiṣṭhe bhuvanāni viśvotāmūṃ dyāṃ varṣmaṇopa spṛśāmi ||7||",
    "GV00avs___u:1730": "(AVŚ_4,30.8a) aham eva vātaiva pra vāmy ārabhamāṇā bhuvanāni viśvā |",
    "GV00avs___u:1731": "(AVŚ_4,30.8c) paro divā para enā pṛthivyaitāvatī mahimnā saṃ babhūva ||8||",
    "GV00avs___u:1732": "(AVŚ_4,31.1a) tvayā manyo saratham ārujanto harṣamāṇā hṛṣitāso marutvan |",
    "GV00avs___u:1733": "(AVŚ_4,31.1c) tigmeṣava āyudhā saṃśiśānā upa pra yantu naro agnirūpāḥ ||1||",
    "GV00avs___u:1734": "(AVŚ_4,31.2a) agnir iva manyo tviṣitaḥ sahasva senānīr naḥ sahure hūta",
    "GV00avs___u:1735": "edhi |",
    "GV00avs___u:1736": "(AVŚ_4,31.2c) hatvāya śatrūn vi bhajasva veda ojo mimāno vi mṛdho nudasva",
    "GV00avs___u:1737": "(AVŚ_4,31.3a) sahasva manyo abhimātim asmai rujan mṛṇan pramṛṇan prehi śatrūn |",
    "GV00avs___u:1738": "(AVŚ_4,31.3c) ugraṃ te pājo nanv ā rurudhre vaśī vaśaṃ nayāsā ekaja tvam ||3||",
    "GV00avs___u:1739": "(AVŚ_4,31.4a) eko bahūnām asi manya īḍitā viśaṃviśam yuddhāya saṃ śiśādhi",
    "GV00avs___u:1740": "(AVŚ_4,31.4c) akṛttaruk tvayā yujā vayaṃ dyumantaṃ ghoṣam vijayāya kṛṇmasi ||4||",
    "GV00avs___u:1741": "(AVŚ_4,31.5a) vijeṣakṛd indra ivānavabravo 'smākaṃ manyo adhipā bhaveha |",
    "GV00avs___u:1742": "(AVŚ_4,31.5c) priyaṃ te nāma sahure gṛṇīmasi vidmā tam utsaṃ yata",
    "GV00avs___u:1743": "ābabhūtha ||5||",
    "GV00avs___u:1744": "(AVŚ_4,31.6a) ābhūtyā sahajā vajra sāyaka saho bibharṣi sahabhūta uttaram |",
    "GV00avs___u:1745": "(AVŚ_4,31.6c) kratvā no manyo saha medy edhi mahādhanasya puruhūta saṃsṛji",
    "GV00avs___u:1746": "(AVŚ_4,31.7a) saṃsṛṣṭaṃ dhanam ubhayaṃ samākṛtam asmabhyaṃ dhattāṃ varuṇaś ca manyuḥ |",
    "GV00avs___u:1747": "(AVŚ_4,31.7c) bhiyo dadhānā hṛdayeṣu śatravaḥ parājitāso apa ni layantām ||7||",
    "GV00avs___u:1748": "(AVŚ_4,32.1a) yas te manyo 'vidhad vajra sāyaka saha ojaḥ puṣyati viśvam",
    "GV00avs___u:1749": "ānuṣak |",
    "GV00avs___u:1750": "(AVŚ_4,32.1c) sāhyāma dāsam āryaṃ tvayā yujā vayaṃ sahaskṛtena sahasā sahasvatā ||1||",
    "GV00avs___u:1751": "(AVŚ_4,32.2a) manyur indro manyur evāsa devo manyur hotā varuṇo jātavedāḥ",
    "GV00avs___u:1752": "(AVŚ_4,32.2c) manyuṃ viśa īḍate mānuṣīr yāḥ pahi no manyo tapasā sajoṣāḥ",
    "GV00avs___u:1753": "(AVŚ_4,32.3a) abhīhi manyo tavasas tavīyān tapasā yujā vi jahi śatrūn |",
    "GV00avs___u:1754": "(AVŚ_4,32.3c) amitrahā vṛtrahā dasyuhā ca viśvā vasūny ā bharā tvaṃ naḥ",
    "GV00avs___u:1755": "(AVŚ_4,32.4a) tvaṃ hi manyo abhibhūtyojāḥ svayaṃbhūr bhāmo abhimātiṣāhaḥ |",
    "GV00avs___u:1756": "(AVŚ_4,32.4c) viśvacarṣaṇiḥ sahuriḥ sahīyān asmāsv ojaḥ pṛtanāsu dhehi",
    "GV00avs___u:1757": "(AVŚ_4,32.5a) abhāgaḥ sann apa pareto asmi tava kratvā taviṣasya pracetaḥ",
    "GV00avs___u:1758": "(AVŚ_4,32.5c) taṃ tvā manyo akratur jihīḍāhaṃ svā tanūr baladāvā na ehi",
    "GV00avs___u:1759": "(AVŚ_4,32.6a) ayaṃ te asmy upa na ehy arvāṅ pratīcīnaḥ sahure viśvadāvan |",
    "GV00avs___u:1760": "(AVŚ_4,32.6c) manyo vajrinn abhi na ā vavṛtsva hanāva dasyūṃr uta bodhy āpeḥ ||6||",
    "GV00avs___u:1761": "(AVŚ_4,32.7a) abhi prehi dakṣiṇato bhavā no 'dhā vṛtrāṇi jaṅghanāva bhūri",
    "GV00avs___u:1762": "(AVŚ_4,32.7c) juhomi te dharuṇaṃ madhvo agram ubhāv upāṃśu prathamā pibāva",
    "GV00avs___u:1763": "(AVŚ_4,33.1a) apa naḥ śośucad agham agne śuśugdhy ā rayim |",
    "GV00avs___u:1764": "(AVŚ_4,33.1c) apa naḥ śośucad agham ||1||",
    "GV00avs___u:1765": "(AVŚ_4,33.2a) sukṣetriyā sugātuyā vasūyā ca yajāmahe |",
    "GV00avs___u:1766": "(AVŚ_4,33.2c) apa naḥ śośucad agham ||2||",
    "GV00avs___u:1767": "(AVŚ_4,33.3a) pra yad bhandiṣṭha eṣāṃ prāsmākāsaś ca sūrayaḥ |",
    "GV00avs___u:1768": "(AVŚ_4,33.3c) apa naḥ śośucad agham ||3||",
    "GV00avs___u:1769": "(AVŚ_4,33.4a) pra yat te agne sūrayo jāyemahi pra te vayam |",
    "GV00avs___u:1770": "(AVŚ_4,33.4c) apa naḥ śośucad agham ||4||",
    "GV00avs___u:1771": "(AVŚ_4,33.5a) pra yad agneḥ sahasvato viśvato yanti bhānavaḥ |",
    "GV00avs___u:1772": "(AVŚ_4,33.5c) apa naḥ śośucad agham ||5||",
    "GV00avs___u:1773": "(AVŚ_4,33.6a) tvaṃ hi viśvatomukha viśvataḥ paribhūr asi |",
    "GV00avs___u:1774": "(AVŚ_4,33.6c) apa naḥ śośucad agham ||6||",
    "GV00avs___u:1775": "(AVŚ_4,33.7a) dviṣo no viśvatomukhāti nāveva pāraya |",
    "GV00avs___u:1776": "(AVŚ_4,33.7c) apa naḥ śośucad agham ||7||",
    "GV00avs___u:1777": "(AVŚ_4,33.8a) sa naḥ sindhum iva nāvāti parṣa svastaye |",
    "GV00avs___u:1778": "(AVŚ_4,33.8c) apa naḥ śośucad agham ||8||",
    "GV00avs___u:1779": "(AVŚ_4,34.1a) brahmāsya śīrṣaṃ bṛhad asya pṛṣṭhaṃ vāmadevyam udaram odanasya |",
    "GV00avs___u:1780": "(AVŚ_4,34.1c) chandāṃsi pakṣau mukham asya satyaṃ viṣṭārī jātas tapaso'dhi",
    "GV00avs___u:1781": "yajñaḥ ||1||",
    "GV00avs___u:1782": "(AVŚ_4,34.2a) anasthāḥ pūtāḥ pavanena śuddhāḥ śucayaḥ śucim api yanti lokam |",
    "GV00avs___u:1783": "(AVŚ_4,34.2c) naiṣāṃ śiśnaṃ pra dahati jātavedāḥ svarge loke bahu straiṇam",
    "GV00avs___u:1784": "eṣām ||2||",
    "GV00avs___u:1785": "(AVŚ_4,34.3a) viṣṭāriṇam odanaṃ ye pacanti nainān avartiḥ sacate kadā cana",
    "GV00avs___u:1786": "(AVŚ_4,34.3c) āste yama upa yāti devānt saṃ gandharvair madate somyebhiḥ",
    "GV00avs___u:1787": "(AVŚ_4,34.4a) viṣṭāriṇam odanam ye pacanti nainān yamaḥ pari muṣṇāti retaḥ",
    "GV00avs___u:1788": "(AVŚ_4,34.4c) rathī ha bhūtvā rathayāna īyate pakṣī ha bhūtvāti divaḥ sam eti ||4||",
    "GV00avs___u:1789": "(AVŚ_4,34.5a) eṣa yajñānāṃ vitato vahiṣṭho viṣṭāriṇaṃ paktvā divam ā viveśa |",
    "GV00avs___u:1790": "(AVŚ_4,34.5c) āṇḍīkaṃ kumudaṃ saṃ tanoti bisaṃ śālūkaṃ śaphako mulālī |",
    "GV00avs___u:1791": "(AVŚ_4,34.5e) etās tvā dhārā upa yantu sarvāḥ svarge loke madhumat",
    "GV00avs___u:1792": "pinvamānā upa tvā tiṣṭhantu puṣkariṇīḥ samantāḥ ||5||",
    "GV00avs___u:1793": "(AVŚ_4,34.6a) ghṛtahradā madhukūlāḥ surodakāḥ kṣīreṇa pūrṇā udakena dadhnā",
    "GV00avs___u:1794": "(AVŚ_4,34.6c) etās tvā dhārā upa yantu sarvāḥ svarge loke madhumat",
    "GV00avs___u:1795": "pinvamānā upa tvā tiṣṭhantu puṣkariṇīḥ samantāḥ ||6||",
    "GV00avs___u:1796": "(AVŚ_4,34.7a) caturaḥ kumbhāṃś caturdhā dadāmi kṣīreṇa pūrnāṃ udakena dadhnā |",
    "GV00avs___u:1797": "(AVŚ_4,34.7c) etās tvā dhārā upa yantu sarvāḥ svarge loke madhumat",
    "GV00avs___u:1798": "pinvamānā upa tvā tiṣṭhantu puṣkariṇīḥ samantāḥ ||7||",
    "GV00avs___u:1799": "(AVŚ_4,34.8a) imam odanaṃ ni dadhe brāhmaṇeṣu viṣṭāriṇaṃ lokajitaṃ svargam |",
    "GV00avs___u:1800": "(AVŚ_4,34.8c) sa me mā kṣeṣṭa svadhayā pinvamāno viśvarūpā dhenuḥ kāmadughā me astu ||8||",
    "GV00avs___u:1801": "(AVŚ_4,35.1a) yam odanaṃ prathamajā ṛtasya prajāpatis tapasā brahmaṇe",
    "GV00avs___u:1802": "'pacat |",
    "GV00avs___u:1803": "(AVŚ_4,35.1c) yo lokānāṃ vidhṛtir nābhireṣāt tenaudanenāti tarāṇi mṛtyum",
    "GV00avs___u:1804": "(AVŚ_4,35.2a) yenātaran bhūtakṛto 'ti mṛtyuṃ yam anvavindan tapasā śrameṇa |",
    "GV00avs___u:1805": "(AVŚ_4,35.2c) yaṃ papāca brahmaṇe brahma pūrvaṃ tenaudanenāti tarāṇi mṛtyum ||2||",
    "GV00avs___u:1806": "(AVŚ_4,35.3a) yo dādhāra pṛthivīṃ viśvabhojasaṃ yo antarikṣam āpṛṇād rasena |",
    "GV00avs___u:1807": "(AVŚ_4,35.3c) yo astabhnād divam ūrdhvo mahimnā tenaudanenāti tarāṇi mṛtyum ||3||",
    "GV00avs___u:1808": "(AVŚ_4,35.4a) yasmān māsā nirmitās triṃśadarāḥ saṃvatsaro yasmān nirmito dvādaśāraḥ |",
    "GV00avs___u:1809": "(AVŚ_4,35.4c) ahorātrā yaṃ pariyanto nāpus tenaudanenāti tarāṇi mṛtyum",
    "GV00avs___u:1810": "(AVŚ_4,35.5a) yaḥ prāṇadaḥ prāṇadavān babhūva yasmai lokā ghṛtavantaḥ kṣaranti |",
    "GV00avs___u:1811": "(AVŚ_4,35.5c) jyotiṣmatīḥ pradiśo yasya sarvās tenaudanenāti tarāṇi mṛtyum",
    "GV00avs___u:1812": "(AVŚ_4,35.6a) yasmāt pakvād amṛtaṃ saṃbabhūva yo gāyatryā adhipatir babhūva |",
    "GV00avs___u:1813": "(AVŚ_4,35.6c) yasmin vedā nihitā viśvarūpās tenaudanenāti tarāṇi mṛtyum",
    "GV00avs___u:1814": "(AVŚ_4,35.7a) ava bādhe dviṣantaṃ devapīyuṃ sapatnā ye me 'pa te bhavantu |",
    "GV00avs___u:1815": "(AVŚ_4,35.7c) brahmaudanaṃ viśvajitaṃ pacāmi śṛṇvantu me śraddadhānasya",
    "GV00avs___u:1816": "devāḥ ||7||",
    "GV00avs___u:1817": "(AVŚ_4,36.1a) tānt satyaujāḥ pra dahatv agnir vaiśvānaro vṛṣā |",
    "GV00avs___u:1818": "(AVŚ_4,36.1c) yo no durasyād dipsāc cātho yo no arātiyāt ||1||",
    "GV00avs___u:1819": "(AVŚ_4,36.2a) yo no dipsād adipsato dipsato yaś ca dipsati |",
    "GV00avs___u:1820": "(AVŚ_4,36.2c) vaiśvānarasya daṃṣṭrayor agner api dadhāmi tam ||2||",
    "GV00avs___u:1821": "(AVŚ_4,36.3a) ya āgare mṛgayante pratikrośe 'māvāsye |",
    "GV00avs___u:1822": "(AVŚ_4,36.3c) kravyādo anyān dipsataḥ sarvāṃs tānt sahasā sahe ||3||",
    "GV00avs___u:1823": "(AVŚ_4,36.4a) sahe piśācānt sahasaiṣāṃ draviṇaṃ dade |",
    "GV00avs___u:1824": "(AVŚ_4,36.4c) sarvān durasyato hanmi saṃ ma ākūtir ṛdhyatām ||4||",
    "GV00avs___u:1825": "(AVŚ_4,36.5a) ye devās tena hāsante sūryeṇa mimate javam |",
    "GV00avs___u:1826": "(AVŚ_4,36.5c) nadīṣu parvateṣu ye saṃ taiḥ paśubhir vide ||5||",
    "GV00avs___u:1827": "(AVŚ_4,36.6a) tapano asmi piśācānāṃ vyāghro gomatām iva |",
    "GV00avs___u:1828": "(AVŚ_4,36.6c) śvānaḥ siṃham iva dṛṣṭvā te na vindante nyañcanam ||6||",
    "GV00avs___u:1829": "(AVŚ_4,36.7a) na piśācaiḥ saṃ śaknomi na stenaiḥ na vanargubhiḥ |",
    "GV00avs___u:1830": "(AVŚ_4,36.7c) piśācās tasmān naśyanti yam ahaṃ grāmam āviśe ||7||",
    "GV00avs___u:1831": "(AVŚ_4,36.8a) yaṃ grāmam āviśata idam ugraṃ saho mama |",
    "GV00avs___u:1832": "(AVŚ_4,36.8c) piśācās tasmān naśyanti na pāpam upa jānate ||8||",
    "GV00avs___u:1833": "(AVŚ_4,36.9a) ye mā krodhayanti lapitā hastinaṃ maśakā iva |",
    "GV00avs___u:1834": "(AVŚ_4,36.9c) tān ahaṃ manye durhitān jane alpaśayūn iva ||9||",
    "GV00avs___u:1835": "(AVŚ_4,36.10a) abhi taṃ nirṛtir dhattām aśvam iva aśvābhidhānyā |",
    "GV00avs___u:1836": "(AVŚ_4,36.10c) malvo yo mahyaṃ krudhyati sa u pāśān na mucyate ||10||",
    "GV00avs___u:1837": "(AVŚ_4,37.1a) tvayā pūrvam atharvāṇo jaghnū rakṣāṃsy oṣadhe |",
    "GV00avs___u:1838": "(AVŚ_4,37.1c) tvayā jaghāna kaśyapas tvayā kaṇvo agastyaḥ ||1||",
    "GV00avs___u:1839": "(AVŚ_4,37.2a) tvayā vayam apsaraso gandharvāṃs cātayāmahe |",
    "GV00avs___u:1840": "(AVŚ_4,37.2c) ajaśṛṅgy aja rakṣaḥ sarvān gandhena nāśaya ||2||",
    "GV00avs___u:1841": "(AVŚ_4,37.3a) nadīṃ yantv apsaraso 'pāṃ tāram avaśvasam |",
    "GV00avs___u:1842": "(AVŚ_4,37.3c) gulgulūḥ pīlā nalady aukṣagandhiḥ pramandanī |",
    "GV00avs___u:1843": "(AVŚ_4,37.3e) tat paretāpsarasaḥ pratibuddhā abhūtana ||3||",
    "GV00avs___u:1844": "(AVŚ_4,37.4a) yatrāśvatthā nyagrodhā mahāvṛkṣāḥ śikhaṇḍinaḥ |",
    "GV00avs___u:1845": "(AVŚ_4,37.4c) tat paretāpsarasaḥ pratibuddhā abhūtana ||4||",
    "GV00avs___u:1846": "(AVŚ_4,37.5a) yatra vaḥ preṅkhā haritā arjunā uta yatrāghātāḥ karkaryaḥ saṃvadanti |",
    "GV00avs___u:1847": "(AVŚ_4,37.5c) tat paretāpsarasaḥ pratibuddhā abhūtana ||5||",
    "GV00avs___u:1848": "(AVŚ_4,37.6a) eyam agann oṣadhīnāṃ vīrudhām vīryāvatī |",
    "GV00avs___u:1849": "(AVŚ_4,37.6c) ajaśṛṅgy arāṭakī tīkṣṇaśṛṅgī vyṛṣatu ||6||",
    "GV00avs___u:1850": "(AVŚ_4,37.7a) ānṛtyataḥ śikhaṇḍino gandharvasyāpsarāpateḥ |",
    "GV00avs___u:1851": "(AVŚ_4,37.7c) bhinadmi muṣkāv api yāmi śepaḥ ||7||",
    "GV00avs___u:1852": "(AVŚ_4,37.8a) bhīmā indrasya hetayaḥ śataṃ ṛṣṭīr ayasmayīḥ |",
    "GV00avs___u:1853": "(AVŚ_4,37.8c) tābhir haviradān gandharvān avakādān vyṛṣatu ||8||",
    "GV00avs___u:1854": "(AVŚ_4,37.9a) bhīmā indrasya hetayaḥ śataṃ ṛṣṭīr hiraṇyayīḥ |",
    "GV00avs___u:1855": "(AVŚ_4,37.9c) tābhir haviradān gandharvān avakādān vyṛṣatu ||9||",
    "GV00avs___u:1856": "(AVŚ_4,37.10a) avakādān abhiśocān apsu jyotaya māmakān |",
    "GV00avs___u:1857": "(AVŚ_4,37.10c) piśācānt sarvān oṣadhe pra mṛṇīhi sahasva ca ||10||",
    "GV00avs___u:1858": "(AVŚ_4,37.11a) śvevaikaḥ kapir ivaikaḥ kumāraḥ sarvakeśakaḥ |",
    "GV00avs___u:1859": "(AVŚ_4,37.11c) priyo dṛśa iva bhūtvā gandharvaḥ sacate striyas |",
    "GV00avs___u:1860": "(AVŚ_4,37.11e) tam ito nāśayāmasi brahmaṇā vīryāvatā ||11||",
    "GV00avs___u:1861": "(AVŚ_4,37.12a) jāyā id vo apsaraso gandharvāḥ patayo yuyam |",
    "GV00avs___u:1862": "(AVŚ_4,37.12c) apa dhāvatāmartyā martyān mā sacadhvam ||12||",
    "GV00avs___u:1863": "(AVŚ_4,38.1a) udbhindatīṃ saṃjayantīm apsarāṃ sādhudevinīm |",
    "GV00avs___u:1864": "(AVŚ_4,38.1c) glahe kṛtāni kṛṇvānām apsarāṃ tām iha huve ||1||",
    "GV00avs___u:1865": "(AVŚ_4,38.2a) vicinvatīm ākirantīm apsarāṃ sādhudevinīm |",
    "GV00avs___u:1866": "(AVŚ_4,38.2c) glahe kṛtāni gṛhṇānām apsarāṃ tām iha huve ||2||",
    "GV00avs___u:1867": "(AVŚ_4,38.3a) yāyaiḥ parinṛtyaty ādadānā kṛtaṃ glahāt |",
    "GV00avs___u:1868": "(AVŚ_4,38.3c) sā naḥ kṛtāni sīṣatī prahām āpnotu māyayā |",
    "GV00avs___u:1869": "(AVŚ_4,38.3e) sā naḥ payasvaty aitu mā no jaiṣur idaṃ dhanam ||3||",
    "GV00avs___u:1870": "(AVŚ_4,38.4a) yā akṣeṣu pramodante śucaṃ krodhaṃ ca bibhratī |",
    "GV00avs___u:1871": "(AVŚ_4,38.4c) ānandinīṃ pramodinīm apsarāṃ tām iha huve ||4||",
    "GV00avs___u:1872": "(AVŚ_4,38.5a) sūryasya raśmīn anu yāḥ sañcaranti marīcīr vā yā anusañcaranti |",
    "GV00avs___u:1873": "(AVŚ_4,38.5c) yāsām ṛṣabho dūrato vājinīvānt sadyaḥ sarvān lokān paryeti rakṣan |",
    "GV00avs___u:1874": "(AVŚ_4,38.5e) sa na aitu homam imaṃ jusāṇo 'ntarikṣeṇa saha vājinīvān ||5||",
    "GV00avs___u:1875": "(AVŚ_4,38.6a) antarikṣena saha vājinīvan karkīṃ vatsām iha rakṣa vājin |",
    "GV00avs___u:1876": "(AVŚ_4,38.6c) ime te stokā bahulā ehy arvāṅ iyaṃ te karkīha te mano 'stu",
    "GV00avs___u:1877": "(AVŚ_4,38.7a) antarikṣeṇa saha vājinīvan karkīṃ vatsām iha rakṣa vājin |",
    "GV00avs___u:1878": "(AVŚ_4,38.7c) ayaṃ ghāso ayaṃ vraja iha vatsāṃ ni badhnīmaḥ |",
    "GV00avs___u:1879": "(AVŚ_4,38.7e) yathānāma va īśmahe svāhā ||7||",
    "GV00avs___u:1880": "(AVŚ_4,39.1a) pṛthivyām agnaye sam anamant sa ārdhnot |",
    "GV00avs___u:1881": "(AVŚ_4,39.1c) yathā pṛthivyām agnaye samanamann evā mahyaṃ saṃnamaḥ saṃ namantu ||1||",
    "GV00avs___u:1882": "(AVŚ_4,39.2a) pṛthivī dhenus tasyā agnir vatsaḥ |",
    "GV00avs___u:1883": "(AVŚ_4,39.2c) sā me 'gninā vatseneṣam ūrjaṃ kāmaṃ duhām |",
    "GV00avs___u:1884": "(AVŚ_4,39.2e) āyuḥ prathamaṃ prajāṃ poṣaṃ rayiṃ svāhā ||2||",
    "GV00avs___u:1885": "(AVŚ_4,39.3a) antarikṣe vāyave sam anamant sa ārdhnot |",
    "GV00avs___u:1886": "(AVŚ_4,39.3c) yathāntarikṣe vāyave samanamann evā mahyaṃ saṃnamaḥ saṃ namantu ||3||",
    "GV00avs___u:1887": "(AVŚ_4,39.4a) antarikṣaṃ dhenus tasyā vatsaḥ |",
    "GV00avs___u:1888": "(AVŚ_4,39.4c) sā me vāyunā vatseneṣam ūrjaṃ kāmaṃ duhām |",
    "GV00avs___u:1889": "(AVŚ_4,39.4e) āyuḥ prathamaṃ prajāṃ poṣaṃ rayiṃ svāhā ||4||",
    "GV00avs___u:1890": "(AVŚ_4,39.5a) divyādityāya sam anamant sa ārdhnot |",
    "GV00avs___u:1891": "(AVŚ_4,39.5c) yathā divyādityāya samanamann evā mahyaṃ saṃnamaḥ saṃ namantu ||5||",
    "GV00avs___u:1892": "(AVŚ_4,39.6a) dyaur dhenus tasyā ādityo vatsaḥ |",
    "GV00avs___u:1893": "(AVŚ_4,39.6c) sā ma ādityena vatseneṣam ūrjaṃ kāmaṃ duhām |",
    "GV00avs___u:1894": "(AVŚ_4,39.6e) āyuḥ prathamaṃ prajāṃ poṣaṃ rayiṃ svāhā ||6||",
    "GV00avs___u:1895": "(AVŚ_4,39.7a) dikṣu candrāya sam anamant sa ārdhnot |",
    "GV00avs___u:1896": "(AVŚ_4,39.7c) yathā dikṣu candrāya samanamann evā mahyaṃ saṃnamaḥ saṃ namantu ||7||",
    "GV00avs___u:1897": "(AVŚ_4,39.8a) diśo dhenavas tāsāṃ candro vatsaḥ |",
    "GV00avs___u:1898": "(AVŚ_4,39.8c) tā me candreṇa vatseneṣam ūrjaṃ kāmaṃ duhām āyuḥ prathamaṃ",
    "GV00avs___u:1899": "prajāṃ posaṃ rayiṃ svāhā ||8||",
    "GV00avs___u:1900": "(AVŚ_4,39.9a) agnāv agniś carati praviṣṭa ṛṣīṇām putro abhiśastipā u |",
    "GV00avs___u:1901": "(AVŚ_4,39.9c) namaskāreṇa namasā te juhomi mā devānāṃ mithuyā karma bhāgam",
    "GV00avs___u:1902": "(AVŚ_4,39.10a) hṛdā pūtam manasā jātavedo viśvāni deva vayunāni vidvān |",
    "GV00avs___u:1903": "(AVŚ_4,39.10c) saptāsyāni tava jātavedas tebhyo juhomi sa juṣasva havyam ||10||",
    "GV00avs___u:1904": "(AVŚ_4,40.1a) ye purastāj juhvati jātavedaḥ prācyā diśo 'bhidāsanty asmān",
    "GV00avs___u:1905": "(AVŚ_4,40.1c) agnim ṛtvā te parāñco vyathantāṃ pratyag enān pratisareṇa hanmi ||1||",
    "GV00avs___u:1906": "(AVŚ_4,40.2a) ye dakṣiṇato juhvati jātavedo dakṣiṇāyā diśo 'bhidāsanty",
    "GV00avs___u:1907": "asmān |",
    "GV00avs___u:1908": "(AVŚ_4,40.2c) yamaṃ ṛtvā te parāñco vyathantāṃ pratyag enā pratisareṇa hanmi ||2||",
    "GV00avs___u:1909": "(AVŚ_4,40.3a) ye paścāj juhvati jātavedaḥ pratīcyā diśo 'bhidāsanty asmān",
    "GV00avs___u:1910": "(AVŚ_4,40.3c) varuṇam ṛtvā te parāñco vyathantāṃ pratyag enān pratisareṇa hanmi ||3||",
    "GV00avs___u:1911": "(AVŚ_4,40.4a) ya uttarato juhvati jātaveda udīcyā diśo 'bhidāsanty asmān |",
    "GV00avs___u:1912": "(AVŚ_4,40.4c) somam ṛtvā te parāñco vyathantāṃ pratyag enān pratisareṇa hanmi ||4||",
    "GV00avs___u:1913": "(AVŚ_4,40.5a) ye 'dhastāj juhvati jātaveda udīcyā diśo 'bhidāsanty asmān |",
    "GV00avs___u:1914": "(AVŚ_4,40.5c) bhūmim ṛtvā te parāñco vyathantāṃ pratyag enān pratisareṇa hanmi ||5||",
    "GV00avs___u:1915": "(AVŚ_4,40.6a) ye 'ntarikṣāj juhvati jātavedo vyadhvāyā diśo 'bhidāsanty",
    "GV00avs___u:1916": "asmān |",
    "GV00avs___u:1917": "(AVŚ_4,40.6c) vāyum ṛtvā te parāñco vyathantāṃ pratyag enān pratisareṇa hanmi ||6||",
    "GV00avs___u:1918": "(AVŚ_4,40.7a) ya upariṣṭāj juhvati jātaveda ūrdhvāyā diśo 'bhidāsanty",
    "GV00avs___u:1919": "asmān |",
    "GV00avs___u:1920": "(AVŚ_4,40.7c) sūryam ṛtvā te parāñco vyathantāṃ pratyag enān pratisareṇa hanmi ||7||",
    "GV00avs___u:1921": "(AVŚ_4,40.8a) ye diśām antardeśebhyo juhvati jātavedaḥ sarvābhyo digbhyo",
    "GV00avs___u:1922": "'bhidāsanti asmān |",
    "GV00avs___u:1923": "(AVŚ_4,40.8c) brahma rtvā te parāñco vyathantāṃ pratyag enān pratisareṇa hanmi ||8||",
    "GV00avs___u:1924": "(AVŚ_5,1.1a) ṛdhaṅmantro yoniṃ ya ābabhūvāmṛtāsur vardhamānaḥ sujanmā |",
    "GV00avs___u:1925": "(AVŚ_5,1.1c) adabdhāsur bhrājamāno 'heva trito dhartā dādhāra trīṇi ||1||",
    "GV00avs___u:1926": "(AVŚ_5,1.2a) ā yo dharmāṇi prathamaḥ sasāda tato vapūṃṣi kṛṇuṣe purūṇi |",
    "GV00avs___u:1927": "(AVŚ_5,1.2c) dhāsyur yoniṃ prathama ā viveśā yo vācam anuditāṃ ciketa",
    "GV00avs___u:1928": "(AVŚ_5,1.3a) yas te śokāya tanvaṃ rireca kṣarad dhiraṇyaṃ śucayo 'nu svāḥ",
    "GV00avs___u:1929": "(AVŚ_5,1.3c) atrā dadhete amṛtāni nāmāsme vastrāṇi viśa erayantām ||3||",
    "GV00avs___u:1930": "(AVŚ_5,1.4a) pra yad ete prataraṃ pūrvyaṃ guḥ sadaḥsada ātiṣṭhanto ajuryam",
    "GV00avs___u:1931": "(AVŚ_5,1.4c) kaviḥ śuṣasya mātarā rihāṇe jāmyai dhuryaṃ patim erayethām ||4||",
    "GV00avs___u:1932": "(AVŚ_5,1.5a) tad ū ṣu te mahat pṛthujman namaḥ kaviḥ kāvyenā kṛṇomi |",
    "GV00avs___u:1933": "(AVŚ_5,1.5c) yat samyañcāv abhiyantāv abhi kṣām atrā mahī rodhacakre vāvṛdhete ||5||",
    "GV00avs___u:1934": "(AVŚ_5,1.6a) sapta maryādāḥ kavayas tatakṣus tāsām id ekām abhy aṃhuro gāt",
    "GV00avs___u:1935": "(AVŚ_5,1.6c) āyor ha skambha upamasya nīḍe pathāṃ visarge dharuṇeṣu tasthau ||6||",
    "GV00avs___u:1936": "(AVŚ_5,1.7a) utāmṛtāsur vrata emi kṛnvann asur ātmā tanvas tat sumadguḥ |",
    "GV00avs___u:1937": "(AVŚ_5,1.7c) uta vā śakro ratnaṃ dadhāty ūrjayā vā yat sacate havirdāḥ",
    "GV00avs___u:1938": "(AVŚ_5,1.8a) uta putraḥ pitaraṃ kṣatram īḍe jyeṣṭhaṃ maryādam ahvayant svastaye |",
    "GV00avs___u:1939": "(AVŚ_5,1.8c) darśan nu tā varuṇa yās te viṣṭhā āvarvratataḥ kṛṇavo vapūṃṣi",
    "GV00avs___u:1940": "(AVŚ_5,1.9a) ardham ardhena payasā pṛṇakṣy ardhena śuṣma vardhase amura |",
    "GV00avs___u:1941": "(AVŚ_5,1.9c) aviṃ vṛdhāma śagmiyaṃ sakhāyaṃ varuṇaṃ putram adityā iṣiram |",
    "GV00avs___u:1942": "(AVŚ_5,1.9e) kaviśastāny asmai vapūṃṣy avocāma rodasī satyavācā ||9||",
    "GV00avs___u:1943": "(AVŚ_5,2.1a) tad id āsa bhuvaneṣu jyeṣṭham yato yajña ugras tveṣanṛmṇaḥ |",
    "GV00avs___u:1944": "(AVŚ_5,2.1c) sadyo jajñāno ni riṇāti śatrūn anu yad enaṃ madanti viśva ūmāḥ ||1||",
    "GV00avs___u:1945": "(AVŚ_5,2.2a) vavṛdhānaḥ śavasā bhūryojāḥ śatrur dāsāya bhiyasaṃ dadhāti |",
    "GV00avs___u:1946": "(AVŚ_5,2.2c) avyanac ca vyanac ca sasni saṃ te navanta prabhṛtā madeṣu",
    "GV00avs___u:1947": "(AVŚ_5,2.3a) tve kratum api pṛñcanti bhūri dvir yad ete trir bhavanty ūmāḥ |",
    "GV00avs___u:1948": "(AVŚ_5,2.3c) svadoḥ svādīyaḥ svādunā sṛjā sam adaḥ su madhu madhunābhi",
    "GV00avs___u:1949": "yodhīḥ ||3||",
    "GV00avs___u:1950": "(AVŚ_5,2.4a) yadi cin nu tvā dhanā jayantaṃ raṇeraṇe anumadanti viprāḥ |",
    "GV00avs___u:1951": "(AVŚ_5,2.4c) ojīyaḥ śuṣmint sthiram ā tanuṣva mā tvā dabhan durevāsaḥ",
    "GV00avs___u:1952": "kaśokāḥ ||4||",
    "GV00avs___u:1953": "(AVŚ_5,2.5a) tvayā vayaṃ śāśadmahe raṇeṣu prapaśyanto yudhenyāni bhūri |",
    "GV00avs___u:1954": "(AVŚ_5,2.5c) codayāmi ta āyudhā vacobhiḥ saṃ te śiśāmi brahmaṇā vayāṃsi",
    "GV00avs___u:1955": "(AVŚ_5,2.6a) ni tad dadhiṣe 'vare pare ca yasminn āvithāvasā duroṇe |",
    "GV00avs___u:1956": "(AVŚ_5,2.6c) ā sthāpayata mātaraṃ jigatnum ata invata karvarāṇi bhūri ||6||",
    "GV00avs___u:1957": "(AVŚ_5,2.7a) stuṣva varṣman puruvartmānaṃ sam ṛbhvāṇam inatamam āptam āptyānām |",
    "GV00avs___u:1958": "(AVŚ_5,2.7c) ā darśati śavasā bhūryojāḥ pra sakṣati pratimānaṃ pṛthivyāḥ ||7||",
    "GV00avs___u:1959": "(AVŚ_5,2.8a) imā brahma bṛhaddivaḥ kṛṇavad indrāya śūṣam agriyaḥ svarṣāḥ |",
    "GV00avs___u:1960": "(AVŚ_5,2.8c) maho gotrasya kṣayati svarājā turaś cid viśvam arṇavat tapasvān ||8||",
    "GV00avs___u:1961": "(AVŚ_5,2.9a) evā mahān bṛhaddivo atharvāvocat svāṃ tanvam indram eva |",
    "GV00avs___u:1962": "(AVŚ_5,2.9c) svasārau mātaribhvarī aripre hinvanti caine śavasā",
    "GV00avs___u:1963": "vardhayanti ca ||9||",
    "GV00avs___u:1964": "(AVŚ_5,3.1a) mamāgne varco vihaveṣv astu vayaṃ tvendhānās tanvam puṣema |",
    "GV00avs___u:1965": "(AVŚ_5,3.1c) mahyaṃ namantāṃ pradiśaś catasras tvayādhyakṣeṇa pṛtanā",
    "GV00avs___u:1966": "jayema ||1||",
    "GV00avs___u:1967": "(AVŚ_5,3.2a) agne manyuṃ pratinudan pareṣāṃ tvaṃ no gopāḥ pari pāhi",
    "GV00avs___u:1968": "viśvataḥ |",
    "GV00avs___u:1969": "(AVŚ_5,3.2c) apāñco yantu nivatā durasyavo 'maiṣāṃ cittaṃ prabudhāṃ vi",
    "GV00avs___u:1970": "neśat ||2||",
    "GV00avs___u:1971": "(AVŚ_5,3.3a) mama devā vihave santu sarva indravanto maruto viṣṇur agniḥ |",
    "GV00avs___u:1972": "(AVŚ_5,3.3c) mamāntarikṣam urulokam astu mahyaṃ vātaḥ pavatāṃ kāmāyāsmai",
    "GV00avs___u:1973": "(AVŚ_5,3.4a) mahyaṃ yajantāṃ mama yānīṣṭākūtiḥ satyā manaso me astu |",
    "GV00avs___u:1974": "(AVŚ_5,3.4c) eno mā ni gāṃ katamac canāhaṃ viśve devā abhi rakṣantu meha ||4||",
    "GV00avs___u:1975": "(AVŚ_5,3.5a) mayi devā draviṇam ā yajantāṃ mayi āśīr astu mayi devahūtiḥ |",
    "GV00avs___u:1976": "(AVŚ_5,3.5c) daivāḥ hotāraḥ saniṣan na etad ariṣṭāḥ syāma tanvā suvīrāḥ",
    "GV00avs___u:1977": "(AVŚ_5,3.6a) daivīḥ ṣaḍ urvīr uru naḥ kṛṇota viśve devāsa iha mādayadhvam",
    "GV00avs___u:1978": "(AVŚ_5,3.6c) mā no vidad abhibhā mo aśastir mā no vidad vṛjinā dveṣyā yā",
    "GV00avs___u:1979": "(AVŚ_5,3.7a) tisro devīr mahi naḥ śarma yachata prajāyai nas tanve yac ca puṣṭam |",
    "GV00avs___u:1980": "(AVŚ_5,3.7c) mā hāsmahi prajayā mā tanūbhir mā radhāma dviṣate soma rājan",
    "GV00avs___u:1981": "(AVŚ_5,3.8a) uruvyacā no mahiṣaḥ śarma yachatv asmin have puruhūtaḥ purukṣu |",
    "GV00avs___u:1982": "(AVŚ_5,3.8c) sa naḥ prajāyai haryaśva mṛḍendra mā no rīriṣo mā parā dāḥ ||8||",
    "GV00avs___u:1983": "(AVŚ_5,3.9a) dhātā vidhātā bhuvanasya yas patir devaḥ savitābhimātiṣāhaḥ |",
    "GV00avs___u:1984": "(AVŚ_5,3.9c) ādityā rudrā aśvinobhā devāḥ pāntu yajamānaṃ nirṛthāt ||9||",
    "GV00avs___u:1985": "(AVŚ_5,3.10a) ye naḥ sapatnā apa te bhavantv indrāgnibhyām ava bādhāmaha",
    "GV00avs___u:1986": "enān |",
    "GV00avs___u:1987": "(AVŚ_5,3.10c) ādityā rudrā uparispṛśo no ugraṃ cettāram adhirājam akrata ||10||",
    "GV00avs___u:1988": "(AVŚ_5,3.11a) arvāñcam indram amuto havāmahe yo gojid dhanajid aśvajid yaḥ",
    "GV00avs___u:1989": "(AVŚ_5,3.11c) imaṃ no yajñaṃ vihave śṛṇotv asmākam abhūr haryaśva medī",
    "GV00avs___u:1990": "(AVŚ_5,4.1a) yo giriṣv ajāyathā vīrudhāṃ balavattamaḥ |",
    "GV00avs___u:1991": "(AVŚ_5,4.1c) kuṣṭhehi takmanāśana takmānaṃ nāśayann itaḥ ||1||",
    "GV00avs___u:1992": "(AVŚ_5,4.2a) suparṇasuvane girau jātaṃ himavatas pari |",
    "GV00avs___u:1993": "(AVŚ_5,4.2c) dhanair abhi śrutvā yanti vidur hi takmanāśanam ||2||",
    "GV00avs___u:1994": "(AVŚ_5,4.3a) aśvattho devasadanas tṛtīyasyām ito divi |",
    "GV00avs___u:1995": "(AVŚ_5,4.3c) tatrāmṛtasya cakṣaṇaṃ devāḥ kuṣṭham avanvata ||3||",
    "GV00avs___u:1996": "(AVŚ_5,4.4a) hiraṇyayī naur acarad dhiraṇyabandhanā divi |",
    "GV00avs___u:1997": "(AVŚ_5,4.4c) tatrāmṛtasya puṣpaṃ devāḥ kuṣṭham avanvata ||4||",
    "GV00avs___u:1998": "(AVŚ_5,4.5a) hiraṇyayāḥ panthāna āsann aritrāṇi hiraṇyayā |",
    "GV00avs___u:1999": "(AVŚ_5,4.5c) nāvo hiraṇyayīr āsan yābhiḥ kuṣṭhaṃ nirāvahan ||5||",
    "GV00avs___u:2000": "(AVŚ_5,4.6a) imaṃ me kuṣṭha pūruṣaṃ tam ā vaha taṃ niṣ kuru |",
    "GV00avs___u:2001": "(AVŚ_5,4.6c) tam u me agadaṃ kṛdhi ||6||",
    "GV00avs___u:2002": "(AVŚ_5,4.7a) devebhyo adhi jāto 'si somasyāsi sakhā hitaḥ |",
    "GV00avs___u:2003": "(AVŚ_5,4.7c) sa prāṇāya vyānāya cakṣuṣe me asmai mṛḍa ||7||",
    "GV00avs___u:2004": "(AVŚ_5,4.8a) udaṅ jāto himavataḥ sa prācyāṃ nīyase janam |",
    "GV00avs___u:2005": "(AVŚ_5,4.8c) tatra kuṣṭhasya nāmāny uttamāni vi bhejire ||8||",
    "GV00avs___u:2006": "(AVŚ_5,4.9a) uttamo nāma kuṣṭhasy uttamo nāma te pitā |",
    "GV00avs___u:2007": "(AVŚ_5,4.9c) yakṣmaṃ ca sarvaṃ nāśaya takmānaṃ cārasaṃ kṛdhi ||9||",
    "GV00avs___u:2008": "(AVŚ_5,4.10a) śīrṣāmayam upahatyām akṣyos tanvo rapaḥ |",
    "GV00avs___u:2009": "(AVŚ_5,4.10c) kuṣṭhas tat sarvaṃ niṣ karad daivaṃ samaha vṛṣṇyam ||10||",
    "GV00avs___u:2010": "(AVŚ_5,5.1a) rātrī mātā nabhaḥ pitāryamā te pitāmahaḥ |",
    "GV00avs___u:2011": "(AVŚ_5,5.1c) silācī nāma vā asi sā devānām asi svasā ||1||",
    "GV00avs___u:2012": "(AVŚ_5,5.2a) yas tvā pibati jīvati trāyase puruṣaṃ tvam |",
    "GV00avs___u:2013": "(AVŚ_5,5.2c) bhartrī hi śaśvatām asi janānāṃ ca nyañcanī ||2||",
    "GV00avs___u:2014": "(AVŚ_5,5.3a) vṛkṣaṃvṛkṣam ā rohasi vṛṣaṇyantīva kanyalā |",
    "GV00avs___u:2015": "(AVŚ_5,5.3c) jayantī pratyātiṣṭhantī sparaṇī nāma vā asi ||3||",
    "GV00avs___u:2016": "(AVŚ_5,5.4a) yad daṇḍena yad iṣvā yad vārur harasā kṛtam |",
    "GV00avs___u:2017": "(AVŚ_5,5.4c) tasya tvam asi niṣkṛtiḥ semaṃ niṣ kṛdhi pūruṣam ||4||",
    "GV00avs___u:2018": "(AVŚ_5,5.5a) bhadrāt plakṣān nis tiṣṭhasy aśvatthāt khadirād dhavāt |",
    "GV00avs___u:2019": "(AVŚ_5,5.5c) bhadrān nyagrodhāt parṇāt sā na ehy arundhati ||5||",
    "GV00avs___u:2020": "(AVŚ_5,5.6a) hiraṇyavarṇe subhage sūryavarṇe vapuṣṭame |",
    "GV00avs___u:2021": "(AVŚ_5,5.6c) rutaṃ gachāsi niṣkṛte niṣkṛtir nāma vā asi ||6||",
    "GV00avs___u:2022": "(AVŚ_5,5.7a) hiraṇyavarṇe subhage śuṣme lomaśavakṣane |",
    "GV00avs___u:2023": "(AVŚ_5,5.7c) apām asi svasā lākṣe vāto hātmā babhūva te ||7||",
    "GV00avs___u:2024": "(AVŚ_5,5.8a) silācī nāma kānīno 'jababhru pitā tava |",
    "GV00avs___u:2025": "(AVŚ_5,5.8c) aśvo yamasya yaḥ śyāvas tasya hāsnāsy ukṣitā ||8||",
    "GV00avs___u:2026": "(AVŚ_5,5.9a) aśvasyāsnaḥ saṃpatitā sā vṛkṣāṃ abhi siṣyade |",
    "GV00avs___u:2027": "(AVŚ_5,5.9c) sarā patatriṇī bhūtvā sā na ehy arundhati ||9||",
    "GV00avs___u:2028": "(AVŚ_5,6.1a) brahma jajñānaṃ prathamaṃ purastād vi sīmataḥ suruco vena āvaḥ |",
    "GV00avs___u:2029": "(AVŚ_5,6.1c) sa budhnyā upamā asya viṣṭhāḥ sataś ca yonim asataś ca vi vaḥ",
    "GV00avs___u:2030": "(AVŚ_5,6.2a) anāptā ye vaḥ prathamā yāni karmāṇi cakrire |",
    "GV00avs___u:2031": "(AVŚ_5,6.2c) vīrān no atra mā dabhan tad va etat puro dadhe ||2||",
    "GV00avs___u:2032": "(AVŚ_5,6.3a) sahasradhāra eva te sam asvaran divo nāke madhujihvā asaścataḥ |",
    "GV00avs___u:2033": "(AVŚ_5,6.3c) tasya spaśo na ni miṣanti bhūrṇayaḥ padepade pāśinaḥ santi",
    "GV00avs___u:2034": "setave ||3||",
    "GV00avs___u:2035": "(AVŚ_5,6.4a) pary ū ṣu pra dhanvā vājasātaye pari vṛtrāṇi sakṣaṇiḥ |",
    "GV00avs___u:2036": "(AVŚ_5,6.4c) dviṣas tad adhy arṇaveneyase sanisraso nāmāsi trayodaśo māsa indrasya gṛhaḥ",
    "GV00avs___u:2037": "(AVŚ_5,6.5a) nv etenārātsīr asau svāhā |",
    "GV00avs___u:2038": "(AVŚ_5,6.5c) tigmāyudhau tigmahetī suśevau somārudrāv iha su mṛḍataṃ naḥ ||5||",
    "GV00avs___u:2039": "(AVŚ_5,6.6a) avaitenārātsīr asau svāhā |",
    "GV00avs___u:2040": "(AVŚ_5,6.6c) tigmāyudhau tigmahetī suśevau somārudrāv iha su mṛḍataṃ naḥ ||6||",
    "GV00avs___u:2041": "(AVŚ_5,6.7a) apaitenārātsīr asau svāhā |",
    "GV00avs___u:2042": "(AVŚ_5,6.7c) tigmāyudhau tigmahetī suśevau somārudrāv iha su mṛḍataṃ naḥ ||7||",
    "GV00avs___u:2043": "(AVŚ_5,6.8a) mumuktam asmān duritād avadyāj juṣethām yajñam amṛtam asmāsu dhattam ||8||",
    "GV00avs___u:2044": "(AVŚ_5,6.9a) cakṣuṣo hete manaso hete brahmaṇo hete tapasaś ca hete |",
    "GV00avs___u:2045": "(AVŚ_5,6.9c) menyā menir asy amenayas te santu ye 'smāṃ abhyaghāyanti",
    "GV00avs___u:2046": "(AVŚ_5,6.10a) yo 'smāṃś cakṣuṣā manasā cittyākūtyā ca yo aghāyur abhidāsāt",
    "GV00avs___u:2047": "(AVŚ_5,6.10c) tvaṃ tān agne menyāmenīn kṛṇu svāhā ||10||",
    "GV00avs___u:2048": "(AVŚ_5,6.11a) indrasya gṛho 'si |",
    "GV00avs___u:2049": "(AVŚ_5,6.11c) taṃ tvā pra padye taṃ tvā pra viśāmi sarvaguḥ sarvapūruṣaḥ sarvātmā sarvatanūḥ saha yan me 'sti tena ||11||",
    "GV00avs___u:2050": "(AVŚ_5,6.12a) indrasya śarmāsi |",
    "GV00avs___u:2051": "(AVŚ_5,6.12c) taṃ tvā pra padye taṃ tvā pra viśāmi sarvaguḥ sarvapūruṣaḥ sarvātmā sarvatanūḥ saha yan me 'sti tena ||12||",
    "GV00avs___u:2052": "(AVŚ_5,6.13a) indrasya varmāsi |",
    "GV00avs___u:2053": "(AVŚ_5,6.13c) taṃ tvā pra padye taṃ tvā pra viśāmi sarvaguḥ sarvapūruṣaḥ sarvātmā sarvatanūḥ saha yan me 'sti tena ||13||",
    "GV00avs___u:2054": "(AVŚ_5,6.14a) indrasya varūtham asi |",
    "GV00avs___u:2055": "(AVŚ_5,6.14c) taṃ tvā pra padye taṃ tvā pra viśāmi sarvaguḥ sarvapūruṣaḥ sarvātmā sarvatanūḥ saha yan me 'sti tena ||14||",
    "GV00avs___u:2056": "(AVŚ_5,7.1a) ā no bhara mā pari ṣṭhā arāte mā no rakṣīr dakṣiṇāṃ nīyamānām",
    "GV00avs___u:2057": "(AVŚ_5,7.1c) namo vīrtsāyā asamṛddhaye namo astv arātaye ||1||",
    "GV00avs___u:2058": "(AVŚ_5,7.2a) yam arāte purodhatse puruṣaṃ parirāpiṇam |",
    "GV00avs___u:2059": "(AVŚ_5,7.2c) namas te tasmai kṛṇmo mā vaniṃ vyathayīr mama ||2||",
    "GV00avs___u:2060": "(AVŚ_5,7.3a) pra ṇo vanir devakṛtā divā naktaṃ ca kalpatām |",
    "GV00avs___u:2061": "(AVŚ_5,7.3c) arātim anupremo vayaṃ namo astv arātaye ||3||",
    "GV00avs___u:2062": "(AVŚ_5,7.4a) sarasvatīm anumatiṃ bhagaṃ yanto havāmahe |",
    "GV00avs___u:2063": "(AVŚ_5,7.4c) vācam juṣṭāṃ madhumatīm avādiṣaṃ devānāṃ devahūtiṣu ||4||",
    "GV00avs___u:2064": "(AVŚ_5,7.5a) yaṃ yācāmy ahaṃ vācā sarasvatyā manoyujā |",
    "GV00avs___u:2065": "(AVŚ_5,7.5c) śraddhā tam adya vindatu dattā somena babhruṇā ||5||",
    "GV00avs___u:2066": "(AVŚ_5,7.6a) mā vaniṃ mā vācaṃ no vīrtsīr ubhāv indrāgnī ā bharatāṃ no vasūni |",
    "GV00avs___u:2067": "(AVŚ_5,7.6c) sarve no adya ditsanto 'rātiṃ prati haryata ||6||",
    "GV00avs___u:2068": "(AVŚ_5,7.7a) paro 'pehy asamṛddhe vi te hetiṃ nayāmasi |",
    "GV00avs___u:2069": "(AVŚ_5,7.7c) veda tvāhaṃ nimīvantīṃ nitudantīm arāte ||7||",
    "GV00avs___u:2070": "(AVŚ_5,7.8a) uta nagnā bobhuvatī svapnayā sacase janam |",
    "GV00avs___u:2071": "(AVŚ_5,7.8c) arāte cittaṃ vīrtsanty ākūtiṃ puruṣasya ca ||8||",
    "GV00avs___u:2072": "(AVŚ_5,7.9a) yā mahatī mahonmānā viśvā āśā vyānaśe |",
    "GV00avs___u:2073": "(AVŚ_5,7.9c) tasyai hiraṇyakeśyai nirṛtyā akaraṃ namaḥ ||9||",
    "GV00avs___u:2074": "(AVŚ_5,7.10a) hiraṇyavarṇā subhagā hiraṇyakaśipur mahī |",
    "GV00avs___u:2075": "(AVŚ_5,7.10c) tasyai hiraṇyadrāpaye 'rātyā akaraṃ namaḥ ||10||",
    "GV00avs___u:2076": "(AVŚ_5,8.1a) vaikaṅkatenedhmena devebhya ājyaṃ vaha |",
    "GV00avs___u:2077": "(AVŚ_5,8.1c) agne tāṃ iha mādaya sarva ā yantu me havam ||1||",
    "GV00avs___u:2078": "(AVŚ_5,8.2a) indrā yāhi me havam idaṃ kariṣyāmi tac chṛṇu |",
    "GV00avs___u:2079": "(AVŚ_5,8.2c) ima aindrā atisarā ākūtiṃ saṃ namantu me |",
    "GV00avs___u:2080": "(AVŚ_5,8.2e) tebhiḥ śakema vīryaṃ jātavedas tanūvaśin ||2||",
    "GV00avs___u:2081": "(AVŚ_5,8.3a) yad asāv amuto devā adevaḥ saṃścikīrṣati |",
    "GV00avs___u:2082": "(AVŚ_5,8.3c) mā tasyāgnir havyaṃ vākṣīd dhavaṃ devā asya mopa gur mamaiva havam etana ||3||",
    "GV00avs___u:2083": "(AVŚ_5,8.4a) ati dhāvatātisarā indrasya vacasā hata |",
    "GV00avs___u:2084": "(AVŚ_5,8.4c) aviṃ vṛka iva mathnīta sa vo jīvan mā moci prāṇam asyāpi nahyata ||4||",
    "GV00avs___u:2085": "(AVŚ_5,8.5a) yam amī purodadhire brahmāṇam apabhūtaye |",
    "GV00avs___u:2086": "(AVŚ_5,8.5c) indra sa te adhaspadaṃ taṃ praty asyāmi mṛtyave ||5||",
    "GV00avs___u:2087": "(AVŚ_5,8.6a) yadi preyur devapurā brahma varmāṇi cakrire |",
    "GV00avs___u:2088": "(AVŚ_5,8.6c) tanūpānaṃ paripāṇaṃ kṛṇvānā yad upocire sarvaṃ tad arasaṃ kṛdhi ||6||",
    "GV00avs___u:2089": "(AVŚ_5,8.7a) yān asāv atisarāṃś cakāra kṛṇavac ca yān |",
    "GV00avs___u:2090": "(AVŚ_5,8.7c) tvaṃ tān indra vṛtrahan pratīcaḥ punar ā kṛdhi yathāmuṃ",
    "GV00avs___u:2091": "tṛṇahāṃ janam ||7||",
    "GV00avs___u:2092": "(AVŚ_5,8.8a) yathendra udvācanaṃ labdhvā cakre adhaspadam |",
    "GV00avs___u:2093": "(AVŚ_5,8.8c) kṛṇve 'ham adharān tathā amūñ chaśvatībhyaḥ samābhyaḥ ||8||",
    "GV00avs___u:2094": "(AVŚ_5,8.9a) atrainān indra vṛtrahann ugro marmaṇi vidhya |",
    "GV00avs___u:2095": "(AVŚ_5,8.9c) atraivainān abhi tiṣṭhendra medy ahaṃ tava |",
    "GV00avs___u:2096": "(AVŚ_5,8.9e) anu tvendrā rabhāmahe syāma sumatau tava ||9||",
    "GV00avs___u:2097": "(AVŚ_5,9.1a) dive svāhā ||1||",
    "GV00avs___u:2098": "(AVŚ_5,9.2a) pṛthivyai svāhā ||2||",
    "GV00avs___u:2099": "(AVŚ_5,9.3a) antarikṣāya svāhā ||3||",
    "GV00avs___u:2100": "(AVŚ_5,9.4a) antarikṣāya svāhā ||4||",
    "GV00avs___u:2101": "(AVŚ_5,9.5a) dive svāhā ||5||",
    "GV00avs___u:2102": "(AVŚ_5,9.6a) pṛthivyai svāhā ||6||",
    "GV00avs___u:2103": "(AVŚ_5,9.7a) sūryo me cakṣur vātaḥ prāṇo 'ntarikṣam ātmā pṛthivī śarīram |",
    "GV00avs___u:2104": "(AVŚ_5,9.7c) astṛto nāmāham ayam asmi sa ātmānaṃ ni dadhe dyāvāpṛthivībhyāṃ gopīthāya ||7||",
    "GV00avs___u:2105": "(AVŚ_5,9.8a) ud āyur ud balam ut kṛtam ut kṛtyām un manīṣām ud indriyam |",
    "GV00avs___u:2106": "(AVŚ_5,9.8c) āyuṣkṛd āyuṣpatnī svadhāvantau gopā me staṃ gopāyataṃ mā |",
    "GV00avs___u:2107": "(AVŚ_5,9.8e) ātmasadau me staṃ mā mā hiṃsiṣṭam ||8||",
    "GV00avs___u:2108": "(AVŚ_5,10.1a) aśmavarma me 'si yo mā prācyā diśo 'ghāyur abhidāsāt |",
    "GV00avs___u:2109": "(AVŚ_5,10.1c) etat sa ṛchāt ||1||",
    "GV00avs___u:2110": "(AVŚ_5,10.2a) aśmavarma me 'si yo mā dakṣiṇāyā diśo 'ghāyur abhidāsāt |",
    "GV00avs___u:2111": "(AVŚ_5,10.2c) etat sa ṛchāt ||2||",
    "GV00avs___u:2112": "(AVŚ_5,10.3a) aśmavarma me 'si yo mā pratīcyā diśo 'ghāyur abhidāsāt |",
    "GV00avs___u:2113": "(AVŚ_5,10.3c) etat sa ṛchāt ||3||",
    "GV00avs___u:2114": "(AVŚ_5,10.4a) aśmavarma me 'si yo modīcyā diśo 'ghāyur abhidāsāt |",
    "GV00avs___u:2115": "(AVŚ_5,10.4c) etat sa ṛchāt ||4||",
    "GV00avs___u:2116": "(AVŚ_5,10.5a) aśmavarma me 'si yo mā dhruvāyā diśo 'ghāyur abhidāsāt |",
    "GV00avs___u:2117": "(AVŚ_5,10.5c) etat sa ṛchāt ||5||",
    "GV00avs___u:2118": "(AVŚ_5,10.6a) aśmavarma me 'si yo mordhvāyā diśo 'ghāyur abhidāsāt |",
    "GV00avs___u:2119": "(AVŚ_5,10.6c) etat sa ṛchāt ||6||",
    "GV00avs___u:2120": "(AVŚ_5,10.7a) aśmavarma me 'si yo mā diśām antardeśebhyo 'ghāyur abhidāsāt",
    "GV00avs___u:2121": "(AVŚ_5,10.7c) etat sa ṛchāt ||7||",
    "GV00avs___u:2122": "(AVŚ_5,10.8a) bṛhatā mana upa hvaye mātariśvanā prāṇāpānau |",
    "GV00avs___u:2123": "(AVŚ_5,10.8c) sūryāc cakṣur antarikṣāc chrotraṃ pṛthivyāḥ śarīram |",
    "GV00avs___u:2124": "(AVŚ_5,10.8e) sarasvatyā vācam upa hvayāmahe manoyujā ||8||",
    "GV00avs___u:2125": "(AVŚ_5,11.1a) kathaṃ mahe asurāyābravīr iha kathaṃ pitre haraye tveṣanṛmṇaḥ |",
    "GV00avs___u:2126": "(AVŚ_5,11.1c) pṛśniṃ varuṇa dakṣiṇāṃ dadāvān punarmagha tvaṃ",
    "GV00avs___u:2127": "manasācikitsīḥ ||1||",
    "GV00avs___u:2128": "(AVŚ_5,11.2a) na kāmena punarmagho bhavāmi saṃ cakṣe kaṃ pṛśnim etām upāje",
    "GV00avs___u:2129": "(AVŚ_5,11.2c) kena nu tvam atharvan kāvyena kena jātenāsi jātavedāḥ ||2||",
    "GV00avs___u:2130": "(AVŚ_5,11.3a) satyam ahaṃ gabhīraḥ kāvyena satyaṃ jātenāsmi jātavedāḥ |",
    "GV00avs___u:2131": "(AVŚ_5,11.3c) na me dāso nāryo mahitvā vrataṃ mīmāya yad ahaṃ dhariṣye",
    "GV00avs___u:2132": "(AVŚ_5,11.4a) na tvad anyaḥ kavitaro na medhayā dhīrataro varuṇa svadhāvan",
    "GV00avs___u:2133": "(AVŚ_5,11.4c) tvaṃ tā viśvā bhuvanāni vettha sa cin nu tvaj jano māyī bibhāya ||4||",
    "GV00avs___u:2134": "(AVŚ_5,11.5a) tvaṃ hy aṅga varuṇa svadhāvan viśvā vettha janima supraṇīte",
    "GV00avs___u:2135": "(AVŚ_5,11.5c) kiṃ rajasa enā paro anyad asty enā kiṃ pareṇāvaram amura",
    "GV00avs___u:2136": "(AVŚ_5,11.6a) ekaṃ rajasa enā paro anyad asty enā para ekena durṇaśaṃ cid arvāk |",
    "GV00avs___u:2137": "(AVŚ_5,11.6c) tat te vidvān varuṇa pra bravīmy adhovacasaḥ paṇayo bhavantu",
    "GV00avs___u:2138": "nīcair dāsā upa sarpantu bhūmim ||6||",
    "GV00avs___u:2139": "(AVŚ_5,11.7a) tvaṃ hy aṅga varuṇa bravīṣi punarmagheṣv avadyāni bhūri |",
    "GV00avs___u:2140": "(AVŚ_5,11.7c) mo ṣu paṇīṃr abhy etāvato bhūn mā tvā vocann arādhasaṃ janāsaḥ ||7||",
    "GV00avs___u:2141": "(AVŚ_5,11.8a) mā mā vocann arādhasaṃ janāsaḥ punas te pṛśniṃ jaritar",
    "GV00avs___u:2142": "dadāmi |",
    "GV00avs___u:2143": "(AVŚ_5,11.8c) stotraṃ me viśvam ā yāhi śacībhir antar viśvāsu mānuṣīṣu",
    "GV00avs___u:2144": "dikṣu ||8||",
    "GV00avs___u:2145": "(AVŚ_5,11.9a) ā te stotrāṇy udyatāni yantv antar viśvāsu mānuṣīṣu dikṣu |",
    "GV00avs___u:2146": "(AVŚ_5,11.9c) dehi nu me yan me adatto asi yujyo me saptapadaḥ sakhāsi ||9||",
    "GV00avs___u:2147": "(AVŚ_5,11.10a) samā nau bandhur varuṇa samā jā vedāhaṃ tad yan nāv eṣā samā jā |",
    "GV00avs___u:2148": "(AVŚ_5,11.10c) dadāmi tad yat te adatto asmi yujyas te saptapadaḥ sakhāsmi",
    "GV00avs___u:2149": "(AVŚ_5,11.11a) devo devāya gṛṇate vayodhā vipro viprāya stuvate sumedhāḥ |",
    "GV00avs___u:2150": "(AVŚ_5,11.11c) ajījano hi varuṇa svadhāvann atharvāṇaṃ pitaraṃ devabandhum",
    "GV00avs___u:2151": "(AVŚ_5,11.11e) tasmā u rādhaḥ kṛṇuhi supraśastaṃ sakhā no asi paramaṃ ca bandhuḥ ||11||",
    "GV00avs___u:2152": "(AVŚ_5,12.1a) samiddho adya manuṣo duroṇe devo devān yajasi jātavedaḥ |",
    "GV00avs___u:2153": "(AVŚ_5,12.1c) ā ca vaha mitramahaś cikitvān tvaṃ dūtaḥ kavir asi pracetāḥ",
    "GV00avs___u:2154": "(AVŚ_5,12.2a) tanūnapāt patha ṛtasya yānān madhvā samañjant svadayā sujihva |",
    "GV00avs___u:2155": "(AVŚ_5,12.2c) manmāni dhībhir uta yajñam ṛndhan devatrā ca kṛṇuhy adhvaram",
    "GV00avs___u:2156": "naḥ ||2||",
    "GV00avs___u:2157": "(AVŚ_5,12.3a) ājuhvāna īḍyo bandyaś cā yāhy agne vasubhiḥ sajoṣāḥ |",
    "GV00avs___u:2158": "(AVŚ_5,12.3c) tvaṃ devānām asi yahva hotā sa enān yakṣīṣito yajīyān ||3||",
    "GV00avs___u:2159": "(AVŚ_5,12.4a) prācīnaṃ barhiḥ pradiśā pṛthivyā vastor asyā vṛjyate agre ahnām |",
    "GV00avs___u:2160": "(AVŚ_5,12.4c) vy u prathate vitaraṃ varīyo devebhyo aditaye syonam ||4||",
    "GV00avs___u:2161": "(AVŚ_5,12.5a) vyacasvatīr urviyā vi śrayantāṃ patibhyo na janayaḥ śumbhamānāḥ |",
    "GV00avs___u:2162": "(AVŚ_5,12.5c) devīr dvāro bṛhatīr viśvaminvā devebhyo bhavata suprāyaṇāḥ",
    "GV00avs___u:2163": "(AVŚ_5,12.6a) ā suṣvayantī yajate upāke uṣāsānaktā sadatāṃ ni yonau |",
    "GV00avs___u:2164": "(AVŚ_5,12.6c) divye yoṣaṇe bṛhatī surukme adhi śriyaṃ śukrapiśaṃ dadhāne ||6||",
    "GV00avs___u:2165": "(AVŚ_5,12.7a) daivyā hotārā prathamā suvācā mimānā yajñaṃ manuṣo yajadhyai |",
    "GV00avs___u:2166": "(AVŚ_5,12.7c) pracodayantā vidatheṣu kārū prācīnaṃ jyotiḥ pradiśā diśantā",
    "GV00avs___u:2167": "(AVŚ_5,12.8a) ā no yajñaṃ bhāratī tūyam etv iḍā manuṣvad iha cetayantī |",
    "GV00avs___u:2168": "(AVŚ_5,12.8c) tisro devīr barhir edaṃ syonaṃ sarasvatīḥ svapasaḥ sadantām ||8||",
    "GV00avs___u:2169": "(AVŚ_5,12.9a) ya ime dyāvāpṛthivī janitrī rūpair apiṃśad bhuvanāni viśvā |",
    "GV00avs___u:2170": "(AVŚ_5,12.9c) tam adya hotar iṣito yajīyān devaṃ tvaṣṭāram iha yakṣi",
    "GV00avs___u:2171": "vidvān ||9||",
    "GV00avs___u:2172": "(AVŚ_5,12.10a) upāvasṛja tmanyā samañjan devānāṃ pātha ṛtuthā havīṃṣi |",
    "GV00avs___u:2173": "(AVŚ_5,12.10c) vanaspatiḥ śamitā devo agniḥ svadantu havyaṃ madhunā ghṛtena ||10||",
    "GV00avs___u:2174": "(AVŚ_5,12.11a) sadyo jāto vy amimīta yajñam agnir devānām abhavat purogāḥ",
    "GV00avs___u:2175": "(AVŚ_5,12.11c) asya hotuḥ praśiṣy ṛtasya vāci svāhākṛtaṃ havir adantu devāḥ ||11||",
    "GV00avs___u:2176": "(AVŚ_5,13.1a) dadir hi mahyaṃ varuṇo divaḥ kavir vacobhir ugrair ni riṇāmi te viṣam |",
    "GV00avs___u:2177": "(AVŚ_5,13.1c) khātam akhātam uta saktam agrabham ireva dhanvan ni jajāsa",
    "GV00avs___u:2178": "te viṣam ||1||",
    "GV00avs___u:2179": "(AVŚ_5,13.2a) yat te apodakaṃ viṣaṃ tat ta etāsv agrabham |",
    "GV00avs___u:2180": "(AVŚ_5,13.2c) gṛhṇāmi te madhyamam uttamaṃ rasam utāvamam bhiyasā neśad ād",
    "GV00avs___u:2181": "u te ||2||",
    "GV00avs___u:2182": "(AVŚ_5,13.3a) vṛṣā me ravo nabhasā na tanyatur ugreṇa te vacasā bādha ād u",
    "GV00avs___u:2183": "te |",
    "GV00avs___u:2184": "(AVŚ_5,13.3c) ahaṃ tam asya nṛbhir agrabham rasaṃ tamasa iva jyotir ud etu sūryaḥ ||3||",
    "GV00avs___u:2185": "(AVŚ_5,13.4a) cakṣuṣā te cakṣur hanmi viṣeṇa hanmi te viṣam |",
    "GV00avs___u:2186": "(AVŚ_5,13.4c) ahe mriyasva mā jīvīḥ pratyag abhy etu tvā viṣam ||4||",
    "GV00avs___u:2187": "(AVŚ_5,13.5a) kairāta pṛśna upatṛṇya babhra ā me śṛṇutāsitā alīkāḥ |",
    "GV00avs___u:2188": "(AVŚ_5,13.5c) mā me sakhyuḥ stāmānam api ṣṭhātāśrāvayanto ni viṣe ramadhvam ||5||",
    "GV00avs___u:2189": "(AVŚ_5,13.6a) asitasya taimātasya babhror apodakasya ca |",
    "GV00avs___u:2190": "(AVŚ_5,13.6c) sātrāsāhasyāhaṃ manyor ava jyām iva dhanvano vi muñcāmi rathāṃ iva ||6||",
    "GV00avs___u:2191": "(AVŚ_5,13.7a) āligī ca viligī ca pitā ca matā ca |",
    "GV00avs___u:2192": "(AVŚ_5,13.7c) vidma vaḥ sarvato bandhv arasāḥ kiṃ kariṣyatha ||7||",
    "GV00avs___u:2193": "(AVŚ_5,13.8a) urugūlāyā duhitā jātā dāsy asiknyā |",
    "GV00avs___u:2194": "(AVŚ_5,13.8c) prataṅkaṃ dadruṣīṇāṃ sarvāsām arasam viṣam ||8||",
    "GV00avs___u:2195": "(AVŚ_5,13.9a) karṇā śvāvit tad abravīd girer avacarantikā |",
    "GV00avs___u:2196": "(AVŚ_5,13.9c) yāḥ kāś cemāḥ khanitrimās tāsām arasatamaṃ viṣam ||9||",
    "GV00avs___u:2197": "(AVŚ_5,13.10a) tābuvaṃ na tābuvaṃ na ghet tvam asi tābuvam |",
    "GV00avs___u:2198": "(AVŚ_5,13.10c) tābuvenārasaṃ viṣam ||10||",
    "GV00avs___u:2199": "(AVŚ_5,13.11a) tastuvaṃ na tastuvaṃ na ghet tvam asi tastuvam |",
    "GV00avs___u:2200": "(AVŚ_5,13.11c) tastuvenārasaṃ viṣam ||11||",
    "GV00avs___u:2201": "(AVŚ_5,14.1a) suparṇas tvānv avindat sūkaras tvākhanan nasā |",
    "GV00avs___u:2202": "(AVŚ_5,14.1c) dipsauṣadhe tvaṃ dipsantam ava kṛtyākṛtaṃ jahi ||1||",
    "GV00avs___u:2203": "(AVŚ_5,14.2a) ava jahi yātudhānān ava kṛtyākṛtaṃ jahi |",
    "GV00avs___u:2204": "(AVŚ_5,14.2c) atho yo asmān dipsati tam u tvaṃ jahy oṣadhe ||2||",
    "GV00avs___u:2205": "(AVŚ_5,14.3a) riśyasyeva parīśāsaṃ parikṛtya pari tvacaḥ |",
    "GV00avs___u:2206": "(AVŚ_5,14.3c) kṛtyāṃ kṛtyākṛte devā niṣkam iva prati muñcata ||3||",
    "GV00avs___u:2207": "(AVŚ_5,14.4a) punaḥ kṛtyāṃ kṛtyākṛte hastagṛhya parā ṇaya |",
    "GV00avs___u:2208": "(AVŚ_5,14.4c) samakṣam asmā ā dhehi yathā kṛtyākṛtam hanat ||4||",
    "GV00avs___u:2209": "(AVŚ_5,14.5a) kṛtyāḥ santu kṛtyākṛte śapathaḥ śapathīyate |",
    "GV00avs___u:2210": "(AVŚ_5,14.5c) sukho ratha iva vartatāṃ kṛtyā kṛtyākṛtaṃ punaḥ ||5||",
    "GV00avs___u:2211": "(AVŚ_5,14.6a) yadi strī yadi vā pumān kṛtyāṃ cakāra pāpmane |",
    "GV00avs___u:2212": "(AVŚ_5,14.6c) tām u tasmai nayāmasy aśvam ivāśvābhidhānyā ||6||",
    "GV00avs___u:2213": "(AVŚ_5,14.7a) yadi vāsi devakṛtā yadi vā puruṣaiḥ kṛtā |",
    "GV00avs___u:2214": "(AVŚ_5,14.7c) tāṃ tvā punar ṇayāmasīndreṇa sayujā vayam ||7||",
    "GV00avs___u:2215": "(AVŚ_5,14.8a) agne pṛtanāṣāṭ pṛtanāḥ sahasva |",
    "GV00avs___u:2216": "(AVŚ_5,14.8c) punaḥ kṛtyāṃ kṛtyākṛte pratiharaṇena harāmasi ||8||",
    "GV00avs___u:2217": "(AVŚ_5,14.9a) kṛtavyadhani vidhya taṃ yaś cakāra tam ij jahi |",
    "GV00avs___u:2218": "(AVŚ_5,14.9c) na tvām acakruṣe vayaṃ vadhāya saṃ śiśīmahi ||9||",
    "GV00avs___u:2219": "(AVŚ_5,14.10a) putra iva pitaraṃ gacha svaja ivābhiṣṭhito daśa |",
    "GV00avs___u:2220": "(AVŚ_5,14.10c) bandham ivāvakrāmī gacha kṛtye kṛtyākṛtaṃ punaḥ ||10||",
    "GV00avs___u:2221": "(AVŚ_5,14.11a) ud eṇīva vāraṇy abhiskandaṃ mṛgīva |",
    "GV00avs___u:2222": "(AVŚ_5,14.11c) kṛtyā kartāram ṛchatu ||11||",
    "GV00avs___u:2223": "(AVŚ_5,14.12a) iṣvā ṛjīyaḥ patatu dyāvāpṛthivī taṃ prati |",
    "GV00avs___u:2224": "(AVŚ_5,14.12c) sā taṃ mṛgam iva gṛhṇātu kṛtyā kṛtyākṛtaṃ punaḥ ||12||",
    "GV00avs___u:2225": "(AVŚ_5,14.13a) agnir ivaitu pratikūlam anukūlam ivodakam |",
    "GV00avs___u:2226": "(AVŚ_5,14.13c) sukho ratha iva vartatāṃ kṛtyā kṛtyākṛtaṃ punaḥ ||13||",
    "GV00avs___u:2227": "(AVŚ_5,15.1a) ekā ca me daśa ca me 'pavaktāra oṣadhe |",
    "GV00avs___u:2228": "(AVŚ_5,15.1c) ṛtajāta ṛtāvari madhu me madhulā karaḥ ||1||",
    "GV00avs___u:2229": "(AVŚ_5,15.2a) dve ca me viṃśatiś ca me 'pavaktāra oṣadhe |",
    "GV00avs___u:2230": "(AVŚ_5,15.2c) ṛtajāta ṛtāvari madhu me madhulā karaḥ ||2||",
    "GV00avs___u:2231": "(AVŚ_5,15.3a) tisraś ca me triṃśac ca me 'pavaktāra oṣadhe |",
    "GV00avs___u:2232": "(AVŚ_5,15.3c) ṛtajāta ṛtāvari madhu me madhulā karaḥ ||3||",
    "GV00avs___u:2233": "(AVŚ_5,15.4a) catasraś ca me catvāriṃśac ca me 'pavaktāra oṣadhe |",
    "GV00avs___u:2234": "(AVŚ_5,15.4c) ṛtajāta ṛtāvari madhu me madhulā karaḥ ||4||",
    "GV00avs___u:2235": "(AVŚ_5,15.5a) pañca ca me pañcāśac ca me 'pavaktāra oṣadhe |",
    "GV00avs___u:2236": "(AVŚ_5,15.5c) ṛtajāta ṛtāvari madhu me madhulā karaḥ ||5||",
    "GV00avs___u:2237": "(AVŚ_5,15.6a) ṣaṭ ca me ṣaṣṭiś ca me 'pavaktāra oṣadhe |",
    "GV00avs___u:2238": "(AVŚ_5,15.6c) ṛtajāta ṛtāvari madhu me madhulā karaḥ ||6||",
    "GV00avs___u:2239": "(AVŚ_5,15.7a) sapta ca me saptatiś ca me 'pavaktāra oṣadhe |",
    "GV00avs___u:2240": "(AVŚ_5,15.7c) ṛtajāta ṛtāvari madhu me madhulā karaḥ ||7||",
    "GV00avs___u:2241": "(AVŚ_5,15.8a) aṣṭa ca me 'śītiś ca me 'pavaktāra oṣadhe |",
    "GV00avs___u:2242": "(AVŚ_5,15.8c) ṛtajāta ṛtāvari madhu me madhulā karaḥ ||8||",
    "GV00avs___u:2243": "(AVŚ_5,15.9a) nava ca me navatiś ca me 'pavaktāra oṣadhe |",
    "GV00avs___u:2244": "(AVŚ_5,15.9c) ṛtajāta ṛtāvari madhu me madhulā karaḥ ||9||",
    "GV00avs___u:2245": "(AVŚ_5,15.10a) daśa ca me śataṃ ca me 'pavaktāra oṣadhe |",
    "GV00avs___u:2246": "(AVŚ_5,15.10c) ṛtajāta ṛtāvari madhu me madhulā karaḥ ||10||",
    "GV00avs___u:2247": "(AVŚ_5,15.11a) śataṃ ca me sahasraṃ cāpavaktāra oṣadhe |",
    "GV00avs___u:2248": "(AVŚ_5,15.11c) ṛtajāta ṛtāvari madhu me madhulā karaḥ ||11||",
    "GV00avs___u:2249": "(AVŚ_5,16.1a) yady ekavṛṣo 'si sṛjāraso 'si ||1||",
    "GV00avs___u:2250": "(AVŚ_5,16.2a) yadi dvivṛṣo 'si sṛjāraso 'si ||2||",
    "GV00avs___u:2251": "(AVŚ_5,16.3a) yadi trivṛso 'si sṛjāraso 'si ||3||",
    "GV00avs___u:2252": "(AVŚ_5,16.4a) yadi caturvṛṣo 'si sṛjāraso 'si ||4||",
    "GV00avs___u:2253": "(AVŚ_5,16.5a) yadi pañcavṛṣo 'si sṛjāraso 'si ||5||",
    "GV00avs___u:2254": "(AVŚ_5,16.6a) yadi ṣaḍvṛṣo 'si sṛjāraso 'si ||6||",
    "GV00avs___u:2255": "(AVŚ_5,16.7a) yadi saptavṛṣo 'si sṛjāraso 'si ||7||",
    "GV00avs___u:2256": "(AVŚ_5,16.8a) yady aṣṭavṛṣo 'si sṛjāraso 'si ||8||",
    "GV00avs___u:2257": "(AVŚ_5,16.9a) yadi navavṛṣo 'si sṛjāraso 'si ||9||",
    "GV00avs___u:2258": "(AVŚ_5,16.10a) yadi daśavṛṣo 'si sṛjāraso 'si ||10||",
    "GV00avs___u:2259": "(AVŚ_5,16.11a) yady ekādaśo 'si so 'podako 'si ||11||",
    "GV00avs___u:2260": "(AVŚ_5,17.1a) te 'vadan prathamā brahmakilbiṣe 'kūpāraḥ salilo mātariśvā |",
    "GV00avs___u:2261": "(AVŚ_5,17.1c) vīḍuharās tapa ugraṃ mayobhūr āpo devīḥ prathamajā ṛtasya ||1||",
    "GV00avs___u:2262": "(AVŚ_5,17.2a) somo rājā prathamo brahmajāyāṃ punaḥ prāyachad ahṛṇīyamānaḥ",
    "GV00avs___u:2263": "(AVŚ_5,17.2c) anvartitā varuṇo mitra āsīd agnir hotā hastagṛhyā nināya ||2||",
    "GV00avs___u:2264": "(AVŚ_5,17.3a) hastenaiva grāhya ādhir asyā brahmajāyeti ced avocat |",
    "GV00avs___u:2265": "(AVŚ_5,17.3c) na dūtāya praheyā tastha eṣā tathā rāṣṭraṃ gupitaṃ kṣatriyasya ||3||",
    "GV00avs___u:2266": "(AVŚ_5,17.4a) yām āhus tārakaiṣā vikeśīti duchunāṃ grāmam avapadyamānām |",
    "GV00avs___u:2267": "(AVŚ_5,17.4c) sā brahmajāyā vi dunoti rāṣṭraṃ yatra prāpādi śaśa ulkuṣīmān",
    "GV00avs___u:2268": "(AVŚ_5,17.5a) brahmacārī carati veviṣad viṣaḥ sa devānāṃ bhavaty ekam aṅgam |",
    "GV00avs___u:2269": "(AVŚ_5,17.5c) tena jāyām anv avindad bṛhaspatiḥ somena nītāṃ juhvaṃ na",
    "GV00avs___u:2270": "devāḥ ||5||",
    "GV00avs___u:2271": "(AVŚ_5,17.6a) devā vā etasyām avadanta pūrve saptaṛṣayas tapasā ye niṣeduḥ",
    "GV00avs___u:2272": "(AVŚ_5,17.6c) bhīmā jāyā brāhmaṇasyāpanītā durdhāṃ dadhāti parame vyoman",
    "GV00avs___u:2273": "(AVŚ_5,17.7a) ye garbhā avapadyante jagad yac cāpalupyate |",
    "GV00avs___u:2274": "(AVŚ_5,17.7c) vīrā ye tṛhyante mitho brahmajāyā hinasti tān ||7||",
    "GV00avs___u:2275": "(AVŚ_5,17.8a) uta yat patayo daśa striyāḥ pūrve abrāhmaṇāḥ |",
    "GV00avs___u:2276": "(AVŚ_5,17.8c) brahmā ced dhastam agrahīt sa eva patir ekadhā ||8||",
    "GV00avs___u:2277": "(AVŚ_5,17.9a) brāhmaṇa eva patir na rājanyo na vaiśyaḥ |",
    "GV00avs___u:2278": "(AVŚ_5,17.9c) tat sūryaḥ prabruvann eti pañcabhyo mānavebhyaḥ ||9||",
    "GV00avs___u:2279": "(AVŚ_5,17.10a) punar vai devā adaduḥ punar manuṣyā adaduḥ |",
    "GV00avs___u:2280": "(AVŚ_5,17.10c) rājānaḥ satyaṃ gṛhṇānā brahmajāyāṃ punar daduḥ ||10||",
    "GV00avs___u:2281": "(AVŚ_5,17.11a) punardāya brahmajāyāṃ kṛtvā devair nikilbiṣam |",
    "GV00avs___u:2282": "(AVŚ_5,17.11c) ūrjaṃ pṛthivyā bhaktvorugāyam upāsate ||11||",
    "GV00avs___u:2283": "(AVŚ_5,17.12a) nāsya jāyā śatavāhī kalyāṇī talpam ā śaye |",
    "GV00avs___u:2284": "(AVŚ_5,17.12c) yasmin rāṣṭre nirudhyate brahmajāyācittyā ||12||",
    "GV00avs___u:2285": "(AVŚ_5,17.13a) na vikarṇaḥ pṛthuśirās tasmin veśmani jāyate |",
    "GV00avs___u:2286": "(AVŚ_5,17.13c) yasmin rāṣṭre nirudhyate brahmajāyācittyā ||13||",
    "GV00avs___u:2287": "(AVŚ_5,17.14a) nāsya kṣattā niṣkagrīvaḥ sūnānām ety agrataḥ |",
    "GV00avs___u:2288": "(AVŚ_5,17.14c) yasmin rāṣṭre nirudhyate brahmajāyācittyā ||14||",
    "GV00avs___u:2289": "(AVŚ_5,17.15a) nāsya śvetaḥ kṛṣṇakarṇo dhuri yukto mahīyate |",
    "GV00avs___u:2290": "(AVŚ_5,17.15c) yasmin rāṣṭre nirudhyate brahmajāyācittyā ||15||",
    "GV00avs___u:2291": "(AVŚ_5,17.16a) nāsya kṣetre puṣkariṇī nāṇḍīkaṃ jāyate bisam |",
    "GV00avs___u:2292": "(AVŚ_5,17.16c) yasmin rāṣṭre nirudhyate brahmajāyācittyā ||16||",
    "GV00avs___u:2293": "(AVŚ_5,17.17a) nāsmai pṛśniṃ vi duhanti ye 'syā doham upāsate |",
    "GV00avs___u:2294": "(AVŚ_5,17.17c) yasmin rāṣṭre nirudhyate brahmajāyācittyā ||17||",
    "GV00avs___u:2295": "(AVŚ_5,17.18a) nāsya dhenuḥ kalyāṇī nānaḍvānt sahate dhuram |",
    "GV00avs___u:2296": "(AVŚ_5,17.18c) vijānir yatra brahmaṇo rātriṃ vasati pāpayā ||18||",
    "GV00avs___u:2297": "(AVŚ_5,18.1a) naitāṃ te devā adadus tubhyaṃ nṛpate attave |",
    "GV00avs___u:2298": "(AVŚ_5,18.1c) mā brāhmaṇasya rājanya gāṃ jighatso anādyām ||1||",
    "GV00avs___u:2299": "(AVŚ_5,18.2a) akṣadrugdho rājanyaḥ pāpa ātmaparājitaḥ |",
    "GV00avs___u:2300": "(AVŚ_5,18.2c) sa brāhmaṇasya gām adyād adya jīvāni mā śvaḥ ||2||",
    "GV00avs___u:2301": "(AVŚ_5,18.3a) āviṣṭitāghaviṣā pṛdākūr iva carmaṇā |",
    "GV00avs___u:2302": "(AVŚ_5,18.3c) sā brāhmaṇasya rājanya tṛṣṭaiṣā gaur anādyā ||3||",
    "GV00avs___u:2303": "(AVŚ_5,18.4a) nir vai kṣatraṃ nayati hanti varco 'gnir ivārabdho vi dunoti",
    "GV00avs___u:2304": "sarvam |",
    "GV00avs___u:2305": "(AVŚ_5,18.4c) yo brāhmaṇaṃ manyate annam eva sa viṣasya pibati taimātasya",
    "GV00avs___u:2306": "(AVŚ_5,18.5a) ya enaṃ hanti mṛduṃ manyamāno devapīyur dhanakāmo na cittāt",
    "GV00avs___u:2307": "(AVŚ_5,18.5c) saṃ tasyendro hṛdaye 'gnim indhe ubhe enaṃ dviṣṭo nabhasī carantam ||5||",
    "GV00avs___u:2308": "(AVŚ_5,18.6a) na brāhmaṇo hiṃsitavyo 'gniḥ priyatanor iva |",
    "GV00avs___u:2309": "(AVŚ_5,18.6c) somo hy asya dāyāda indro asyābhiśastipāḥ ||6||",
    "GV00avs___u:2310": "(AVŚ_5,18.7a) śatāpāṣṭhāṃ ni girati tāṃ na śaknoti niḥkhidam |",
    "GV00avs___u:2311": "(AVŚ_5,18.7c) annaṃ yo brahmaṇām malvaḥ svādv admīti manyate ||7||",
    "GV00avs___u:2312": "(AVŚ_5,18.8a) jihvā jyā bhavati kulmalaṃ vāṅ nāḍīkā dantās tapasābhidigdhāḥ |",
    "GV00avs___u:2313": "(AVŚ_5,18.8c) tebhir brahmā vidhyati devapīyūn hṛdbalair dhanurbhir",
    "GV00avs___u:2314": "devajūtaiḥ ||8||",
    "GV00avs___u:2315": "(AVŚ_5,18.9a) tīkṣṇeṣavo brāhmaṇā hetimanto yām asyanti śaravyāṃ na sā mṛṣā |",
    "GV00avs___u:2316": "(AVŚ_5,18.9c) anuhāya tapasā manyunā cota durād ava bhindanty enam ||9||",
    "GV00avs___u:2317": "(AVŚ_5,18.10a) ye sahasram arājann āsan daśaśatā uta |",
    "GV00avs___u:2318": "(AVŚ_5,18.10c) te brāhmaṇasya gāṃ jagdhvā vaitahavyāḥ parābhavan ||10||",
    "GV00avs___u:2319": "(AVŚ_5,18.11a) gaur eva tān hanyamānā vaitahavyāṃ avātirat |",
    "GV00avs___u:2320": "(AVŚ_5,18.11c) ye kesaraprābandhāyāś caramājām apeciran ||11||",
    "GV00avs___u:2321": "(AVŚ_5,18.12a) ekaśataṃ tā janatā yā bhūmir vyadhūnuta |",
    "GV00avs___u:2322": "(AVŚ_5,18.12c) prajāṃ hiṃsitvā brāhmaṇīm asaṃbhavyaṃ parābhavan ||12||",
    "GV00avs___u:2323": "(AVŚ_5,18.13a) devapīyuś carati martyeṣu garagīrṇo bhavaty asthibhūyān |",
    "GV00avs___u:2324": "(AVŚ_5,18.13c) yo brāhmaṇaṃ devabandhuṃ hinasti na sa pitṛyāṇam apy eti",
    "GV00avs___u:2325": "lokam ||13||",
    "GV00avs___u:2326": "(AVŚ_5,18.14a) agnir vai naḥ padavāyaḥ somo dāyāda ucyate |",
    "GV00avs___u:2327": "(AVŚ_5,18.14c) hantābhiśastendras tathā tad vedhaso viduḥ ||14||",
    "GV00avs___u:2328": "(AVŚ_5,18.15a) iṣur iva digdhā nṛpate pṛdākūr iva gopate |",
    "GV00avs___u:2329": "(AVŚ_5,18.15c) sā brāhmaṇasyeṣur ghorā tayā vidhyati pīyataḥ ||15||",
    "GV00avs___u:2330": "(AVŚ_5,19.1a) atimātram avardhanta nod iva divam aspṛśan |",
    "GV00avs___u:2331": "(AVŚ_5,19.1c) bhṛguṃ hiṃsitvā sṛñjayā vaitahavyāḥ parābhavan ||1||",
    "GV00avs___u:2332": "(AVŚ_5,19.2a) ye bṛhatsāmānam āṅgirasam ārpayan brāhmaṇaṃ janāḥ |",
    "GV00avs___u:2333": "(AVŚ_5,19.2c) petvas teṣām ubhayādam avis tokāny āvayat ||2||",
    "GV00avs___u:2334": "(AVŚ_5,19.3a) ye brāhmaṇaṃ pratyaṣṭhīvan ye vāsmiñ chulkam īṣire |",
    "GV00avs___u:2335": "(AVŚ_5,19.3c) asnas te madhye kulyāyāḥ keśān khādanta āsate ||3||",
    "GV00avs___u:2336": "(AVŚ_5,19.4a) brahmagavī pacyamānā yāvat sābhi vijaṅgahe |",
    "GV00avs___u:2337": "(AVŚ_5,19.4c) tejo rāṣṭrasya nir hanti na vīro jāyate vṛṣā ||4||",
    "GV00avs___u:2338": "(AVŚ_5,19.5a) krūram asyā āśasanaṃ tṛṣṭaṃ piśitam asyate |",
    "GV00avs___u:2339": "(AVŚ_5,19.5c) kṣīraṃ yad asyāḥ pīyate tad vai pitṛṣu kilbiṣam ||5||",
    "GV00avs___u:2340": "(AVŚ_5,19.6a) ugro rājā manyamāno brāhmaṇaṃ yo jighatsati |",
    "GV00avs___u:2341": "(AVŚ_5,19.6c) parā tat sicyate rāṣṭraṃ brāhmaṇo yatra jīyate ||6||",
    "GV00avs___u:2342": "(AVŚ_5,19.7a) aṣṭāpadī caturakṣī catuḥśrotrā caturhanuḥ |",
    "GV00avs___u:2343": "(AVŚ_5,19.7c) dvyāsyā dvijihvā bhūtvā sā rāṣṭram ava dhūnute brahmajyasya ||7||",
    "GV00avs___u:2344": "(AVŚ_5,19.8a) tad vai rāṣṭram ā sravati nāvaṃ bhinnām ivodakam |",
    "GV00avs___u:2345": "(AVŚ_5,19.8c) brahmāṇaṃ yatra hiṃsanti tad rāṣṭraṃ hanti duchunā ||8||",
    "GV00avs___u:2346": "(AVŚ_5,19.9a) taṃ vṛkṣā apa sedhanti chāyāṃ no mopa gā iti |",
    "GV00avs___u:2347": "(AVŚ_5,19.9c) yo brāhmaṇasya sad dhanam abhi nārada manyate ||9||",
    "GV00avs___u:2348": "(AVŚ_5,19.10a) viṣam etad devakṛtaṃ rājā varuṇo 'bravīt |",
    "GV00avs___u:2349": "(AVŚ_5,19.10c) na brāhmaṇasya gāṃ jagdhvā rāstre jāgāra kaś cana ||10||",
    "GV00avs___u:2350": "(AVŚ_5,19.11a) navaiva tā navatayo yā bhūmir vyadhūnuta |",
    "GV00avs___u:2351": "(AVŚ_5,19.11c) prajāṃ hiṃsitvā brāhmaṇīm asaṃbhavyaṃ parābhavan ||11||",
    "GV00avs___u:2352": "(AVŚ_5,19.12a) yām mṛtāyānubadhnanti kūdyaṃ padayopanīm |",
    "GV00avs___u:2353": "(AVŚ_5,19.12c) tad vai brahmajya te devā upastaraṇam abruvan ||12||",
    "GV00avs___u:2354": "(AVŚ_5,19.13a) aśrūṇi kṛpamānasya yāni jītasya vāvṛtuḥ |",
    "GV00avs___u:2355": "(AVŚ_5,19.13c) taṃ vai brahmajya te devā apāṃ bhāgam adhārayan ||13||",
    "GV00avs___u:2356": "(AVŚ_5,19.14a) yena mṛtaṃ snapayanti śmaśrūṇi yenondate |",
    "GV00avs___u:2357": "(AVŚ_5,19.14c) taṃ vai brahmajya te devā apāṃ bhāgam adhārayan ||14||",
    "GV00avs___u:2358": "(AVŚ_5,19.15a) na varṣaṃ maitrāvaruṇaṃ brahmajyam abhi varṣati |",
    "GV00avs___u:2359": "(AVŚ_5,19.15c) nāsmai samitiḥ kalpate na mitraṃ nayate vaśam ||15||",
    "GV00avs___u:2360": "(AVŚ_5,20.1a) uccairghoṣo dundubhiḥ satvanāyan vānaspatyaḥ saṃbhṛta usṛiyābhiḥ |",
    "GV00avs___u:2361": "(AVŚ_5,20.1c) vācaṃ kṣuṇuvāno damayant sapatnānt siṃha iva jeṣyann abhi taṃstanīhi ||1||",
    "GV00avs___u:2362": "(AVŚ_5,20.2a) siṃha ivāstānīd druvayo vibaddho 'bhikrandann ṛṣabho vāsitām iva |",
    "GV00avs___u:2363": "(AVŚ_5,20.2c) vṛṣā tvaṃ vadhrayas te sapatnā aindras te śuṣmo abhimātiṣāhaḥ ||2||",
    "GV00avs___u:2364": "(AVŚ_5,20.3a) vṛṣeva yūthe sahasā vidāno gavyann abhi ruva saṃdhanājit |",
    "GV00avs___u:2365": "(AVŚ_5,20.3c) śucā vidhya hṛdayaṃ pareṣāṃ hitvā grāmān pracyutā yantu śatravaḥ ||3||",
    "GV00avs___u:2366": "(AVŚ_5,20.4a) saṃjayan pṛtanā ūrdhvamāyur gṛhyā gṛhṇāno bahudhā vi cakṣva |",
    "GV00avs___u:2367": "(AVŚ_5,20.4c) daivīṃ vācaṃ dundubha ā gurasva vedhāḥ śatrūṇām upa bharasva",
    "GV00avs___u:2368": "vedaḥ ||4||",
    "GV00avs___u:2369": "(AVŚ_5,20.5a) dundubher vācaṃ prayatāṃ vadantīm āśṛṇvatī nāthitā",
    "GV00avs___u:2370": "ghoṣabuddhā |",
    "GV00avs___u:2371": "(AVŚ_5,20.5c) nārī putraṃ dhāvatu hastagṛhyāmitrī bhītā samare vadhānām",
    "GV00avs___u:2372": "(AVŚ_5,20.6a) pūrvo dundubhe pra vadāsi vācaṃ bhūmyāḥ pṛṣṭhe vada rocamānaḥ |",
    "GV00avs___u:2373": "(AVŚ_5,20.6c) amitrasenām abhijañjabhāno dyumad vada dundubhe sūnṛtāvat",
    "GV00avs___u:2374": "(AVŚ_5,20.7a) antareme nabhasī ghoṣo astu pṛthak te dhvanayo yantu śībham",
    "GV00avs___u:2375": "(AVŚ_5,20.7c) abhi kranda stanayotpipānaḥ ślokakṛn mitratūryāya svardhī",
    "GV00avs___u:2376": "(AVŚ_5,20.8a) dhībhiḥ kṛtaḥ pra vadāti vācam ud dharṣaya satvanām āyudhāni",
    "GV00avs___u:2377": "(AVŚ_5,20.8c) indramedī satvano ni hvayasva mitrair amitrāṃ ava jaṅghanīhi ||8||",
    "GV00avs___u:2378": "(AVŚ_5,20.9a) saṃkrandanaḥ pravado dhṛṣṇuṣeṇaḥ pravedakṛd bahudhā grāmaghoṣī |",
    "GV00avs___u:2379": "(AVŚ_5,20.9c) śriyo vanvano vayunāni vidvān kīrtim bahubhyo vi hara dvirāje ||9||",
    "GV00avs___u:2380": "(AVŚ_5,20.10a) śreyaḥketo vasujit sahīyānt saṃgrāmajit saṃśito brahmaṇāsi",
    "GV00avs___u:2381": "(AVŚ_5,20.10c) aṃśūn iva grāvādhiṣavaṇe adrir gavyan dundubhe'dhi nṛtya vedaḥ ||10||",
    "GV00avs___u:2382": "(AVŚ_5,20.11a) śatrūṣāṇ nīṣād abhimātiṣāho gaveṣaṇaḥ sahamāna udbhit |",
    "GV00avs___u:2383": "(AVŚ_5,20.11c) vāgvīva mantraṃ pra bharasva vācam sāṃgrāmajityāyeṣam ud vadeha ||11||",
    "GV00avs___u:2384": "(AVŚ_5,20.12a) acyutacyut samado gamiṣṭho mṛdho jetā puraetāyodhyaḥ |",
    "GV00avs___u:2385": "(AVŚ_5,20.12c) indreṇa gupto vidathā nicikyad dhṛddyotano dviṣatāṃ yāhi śībham ||12||",
    "GV00avs___u:2386": "(AVŚ_5,21.1a) vihṛdayaṃ vaimanasyaṃ vadāmitreṣu dundubhe |",
    "GV00avs___u:2387": "(AVŚ_5,21.1c) vidveṣaṃ kaśmaśaṃ bhayam amitreṣu ni dadhmasy ava enān dundubhe jahi ||1||",
    "GV00avs___u:2388": "(AVŚ_5,21.2a) udvepamānā manasā cakṣuṣā hṛdayena ca |",
    "GV00avs___u:2389": "(AVŚ_5,21.2c) dhāvantu bibhyato 'mitrāḥ pratrāsenājye hute ||2||",
    "GV00avs___u:2390": "(AVŚ_5,21.3a) vānaspatyaḥ saṃbhṛta usriyābhir viśvagotryaḥ |",
    "GV00avs___u:2391": "(AVŚ_5,21.3c) pratrāsam amitrebhyo vadājyenābhighāritaḥ ||3||",
    "GV00avs___u:2392": "(AVŚ_5,21.4a) yathā mṛgāḥ saṃvijanta āraṇyāḥ puruṣād adhi |",
    "GV00avs___u:2393": "(AVŚ_5,21.4c) eva tvaṃ dundubhe 'mitrān abhi kranda pra trāsayātho cittāni mohaya ||4||",
    "GV00avs___u:2394": "(AVŚ_5,21.5a) yathā vṛkād ajāvayo dhāvanti bahu bibhyatīḥ |",
    "GV00avs___u:2395": "(AVŚ_5,21.5c) eva tvaṃ dundubhe 'mitrān abhi kranda pra trāsayātho cittāni mohaya ||5||",
    "GV00avs___u:2396": "(AVŚ_5,21.6a) yathā śyenāt patatriṇaḥ saṃvijante ahardivi siṃhasya",
    "GV00avs___u:2397": "stanathor yathā |",
    "GV00avs___u:2398": "(AVŚ_5,21.6c) eva tvaṃ dundubhe 'mitrān abhi kranda pra trāsayātho cittāni mohaya ||6||",
    "GV00avs___u:2399": "(AVŚ_5,21.7a) parāmitrān dundubhinā hariṇasyājinena ca |",
    "GV00avs___u:2400": "(AVŚ_5,21.7c) sarve devā atitrasan ye saṃgrāmasyeṣate ||7||",
    "GV00avs___u:2401": "(AVŚ_5,21.8a) yair indraḥ prakrīḍate padghoṣaiś chāyayā saha |",
    "GV00avs___u:2402": "(AVŚ_5,21.8c) tair amitrās trasantu no 'mī ye yanty anīkaśaḥ ||8||",
    "GV00avs___u:2403": "(AVŚ_5,21.9a) jyāghoṣā dundubhayo 'bhi krośantu yā diśaḥ |",
    "GV00avs___u:2404": "(AVŚ_5,21.9c) senāḥ parājitā yatīr amitrāṇām anīkaśaḥ ||9||",
    "GV00avs___u:2405": "(AVŚ_5,21.10a) āditya cakṣur ā datsva marīcayo 'nu dhāvata |",
    "GV00avs___u:2406": "(AVŚ_5,21.10c) patsaṅginīr ā sajantu vigate bāhuvīrye ||10||",
    "GV00avs___u:2407": "(AVŚ_5,21.11a) yūyam ugrā marutaḥ pṛśnimātara indreṇa yujā pra mṛnīta śatrūn |",
    "GV00avs___u:2408": "(AVŚ_5,21.11c) somo rājā varuṇo rājā mahādeva uta mṛtyur indraḥ ||11||",
    "GV00avs___u:2409": "(AVŚ_5,21.12a) etā devasenāḥ sūryaketavaḥ sacetasaḥ |",
    "GV00avs___u:2410": "(AVŚ_5,21.12c) amitrān no jayantu svāhā ||12||",
    "GV00avs___u:2411": "(AVŚ_5,22.1a) agnis takmānam apa bādhatām itaḥ somo grāvā varuṇaḥ pūtadakṣāḥ |",
    "GV00avs___u:2412": "(AVŚ_5,22.1c) vedir barhiḥ samidhaḥ śośucānā apa dveṣāṃsy amuyā bhavantu ||1||",
    "GV00avs___u:2413": "(AVŚ_5,22.2a) ayaṃ yo viśvān haritān kṛṇoṣy ucchocayann agnir ivābhidunvan |",
    "GV00avs___u:2414": "(AVŚ_5,22.2c) adhā hi takmann araso hi bhūyā adhā nyaṅṅ adharān vā parehi ||2||",
    "GV00avs___u:2415": "(AVŚ_5,22.3a) yaḥ paruṣaḥ pāruṣeyo 'vadhvaṃsa ivāruṇaḥ |",
    "GV00avs___u:2416": "(AVŚ_5,22.3c) takmānaṃ viśvadhāvīryādharāñcaṃ parā suvā ||3||",
    "GV00avs___u:2417": "(AVŚ_5,22.4a) adharāñcam pra hiṇomi namaḥ kṛtvā takmane |",
    "GV00avs___u:2418": "(AVŚ_5,22.4c) śakambharasya muṣṭihā punar etu mahāvṛṣān ||4||",
    "GV00avs___u:2419": "(AVŚ_5,22.5a) oko asya mūjavanta oko asya mahāvṛṣāḥ |",
    "GV00avs___u:2420": "(AVŚ_5,22.5c) yāvaj jātas takmaṃs tāvān asi balhikeṣu nyocaraḥ ||5||",
    "GV00avs___u:2421": "(AVŚ_5,22.6a) takman vyāla vi gada vyaṅga bhūri yāvaya |",
    "GV00avs___u:2422": "(AVŚ_5,22.6c) dāsīṃ niṣṭakvarīm icha tām vajreṇa sam arpaya ||6||",
    "GV00avs___u:2423": "(AVŚ_5,22.7a) takman mūjavato gacha balhikān vā parastarām |",
    "GV00avs___u:2424": "(AVŚ_5,22.7c) śūdrām icha prapharvyaṃ tāṃ takman vīva dhūnuhi ||7||",
    "GV00avs___u:2425": "(AVŚ_5,22.8a) mahāvṛṣān mūjavato bandhv addhi paretya |",
    "GV00avs___u:2426": "(AVŚ_5,22.8c) praitāni takmane brūmo anyakṣetrāṇi vā imā ||8||",
    "GV00avs___u:2427": "(AVŚ_5,22.9a) anyakṣetre na ramase vaśī san mṛḍayāsi naḥ |",
    "GV00avs___u:2428": "(AVŚ_5,22.9c) abhūd u prārthas takmā sa gamiṣyati balhikān ||9||",
    "GV00avs___u:2429": "(AVŚ_5,22.10a) yat tvaṃ śīto 'tho rūraḥ saha kāsāvepayaḥ |",
    "GV00avs___u:2430": "(AVŚ_5,22.10c) bhīmās te takman hetayas tābhiḥ sma pari vṛṅgdhi naḥ ||10||",
    "GV00avs___u:2431": "(AVŚ_5,22.11a) mā smaitānt sakhīn kuruthā balāsaṃ kāsam udyugam |",
    "GV00avs___u:2432": "(AVŚ_5,22.11c) mā smāto'rvāṅ aiḥ punas tat tvā takmann upa bruve ||11||",
    "GV00avs___u:2433": "(AVŚ_5,22.12a) takman bhrātrā balāsena svasrā kāsikayā saha |",
    "GV00avs___u:2434": "(AVŚ_5,22.12c) pāpmā bhrātṛvyeṇa saha gachāmum araṇaṃ janam ||12||",
    "GV00avs___u:2435": "(AVŚ_5,22.13a) tṛtīyakaṃ vitṛtīyaṃ sadandim uta śāradam |",
    "GV00avs___u:2436": "(AVŚ_5,22.13c) takmānaṃ śītaṃ rūraṃ graiṣmaṃ nāśaya vārṣikam ||13||",
    "GV00avs___u:2437": "(AVŚ_5,22.14a) gandhāribhyo mūjavadbhyo 'ṅgebhyo magadhebhyaḥ |",
    "GV00avs___u:2438": "(AVŚ_5,22.14c) praiṣyan janam iva śevadhiṃ takmānaṃ pari dadmasi ||14||",
    "GV00avs___u:2439": "(AVŚ_5,23.1a) ote me dyāvāpṛthivī otā devī sarasvatī |",
    "GV00avs___u:2440": "(AVŚ_5,23.1c) otau ma indraś cāgniś ca krimiṃ jambhayatām iti ||1||",
    "GV00avs___u:2441": "(AVŚ_5,23.2a) asyendra kumārasya krimīn dhanapate jahi |",
    "GV00avs___u:2442": "(AVŚ_5,23.2c) hatā viśvā arātaya ugreṇa vacasā mama ||2||",
    "GV00avs___u:2443": "(AVŚ_5,23.3a) yo akṣyau parisarpati yo nāse parisarpati |",
    "GV00avs___u:2444": "(AVŚ_5,23.3c) datāṃ yo madhyaṃ gachati taṃ krimiṃ jambhayāmasi ||3||",
    "GV00avs___u:2445": "(AVŚ_5,23.4a) sarūpau dvau virūpau dvau kṛṣṇau dvau rohitau dvau |",
    "GV00avs___u:2446": "(AVŚ_5,23.4c) babhruś ca babhrukarṇaś ca gṛdhraḥ kokaś ca te hatāḥ ||4||",
    "GV00avs___u:2447": "(AVŚ_5,23.5a) ye krimayaḥ śitikakṣā ye kṛṣṇāḥ śitibāhavaḥ |",
    "GV00avs___u:2448": "(AVŚ_5,23.5c) ye ke ca viśvarūpās tān krimīn jambhayāmasi ||5||",
    "GV00avs___u:2449": "(AVŚ_5,23.6a) ut purastāt sūrya eti viśvadṛṣṭo adṛṣṭahā |",
    "GV00avs___u:2450": "(AVŚ_5,23.6c) dṛṣṭāṃś ca ghnann adṛṣṭāṃś ca sarvāṃś ca pramṛṇan krimīn",
    "GV00avs___u:2451": "(AVŚ_5,23.7a) yevāṣāsaḥ kaṣkaṣāsa ejatkāḥ śipavitnukāḥ |",
    "GV00avs___u:2452": "(AVŚ_5,23.7c) dṛṣṭaś ca hanyatāṃ krimir utādṛṣṭaś ca hanyatām ||7||",
    "GV00avs___u:2453": "(AVŚ_5,23.8a) hato yevāṣaḥ krimīṇāṃ hato nadanimota |",
    "GV00avs___u:2454": "(AVŚ_5,23.8c) sarvān ni maṣmaṣākaraṃ dṛṣadā khalvāṃ iva ||8||",
    "GV00avs___u:2455": "(AVŚ_5,23.9a) triśīrṣāṇaṃ trikakudaṃ krimiṃ sāraṅgam arjunam |",
    "GV00avs___u:2456": "(AVŚ_5,23.9c) śṛṇāmy asya pṛṣṭīr api vṛścāmi yac chiraḥ ||9||",
    "GV00avs___u:2457": "(AVŚ_5,23.10a) atrivad vaḥ krimayo hanmi kaṇvavaj jamadagnivat |",
    "GV00avs___u:2458": "(AVŚ_5,23.10c) agastyasya brahmaṇā saṃ pinaṣmy ahaṃ krimīn ||10||",
    "GV00avs___u:2459": "(AVŚ_5,23.11a) hato rājā krimīṇām utaiṣāṃ sthapatir hataḥ |",
    "GV00avs___u:2460": "(AVŚ_5,23.11c) hato hatamātā krimir hatabhrātā hatasvasā ||11||",
    "GV00avs___u:2461": "(AVŚ_5,23.12a) hatāso asya veśaso hatāsaḥ pariveśasaḥ |",
    "GV00avs___u:2462": "(AVŚ_5,23.12c) atho ye kṣullakā iva sarve te krimayo hatāḥ ||12||",
    "GV00avs___u:2463": "(AVŚ_5,23.13a) sarveṣāṃ ca krimīṇāṃ sarvāsāṃ ca krimīnām |",
    "GV00avs___u:2464": "(AVŚ_5,23.13c) bhinadmy aśmanā śiro dahāmy agninā mukham ||13||",
    "GV00avs___u:2465": "(AVŚ_5,24.1a) savitā prasavānām adhipatiḥ sa māvatu |",
    "GV00avs___u:2466": "(AVŚ_5,24.1c) asmin brahmaṇy asmin karmaṇy asyāṃ purodhāyām asyām pratiṣṭhāyām asyāṃ |",
    "GV00avs___u:2467": "(AVŚ_5,24.1e) cittyām asyām ākūtyām asyām āśiṣy asyāṃ devahūtyāṃ svāhā ||1||",
    "GV00avs___u:2468": "(AVŚ_5,24.2a) agnir vanaspatīnām adhipatiḥ sa māvatu |",
    "GV00avs___u:2469": "(AVŚ_5,24.2c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2470": "(AVŚ_5,24.2e) cittyām asyām ākūtyām asyām āśiṣy asyāṃ devahūtyāṃ svāhā ||2||",
    "GV00avs___u:2471": "(AVŚ_5,24.3a) dyāvāpṛthivī dātṝṇām adhipatiḥ sa māvatu |",
    "GV00avs___u:2472": "(AVŚ_5,24.3c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2473": "(AVŚ_5,24.3e) cittyām asyām ākūtyām asyām āśiṣy asyāṃ devahūtyāṃ svāhā ||3||",
    "GV00avs___u:2474": "(AVŚ_5,24.4a) varuṇo 'pām adhipatiḥ sa māvatu |",
    "GV00avs___u:2475": "(AVŚ_5,24.4c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2476": "(AVŚ_5,24.4e) cittyām asyām ākūtyām asyām āśiṣy asyāṃ devahūtyāṃ svāhā ||4||",
    "GV00avs___u:2477": "(AVŚ_5,24.5a) mitrāvaruṇau vṛṣṭyādhipatī tau māvatām |",
    "GV00avs___u:2478": "(AVŚ_5,24.5c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2479": "(AVŚ_5,24.5e) cittyām asyām ākūtyām asyām āśiṣy asyāṃ devahūtyāṃ svāhā ||5||",
    "GV00avs___u:2480": "(AVŚ_5,24.6a) marutaḥ parvatānām adhipatayas te māvantu |",
    "GV00avs___u:2481": "(AVŚ_5,24.6c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2482": "(AVŚ_5,24.6e) cittyām asyām ākūtyām asyām āśiṣy asyāṃ devahūtyāṃ svāhā ||6||",
    "GV00avs___u:2483": "(AVŚ_5,24.7a) somo vīrudhām adhipatiḥ sa māvatu |",
    "GV00avs___u:2484": "(AVŚ_5,24.7c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2485": "(AVŚ_5,24.7e) cittyām asyām ākūtyām asyām āśiṣy asyāṃ devahūtyāṃ svāhā ||7||",
    "GV00avs___u:2486": "(AVŚ_5,24.8a) vāyur antarikṣasyādhipatiḥ sa māvatu |",
    "GV00avs___u:2487": "(AVŚ_5,24.8c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2488": "(AVŚ_5,24.8e) cittyām asyām ākūtyām asyām āśiṣy asyāṃ devahūtyāṃ svāhā ||8||",
    "GV00avs___u:2489": "(AVŚ_5,24.9a) sūryaś cakṣuṣām adhipatiḥ sa māvatu |",
    "GV00avs___u:2490": "(AVŚ_5,24.9c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2491": "(AVŚ_5,24.9e) cittyām asyām ākūtyām asyām āśiṣy asyāṃ devahūtyāṃ svāhā ||9||",
    "GV00avs___u:2492": "(AVŚ_5,24.10a) candramā nakṣatrāṇām adhipatiḥ sa māvatu |",
    "GV00avs___u:2493": "(AVŚ_5,24.10c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2494": "(AVŚ_5,24.10e) cittyām asyām ākūtyām asyām āśiṣy asyāṃ devahūtyāṃ svāhā ||10||",
    "GV00avs___u:2495": "(AVŚ_5,24.11a) indro divo 'dhipatiḥ sa māvatu |",
    "GV00avs___u:2496": "(AVŚ_5,24.11c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2497": "(AVŚ_5,24.11e) cittyām asyām ākūtyām asyām āśiṣy asyāṃ devahūtyāṃ svāhā ||11||",
    "GV00avs___u:2498": "(AVŚ_5,24.12a) marutāṃ pitā paśūnām adhipatiḥ sa māvatu |",
    "GV00avs___u:2499": "(AVŚ_5,24.12c) asmin brahmaṇy asmin karmaṇy asyām purodhāyām asyāṃ pratiṣṭhāyām asyāṃ |",
    "GV00avs___u:2500": "(AVŚ_5,24.12e) cittyām asyām ākūtyām asyām āśiṣy asyāṃ devahūtyāṃ svāhā ||12||",
    "GV00avs___u:2501": "(AVŚ_5,24.13a) mṛtyuḥ prajānām adhipatiḥ sa māvatu |",
    "GV00avs___u:2502": "(AVŚ_5,24.13c) asmin brahmaṇy asmin karmaṇy asyām purodhāyām asyāṃ pratiṣṭhāyām asyāṃ |",
    "GV00avs___u:2503": "(AVŚ_5,24.13e) cittyām asyām ākūtyām asyām āśiṣy asyāṃ devahūtyāṃ svāhā ||13||",
    "GV00avs___u:2504": "(AVŚ_5,24.14a) yamaḥ pitṝṇām adhipatiḥ sa māvatu |",
    "GV00avs___u:2505": "(AVŚ_5,24.14c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2506": "(AVŚ_5,24.14e) cittyām asyām ākūtyām asyām āśiṣy asyāṃ devahūtyāṃ svāhā ||14||",
    "GV00avs___u:2507": "(AVŚ_5,24.15a) pitaraḥ pare te māvantu |",
    "GV00avs___u:2508": "(AVŚ_5,24.15c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2509": "(AVŚ_5,24.15e) cittyām asyām ākūtyām asyām āśiṣy asyāṃ devahūtyāṃ svāhā ||15||",
    "GV00avs___u:2510": "(AVŚ_5,24.16a) tatā avare te māvantu |",
    "GV00avs___u:2511": "(AVŚ_5,24.16c) asmin brahmaṇy asmin karmaṇy asyāṃ purodhāyām asyāṃ pratisṭhāyām asyāṃ |",
    "GV00avs___u:2512": "(AVŚ_5,24.16e) cittyām asyām ākūtyām asyām āśiṣy asyāṃ devahūtyāṃ svāhā ||16||",
    "GV00avs___u:2513": "(AVŚ_5,24.17a) tatas tatāmahās te māvantu |",
    "GV00avs___u:2514": "(AVŚ_5,24.17c) asmin brahmaṇy asmin karmaṇy asyāṃ purodhāyām asyāṃ pratiṣṭhāyām asyāṃ |",
    "GV00avs___u:2515": "(AVŚ_5,24.17e) cittyām asyām ākūtyām asyām āśiṣy asyāṃ devahūtyāṃ svāhā ||17||",
    "GV00avs___u:2516": "(AVŚ_5,25.1a) parvatād divo yoner aṅgādaṅgāt samābhṛtam |",
    "GV00avs___u:2517": "(AVŚ_5,25.1c) śepo garbhasya retodhāḥ sarau parṇam ivā dadhat ||1||",
    "GV00avs___u:2518": "(AVŚ_5,25.2a) yatheyaṃ pṛthivī mahī bhūtānāṃ garbham ādadhe |",
    "GV00avs___u:2519": "(AVŚ_5,25.2c) evā dadhāmi te garbhaṃ tasmai tvām avase huve ||2||",
    "GV00avs___u:2520": "(AVŚ_5,25.3a) garbhaṃ dhehi sinīvāli garbhaṃ dhehi sarasvati |",
    "GV00avs___u:2521": "(AVŚ_5,25.3c) garbhaṃ te aśvinobhā dhattāṃ puṣkarasrajā ||3||",
    "GV00avs___u:2522": "(AVŚ_5,25.4a) garbhaṃ te mitrāvaruṇau garbham devo bṛhaspatiḥ |",
    "GV00avs___u:2523": "(AVŚ_5,25.4c) garbhaṃ ta indraś cāgniś ca garbhaṃ dhātā dadhātu te ||4||",
    "GV00avs___u:2524": "(AVŚ_5,25.5a) viṣṇur yoniṃ kalpayatu tvaṣṭā rūpāṇi piṃśatu |",
    "GV00avs___u:2525": "(AVŚ_5,25.5c) ā siñcatu prajāpatir dhātā garbhaṃ dadhātu te ||5||",
    "GV00avs___u:2526": "(AVŚ_5,25.6a) yad veda rājā varuṇo yad vā devī sarasvatī |",
    "GV00avs___u:2527": "(AVŚ_5,25.6c) yad indro vṛtrahā veda tad garbhakaraṇaṃ piba ||6||",
    "GV00avs___u:2528": "(AVŚ_5,25.7a) garbho asy oṣadhīnāṃ garbho vanaspatīnām |",
    "GV00avs___u:2529": "(AVŚ_5,25.7c) garbho viśvasya bhūtasya so agne garbham eha dhāḥ ||7||",
    "GV00avs___u:2530": "(AVŚ_5,25.8a) adhi skanda vīrayasva garbham ā dhehi yonyām |",
    "GV00avs___u:2531": "(AVŚ_5,25.8c) vṛṣāsi vṛṣṇyāvan prajāyai tvā nayāmasi ||8||",
    "GV00avs___u:2532": "(AVŚ_5,25.9a) vi jihīṣva bārhatsāme garbhas te yonim ā śayām |",
    "GV00avs___u:2533": "(AVŚ_5,25.9c) aduṣ ṭe devāḥ putraṃ somapā ubhayāvinam ||9||",
    "GV00avs___u:2534": "(AVŚ_5,25.10a) dhātaḥ śreṣṭhena rūpeṇāsyā nāryā gavīnyoḥ |",
    "GV00avs___u:2535": "(AVŚ_5,25.10c) pumāṃsaṃ putram ā dhehi daśame māsi sūtave ||10||",
    "GV00avs___u:2536": "(AVŚ_5,25.11a) tvaṣṭaḥ śreṣṭhena rūpeṇāsyā nāryā gavīnyoḥ |",
    "GV00avs___u:2537": "(AVŚ_5,25.11c) pumāṃsaṃ putram ā dhehi daśame māsi sūtave ||11||",
    "GV00avs___u:2538": "(AVŚ_5,25.12a) savitaḥ śreṣṭhena rūpeṇāsyā nāryā gavīnyoḥ |",
    "GV00avs___u:2539": "(AVŚ_5,25.12c) pumāṃsaṃ putram ā dhehi daśame māsi sūtave ||12||",
    "GV00avs___u:2540": "(AVŚ_5,25.13a) prajāpate śreṣṭhena rūpeṇāsyā nāryā gavīnyoḥ |",
    "GV00avs___u:2541": "(AVŚ_5,25.13c) pumāṃsaṃ putram ā dhehi daśame māsi sūtave ||13||",
    "GV00avs___u:2542": "(AVŚ_5,26.1a) yajūṃṣi yajñe samidhaḥ svāhāgniḥ pravidvān iha vo yunaktu ||1||",
    "GV00avs___u:2543": "(AVŚ_5,26.2a) yunaktu devaḥ savitā prajānann asmin yajñe mahiṣaḥ svāhā ||2||",
    "GV00avs___u:2544": "(AVŚ_5,26.3a) indra ukthāmadāny asmin yajñe pravidvān yunaktu suyujaḥ svāhā ||3||",
    "GV00avs___u:2545": "(AVŚ_5,26.4a) praiṣā yajñe nividaḥ svāhā śiṣṭāḥ patnībhir vahateha yuktāḥ ||4||",
    "GV00avs___u:2546": "(AVŚ_5,26.5a) chandāṃsi yajñe marutaḥ svāhā māteva putraṃ pipṛteha yuktāḥ ||5||",
    "GV00avs___u:2547": "(AVŚ_5,26.6a) eyam agan barhiṣā prokṣaṇībhir yajñaṃ tanvānāditiḥ svāhā",
    "GV00avs___u:2548": "(AVŚ_5,26.7a) viṣṇur yunaktu bahudhā tapāṃsy asmin yajñe suyujaḥ svāhā ||7||",
    "GV00avs___u:2549": "(AVŚ_5,26.8a) tvaṣṭā yunaktu bahudhā nu rūpā asmin yajñe yunaktu suyujaḥ",
    "GV00avs___u:2550": "svāhā ||8||",
    "GV00avs___u:2551": "(AVŚ_5,26.9a) bhago yunaktvāśiṣo nv asmā asmin yajñe pravidvān yunaktu suyujaḥ svāhā ||9||",
    "GV00avs___u:2552": "(AVŚ_5,26.10a) somo yunaktu bahudhā payāṃsy asmin yajñe suyujaḥ svāhā ||10||",
    "GV00avs___u:2553": "(AVŚ_5,26.11a) indro yunaktu bahudhā payāṃsy asmin yajñe suyujaḥ svāhā ||11||",
    "GV00avs___u:2554": "(AVŚ_5,26.12a) aśvinā brahmaṇā yātam arvāñcau vaṣaṭkāreṇa yajñaṃ",
    "GV00avs___u:2555": "vardhayantau |",
    "GV00avs___u:2556": "(AVŚ_5,26.12c) bṛhaspate brahmaṇā yāhy arvāṅ yajño ayaṃ svar idaṃ yajamānāya svāhā ||12||",
    "GV00avs___u:2557": "(AVŚ_5,27.1a) ūrdhvā asya samidho bhavanty ūrdhvā śukrā śocīṣy agneḥ |",
    "GV00avs___u:2558": "(AVŚ_5,27.1c) dyumattamā supratīkaḥ sasūnus tanūnapād asuro bhūripāṇiḥ",
    "GV00avs___u:2559": "(AVŚ_5,27.2a) devo deveṣu devaḥ patho anakti madhvā ghṛtena ||2||",
    "GV00avs___u:2560": "(AVŚ_5,27.3a) madhvā yajñam nakṣati praiṇāno narāśaṃso agniḥ sukṛd devaḥ savitā viśvavāraḥ",
    "GV00avs___u:2561": "(AVŚ_5,27.4a) achāyam eti śavasā ghṛtā cid īdāno vahnir namasā ||4||",
    "GV00avs___u:2562": "(AVŚ_5,27.5a) agniḥ sruco adhvareṣu prayakṣu sa yakṣad asya mahimānam agneḥ ||5||",
    "GV00avs___u:2563": "(AVŚ_5,27.6a) tarī mandrāsu prayakṣu vasavaś cātiṣṭhan vasudhātaraś ca",
    "GV00avs___u:2564": "(AVŚ_5,27.7a) dvāro devīr anv asya viśve vrataṃ rakṣanti viśvahā ||7||",
    "GV00avs___u:2565": "(AVŚ_5,27.8a) uruvyacasāgner dhāmnā patyamāne |",
    "GV00avs___u:2566": "(AVŚ_5,27.8c) ā suṣvayantī yajate upāke uṣāsānaktemaṃ yajñam avatām adhvaram naḥ ||8||",
    "GV00avs___u:2567": "(AVŚ_5,27.9a) daivā hotāra ūrdhvam adhvaraṃ no 'gner jihvayābhi gṛnata gṛnatā naḥ sviṣṭaye",
    "GV00avs___u:2568": "(AVŚ_5,27.9c) tisro devīr barhir edaṃ sadantām iḍā sarasvatī mahī bhāratī",
    "GV00avs___u:2569": "gṛṇānā ||9||",
    "GV00avs___u:2570": "(AVŚ_5,27.10a) tan nas turīpam adbhutaṃ purukṣu |",
    "GV00avs___u:2571": "(AVŚ_5,27.10c) deva tvaṣṭā rāyas poṣaṃ vi ṣya nābhim asya ||10||",
    "GV00avs___u:2572": "(AVŚ_5,27.11a) vanaspate 'va sṛjā rarāṇaḥ |",
    "GV00avs___u:2573": "(AVŚ_5,27.11c) tmanā devebhyo agnir havyaṃ śamitā svadayatu ||11||",
    "GV00avs___u:2574": "(AVŚ_5,27.12a) agne svāhā kṛṇuhi jātavedaḥ |",
    "GV00avs___u:2575": "(AVŚ_5,27.12c) indrāya yajñaṃ viśve devā havir idaṃ juṣantām ||12||",
    "GV00avs___u:2576": "(AVŚ_5,28.1a) nava prāṇān navabhiḥ saṃ mimīte dīrghāyutvāya śataśāradāya |",
    "GV00avs___u:2577": "(AVŚ_5,28.1c) harite trīṇi rajate trīṇy ayasi trīṇi tapasāviṣṭitāni ||1||",
    "GV00avs___u:2578": "(AVŚ_5,28.2a) agniḥ sūryaś candramā bhūmir āpo dyaur antarikṣaṃ pradiśo diśaś ca |",
    "GV00avs___u:2579": "(AVŚ_5,28.2c) ārtavā ṛtubhiḥ saṃvidānā anena mā trivṛtā pārayantu ||2||",
    "GV00avs___u:2580": "(AVŚ_5,28.3a) trayaḥ poṣās trivṛti śrayantām anaktu pūṣā payasā ghṛtena |",
    "GV00avs___u:2581": "(AVŚ_5,28.3c) annasya bhūmā puruṣasya bhūmā bhūmā paśūnāṃ ta iha śrayantām",
    "GV00avs___u:2582": "(AVŚ_5,28.4a) imam ādityā vasunā sam ukṣatemam agne vardhaya vavṛdhānaḥ |",
    "GV00avs___u:2583": "(AVŚ_5,28.4c) imam indra saṃ sṛja vīryeṇāsmin trivṛc chrayatāṃ poṣayiṣṇu ||4||",
    "GV00avs___u:2584": "(AVŚ_5,28.5a) bhūmiṣ ṭvā pātu haritena viśvabhṛd agniḥ pipartv ayasā sajoṣāḥ |",
    "GV00avs___u:2585": "(AVŚ_5,28.5c) vīrudbhiṣ ṭe arjunaṃ saṃvidānaṃ dakṣaṃ dadhātu",
    "GV00avs___u:2586": "sumanasyamānam ||5||",
    "GV00avs___u:2587": "(AVŚ_5,28.6a) tredhā jātam janmanedaṃ hiraṇyam agner ekaṃ priyatamaṃ babhūva somasyaikaṃ hiṃsitasya parāpatat |",
    "GV00avs___u:2588": "(AVŚ_5,28.6c) apām ekaṃ vedhasāṃ reta āhus tat te hiraṇyaṃ trivṛd astv āyuṣe ||6||",
    "GV00avs___u:2589": "(AVŚ_5,28.7a) tryāyuṣaṃ jamadagneḥ kaśyapasya tryāyuṣam |",
    "GV00avs___u:2590": "(AVŚ_5,28.7c) tredhāmṛtasya cakṣaṇaṃ trīṇy āyūṃṣi te 'karam ||7||",
    "GV00avs___u:2591": "(AVŚ_5,28.8a) trayaḥ suparṇās trivṛtā yad āyann ekākṣaram abhisaṃbhūya śakrāḥ |",
    "GV00avs___u:2592": "(AVŚ_5,28.8c) praty auhan mṛtyum amṛtena sākam antardadhānā duritāni viśvā ||8||",
    "GV00avs___u:2593": "(AVŚ_5,28.9a) divas tvā pātu haritaṃ madhyāt tvā pātv arjunam |",
    "GV00avs___u:2594": "(AVŚ_5,28.9c) bhūmyā ayasmayaṃ pātu prāgād devapurā ayam ||9||",
    "GV00avs___u:2595": "(AVŚ_5,28.10a) imās tisro devapurās tās tvā rakṣantu sarvataḥ |",
    "GV00avs___u:2596": "(AVŚ_5,28.10c) tās tvaṃ bibhrad varcasvy uttaro dviṣatāṃ bhava ||10||",
    "GV00avs___u:2597": "(AVŚ_5,28.11a) puraṃ devānām amṛtaṃ hiraṇyam ya ābedhe prathamo devo agre",
    "GV00avs___u:2598": "(AVŚ_5,28.11c) tasmai namo daśa prācīḥ kṛṇomy anu manyatāṃ trivṛd ābadhe",
    "GV00avs___u:2599": "me ||11||",
    "GV00avs___u:2600": "(AVŚ_5,28.12a) ā tvā cṛtatv aryamā pūṣā bṛhaspatiḥ |",
    "GV00avs___u:2601": "(AVŚ_5,28.12c) aharjātasya yan nāma tena tvāti cṛtāmasi ||12||",
    "GV00avs___u:2602": "(AVŚ_5,28.13a) ṛtubhiṣ ṭvārtavair āyuṣe varcase tvā |",
    "GV00avs___u:2603": "(AVŚ_5,28.13c) saṃvatsarasya tejasā tena saṃhanu kṛṇmasi ||13||",
    "GV00avs___u:2604": "(AVŚ_5,28.14a) ghṛtād ulluptam madhunā samaktaṃ bhūmidṛṃham acyutam",
    "GV00avs___u:2605": "pārayiṣṇu |",
    "GV00avs___u:2606": "(AVŚ_5,28.14c) bhindat sapatnān adharāṃś ca kṛṇvad ā mā roha mahate",
    "GV00avs___u:2607": "saubhagāya ||14||",
    "GV00avs___u:2608": "(AVŚ_5,29.1a) purastād yukto vaha jātavedo 'gne viddhi kriyamāṇam yathedam",
    "GV00avs___u:2609": "(AVŚ_5,29.1c) tvaṃ bhiṣag bheṣajasyāsi kartā tvayā gām aśvaṃ puruṣaṃ sanema ||1||",
    "GV00avs___u:2610": "(AVŚ_5,29.2a) tathā tad agne kṛṇu jātavedo viśvebhir devaiḥ saha saṃvidānaḥ |",
    "GV00avs___u:2611": "(AVŚ_5,29.2c) yo no dideva yatamo jaghāsa yathā so asya paridhiṣ patāti",
    "GV00avs___u:2612": "(AVŚ_5,29.3a) yathā so asya paridhiṣ patāti tathā tad agne kṛṇu jātavedaḥ",
    "GV00avs___u:2613": "(AVŚ_5,29.3c) viśvebhir devair saha saṃvidānaḥ ||3||",
    "GV00avs___u:2614": "(AVŚ_5,29.4a) akṣyau ni vidhya hṛdayaṃ ni vidhya jihvāṃ ni tṛnddhi pra dato mṛṇīhi |",
    "GV00avs___u:2615": "(AVŚ_5,29.4c) piśāco asya yatamo jaghāsāgne yaviṣṭha prati śṛṇīhi ||4||",
    "GV00avs___u:2616": "(AVŚ_5,29.5a) yad asya hṛtaṃ vihṛtaṃ yat parābhṛtam ātmano jagdhaṃ yatamat",
    "GV00avs___u:2617": "piśācaiḥ |",
    "GV00avs___u:2618": "(AVŚ_5,29.5c) tad agne vidvān punar ā bhara tvaṃ śarīre māṃsam asum erayāmaḥ ||5||",
    "GV00avs___u:2619": "(AVŚ_5,29.6a) āme supakve śabale vipakve yo mā piśāco aśane dadambha |",
    "GV00avs___u:2620": "(AVŚ_5,29.6c) tad ātmanā prajayā piśācā vi yātayantām agado 'yam astu",
    "GV00avs___u:2621": "(AVŚ_5,29.7a) kṣire mā manthe yatamo dadambhākṛṣṭapacye aśane dhānye yaḥ |",
    "GV00avs___u:2622": "(AVŚ_5,29.7c) tad ātmanā prajayā piśācā vi yātayantām agado 'yam astu",
    "GV00avs___u:2623": "(AVŚ_5,29.8a) apāṃ mā pāne yatamo dadambha kravyād yātūnām śayane śayānam",
    "GV00avs___u:2624": "(AVŚ_5,29.8c) tad ātmanā prajayā piśācā vi yātayantām agado 'yam astu",
    "GV00avs___u:2625": "(AVŚ_5,29.9a) divā mā naktaṃ yatamo dadambha kravyād yātūnām śayane śayānam |",
    "GV00avs___u:2626": "(AVŚ_5,29.9c) tad ātmanā prajayā piśācā vi yātayantām agado 'yam astu",
    "GV00avs___u:2627": "(AVŚ_5,29.10a) kravyādam agne rudhiraṃ piśācaṃ manohanaṃ jahi jātavedaḥ |",
    "GV00avs___u:2628": "(AVŚ_5,29.10c) tam indro vājī vajreṇa hantu chinattu somaḥ śiro asya",
    "GV00avs___u:2629": "dhṛṣṇuḥ ||10||",
    "GV00avs___u:2630": "(AVŚ_5,29.11a) sanād agne mṛṇasi yātudhānān na tvā rakṣāṃsi pṛtanāsu jigyuḥ |",
    "GV00avs___u:2631": "(AVŚ_5,29.11c) sahamūrān anu daha kravyādo mā te hetyā mukṣata daivyāyāḥ",
    "GV00avs___u:2632": "(AVŚ_5,29.12a) samāhara jātavedo yad dhṛtaṃ yat parābhṛtam |",
    "GV00avs___u:2633": "(AVŚ_5,29.12c) gātrāṇy asya vardhantām aṃśur ivā pyāyatām ayam ||12||",
    "GV00avs___u:2634": "(AVŚ_5,29.13a) somasyeva jātavedo aṃśur ā pyāyatām ayam |",
    "GV00avs___u:2635": "(AVŚ_5,29.13c) agne virapśinaṃ medhyam ayakṣmaṃ kṛṇu jīvatu ||13||",
    "GV00avs___u:2636": "(AVŚ_5,29.14a) etās te agne samidhaḥ piśācajambhanīḥ |",
    "GV00avs___u:2637": "(AVŚ_5,29.14c) tās tvaṃ juṣasva prati cainā gṛhāṇa jātavedaḥ ||14||",
    "GV00avs___u:2638": "(AVŚ_5,29.15a) tārṣṭāghīr agne samidhaḥ prati gṛhṇāhy arciṣā |",
    "GV00avs___u:2639": "(AVŚ_5,29.15c) jahātu kravyād rūpaṃ yo asya māṃsaṃ jihīrṣati ||15||",
    "GV00avs___u:2640": "(AVŚ_5,30.1a) āvatas ta āvataḥ parāvatas ta āvataḥ |",
    "GV00avs___u:2641": "(AVŚ_5,30.1c) ihaiva bhava mā nu gā mā pūrvān anu gāḥ pitṝn asuṃ badhnāmi",
    "GV00avs___u:2642": "te dṛḍham ||1||",
    "GV00avs___u:2643": "(AVŚ_5,30.2a) yat tvābhiceruḥ puruṣaḥ svo yad araṇo janaḥ |",
    "GV00avs___u:2644": "(AVŚ_5,30.2c) unmocanapramocane ubhe vācā vadāmi te ||2||",
    "GV00avs___u:2645": "(AVŚ_5,30.3a) yad dudrohitha śepiṣe striyai puṃse acittyā |",
    "GV00avs___u:2646": "(AVŚ_5,30.3c) unmocanapramocane ubhe vācā vadāmi te ||3||",
    "GV00avs___u:2647": "(AVŚ_5,30.4a) yat enaso mātṛkṛtāc cheṣe pitṛkṛtāc ca yat |",
    "GV00avs___u:2648": "(AVŚ_5,30.4c) unmocanapramocane ubhe vācā vadāmi te ||4||",
    "GV00avs___u:2649": "(AVŚ_5,30.5a) yat te mātā yat te pitā jamir bhrātā ca sarjataḥ |",
    "GV00avs___u:2650": "(AVŚ_5,30.5c) pratyak sevasva bheṣajaṃ jaradaṣṭiṃ kṛṇomi tvā ||5||",
    "GV00avs___u:2651": "(AVŚ_5,30.6a) ihaidhi puruṣa sarveṇa manasā saha |",
    "GV00avs___u:2652": "(AVŚ_5,30.6c) dūtau yamasya mānu gā adhi jīvapurā ihi ||6||",
    "GV00avs___u:2653": "(AVŚ_5,30.7a) anuhūtaḥ punar ehi vidvān udayanaṃ pathaḥ |",
    "GV00avs___u:2654": "(AVŚ_5,30.7c) ārohaṇam ākramaṇaṃ jīvatojīvato 'yanam ||7||",
    "GV00avs___u:2655": "(AVŚ_5,30.8a) mā bibher na mariṣyasi jaradaṣṭiṃ kṛṇomi tvā |",
    "GV00avs___u:2656": "(AVŚ_5,30.8c) nir avocam ahaṃ yakṣmam aṅgebhyo aṅgajvaraṃ tava ||8||",
    "GV00avs___u:2657": "(AVŚ_5,30.9a) aṅgabhedo aṅgajvaro yaś ca te hṛdayāmayaḥ |",
    "GV00avs___u:2658": "(AVŚ_5,30.9c) yakṣmaḥ śyena iva prāpaptad vacā sāḍhaḥ parastarām ||9||",
    "GV00avs___u:2659": "(AVŚ_5,30.10a) ṛṣī bodhapratībodhāv asvapno yaś ca jāgṛviḥ |",
    "GV00avs___u:2660": "(AVŚ_5,30.10c) tau te prāṇasya goptārau divā naktaṃ ca jāgṛtām ||10||",
    "GV00avs___u:2661": "(AVŚ_5,30.11a) ayam agnir upasadya iha sūrya ud etu te |",
    "GV00avs___u:2662": "(AVŚ_5,30.11c) udehi mṛtyor gambhīrāt kṛṣṇāc cit tamasas pari ||11||",
    "GV00avs___u:2663": "(AVŚ_5,30.12a) namo yamāya namo astu mṛtyave namaḥ pitṛbhya uta ye nayanti",
    "GV00avs___u:2664": "(AVŚ_5,30.12c) utpāraṇasya yo veda tam agniṃ puro dadhe 'smā ariṣṭatātaye",
    "GV00avs___u:2665": "(AVŚ_5,30.13a) aitu prāṇa aitu mana aitu cakṣur atho balam |",
    "GV00avs___u:2666": "(AVŚ_5,30.13c) śarīram asya sam vidāṃ tat padbhyāṃ prati tiṣṭhatu ||13||",
    "GV00avs___u:2667": "(AVŚ_5,30.14a) prāṇenāgne cakṣuṣā saṃ sṛjemaṃ sam īraya tanvā saṃ balena |",
    "GV00avs___u:2668": "(AVŚ_5,30.14c) vetthāmṛtasya mā nu gān mā nu bhūmigṛho bhuvat ||14||",
    "GV00avs___u:2669": "(AVŚ_5,30.15a) mā te prāṇa upa dasan mo apāno 'pi dhāyi te |",
    "GV00avs___u:2670": "(AVŚ_5,30.15c) sūryas tvādhipatir mṛtyor udāyachatu raśmibhiḥ ||15||",
    "GV00avs___u:2671": "(AVŚ_5,30.16a) iyam antar vadati jihvā baddhā paniṣpadā |",
    "GV00avs___u:2672": "(AVŚ_5,30.16c) tvayā yakṣmam nir avocaṃ śataṃ ropīś ca takmanaḥ ||16||",
    "GV00avs___u:2673": "(AVŚ_5,30.17a) ayaṃ lokaḥ priyatamo devānām aparājitaḥ |",
    "GV00avs___u:2674": "(AVŚ_5,30.17c) yasmai tvam iha mṛtyave diṣṭaḥ puruṣa jajñiṣe |",
    "GV00avs___u:2675": "(AVŚ_5,30.17e) sa ca tvānu hvayāmasi mā purā jaraso mṛthāḥ ||17||",
    "GV00avs___u:2676": "(AVŚ_5,31.1a) yāṃ te cakrur āme pātre yāṃ cakrur miśradhānye |",
    "GV00avs___u:2677": "(AVŚ_5,31.1c) āme māṃse kṛtyāṃ yāṃ cakruḥ punaḥ prati harāmi tām ||1||",
    "GV00avs___u:2678": "(AVŚ_5,31.2a) yāṃ te cakruḥ kṛkavākāv aje vā yāṃ kurīriṇi |",
    "GV00avs___u:2679": "(AVŚ_5,31.2c) avyāṃ te kṛtyāṃ yām cakruḥ punaḥ prati harāmi tām ||2||",
    "GV00avs___u:2680": "(AVŚ_5,31.3a) yāṃ te cakrur ekaśaphe paśūnām ubhayādati |",
    "GV00avs___u:2681": "(AVŚ_5,31.3c) gardabhe kṛtyāṃ yāṃ cakruḥ punaḥ prati harāmi tām ||3||",
    "GV00avs___u:2682": "(AVŚ_5,31.4a) yāṃ te cakrur amūlāyāṃ valagaṃ vā narācyām |",
    "GV00avs___u:2683": "(AVŚ_5,31.4c) kṣetre te kṛtyāṃ yāṃ cakruḥ punaḥ prati harāmi tām ||4||",
    "GV00avs___u:2684": "(AVŚ_5,31.5a) yāṃ te cakrur gārhapatye pūrvāgnāv uta duścitaḥ |",
    "GV00avs___u:2685": "(AVŚ_5,31.5c) śālāyāṃ kṛtyāṃ yām cakruḥ punaḥ prati harāmi tām ||5||",
    "GV00avs___u:2686": "(AVŚ_5,31.6a) yāṃ te cakruḥ sabhāyāṃ yām cakrur adhidevane |",
    "GV00avs___u:2687": "(AVŚ_5,31.6c) akṣeṣu kṛtyāṃ yāṃ cakruḥ punaḥ prati harāmi tām ||6||",
    "GV00avs___u:2688": "(AVŚ_5,31.7a) yāṃ te cakruḥ senāyāṃ yāṃ cakrur iṣvāyudhe |",
    "GV00avs___u:2689": "(AVŚ_5,31.7c) dundubhau kṛtyāṃ yāṃ cakruḥ punaḥ prati harāmi tām ||7||",
    "GV00avs___u:2690": "(AVŚ_5,31.8a) yāṃ te kṛtyām kūpe 'vadadhuḥ śmaśāne vā nicakhnuḥ |",
    "GV00avs___u:2691": "(AVŚ_5,31.8c) sadmani kṛtyām yāṃ cakruḥ punaḥ prati harāmi tām ||8||",
    "GV00avs___u:2692": "(AVŚ_5,31.9a) yāṃ te cakruḥ puruṣāsthe agnau saṃkasuke ca yām |",
    "GV00avs___u:2693": "(AVŚ_5,31.9c) mrokaṃ nirdāhaṃ kravyādaṃ punaḥ prati harāmi tām ||9||",
    "GV00avs___u:2694": "(AVŚ_5,31.10a) apathenā jabhāraināṃ tāṃ pathetaḥ pra hiṇmasi |",
    "GV00avs___u:2695": "(AVŚ_5,31.10c) adhīro maryādhīrebhyaḥ saṃ jabhārācittyā ||10||",
    "GV00avs___u:2696": "(AVŚ_5,31.11a) yaś cakāra na śaśāka kartuṃ śaśre pādam aṅgurim |",
    "GV00avs___u:2697": "(AVŚ_5,31.11c) cakāra bhadram asmabhyam abhago bhagavadbhyaḥ ||11||",
    "GV00avs___u:2698": "(AVŚ_5,31.12a) kṛtyākṛtaṃ valaginaṃ mūlinaṃ śapatheyyam |",
    "GV00avs___u:2699": "(AVŚ_5,31.12c) indras taṃ hantu mahatā vadhenāgnir vidhyatv astayā ||12||",
    "GV00avs___u:2700": "(AVŚ_6,1.1a) doṣo gāya bṛhad gāya dyumad dhehi |",
    "GV00avs___u:2701": "(AVŚ_6,1.1c) ātharvaṇa stuhi devaṃ savitāram ||1||",
    "GV00avs___u:2702": "(AVŚ_6,1.2a) tam u ṣṭuhi yo antaḥ sindhau sūnuḥ |",
    "GV00avs___u:2703": "(AVŚ_6,1.2c) satyasya yuvānam adroghavācaṃ suśevam ||2||",
    "GV00avs___u:2704": "(AVŚ_6,1.3a) sa ghā no devaḥ savitā sāviṣad amṛtāni bhūri |",
    "GV00avs___u:2705": "(AVŚ_6,1.3c) ubhe suṣṭutī sugātave ||3||",
    "GV00avs___u:2706": "(AVŚ_6,2.1a) indrāya somam ṛtvijaḥ sunotā ca dhāvata |",
    "GV00avs___u:2707": "(AVŚ_6,2.1c) stotur yo vacaḥ śṛṇavad dhavaṃ ca me ||1||",
    "GV00avs___u:2708": "(AVŚ_6,2.2a) ā yaṃ viśantīndavo vayo na vṛkṣam andhasaḥ |",
    "GV00avs___u:2709": "(AVŚ_6,2.2c) virapśin vi mṛdho jahi rakṣasvinīḥ ||2||",
    "GV00avs___u:2710": "(AVŚ_6,2.3a) sunotā somapāvne somam indrāya vajriṇe |",
    "GV00avs___u:2711": "(AVŚ_6,2.3c) yuvā jeteśānaḥ sa puruṣṭutaḥ ||3||",
    "GV00avs___u:2712": "(AVŚ_6,3.1a) pātaṃ na indrāpūṣaṇāditiḥ pāntu marutaḥ |",
    "GV00avs___u:2713": "(AVŚ_6,3.1c) apāṃ napāt sindhavaḥ sapta pātana pātu no viṣṇur uta dyauḥ",
    "GV00avs___u:2714": "(AVŚ_6,3.2a) pātāṃ no dyāvāpṛthivī abhiṣṭaye pātu grāvā pātu somo no",
    "GV00avs___u:2715": "aṃhasaḥ |",
    "GV00avs___u:2716": "(AVŚ_6,3.2c) pātu no devī subhagā sarasvatī pātv agniḥ śivā ye asya pāyavaḥ ||2||",
    "GV00avs___u:2717": "(AVŚ_6,3.3a) pātām no devāśvinā śubhas patī uṣāsānaktota na uruṣyatām |",
    "GV00avs___u:2718": "(AVŚ_6,3.3c) apāṃ napād abhihrutī gayasya cid deva tvaṣṭar vardhaya sarvatātaye ||3||",
    "GV00avs___u:2719": "(AVŚ_6,4.1a) tvaṣṭā me daivyaṃ vacaḥ parjanyo brahmaṇas patiḥ |",
    "GV00avs___u:2720": "(AVŚ_6,4.1c) putrair bhrātṛbhir aditir nu pātu no duṣṭaraṃ trāyamāṇaṃ sahaḥ ||1||",
    "GV00avs___u:2721": "(AVŚ_6,4.2a) aṃśo bhago varuṇo mitro aryamāditiḥ pāntu marutaḥ |",
    "GV00avs___u:2722": "(AVŚ_6,4.2c) apa tasya dveṣo gamed abhihruto yāvayac chatrum antitam ||2||",
    "GV00avs___u:2723": "(AVŚ_6,4.3a) dhiye sam aśvinā prāvataṃ na uruṣyā ṇa urujmann aprayuchan |",
    "GV00avs___u:2724": "(AVŚ_6,4.3c) dyauṣ pitar yāvaya duchunā yā ||3||",
    "GV00avs___u:2725": "(AVŚ_6,5.1a) ud enam uttaraṃ nayāgne ghṛtenāhuta |",
    "GV00avs___u:2726": "(AVŚ_6,5.1c) sam enaṃ varcasā sṛja prajayā ca bahuṃ kṛdhi ||1||",
    "GV00avs___u:2727": "(AVŚ_6,5.2a) indremaṃ prataraṃ kṛdhi sajātānām asad vaśī |",
    "GV00avs___u:2728": "(AVŚ_6,5.2c) rāyas poṣeṇa saṃ sṛja jīvātave jarase naya ||2||",
    "GV00avs___u:2729": "(AVŚ_6,5.3a) yasya kṛṇmo havir gṛhe tam agne vardhayā tvam |",
    "GV00avs___u:2730": "(AVŚ_6,5.3c) tasmai somo adhi bravad ayaṃ ca brahmaṇas patiḥ ||3||",
    "GV00avs___u:2731": "(AVŚ_6,6.1a) yo 'smān brahmaṇas pate 'devo abhimanyate |",
    "GV00avs___u:2732": "(AVŚ_6,6.1c) sarvaṃ tam randhayāsi me yajamānāya sunvate ||1||",
    "GV00avs___u:2733": "(AVŚ_6,6.2a) yo naḥ soma suśaṃsino duḥśaṃsa ādideśati |",
    "GV00avs___u:2734": "(AVŚ_6,6.2c) vajreṇāsya mukhe jahi sa saṃpiṣṭo apāyati ||2||",
    "GV00avs___u:2735": "(AVŚ_6,6.3a) yo naḥ somābhidāsati sanābhir yaś ca niṣṭyaḥ |",
    "GV00avs___u:2736": "(AVŚ_6,6.3c) apa tasya balaṃ tira mahīva dyaur vadhatmanā ||3||",
    "GV00avs___u:2737": "(AVŚ_6,7.1a) yena somāditiḥ pathā mitrā vā yanty adruhaḥ |",
    "GV00avs___u:2738": "(AVŚ_6,7.1c) tenā no 'vasā gahi ||1||",
    "GV00avs___u:2739": "(AVŚ_6,7.2a) yena soma sāhantyāsurān randhayāsi naḥ |",
    "GV00avs___u:2740": "(AVŚ_6,7.2c) tenā no adhi vocata ||2||",
    "GV00avs___u:2741": "(AVŚ_6,7.3a) yena devā asurāṇām ojāṃsy avṛṇīdhvam |",
    "GV00avs___u:2742": "(AVŚ_6,7.3c) tenā naḥ śarma yachata ||3||",
    "GV00avs___u:2743": "(AVŚ_6,8.1a) yathā vṛkṣaṃ libujā samantaṃ pariṣasvaje |",
    "GV00avs___u:2744": "(AVŚ_6,8.1c) evā pari ṣvajasva māṃ yathā māṃ kāminy aso yathā man nāpagā asaḥ ||1||",
    "GV00avs___u:2745": "(AVŚ_6,8.2a) yathā suparṇaḥ prapatan pakṣau nihanti bhūmyām |",
    "GV00avs___u:2746": "(AVŚ_6,8.2c) evā ni hanmi te mano yathā māṃ kāminy aso yathā man nāpagā",
    "GV00avs___u:2747": "asaḥ ||2||",
    "GV00avs___u:2748": "(AVŚ_6,8.3a) yatheme dyāvāpṛthivī sadyaḥ paryeti sūryaḥ |",
    "GV00avs___u:2749": "(AVŚ_6,8.3c) evā pary emi te mano yathā māṃ kāminy aso yathā man nāpagā",
    "GV00avs___u:2750": "asaḥ ||3||",
    "GV00avs___u:2751": "(AVŚ_6,9.1a) vāñcha me tanvaṃ pādau vāñchākṣyau vāñcha sakthyau |",
    "GV00avs___u:2752": "(AVŚ_6,9.1c) akṣyau vṛṣaṇyantyāḥ keśā māṃ te kāmena śuṣyantu ||1||",
    "GV00avs___u:2753": "(AVŚ_6,9.2a) mama tvā doṣaṇiśriṣaṃ kṛṇomi hṛdayaśriṣam |",
    "GV00avs___u:2754": "(AVŚ_6,9.2c) yathā mama kratāv aso mama cittam upāyasi ||2||",
    "GV00avs___u:2755": "(AVŚ_6,9.3a) yāsāṃ nābhir ārehaṇaṃ hṛdi saṃvananaṃ kṛtam gāvo ghṛtasya mātaro 'mūṃ saṃ vānayantu me ||3||",
    "GV00avs___u:2756": "(AVŚ_6,10.1a) pṛthivyai śrotrāya vanaspatibhyo 'gnaye 'dhipataye svāhā",
    "GV00avs___u:2757": "(AVŚ_6,10.2a) prāṇāyāntarikṣāya vayobhyo vāyave 'dhipataye svāhā ||2||",
    "GV00avs___u:2758": "(AVŚ_6,10.3a) dive cakṣuṣe nakṣatrebhyaḥ sūryāyādhipataye svāhā ||3||",
    "GV00avs___u:2759": "(AVŚ_6,11.1a) śamīm aśvattha ārūḍhas tatra puṃsuvanaṃ kṛtam |",
    "GV00avs___u:2760": "(AVŚ_6,11.1c) tad vai putrasya vedanaṃ tat strīṣv ā bharāmasi ||1||",
    "GV00avs___u:2761": "(AVŚ_6,11.2a) puṃsi vai reto bhavati tat striyām anu ṣicyate |",
    "GV00avs___u:2762": "(AVŚ_6,11.2c) tad vai putrasya vedanaṃ tat prajāpatir abravīt ||2||",
    "GV00avs___u:2763": "(AVŚ_6,11.3a) prajāpatir anumatiḥ sinīvāly acīkḷpat |",
    "GV00avs___u:2764": "(AVŚ_6,11.3c) straiṣūyam anyatra dadhat pumāṃsam u dadhat iha ||3||",
    "GV00avs___u:2765": "(AVŚ_6,12.1a) pari dyām iva sūryo 'hīnāṃ janimāgamam |",
    "GV00avs___u:2766": "(AVŚ_6,12.1c) rātrī jagad ivānyad dhaṃsāt tenā te vāraye viṣam ||1||",
    "GV00avs___u:2767": "(AVŚ_6,12.2a) yad brahmabhir yad ṛṣibhir yad devair viditaṃ purā |",
    "GV00avs___u:2768": "(AVŚ_6,12.2c) yad bhūtaṃ bhavyam āsanvat tenā te vāraye viṣam ||2||",
    "GV00avs___u:2769": "(AVŚ_6,12.3a) madhvā pṛñce nadyaḥ parvatā girayo madhu |",
    "GV00avs___u:2770": "(AVŚ_6,12.3c) madhu paruṣṇī śīpālā śam āsne astu śaṃ hṛde ||3||",
    "GV00avs___u:2771": "(AVŚ_6,13.1a) namo devavadhebhyo namo rājavadhebhyaḥ |",
    "GV00avs___u:2772": "(AVŚ_6,13.1c) atho ye viśyānāṃ vadhās tebhyo mṛtyo namo 'stu te ||1||",
    "GV00avs___u:2773": "(AVŚ_6,13.2a) namas te adhivākāya parāvākāya te namaḥ |",
    "GV00avs___u:2774": "(AVŚ_6,13.2c) sumatyai mṛtyo te namo durmatyai te idaṃ namaḥ ||2||",
    "GV00avs___u:2775": "(AVŚ_6,13.3a) namas te yātudhānebhyo namas te bheṣajebhyaḥ |",
    "GV00avs___u:2776": "(AVŚ_6,13.3c) namas te mṛtyo mūlebhyo brāhmaṇebhya idaṃ namaḥ ||3||",
    "GV00avs___u:2777": "(AVŚ_6,14.1a) asthisraṃsaṃ parusraṃsam āsthitam hṛdayāmayam |",
    "GV00avs___u:2778": "(AVŚ_6,14.1c) balāsaṃ sarvaṃ nāśayāṅgeṣṭhā yaś ca parvasu ||1||",
    "GV00avs___u:2779": "(AVŚ_6,14.2a) nir balāsaṃ balāsinaḥ kṣiṇomi muṣkaraṃ yathā |",
    "GV00avs___u:2780": "(AVŚ_6,14.2c) chinadmy asya bandhanaṃ mūlam urvārvā iva ||2||",
    "GV00avs___u:2781": "(AVŚ_6,14.3a) nir balāsetaḥ pra patāśuṅgaḥ śiśuko yathā |",
    "GV00avs___u:2782": "(AVŚ_6,14.3c) atho ita iva hāyano 'pa drāhy avīrahā ||3||",
    "GV00avs___u:2783": "(AVŚ_6,15.1a) uttamo asy oṣadhīnāṃ tava vṛkṣā upastayaḥ |",
    "GV00avs___u:2784": "(AVŚ_6,15.1c) upastir astu so 'smākaṃ yo asmāṃ abhidāsati ||1||",
    "GV00avs___u:2785": "(AVŚ_6,15.2a) sabandhuś cāsabandhuś ca yo asmāṃ abhidāsati |",
    "GV00avs___u:2786": "(AVŚ_6,15.2c) teṣāṃ sā vṛkṣāṇām ivāhaṃ bhūyāsam uttamaḥ ||2||",
    "GV00avs___u:2787": "(AVŚ_6,15.3a) yathā soma oṣadhīnām uttamo haviṣāṃ kṛtaḥ |",
    "GV00avs___u:2788": "(AVŚ_6,15.3c) talāśā vṛkṣāṇām ivāhaṃ bhūyāsam uttamaḥ ||3||",
    "GV00avs___u:2789": "(AVŚ_6,16.1a) ābayo anābayo rasas ta ugra ābayo |",
    "GV00avs___u:2790": "(AVŚ_6,16.1c) ā te karambham admasi ||1||",
    "GV00avs___u:2791": "(AVŚ_6,16.2a) vihahlo nāma te pitā madāvatī nāma te mātā |",
    "GV00avs___u:2792": "(AVŚ_6,16.2c) sa hina tvam asi yas tvam ātmānam āvayaḥ ||2||",
    "GV00avs___u:2793": "(AVŚ_6,16.3a) tauvilike 'velayāvāyam ailaba ailayīt |",
    "GV00avs___u:2794": "(AVŚ_6,16.3c) babhruś ca babhrukarṇaś cāpehi nir āla ||3||",
    "GV00avs___u:2795": "(AVŚ_6,16.4a) alasālāsi pūrva silāñjālāsy uttarā |",
    "GV00avs___u:2796": "(AVŚ_6,16.4c) nīlāgalasāla ||4||",
    "GV00avs___u:2797": "(AVŚ_6,17.1a) yatheyam pṛthivī mahī bhūtānāṃ garbham ādadhe |",
    "GV00avs___u:2798": "(AVŚ_6,17.1c) evā te dhriyatāṃ garbho anu sūtuṃ savitave ||1||",
    "GV00avs___u:2799": "(AVŚ_6,17.2a) yatheyaṃ pṛthivī mahī dādhāremān vanaspatīn |",
    "GV00avs___u:2800": "(AVŚ_6,17.2c) evā te dhriyatāṃ garbho anu sūtuṃ savitave ||2||",
    "GV00avs___u:2801": "(AVŚ_6,17.3a) yatheyaṃ pṛthivī mahī dādhāra parvatān girīn |",
    "GV00avs___u:2802": "(AVŚ_6,17.3c) evā te dhriyatāṃ garbho anu sūtuṃ savitave ||3||",
    "GV00avs___u:2803": "(AVŚ_6,17.4a) yatheyaṃ pṛthivī mahī dādhāra viṣṭhitaṃ jagat |",
    "GV00avs___u:2804": "(AVŚ_6,17.4c) evā te dhriyatāṃ garbho anu sūtuṃ savitave ||4||",
    "GV00avs___u:2805": "(AVŚ_6,18.1a) īrṣyāyā dhrājiṃ prathamāṃ prathamasyā utāparām |",
    "GV00avs___u:2806": "(AVŚ_6,18.1c) agniṃ hṛdayyaṃ śokaṃ taṃ te nir vāpayāmasi ||1||",
    "GV00avs___u:2807": "(AVŚ_6,18.2a) yathā bhūmir mṛtamanā mṛtān mṛtamanastarā |",
    "GV00avs___u:2808": "(AVŚ_6,18.2c) yathota mamruṣo mana everṣyor mṛtaṃ manaḥ ||2||",
    "GV00avs___u:2809": "(AVŚ_6,18.3a) ado yat te hṛdi śritaṃ manaskaṃ patayiṣṇukam |",
    "GV00avs___u:2810": "(AVŚ_6,18.3c) tatas ta īrṣyāṃ muñcāmi nir ūṣmāṇaṃ dṛter iva ||3||",
    "GV00avs___u:2811": "(AVŚ_6,19.1a) punantu mā devajanāḥ punantu manavo dhiyā |",
    "GV00avs___u:2812": "(AVŚ_6,19.1c) punantu viśvā bhūtāni pavamānaḥ punātu mā ||1||",
    "GV00avs___u:2813": "(AVŚ_6,19.2a) pavamānaḥ punātu mā kratve dakṣāya jīvase |",
    "GV00avs___u:2814": "(AVŚ_6,19.2c) atho ariṣṭatātaye ||2||",
    "GV00avs___u:2815": "(AVŚ_6,19.3a) ubhābhyāṃ deva savitaḥ pavitreṇa savena ca |",
    "GV00avs___u:2816": "(AVŚ_6,19.3c) asmān punīhi cakṣase ||3||",
    "GV00avs___u:2817": "(AVŚ_6,20.1a) agner ivāsya dahata eti śuṣmiṇa uteva matto vilapann apāyati",
    "GV00avs___u:2818": "(AVŚ_6,20.1c) anyam asmad ichatu kaṃ cid avratas tapurvadhāya namo astu",
    "GV00avs___u:2819": "takmane ||1||",
    "GV00avs___u:2820": "(AVŚ_6,20.2a) namo rudrāya namo astu takmane namo rājñe varuṇāya tviṣīmate",
    "GV00avs___u:2821": "(AVŚ_6,20.2c) namo dive namaḥ pṛthivyai nama oṣadhībhyaḥ ||2||",
    "GV00avs___u:2822": "(AVŚ_6,20.3a) ayaṃ yo abhiśocayiṣṇur viśvā rūpāṇi haritā kṛṇoṣi |",
    "GV00avs___u:2823": "(AVŚ_6,20.3c) tasmai te 'ruṇāya babhrave namaḥ kṛṇomi vanyāya takmane ||3||",
    "GV00avs___u:2824": "(AVŚ_6,21.1a) imā yās tisraḥ pṛthivīs tāsāṃ ha bhūmir uttamā |",
    "GV00avs___u:2825": "(AVŚ_6,21.1c) tāsām adhi tvaco ahaṃ bheṣajaṃ sam u jagrabham ||1||",
    "GV00avs___u:2826": "(AVŚ_6,21.2a) śreṣṭham asi bheṣajānāṃ vasiṣṭhaṃ vīrudhānām |",
    "GV00avs___u:2827": "(AVŚ_6,21.2c) somo bhaga iva yāmeṣu deveṣu varuṇo yathā ||2||",
    "GV00avs___u:2828": "(AVŚ_6,21.3a) revatīr anādhṛṣaḥ siṣāsavaḥ siṣāsatha |",
    "GV00avs___u:2829": "(AVŚ_6,21.3c) uta stha keśadṛmhaṇīr atho ha keśavardhanīḥ ||3||",
    "GV00avs___u:2830": "(AVŚ_6,22.1a) kṛṣṇaṃ niyānaṃ harayaḥ suparṇā apo vasānā divam ut patanti |",
    "GV00avs___u:2831": "(AVŚ_6,22.1c) ta āvavṛtrant sadanād ṛtasyād id ghṛtena pṛthivīṃ vy ūduḥ",
    "GV00avs___u:2832": "(AVŚ_6,22.2a) payasvatīḥ kṛṇuthāpa oṣadhīḥ śivā yad ejathā maruto rukmavakṣasaḥ |",
    "GV00avs___u:2833": "(AVŚ_6,22.2c) ūrjaṃ ca tatra sumatiṃ ca pinvata yatrā naro marutaḥ",
    "GV00avs___u:2834": "siñcathā madhu ||2||",
    "GV00avs___u:2835": "(AVŚ_6,22.3a) udapruto marutas tāṃ iyarta vṛṣṭir yā viśvā nivatas pṛṇāti |",
    "GV00avs___u:2836": "(AVŚ_6,22.3c) ejāti glahā kanyeva tunnairuṃ tundānā patyeva jāyā ||3||",
    "GV00avs___u:2837": "(AVŚ_6,23.1a) sasruṣīs tad apaso divā naktaṃ ca sasruṣīḥ |",
    "GV00avs___u:2838": "(AVŚ_6,23.1c) vareṇyakratur aham apo devīr upa hvaye ||1||",
    "GV00avs___u:2839": "(AVŚ_6,23.2a) otā āpaḥ karmaṇyā muñcantv itaḥ praṇītaye |",
    "GV00avs___u:2840": "(AVŚ_6,23.2c) sadyaḥ kṛṇvantv etave ||2||",
    "GV00avs___u:2841": "(AVŚ_6,23.3a) devasya savituḥ save karma kṛṇvantu mānuṣāḥ |",
    "GV00avs___u:2842": "(AVŚ_6,23.3c) śaṃ no bhavantv apa oṣadhīḥ śivāḥ ||3||",
    "GV00avs___u:2843": "(AVŚ_6,24.1a) himavataḥ pra sravanti sindhau samaha saṅgamaḥ |",
    "GV00avs___u:2844": "(AVŚ_6,24.1c) āpo ha mahyaṃ tad devīr dadan hṛddyotabheṣajam ||1||",
    "GV00avs___u:2845": "(AVŚ_6,24.2a) yan me akṣyor ādidyota pārṣṇyoḥ prapadoś ca yat |",
    "GV00avs___u:2846": "(AVŚ_6,24.2c) āpas tat sarvaṃ niṣ karan bhiṣajāṃ subhiṣaktamāḥ ||2||",
    "GV00avs___u:2847": "(AVŚ_6,24.3a) sindhupatnīḥ sindhurājñīḥ sarvā yā nadya sthana |",
    "GV00avs___u:2848": "(AVŚ_6,24.3c) datta nas tasya bheṣajaṃ tenā vo bhunajāmahai ||3||",
    "GV00avs___u:2849": "(AVŚ_6,25.1a) pañca ca yāḥ pañcāśac ca saṃyanti manyā abhi |",
    "GV00avs___u:2850": "(AVŚ_6,25.1c) itas tāḥ sarvā naśyantu vākā apacitām iva ||1||",
    "GV00avs___u:2851": "(AVŚ_6,25.2a) sapta ca yāḥ saptatiś ca saṃyanti graivyā abhi |",
    "GV00avs___u:2852": "(AVŚ_6,25.2c) itas tāḥ sarvā naśyantu vākā apacitām iva ||2||",
    "GV00avs___u:2853": "(AVŚ_6,25.3a) nava ca yā navatiś ca saṃyanti skandhyā abhi |",
    "GV00avs___u:2854": "(AVŚ_6,25.3c) itas tāḥ sarvā naśyantu vākā apacitām iva ||3||",
    "GV00avs___u:2855": "(AVŚ_6,26.1a) ava mā pāpmant sṛja vaśī san mṛdayāsi naḥ |",
    "GV00avs___u:2856": "(AVŚ_6,26.1c) ā mā bhadrasya loke pāpman dhehy avihrutam ||1||",
    "GV00avs___u:2857": "(AVŚ_6,26.2a) yo naḥ pāpman na jahāsi tam u tvā jahimo vayam |",
    "GV00avs___u:2858": "(AVŚ_6,26.2c) pathām anu vyāvartane 'nyaṃ pāpmānu padyatām ||2||",
    "GV00avs___u:2859": "(AVŚ_6,26.3a) anyatrāsman ny ucyatu sahasrākṣo amartyaḥ |",
    "GV00avs___u:2860": "(AVŚ_6,26.3c) yaṃ dveṣāma tam ṛchatu yam u dviṣmas tam ij jahi ||3||",
    "GV00avs___u:2861": "(AVŚ_6,27.1a) devāḥ kapota iṣito yad ichan dūto nirṛtyā idam ājagāma |",
    "GV00avs___u:2862": "(AVŚ_6,27.1c) tasmā arcāma kṛṇavāma niṣkṛtiṃ śaṃ no astu dvipade śaṃ",
    "GV00avs___u:2863": "catuṣpade ||1||",
    "GV00avs___u:2864": "(AVŚ_6,27.2a) śivaḥ kapota iṣito no astv anāgā devāḥ śakuno gṛhaṃ naḥ |",
    "GV00avs___u:2865": "(AVŚ_6,27.2c) agnir hi vipro juṣatām havir naḥ pari hetiḥ pakṣiṇī no vṛṇaktu ||2||",
    "GV00avs___u:2866": "(AVŚ_6,27.3a) hetiḥ pakṣiṇī na dabhāty asmān āṣṭrī padaṃ kṛṇute agnidhāne",
    "GV00avs___u:2867": "(AVŚ_6,27.3c) śivo gobhya uta puruṣebhyo no astu mā no devā iha hiṃsīt kapota ||3||",
    "GV00avs___u:2868": "(AVŚ_6,28.1a) ṛcā kapotaṃ nudata praṇodam iṣaṃ madantaḥ pari gāṃ nayāmaḥ |",
    "GV00avs___u:2869": "(AVŚ_6,28.1c) saṃlobhayanto duritā padāni hitvā na ūrjaṃ pra padāt pathiṣṭhaḥ ||1||",
    "GV00avs___u:2870": "(AVŚ_6,28.2a) parīme 'gnim arṣata parīme gām aneṣata |",
    "GV00avs___u:2871": "(AVŚ_6,28.2c) deveṣv akrata śravaḥ ka imāṃ ā dadharṣati ||2||",
    "GV00avs___u:2872": "(AVŚ_6,28.3a) yaḥ prathamaḥ pravatam āsasāda bahubhyaḥ panthām",
    "GV00avs___u:2873": "anupaspaśānaḥ |",
    "GV00avs___u:2874": "(AVŚ_6,28.3c) yo 'syeśe dvipado yaś catuṣpadas tasmai yamāya namo astu mṛtyave ||3||",
    "GV00avs___u:2875": "(AVŚ_6,29.1a) amūn hetiḥ patatriṇī ny etu yad ulūko vadati mogham etat |",
    "GV00avs___u:2876": "(AVŚ_6,29.1c) yad vā kapota padam agnau kṛṇoti ||1||",
    "GV00avs___u:2877": "(AVŚ_6,29.2a) yau te dūtau nirṛta idam eto 'prahitau prahitau vā gṛhaṃ naḥ",
    "GV00avs___u:2878": "(AVŚ_6,29.2c) kapotolūkābhyām apadaṃ tad astu ||2||",
    "GV00avs___u:2879": "(AVŚ_6,29.3a) avairahatyāyedam ā papatyāt suvīratāyā idam ā sasadyāt |",
    "GV00avs___u:2880": "(AVŚ_6,29.3c) parāṅ eva parā vada parācīm anu saṃvatam |",
    "GV00avs___u:2881": "(AVŚ_6,29.3e) yathā yamasya tvā gṛhe 'rasaṃ praticākaśān ābhūkaṃ praticākaśān ||3||",
    "GV00avs___u:2882": "(AVŚ_6,30.1a) devā imaṃ madhunā saṃyutaṃ yavaṃ sarasvatyām adhi maṇāv acarkṛṣuḥ |",
    "GV00avs___u:2883": "(AVŚ_6,30.1c) indra āsīt sīrapatiḥ śatakratuḥ kīnāśā āsan marutaḥ sudānavaḥ ||1||",
    "GV00avs___u:2884": "(AVŚ_6,30.2a) yas te mado 'vakeśo vikeśo yenābhihasyaṃ puruṣaṃ kṛṇoṣi |",
    "GV00avs___u:2885": "(AVŚ_6,30.2c) ārāt tvad anyā vanāni vṛkṣi tvaṃ śami śatavalśā vi roha",
    "GV00avs___u:2886": "(AVŚ_6,30.3a) bṛhatpalāśe subhage varṣavṛddha ṛtāvari |",
    "GV00avs___u:2887": "(AVŚ_6,30.3c) māteva putrebhyo mṛḍa keśebhyaḥ śami ||3||",
    "GV00avs___u:2888": "(AVŚ_6,31.1a) āyaṃ gauḥ pṛśnir akramīd asadan mātaram puraḥ |",
    "GV00avs___u:2889": "(AVŚ_6,31.1c) pitaram ca prayant svaḥ ||1||",
    "GV00avs___u:2890": "(AVŚ_6,31.2a) antaś carati rocanā asya prāṇād apānataḥ |",
    "GV00avs___u:2891": "(AVŚ_6,31.2c) vy akhyan mahiṣaḥ svaḥ ||2||",
    "GV00avs___u:2892": "(AVŚ_6,31.3a) triṃśad dhāmā vi rājati vāk pataṅgo aśiśriyat |",
    "GV00avs___u:2893": "(AVŚ_6,31.3c) prati vastor ahar dyubhiḥ ||3||",
    "GV00avs___u:2894": "(AVŚ_6,32.1a) antardāve juhuta sv etad yātudhānakṣayaṇaṃ ghṛtena |",
    "GV00avs___u:2895": "(AVŚ_6,32.1c) ārād rakṣāṃsi prati daha tvam agne na no gṛhāṇām upa tītapāsi ||1||",
    "GV00avs___u:2896": "(AVŚ_6,32.2a) rudro vo grīvā aśarait piśācāḥ pṛṣṭīr vo 'pi śṛṇātu yātudhānāḥ |",
    "GV00avs___u:2897": "(AVŚ_6,32.2c) vīrud vo viśvatovīryā yamena sam ajīgamat ||2||",
    "GV00avs___u:2898": "(AVŚ_6,32.3a) abhayaṃ mitrāvaruṇāv ihāstu no 'rciṣāttriṇo nudataṃ pratīcaḥ |",
    "GV00avs___u:2899": "(AVŚ_6,32.3c) mā jñātāraṃ mā pratiṣṭhāṃ vidanta mitho vighnānā upa yantu",
    "GV00avs___u:2900": "mṛtyum ||3||",
    "GV00avs___u:2901": "(AVŚ_6,33.1a) yasyedam ā rajo yujas tuje janā navaṃ svaḥ |",
    "GV00avs___u:2902": "(AVŚ_6,33.1c) indrasya rantyaṃ bṛhat ||1||",
    "GV00avs___u:2903": "(AVŚ_6,33.2a) nādhṛṣa ā dadhṛṣate dhṛṣāṇo dhṛṣitaḥ śavaḥ |",
    "GV00avs___u:2904": "(AVŚ_6,33.2c) purā yathā vyathiḥ śrava indrasya nādhṛṣe śavaḥ ||2||",
    "GV00avs___u:2905": "(AVŚ_6,33.3a) sa no dadātu tāṃ rayim uruṃ piśaṅgasaṃdṛśam |",
    "GV00avs___u:2906": "(AVŚ_6,33.3c) indraḥ patis tuviṣṭamo janeṣv ā ||3||",
    "GV00avs___u:2907": "(AVŚ_6,34.1a) prāgnaye vācam īraya vṛṣabhāya kṣitīnām |",
    "GV00avs___u:2908": "(AVŚ_6,34.1c) sa naḥ parṣad ati dviṣaḥ ||1||",
    "GV00avs___u:2909": "(AVŚ_6,34.2a) yo rakṣāṃsi nijūrvaty agnis tigmena śociṣā |",
    "GV00avs___u:2910": "(AVŚ_6,34.2c) sa naḥ parṣad ati dviṣaḥ ||2||",
    "GV00avs___u:2911": "(AVŚ_6,34.3a) yaḥ parasyāḥ parāvatas tiro dhanvātirocate |",
    "GV00avs___u:2912": "(AVŚ_6,34.3c) sa naḥ parṣad ati dviṣaḥ ||3||",
    "GV00avs___u:2913": "(AVŚ_6,34.4a) yo viśvābhi vipaśyati bhuvanā saṃ ca paśyati |",
    "GV00avs___u:2914": "(AVŚ_6,34.4c) sa naḥ parṣad ati dviṣaḥ ||4||",
    "GV00avs___u:2915": "(AVŚ_6,34.5a) yo asya pāre rajasaḥ śukro agnir ajāyata |",
    "GV00avs___u:2916": "(AVŚ_6,34.5c) sa naḥ parṣad ati dviṣaḥ ||5||",
    "GV00avs___u:2917": "(AVŚ_6,35.1a) vaiśvānaro na ūtaya ā pra yātu parāvataḥ |",
    "GV00avs___u:2918": "(AVŚ_6,35.1c) agnir naḥ suṣṭutīr upa ||1||",
    "GV00avs___u:2919": "(AVŚ_6,35.2a) vaiśvānaro na āgamad imaṃ yajñaṃ sajūr upa |",
    "GV00avs___u:2920": "(AVŚ_6,35.2c) agnir uktheṣv aṃhasu ||2||",
    "GV00avs___u:2921": "(AVŚ_6,35.3a) vaiśvānaro 'ṅgirasāṃ stomam ukthaṃ ca cākḷpat |",
    "GV00avs___u:2922": "(AVŚ_6,35.3c) aiṣu dyumnaṃ svar yamat ||3||",
    "GV00avs___u:2923": "(AVŚ_6,36.1a) ṛtāvānaṃ vaiśvānaram ṛtasya jyotiṣas patim |",
    "GV00avs___u:2924": "(AVŚ_6,36.1c) ajasraṃ gharmam īmahe ||1||",
    "GV00avs___u:2925": "(AVŚ_6,36.2a) sa viśvā prati cākḷpa ṛtūṃr ut sṛjate vaśī |",
    "GV00avs___u:2926": "(AVŚ_6,36.2c) yajñasya vaya uttiran ||2||",
    "GV00avs___u:2927": "(AVŚ_6,36.3a) agniḥ pareṣu dhāmasu kāmo bhūtasya bhavyasya |",
    "GV00avs___u:2928": "(AVŚ_6,36.3c) samrād eko vi rājati ||3||",
    "GV00avs___u:2929": "(AVŚ_6,37.1a) upa prāgāt sahasrākṣo yuktvā śapatho ratham |",
    "GV00avs___u:2930": "(AVŚ_6,37.1c) śaptāram anvichan mama vṛka ivāvimato gṛham ||1||",
    "GV00avs___u:2931": "(AVŚ_6,37.2a) pari ṇo vṛṅgdhi śapatha hradam agnir ivā dahan |",
    "GV00avs___u:2932": "(AVŚ_6,37.2c) śaptāram atra no jahi divo vṛkṣam ivāśaniḥ ||2||",
    "GV00avs___u:2933": "(AVŚ_6,37.3a) yo naḥ śapād aśapataḥ śapato yaś ca naḥ śapāt |",
    "GV00avs___u:2934": "(AVŚ_6,37.3c) śune peṣṭram ivāvakṣāmaṃ taṃ praty asyāmi mṛtyave ||3||",
    "GV00avs___u:2935": "(AVŚ_6,38.1a) siṃhe vyāghra uta yā pṛdākau tviṣir agnau brāhmaṇe sūrye yā",
    "GV00avs___u:2936": "(AVŚ_6,38.1c) indraṃ yā devī subhagā jajāna sā na aitu varcasā saṃvidānā",
    "GV00avs___u:2937": "(AVŚ_6,38.2a) yā hastini dvīpini yā hiraṇye tviṣir apsu goṣu yā puruṣeṣu |",
    "GV00avs___u:2938": "(AVŚ_6,38.2c) indraṃ yā devī subhagā jajāna sā na aitu varcasā saṃvidānā",
    "GV00avs___u:2939": "(AVŚ_6,38.3a) rathe akṣeṣv ṛṣabhasya vāje vāte parjanye varuṇasya śuṣme |",
    "GV00avs___u:2940": "(AVŚ_6,38.3c) indram yā devī subhagā jajāna sā na aitu varcasā saṃvidānā",
    "GV00avs___u:2941": "(AVŚ_6,38.4a) rājanye dundubhāv āyatāyām aśvasya vāje puruṣasya māyau |",
    "GV00avs___u:2942": "(AVŚ_6,38.4c) indram yā devī subhagā jajāna sā na aitu varcasā samvidānā",
    "GV00avs___u:2943": "(AVŚ_6,39.1a) yaśo havir vardhatām indrajūtaṃ sahasravīryaṃ subhṛtaṃ",
    "GV00avs___u:2944": "sahaskṛtam |",
    "GV00avs___u:2945": "(AVŚ_6,39.1c) prasarsrāṇam anu dīrghāya cakṣase haviṣmantaṃ mā vardhaya jyeṣṭhatātaye ||1||",
    "GV00avs___u:2946": "(AVŚ_6,39.2a) achā na indraṃ yaśasaṃ yaśobhir yaśasvinaṃ namasānā vidhema |",
    "GV00avs___u:2947": "(AVŚ_6,39.2c) sa no rāsva rāṣṭram indrajūtaṃ tasya te rātau yaśasaḥ syāma",
    "GV00avs___u:2948": "(AVŚ_6,39.3a) yaśā indro yaśā agnir yaśāḥ somo ajāyata |",
    "GV00avs___u:2949": "(AVŚ_6,39.3c) yaśā viśvasya bhūtasya aham asmi yaśastamaḥ ||3||",
    "GV00avs___u:2950": "(AVŚ_6,40.1a) abhayaṃ dyāvāpṛthivī ihāstu no 'bhayaṃ somaḥ savitā naḥ",
    "GV00avs___u:2951": "kṛṇotu |",
    "GV00avs___u:2952": "(AVŚ_6,40.1c) abhayaṃ no 'stūrv antarikṣaṃ saptaṛṣīṇāṃ ca haviṣābhayaṃ no astu ||1||",
    "GV00avs___u:2953": "(AVŚ_6,40.2a) asmai grāmāya pradiśaś catasra ūrjaṃ subhūtaṃ svasti savitā naḥ kṛṇotu |",
    "GV00avs___u:2954": "(AVŚ_6,40.2c) aśatrv indro abhayaṃ naḥ kṛṇotv anyatra rājñām abhi yātu",
    "GV00avs___u:2955": "manyuḥ ||2||",
    "GV00avs___u:2956": "(AVŚ_6,40.3a) anamitraṃ no adharād anamitraṃ na uttarāt |",
    "GV00avs___u:2957": "(AVŚ_6,40.3c) indrānamitraṃ naḥ paścād anamitraṃ puras kṛdhi ||3||",
    "GV00avs___u:2958": "(AVŚ_6,41.1a) manase cetase dhiya ākūtaya uta cittaye |",
    "GV00avs___u:2959": "(AVŚ_6,41.1c) matyai śrutāya cakṣase vidhema haviṣā vayam ||1||",
    "GV00avs___u:2960": "(AVŚ_6,41.2a) apānāya vyānāya prāṇāya bhūridhāyase |",
    "GV00avs___u:2961": "(AVŚ_6,41.2c) sarasvatyā uruvyace vidhema haviṣā vayam ||2||",
    "GV00avs___u:2962": "(AVŚ_6,41.3a) mā no hāsiṣur ṛṣayo daivyā ye tanūpā ye nas tanvas tanūjāḥ |",
    "GV00avs___u:2963": "(AVŚ_6,41.3c) amartyā martyāṃ abhi naḥ sacadhvam āyur dhatta prataraṃ jīvase naḥ ||3||",
    "GV00avs___u:2964": "(AVŚ_6,42.1a) ava jyām iva dhanvano manyuṃ tanomi te hṛdaḥ |",
    "GV00avs___u:2965": "(AVŚ_6,42.1c) yathā saṃmanasau bhūtvā sakhāyāv iva sacāvahai ||1||",
    "GV00avs___u:2966": "(AVŚ_6,42.2a) sakhāyāv iva sacāvahā ava manyuṃ tanomi te |",
    "GV00avs___u:2967": "(AVŚ_6,42.2c) adhas te aśmano manyum upāsyāmasi yo guruḥ ||2||",
    "GV00avs___u:2968": "(AVŚ_6,42.3a) abhi tiṣṭhāmi te manyuṃ pārṣṇyā prapadena ca |",
    "GV00avs___u:2969": "(AVŚ_6,42.3c) yathāvaśo na vādiṣo mama cittam upāyasi ||3||",
    "GV00avs___u:2970": "(AVŚ_6,43.1a) ayaṃ darbho vimanyukaḥ svāya cāraṇāya ca |",
    "GV00avs___u:2971": "(AVŚ_6,43.1c) manyor vimanyukasyāyaṃ manyuśamana ucyate ||1||",
    "GV00avs___u:2972": "(AVŚ_6,43.2a) ayaṃ yo bhūrimūlaḥ samudram avatiṣṭhati |",
    "GV00avs___u:2973": "(AVŚ_6,43.2c) darbhaḥ pṛthivyā utthito manyuśamana ucyate ||2||",
    "GV00avs___u:2974": "(AVŚ_6,43.3a) vi te hanavyāṃ śaraṇiṃ vi te mukhyāṃ nayāmasi |",
    "GV00avs___u:2975": "(AVŚ_6,43.3c) yathāvaśo na vādiṣo mama cittam upāyasi ||3||",
    "GV00avs___u:2976": "(AVŚ_6,44.1a) asthād dyaur asthāt pṛthivy asthād viśvam idaṃ jagat |",
    "GV00avs___u:2977": "(AVŚ_6,44.1c) asthur vṛkṣā ūrdhvasvapnās tiṣṭhād rogo ayaṃ tava ||1||",
    "GV00avs___u:2978": "(AVŚ_6,44.2a) śataṃ yā bheṣajāni te sahasraṃ saṃgatāni ca |",
    "GV00avs___u:2979": "(AVŚ_6,44.2c) śreṣṭham āsrāvabheṣajaṃ vasiṣṭhaṃ roganāśanam ||2||",
    "GV00avs___u:2980": "(AVŚ_6,44.3a) rudrasya mūtram asy amṛtasya nābhiḥ |",
    "GV00avs___u:2981": "(AVŚ_6,44.3c) viṣāṇakā nāma vā asi pitṝṇāṃ mūlād utthitā vātīkṛtanāśanī ||3||",
    "GV00avs___u:2982": "(AVŚ_6,45.1a) paro 'pehi manaspāpa kim aśastāni śaṃsasi |",
    "GV00avs___u:2983": "(AVŚ_6,45.1c) parehi na tvā kāmaye vṛkṣāṃ vanāni saṃ cara gṛheṣu goṣu me manaḥ ||1||",
    "GV00avs___u:2984": "(AVŚ_6,45.2a) avaśasā niḥśasā yat parāśasopārima jāgrato yat svapantaḥ |",
    "GV00avs___u:2985": "(AVŚ_6,45.2c) agnir viśvāny apa duṣkṛtāny ajuṣṭāny āre asmad dadhātu ||2||",
    "GV00avs___u:2986": "(AVŚ_6,45.3a) yad indra brahmaṇas pate 'pi mṛṣā carāmasi |",
    "GV00avs___u:2987": "(AVŚ_6,45.3c) pracetā na āṅgiraso duritāt pātv aṃhasaḥ ||3||",
    "GV00avs___u:2988": "(AVŚ_6,46.1a) yo na jīvo 'si na mṛto devānām amṛtagarbho 'si svapna |",
    "GV00avs___u:2989": "(AVŚ_6,46.1c) varuṇānī te mātā yamaḥ pitārarur nāmāsi ||1||",
    "GV00avs___u:2990": "(AVŚ_6,46.2a) vidma te svapna janitraṃ devajāmīnāṃ putro 'si yamasya karaṇaḥ |",
    "GV00avs___u:2991": "(AVŚ_6,46.2c) antako 'si mṛtyur asi taṃ tvā svapna tathā saṃ vidma sa naḥ svapna duṣvapnyāt pāhi ||2||",
    "GV00avs___u:2992": "(AVŚ_6,46.3a) yathā kalāṃ yathā śaphaṃ yatharṇaṃ saṃnayanti |",
    "GV00avs___u:2993": "(AVŚ_6,46.3c) evā duṣvapnyaṃ sarvaṃ dviṣate saṃ nayāmasi ||3||",
    "GV00avs___u:2994": "(AVŚ_6,47.1a) agniḥ prātaḥsavane pātv asmān vaiśvānaro viśvakṛd",
    "GV00avs___u:2995": "viśvaśaṃbhūḥ |",
    "GV00avs___u:2996": "(AVŚ_6,47.1c) sa naḥ pāvako draviṇe dadhātv āyuṣmantaḥ sahabhakṣāḥ syāma ||1||",
    "GV00avs___u:2997": "(AVŚ_6,47.2a) viśve devā maruta indro asmān asmin dvitīye savane na jahyuḥ",
    "GV00avs___u:2998": "(AVŚ_6,47.2c) āyuṣmantaḥ priyam eṣāṃ vadanto vayaṃ devānāṃ sumatau syāma ||2||",
    "GV00avs___u:2999": "(AVŚ_6,47.3a) idaṃ tṛtīyaṃ savanaṃ kavīnām ṛtena ye camasam airayanta |",
    "GV00avs___u:3000": "(AVŚ_6,47.3c) te saudhanvanāḥ svar ānaśānāḥ sviṣṭiṃ no abhi vasyo nayantu",
    "GV00avs___u:3001": "(AVŚ_6,48.1a) śyeno 'si gāyatrachandā anu tvā rabhe |",
    "GV00avs___u:3002": "(AVŚ_6,48.1c) svasti mā saṃ vahāsya yajñasyodṛci svāhā ||1||",
    "GV00avs___u:3003": "(AVŚ_6,48.2a) ṛbhur asi jagachandā anu tvā rabhe |",
    "GV00avs___u:3004": "(AVŚ_6,48.2c) svasti mā saṃ vahāsya yajñasyodṛci svāhā ||2||",
    "GV00avs___u:3005": "(AVŚ_6,48.3a) vṛṣāsi triṣṭupchandā anu tvā rabhe |",
    "GV00avs___u:3006": "(AVŚ_6,48.3c) svasti mā saṃ vahāsya yajñasyodṛci svāhā ||3||",
    "GV00avs___u:3007": "(AVŚ_6,49.1a) nahi te agne tanvaḥ krūram ānaṃśa martyaḥ |",
    "GV00avs___u:3008": "(AVŚ_6,49.1c) kapir babhasti tejanaṃ svaṃ jarāyu gaur iva ||1||",
    "GV00avs___u:3009": "(AVŚ_6,49.2a) meṣa iva vai saṃ ca vi corv acyase yad uttaradrāv uparaś ca",
    "GV00avs___u:3010": "khādataḥ |",
    "GV00avs___u:3011": "(AVŚ_6,49.2c) śīrṣṇā śiro 'psasāpso ardayann aṃśūn babhasti haritebhir āsabhiḥ ||2||",
    "GV00avs___u:3012": "(AVŚ_6,49.3a) suparṇā vācam akratopa dyavy ākhare kṛṣṇā iṣirā anartiṣuḥ |",
    "GV00avs___u:3013": "(AVŚ_6,49.3c) ni yan niyanti uparasya niṣkṛtiṃ purū reto dadhire sūryaśritaḥ ||3||",
    "GV00avs___u:3014": "(AVŚ_6,50.1a) hataṃ tardaṃ samaṅkam ākhum aśvinā chintaṃ śiro api pṛṣṭīḥ",
    "GV00avs___u:3015": "śṛṇītam |",
    "GV00avs___u:3016": "(AVŚ_6,50.1c) yavān ned adān api nahyataṃ mukham athābhayaṃ kṛṇutaṃ dhānyāya ||1||",
    "GV00avs___u:3017": "(AVŚ_6,50.2a) tarda hai pataṅga hai jabhya hā upakvasa |",
    "GV00avs___u:3018": "(AVŚ_6,50.2c) brahmevāsaṃsthitaṃ havir anadanta imān yavān ahiṃsanto",
    "GV00avs___u:3019": "apodita ||2||",
    "GV00avs___u:3020": "(AVŚ_6,50.3a) tardāpate vaghāpate tṛṣṭajambhā ā śṛṇota me |",
    "GV00avs___u:3021": "(AVŚ_6,50.3c) ya āraṇyā vyadvarā ye ke ca stha vyadvarās tānt sarvān jambhayāmasi ||3||",
    "GV00avs___u:3022": "(AVŚ_6,51.1a) vāyoḥ pūtaḥ pavitreṇa pratyaṅ somo ati drutaḥ |",
    "GV00avs___u:3023": "(AVŚ_6,51.1c) indrasya yujaḥ sakhā ||1||",
    "GV00avs___u:3024": "(AVŚ_6,51.2a) āpo asmān mātaraḥ sūdayantu ghṛtena no ghṛtapvaḥ punantu |",
    "GV00avs___u:3025": "(AVŚ_6,51.2c) viśvaṃ hi ripraṃ pravahanti devīr ud id ābhyaḥ śucir ā pūta emi ||2||",
    "GV00avs___u:3026": "(AVŚ_6,51.3a) yat kiṃ cedaṃ varuṇa daivye jane 'bhidrohaṃ manuṣyāś caranti |",
    "GV00avs___u:3027": "(AVŚ_6,51.3c) acittyā cet tava dharma yuyopima mā nas tasmād enaso deva rīriṣaḥ ||3||",
    "GV00avs___u:3028": "(AVŚ_6,52.1a) ut sūryo diva eti puro rakṣāṃsi nijūrvan |",
    "GV00avs___u:3029": "(AVŚ_6,52.1c) ādityaḥ parvatebhyo viśvadṛṣṭo adṛṣṭahā ||1||",
    "GV00avs___u:3030": "(AVŚ_6,52.2a) ni gāvo goṣṭhe asadan ni mṛgāso avikṣata |",
    "GV00avs___u:3031": "(AVŚ_6,52.2c) ny ūrmayo nadīnaṃ ny adṛṣṭā alipsata ||2||",
    "GV00avs___u:3032": "(AVŚ_6,52.3a) āyurdadaṃ vipaścitaṃ śrutāṃ kaṇvasya vīrudham |",
    "GV00avs___u:3033": "(AVŚ_6,52.3c) ābhāriṣaṃ viśvabheṣajīm asyādṛṣṭān ni śamayat ||3||",
    "GV00avs___u:3034": "(AVŚ_6,53.1a) dyauś ca ma idaṃ pṛthivī ca pracetasau śukro bṛhan dakṣiṇayā pipartu |",
    "GV00avs___u:3035": "(AVŚ_6,53.1c) anu svadhā cikitāṃ somo agnir vāyur naḥ pātu savitā bhagaś ca ||1||",
    "GV00avs___u:3036": "(AVŚ_6,53.2a) punaḥ prāṇaḥ punar ātmā na aitu punaś cakṣuḥ punar asur na aitu |",
    "GV00avs___u:3037": "(AVŚ_6,53.2c) vaiśvānaro no adabdhas tanūpā antas tiṣṭhāti duritāni viśvā ||2||",
    "GV00avs___u:3038": "(AVŚ_6,53.3a) saṃ varcasā payasā saṃ tanūbhir aganmahi manasā saṃ śivena |",
    "GV00avs___u:3039": "(AVŚ_6,53.3c) tvaṣṭā no atra varīyaḥ kṛṇotv anu no mārṣṭu tanvo yad viriṣṭam ||3||",
    "GV00avs___u:3040": "(AVŚ_6,54.1a) idaṃ tad yuja uttaram indraṃ śumbhāmy aṣṭaye |",
    "GV00avs___u:3041": "(AVŚ_6,54.1c) asya kṣatraṃ śriyaṃ mahīṃ vṛṣṭir iva vardhayā tṛṇam ||1||",
    "GV00avs___u:3042": "(AVŚ_6,54.2a) asmai kṣatram agnīṣomāv asmai dhārayataṃ rayim |",
    "GV00avs___u:3043": "(AVŚ_6,54.2c) imaṃ rāṣṭrasyābhīvarge kṛṇutam yuja uttaram ||2||",
    "GV00avs___u:3044": "(AVŚ_6,54.3a) sabandhuś cāsabandhuś ca yo asmāṃ abhidāsati |",
    "GV00avs___u:3045": "(AVŚ_6,54.3c) sarvaṃ taṃ randhayāsi me yajamānāya sunvate ||3||",
    "GV00avs___u:3046": "(AVŚ_6,55.1a) ye panthāno bahavo devayānā antarā dyāvāpṛthivī saṃcaranti |",
    "GV00avs___u:3047": "(AVŚ_6,55.1c) teṣām ajyāniṃ yatamo vahāti tasmai mā devāḥ pari datteha",
    "GV00avs___u:3048": "sarve ||1||",
    "GV00avs___u:3049": "(AVŚ_6,55.2a) grīṣmo hemantaḥ śiśiro vasantaḥ śarad varṣāḥ svite no dadhāta |",
    "GV00avs___u:3050": "(AVŚ_6,55.2c) ā no goṣu bhajatā prajāyāṃ nivāta id vaḥ śaraṇe syāma ||2||",
    "GV00avs___u:3051": "(AVŚ_6,55.3a) idāvatsarāya parivatsarāya saṃvatsarāya kṛṇutā bṛhan namaḥ |",
    "GV00avs___u:3052": "(AVŚ_6,55.3c) teṣāṃ vayaṃ sumatau yajñiyānām api bhadre sau manase syāma",
    "GV00avs___u:3053": "(AVŚ_6,56.1a) mā no devā ahir vadhīt satokānt sahapuruṣān |",
    "GV00avs___u:3054": "(AVŚ_6,56.1c) samyataṃ na vi ṣparad vyāttaṃ na saṃ yaman namo",
    "GV00avs___u:3055": "devajanebhyaḥ |",
    "GV00avs___u:3056": "(AVŚ_6,56.2a) namo 'stv asitāya namas tiraścirājaye |",
    "GV00avs___u:3057": "(AVŚ_6,56.2c) svajāya babhrave namo namo devajanebhyaḥ ||2||",
    "GV00avs___u:3058": "(AVŚ_6,56.3a) saṃ te hanmi datā dataḥ sam u te hanvā hanū |",
    "GV00avs___u:3059": "(AVŚ_6,56.3c) saṃ te jihvayā jihvāṃ sam v āsnāha āsyam ||3||",
    "GV00avs___u:3060": "(AVŚ_6,57.1a) idam id vā u bheṣajam idaṃ rudrasya bheṣajam |",
    "GV00avs___u:3061": "(AVŚ_6,57.1c) yeneṣum ekatejanāṃ śataśalyām apabravat ||1||",
    "GV00avs___u:3062": "(AVŚ_6,57.2a) jālāṣeṇābhi ṣiñcata jālāṣeṇopa siñcata |",
    "GV00avs___u:3063": "(AVŚ_6,57.2c) jālāṣam ugraṃ bheṣajaṃ tena no mṛḍa jīvase ||2||",
    "GV00avs___u:3064": "(AVŚ_6,57.3a) śaṃ ca no mayaś ca no mā ca naḥ kiṃ canāmamat |",
    "GV00avs___u:3065": "(AVŚ_6,57.3c) kṣamā rapo viśvaṃ no astu bheṣajaṃ sarvaṃ no astu bheṣajam",
    "GV00avs___u:3066": "(AVŚ_6,58.1a) yaśasaṃ mendro maghavān kṛṇotu yaśasaṃ dyāvāpṛthivī ubhe ime |",
    "GV00avs___u:3067": "(AVŚ_6,58.1c) yaśasaṃ mā devaḥ savitā kṛṇotu priyo dātur dakṣiṇāyā iha",
    "GV00avs___u:3068": "syām ||1||",
    "GV00avs___u:3069": "(AVŚ_6,58.2a) yathendro dyāvāpṛthivyor yaśasvān yathāpa oṣadhīṣu yaśasvatīḥ |",
    "GV00avs___u:3070": "(AVŚ_6,58.2c) evā viśveṣu deveṣu vayaṃ sarveṣu yaśasaḥ syāma ||2||",
    "GV00avs___u:3071": "(AVŚ_6,58.3a) yaśā indro yaśā agnir yaśāḥ somo ajāyata |",
    "GV00avs___u:3072": "(AVŚ_6,58.3c) yaśā viśvasya bhūtasyāham asmi yaśastamaḥ ||3||",
    "GV00avs___u:3073": "(AVŚ_6,59.1a) anaḍudbhyas tvaṃ prathamaṃ dhenubhyas tvam arundhati |",
    "GV00avs___u:3074": "(AVŚ_6,59.1c) adhenave vayase śarma yacha catuṣpade ||1||",
    "GV00avs___u:3075": "(AVŚ_6,59.2a) śarma yachatv oṣadhiḥ saha devīr arundhatī |",
    "GV00avs___u:3076": "(AVŚ_6,59.2c) karat payasvantaṃ goṣṭham ayakṣmāṃ uta pūruṣān ||2||",
    "GV00avs___u:3077": "(AVŚ_6,59.3a) viśvarūpāṃ subhagām achāvadāmi jīvalām |",
    "GV00avs___u:3078": "(AVŚ_6,59.3c) sā no rudrasyāstāṃ hetiṃ dūraṃ nayatu gobhyaḥ ||3||",
    "GV00avs___u:3079": "(AVŚ_6,60.1a) ayam ā yāty aryamā purastād viṣitastupaḥ |",
    "GV00avs___u:3080": "(AVŚ_6,60.1c) asyā ichann agruvai patim uta jāyām ajānaye ||1||",
    "GV00avs___u:3081": "(AVŚ_6,60.2a) aśramad iyam aryamann anyāsāṃ samanaṃ yatī |",
    "GV00avs___u:3082": "(AVŚ_6,60.2c) aṅgo nv aryamann asyā anyāḥ samanam āyati ||2||",
    "GV00avs___u:3083": "(AVŚ_6,60.3a) dhātā dādhāra pṛthivīm dhātā dyām uta sūryam |",
    "GV00avs___u:3084": "(AVŚ_6,60.3c) dhātāsyā agruvai patim dadhātu pratikāmyam ||3||",
    "GV00avs___u:3085": "(AVŚ_6,61.1a) mahyam āpo madhumad erayantāṃ mahyaṃ sūro abharaj jyotiṣe kam |",
    "GV00avs___u:3086": "(AVŚ_6,61.1c) mahyaṃ devā uta viśve tapojā mahyaṃ devaḥ savitā vyaco dhāt",
    "GV00avs___u:3087": "(AVŚ_6,61.2a) ahaṃ viveca pṛthivīm uta dyām aham ṛtūṃr ajanayaṃ sapta",
    "GV00avs___u:3088": "sākam |",
    "GV00avs___u:3089": "(AVŚ_6,61.2c) ahaṃ satyam anṛtaṃ yad vadāmy ahaṃ daivīṃ pari vācam viśaś ca ||2||",
    "GV00avs___u:3090": "(AVŚ_6,61.3a) ahaṃ jajāna pṛthivīm uta dyām aham ṛtūṃr ajanayaṃ sapta",
    "GV00avs___u:3091": "sindhūn |",
    "GV00avs___u:3092": "(AVŚ_6,61.3c) ahaṃ satvam anṛtaṃ yad vadāmi yo agnīṣomāv ajuṣe sakhāyā",
    "GV00avs___u:3093": "(AVŚ_6,62.1a) vaiśvānaro raśmibhir naḥ punātu vātaḥ prāṇeneṣiro nabhobhiḥ",
    "GV00avs___u:3094": "(AVŚ_6,62.1c) dyāvāpṛthivī payasā payasvatī ṛtāvarī yajñiye na punītām",
    "GV00avs___u:3095": "(AVŚ_6,62.2a) vaiśvānarīṃ sūnṛtām ā rabhadhvaṃ yasyā āśās tanvo vītapṛṣṭhāḥ |",
    "GV00avs___u:3096": "(AVŚ_6,62.2c) tayā gṛṇantaḥ sadhamādeṣu vayaṃ syāma patayo rayīnām ||2||",
    "GV00avs___u:3097": "(AVŚ_6,62.3a) vaiśvānarīṃ varcasa ā rabhadhvaṃ śuddhā bhavantaḥ śucayaḥ pāvakāḥ |",
    "GV00avs___u:3098": "(AVŚ_6,62.3c) iheḍayā sadhamādaṃ madanto jyok paśyema sūryam uccarantam",
    "GV00avs___u:3099": "(AVŚ_6,63.1a) yat te devī nirṛtir ābabandha dāma grīvāsv avimokyaṃ yat |",
    "GV00avs___u:3100": "(AVŚ_6,63.1c) tat te vi ṣyāmy āyuṣe varcase balāyādomadam annam addhi",
    "GV00avs___u:3101": "prasūtaḥ ||1||",
    "GV00avs___u:3102": "(AVŚ_6,63.2a) namo 'stu te nirṛte tigmatejo 'yasmayān vi cṛtā bandhapāśān",
    "GV00avs___u:3103": "(AVŚ_6,63.2c) yamo mahyam punar it tvām dadāti tasmai yamāya namo astu mṛtyave ||2||",
    "GV00avs___u:3104": "(AVŚ_6,63.3a) ayasmaye drupade bedhiṣa ihābhihito mṛtyubhir ye sahasram |",
    "GV00avs___u:3105": "(AVŚ_6,63.3c) yamena tvaṃ pitṛbhiḥ saṃvidāna uttamaṃ nākam adhi rohayemam ||3||",
    "GV00avs___u:3106": "(AVŚ_6,63.4a) saṃsam id yuvase vṛṣann agne viśvāny arya ā |",
    "GV00avs___u:3107": "(AVŚ_6,63.4c) iḍas pade sam idhyase sa no vasūny ā bhara ||4||",
    "GV00avs___u:3108": "(AVŚ_6,64.1a) saṃ jānīdhvaṃ saṃ pṛcyadhvaṃ saṃ vo manāṃsi jānatām |",
    "GV00avs___u:3109": "(AVŚ_6,64.1c) devā bhāgaṃ yathā pūrve samjānānā upāsate ||1||",
    "GV00avs___u:3110": "(AVŚ_6,64.2a) samāno mantraḥ samitiḥ samānī samānaṃ vrataṃ saha cittam eṣām |",
    "GV00avs___u:3111": "(AVŚ_6,64.2c) samānena vo haviṣā juhomi samānaṃ ceto abhisaṃviśadhvam",
    "GV00avs___u:3112": "(AVŚ_6,64.3a) samānī va ākūtiḥ samānā hṛdayāni vaḥ |",
    "GV00avs___u:3113": "(AVŚ_6,64.3c) samānam astu vo manaḥ yathā vaḥ susahāsati ||3||",
    "GV00avs___u:3114": "(AVŚ_6,65.1a) ava manyur avāyatāva bāhū manoyujā |",
    "GV00avs___u:3115": "(AVŚ_6,65.1c) parāśara tvaṃ teṣām parāñcaṃ śuṣmam ardayādhā no rayim ā",
    "GV00avs___u:3116": "kṛdhi ||1||",
    "GV00avs___u:3117": "(AVŚ_6,65.2a) nirhastebhyo nairhastam yaṃ devāḥ śarum asyatha |",
    "GV00avs___u:3118": "(AVŚ_6,65.2c) vṛścāmi śatrūṇāṃ bāhūn anena haviṣā 'ham ||2||",
    "GV00avs___u:3119": "(AVŚ_6,65.3a) indraś cakāra prathamaṃ nairhastam asurebhyaḥ |",
    "GV00avs___u:3120": "(AVŚ_6,65.3c) jayantu satvāno mama sthireṇendreṇa medinā ||3||",
    "GV00avs___u:3121": "(AVŚ_6,66.1a) nirhastaḥ śatrur abhidāsann astu ye senābhir yudham āyanty asmān |",
    "GV00avs___u:3122": "(AVŚ_6,66.1c) sam arpayendra mahatā vadhena drātv eṣām aghahāro vividdhaḥ ||1||",
    "GV00avs___u:3123": "(AVŚ_6,66.2a) ātanvānā āyachanto 'syanto ye ca dhāvatha |",
    "GV00avs___u:3124": "(AVŚ_6,66.2c) nirhastāḥ śatravaḥ sthanendro vo 'dya parāśarīt ||2||",
    "GV00avs___u:3125": "(AVŚ_6,66.3a) nirhastāḥ santu śatravo 'ṅgaiṣāṃ mlāpayāmasi |",
    "GV00avs___u:3126": "(AVŚ_6,66.3c) athaiṣām indra vedāṃsi śataśo vi bhajāmahai ||3||",
    "GV00avs___u:3127": "(AVŚ_6,67.1a) pari vartmāni sarvata indraḥ pūṣā ca sasratuḥ |",
    "GV00avs___u:3128": "(AVŚ_6,67.1c) muhyantv adyāmūḥ senā amitrāṇāṃ parastarām ||1||",
    "GV00avs___u:3129": "(AVŚ_6,67.2a) mūḍhā amitrāś caratāśīrṣāṇa ivāhayaḥ |",
    "GV00avs___u:3130": "(AVŚ_6,67.2c) teṣāṃ vo agnimūḍhānām indro hantu varaṃvaram ||2||",
    "GV00avs___u:3131": "(AVŚ_6,67.3a) aiṣu nahya vṛṣājinaṃ hariṇasya bhiyaṃ kṛdhi |",
    "GV00avs___u:3132": "(AVŚ_6,67.3c) parāṅ amitra eṣatv arvācī gaur upeṣatu ||3||",
    "GV00avs___u:3133": "(AVŚ_6,68.1a) āyam agant savitā kṣureṇoṣṇena vāya udakenehi |",
    "GV00avs___u:3134": "(AVŚ_6,68.1c) ādityā rudrā vasava undantu sacetasaḥ somasya rājño vapata pracetasaḥ ||1||",
    "GV00avs___u:3135": "(AVŚ_6,68.2a) aditiḥ śmaśru vapatv āpa undantu varcasā |",
    "GV00avs___u:3136": "(AVŚ_6,68.2c) cikitsatu prajāpatir dīrghāyutvāya cakṣase ||2||",
    "GV00avs___u:3137": "(AVŚ_6,68.3a) yenāvapat savitā kṣureṇa somasya rājño varuṇasya vidvān |",
    "GV00avs___u:3138": "(AVŚ_6,68.3c) tena brahmāṇo vapatedam asya gomān aśvavān ayam astu prajāvān ||3||",
    "GV00avs___u:3139": "(AVŚ_6,69.1a) girāv aragarāṭeṣu hiranye goṣu yad yaśaḥ |",
    "GV00avs___u:3140": "(AVŚ_6,69.1c) surāyāṃ sicyamānāyāṃ kīlāle madhu tan mayi ||1||",
    "GV00avs___u:3141": "(AVŚ_6,69.2a) aśvinā sāragheṇa mā madhunāṅktaṃ śubhas patī |",
    "GV00avs___u:3142": "(AVŚ_6,69.2c) yathā bhargasvatīṃ vācam āvadāni janāṃ anu ||2||",
    "GV00avs___u:3143": "(AVŚ_6,69.3a) mayi varco atho yaśo 'tho yajñasya yat payaḥ |",
    "GV00avs___u:3144": "(AVŚ_6,69.3c) tan mayi prajāpatir divi dyām iva dṛṃhatu ||3||",
    "GV00avs___u:3145": "(AVŚ_6,70.1a) yathā māṃsam yathā surā yathākṣā adhidevane |",
    "GV00avs___u:3146": "(AVŚ_6,70.1c) yathā puṃso vṛṣaṇyata striyāṃ nihanyate manaḥ |",
    "GV00avs___u:3147": "(AVŚ_6,70.1e) evā te aghnye mano 'dhi vatse ni hanyatām ||1||",
    "GV00avs___u:3148": "(AVŚ_6,70.2a) yathā hastī hastinyāḥ padena padam udyuje |",
    "GV00avs___u:3149": "(AVŚ_6,70.2c) yathā puṃso vṛṣaṇyata striyāṃ nihanyate manaḥ |",
    "GV00avs___u:3150": "(AVŚ_6,70.2e) evā te aghnye mano 'dhi vatse ni hanyatām ||2||",
    "GV00avs___u:3151": "(AVŚ_6,70.3a) yathā pradhir yathopadhir yathā nabhyaṃ pradhāv adhi |",
    "GV00avs___u:3152": "(AVŚ_6,70.3c) yathā puṃso vṛṣaṇyata striyāṃ nihanyate manaḥ |",
    "GV00avs___u:3153": "(AVŚ_6,70.3e) evā te aghnye mano 'dhi vatse ni hanyatām ||3||",
    "GV00avs___u:3154": "(AVŚ_6,71.1a) yad annam admi bahudhā virūpaṃ hiraṇyam aśvam uta gām ajām avim |",
    "GV00avs___u:3155": "(AVŚ_6,71.1c) yad eva kiṃ ca pratijagrahāham agniṣ ṭad dhotā suhutaṃ",
    "GV00avs___u:3156": "kṛnotu ||1||",
    "GV00avs___u:3157": "(AVŚ_6,71.2a) yan mā hutam ahutam ājagāma dattaṃ pitṛbhir anumataṃ manuṣyaiḥ |",
    "GV00avs___u:3158": "(AVŚ_6,71.2c) yasmān me mana ud iva rārajīty agniṣ ṭad dhotā suhutaṃ kṛṇotu ||2||",
    "GV00avs___u:3159": "(AVŚ_6,71.3a) yad annam admy anṛtena devā dāsyann adāsyann uta saṃgṛṇāmi |",
    "GV00avs___u:3160": "(AVŚ_6,71.3c) vaiśvānarasya mahato mahimnā śivaṃ mahyaṃ madhumad astv annam ||3||",
    "GV00avs___u:3161": "(AVŚ_6,72.1a) yathāsitaḥ prathayate vaśām anu vapūṃṣi kṛṇvann asurasya māyayā |",
    "GV00avs___u:3162": "(AVŚ_6,72.1c) evā te śepaḥ sahasāyam arko 'ṅgenāṅgaṃ saṃsamakaṃ kṛṇotu ||1||",
    "GV00avs___u:3163": "(AVŚ_6,72.2a) yathā pasas tāyādaraṃ vātena sthūlabhaṃ kṛtam |",
    "GV00avs___u:3164": "(AVŚ_6,72.2c) yāvat parasvataḥ pasas tāvat te vardhatāṃ pasaḥ ||2||",
    "GV00avs___u:3165": "(AVŚ_6,72.3a) yāvadaṅgīnaṃ pārasvataṃ hāstinaṃ gārdabham ca yat |",
    "GV00avs___u:3166": "(AVŚ_6,72.3c) yāvad aśvasya vājinas tāvat te vardhatāṃ pasaḥ ||3||",
    "GV00avs___u:3167": "(AVŚ_6,73.1a) eha yātu varuṇaḥ somo agnir bṛhaspatir vasubhir eha yātu |",
    "GV00avs___u:3168": "(AVŚ_6,73.1c) asya śriyam upasaṃyāta sarva ugrasya cettuḥ saṃmanasaḥ sajātāḥ ||1||",
    "GV00avs___u:3169": "(AVŚ_6,73.2a) yo vaḥ śuṣmo hṛdayeṣv antar ākūtir yā vo manasi praviṣṭā |",
    "GV00avs___u:3170": "(AVŚ_6,73.2c) tānt sīvayāmi haviṣā ghṛtena mayi sajātā ramatir vo astu",
    "GV00avs___u:3171": "(AVŚ_6,73.3a) ihaiva sta māpa yātādhy asmat pūṣā parastād apatham vaḥ",
    "GV00avs___u:3172": "kṛṇotu |",
    "GV00avs___u:3173": "(AVŚ_6,73.3c) vāstoṣ patir anu vo johavītu mayi sajātā ramatiḥ vo astu",
    "GV00avs___u:3174": "(AVŚ_6,74.1a) saṃ vaḥ pṛcyantāṃ tanvaḥ saṃ manāṃsi sam u vratā |",
    "GV00avs___u:3175": "(AVŚ_6,74.1c) sam vo 'yam brahmaṇas patir bhagaḥ saṃ vo ajīgamat ||1||",
    "GV00avs___u:3176": "(AVŚ_6,74.2a) samjñapanaṃ vo manaso 'tho samjñapanam hṛdaḥ |",
    "GV00avs___u:3177": "(AVŚ_6,74.2c) atho bhagasya yac chrāntaṃ tena saṃjñapayāmi vaḥ ||2||",
    "GV00avs___u:3178": "(AVŚ_6,74.3a) yathādityā vasubhiḥ sambabhūvur marudbhir ugrā ahṛṇīyamānāḥ",
    "GV00avs___u:3179": "(AVŚ_6,74.3c) evā triṇāmann ahṛṇīyamāna imān janānt saṃmanasas kṛdhīha",
    "GV00avs___u:3180": "(AVŚ_6,75.1a) nir amuṃ nuda okasaḥ sapatno yaḥ pṛtanyati |",
    "GV00avs___u:3181": "(AVŚ_6,75.1c) nairbādhyena haviṣendra enaṃ parāśarīt ||1||",
    "GV00avs___u:3182": "(AVŚ_6,75.2a) paramāṃ taṃ parāvatam indro nudatu vṛtrahā |",
    "GV00avs___u:3183": "(AVŚ_6,75.2c) yato na punar āyati śaśvatībhyaḥ samābhyaḥ ||2||",
    "GV00avs___u:3184": "(AVŚ_6,75.3a) etu tisraḥ parāvata etu pañca janāṃ ati |",
    "GV00avs___u:3185": "(AVŚ_6,75.3c) etu tisro 'ti rocanā yato na punar āyati |",
    "GV00avs___u:3186": "(AVŚ_6,75.3e) śaśvatībhyaḥ samābhyo yāvat sūryo asad divi ||3||",
    "GV00avs___u:3187": "(AVŚ_6,76.1a) ya enaṃ pariṣīdanti samādadhati cakṣase |",
    "GV00avs___u:3188": "(AVŚ_6,76.1c) saṃpreddho agnir jihvābhir ud etu hṛdayād adhi ||1||",
    "GV00avs___u:3189": "(AVŚ_6,76.2a) agneḥ sāmtapanasyāham āyuṣe padam ā rabhe |",
    "GV00avs___u:3190": "(AVŚ_6,76.2c) addhātir yasya paśyati dhūmam udyantam āsyataḥ ||2||",
    "GV00avs___u:3191": "(AVŚ_6,76.3a) yo asya samidhaṃ veda kṣatriyeṇa samāhitām |",
    "GV00avs___u:3192": "(AVŚ_6,76.3c) nābhihvāre padaṃ ni dadhāti sa mṛtyave ||3||",
    "GV00avs___u:3193": "(AVŚ_6,76.4a) nainaṃ ghnanti paryāyiṇo na sannāṃ ava gachati |",
    "GV00avs___u:3194": "(AVŚ_6,76.4c) agner yaḥ kṣatriyo vidvān nāma gṛhnāti āyuṣe ||4||",
    "GV00avs___u:3195": "(AVŚ_6,77.1a) asthād dyaur asthāt pṛthivy asthād viśvam idaṃ jagat |",
    "GV00avs___u:3196": "(AVŚ_6,77.1c) āsthāne parvatā asthu sthāmny aśvāṃ atiṣṭhipam ||1||",
    "GV00avs___u:3197": "(AVŚ_6,77.2a) ya udānat parāyaṇaṃ ya udānaṇ nyāyanam |",
    "GV00avs___u:3198": "(AVŚ_6,77.2c) āvartanam nivartanaṃ yo gopā api taṃ huve ||2||",
    "GV00avs___u:3199": "(AVŚ_6,77.3a) jātavedo ni vartaya śataṃ te santv āvṛtaḥ |",
    "GV00avs___u:3200": "(AVŚ_6,77.3c) sahasraṃ ta upāvṛtas tābhir naḥ punar ā kṛdhi ||3||",
    "GV00avs___u:3201": "(AVŚ_6,78.1a) tena bhūtena haviṣāyam ā pyāyatāṃ punaḥ |",
    "GV00avs___u:3202": "(AVŚ_6,78.1c) jāyām yām asmā āvākṣus tām rasenābhi vardhatām ||1||",
    "GV00avs___u:3203": "(AVŚ_6,78.2a) abhi vardhatāṃ payasābhi rāṣṭreṇa vardhatām |",
    "GV00avs___u:3204": "(AVŚ_6,78.2c) rayyā sahasravarcasemau stām anupakṣitau ||2||",
    "GV00avs___u:3205": "(AVŚ_6,78.3a) tvaṣṭā jāyām ajanayat tvaṣṭāsyai tvāṃ patim |",
    "GV00avs___u:3206": "(AVŚ_6,78.3c) tvaṣṭā sahasram āyuṃṣi dīrgham āyuḥ kṛṇotu vām ||3||",
    "GV00avs___u:3207": "(AVŚ_6,79.1a) ayaṃ no nabhasas patiḥ saṃsphāno abhi rakṣatu |",
    "GV00avs___u:3208": "(AVŚ_6,79.1c) asamātim gṛheṣu naḥ ||1||",
    "GV00avs___u:3209": "(AVŚ_6,79.2a) tvaṃ no nabhasas pate ūrjaṃ gṛhesu dhāraya |",
    "GV00avs___u:3210": "(AVŚ_6,79.2c) ā puṣṭam etv ā vasu ||2||",
    "GV00avs___u:3211": "(AVŚ_6,79.3a) deva saṃsphāna sahasrāpoṣasyeśiṣe |",
    "GV00avs___u:3212": "(AVŚ_6,79.3c) tasya no rāsva tasya no dhehi tasya te bhaktivāmsaḥ syāma",
    "GV00avs___u:3213": "(AVŚ_6,80.1a) antarikṣeṇa patati viśvā bhūtāvacākaśat |",
    "GV00avs___u:3214": "(AVŚ_6,80.1c) śuno divyasya yan mahas tenā te haviṣā vidhema ||1||",
    "GV00avs___u:3215": "(AVŚ_6,80.2a) ye trayaḥ kālakāñjā divi devā iva śritāḥ |",
    "GV00avs___u:3216": "(AVŚ_6,80.2c) tānt sarvān ahva ūtaye 'smā ariṣṭatātaye ||2||",
    "GV00avs___u:3217": "(AVŚ_6,80.3a) apsu te janma divi te sadhasthaṃ samudre antar mahimā te pṛthivyām |",
    "GV00avs___u:3218": "(AVŚ_6,80.3c) śuno divyasya yan mahas tenā te haviṣā vidhema ||3||",
    "GV00avs___u:3219": "(AVŚ_6,81.1a) yantāsi yachase hastāv apa rakṣāṃsi sedhasi |",
    "GV00avs___u:3220": "(AVŚ_6,81.1c) prajāṃ dhanaṃ ca gṛhṇānaḥ parihasto abhūd ayam ||1||",
    "GV00avs___u:3221": "(AVŚ_6,81.2a) parihasta vi dhāraya yoniṃ garbhāya dhātave |",
    "GV00avs___u:3222": "(AVŚ_6,81.2c) maryāde putram ā dhehi taṃ tvam ā gamayāgame ||2||",
    "GV00avs___u:3223": "(AVŚ_6,81.3a) yaṃ parihastam abibhar aditiḥ putrakāmyā |",
    "GV00avs___u:3224": "(AVŚ_6,81.3c) tvaṣṭā tam asyā ā badhnād yathā putraṃ janād ||3||",
    "GV00avs___u:3225": "(AVŚ_6,82.1a) āgachata āgatasya nāma gṛhṇāmy āyataḥ |",
    "GV00avs___u:3226": "(AVŚ_6,82.1c) indrasya vṛtraghno vanve vāsavasya śatakratoḥ ||1||",
    "GV00avs___u:3227": "(AVŚ_6,82.2a) yena sūryāṃ sāvitrīm aśvinohatuḥ pathā |",
    "GV00avs___u:3228": "(AVŚ_6,82.2c) tena mām abravīd bhago jayām ā vahatād iti ||2||",
    "GV00avs___u:3229": "(AVŚ_6,82.3a) yas te 'ṅkuśo vasudāno bṛhann indra hiraṇyayaḥ |",
    "GV00avs___u:3230": "(AVŚ_6,82.3c) tenā janiyate jāyāṃ mahyaṃ dhehi śacīpate ||3||",
    "GV00avs___u:3231": "(AVŚ_6,83.1a) apacitaḥ pra patata suparṇo vasater iva |",
    "GV00avs___u:3232": "(AVŚ_6,83.1c) sūryaḥ kṛṇotu bheṣajaṃ candramā vo 'pochatu ||1||",
    "GV00avs___u:3233": "(AVŚ_6,83.2a) eny ekā śyeny ekā kṛṣṇaikā rohiṇī dve |",
    "GV00avs___u:3234": "(AVŚ_6,83.2c) sarvāsām agrabhaṃ nāmāvīraghnīr apetana ||2||",
    "GV00avs___u:3235": "(AVŚ_6,83.3a) asūtikā rāmāyaṇy apacit pra patiṣyati |",
    "GV00avs___u:3236": "(AVŚ_6,83.3c) glaur itaḥ pra patiṣyati sa galunto naśiṣyati ||3||",
    "GV00avs___u:3237": "(AVŚ_6,83.4a) vīhi svām āhutiṃ juṣāno manasā svāhā manasā yad idaṃ juhomi",
    "GV00avs___u:3238": "(AVŚ_6,84.1a) yasyās ta āsani ghore juhomy eṣāṃ baddhānām avasarjanāya kam",
    "GV00avs___u:3239": "(AVŚ_6,84.1c) bhūmir iti tvābhipramanvate janā nirṛtir iti tvāhaṃ pari veda sarvataḥ ||1||",
    "GV00avs___u:3240": "(AVŚ_6,84.2a) bhūte haviṣmatī bhavaiṣa te bhāgo yo asmāsu |",
    "GV00avs___u:3241": "(AVŚ_6,84.2c) muñcemān amūn enasaḥ svāhā ||2||",
    "GV00avs___u:3242": "(AVŚ_6,84.3a) evo ṣv asman nirṛte 'nehā tvam ayasmayān vi cṛtā bandhapāśān |",
    "GV00avs___u:3243": "(AVŚ_6,84.3c) yamo mahyaṃ punar it tvāṃ dadāti tasmai yamāya namo astu mṛtyave ||3||",
    "GV00avs___u:3244": "(AVŚ_6,84.4a) ayasmaye drupade bedhiṣa ihābhihito mṛtyubhir ye sahasram |",
    "GV00avs___u:3245": "(AVŚ_6,84.4c) yamena tvaṃ pitṛbhiḥ saṃvidāna uttamaṃ nākam adhi rohayemam ||4||",
    "GV00avs___u:3246": "(AVŚ_6,85.1a) varaṇo vārayātā ayaṃ devo vanaspatiḥ |",
    "GV00avs___u:3247": "(AVŚ_6,85.1c) yakṣmo yo asminn āviṣṭas tam u devā avīvaran ||1||",
    "GV00avs___u:3248": "(AVŚ_6,85.2a) indrasya vacasā vayaṃ mitrasya varuṇasya ca |",
    "GV00avs___u:3249": "(AVŚ_6,85.2c) devānāṃ sarveṣāṃ vācā yakṣmaṃ te vārayāmahe ||2||",
    "GV00avs___u:3250": "(AVŚ_6,85.3a) yathā vṛtra imā āpas tastambha viśvadhā yatīḥ |",
    "GV00avs___u:3251": "(AVŚ_6,85.3c) evā te agninā yakṣmaṃ vaiśvānareṇa vāraye ||3||",
    "GV00avs___u:3252": "(AVŚ_6,86.1a) vṛṣendrasya vṛṣā divo vṛsā pṛthivyā ayam |",
    "GV00avs___u:3253": "(AVŚ_6,86.1c) vṛṣā viśvasya bhūtasya tvam ekavṛṣo bhava ||1||",
    "GV00avs___u:3254": "(AVŚ_6,86.2a) samudra īśe sravatām agniḥ pṛthivyā vaśī |",
    "GV00avs___u:3255": "(AVŚ_6,86.2c) candramā nakṣatrāṇām īśe tvam ekavṛṣo bhava ||2||",
    "GV00avs___u:3256": "(AVŚ_6,86.3a) samrāḍ asy asurāṇāṃ kakun manuṣyānām |",
    "GV00avs___u:3257": "(AVŚ_6,86.3c) devānām ardhabhāg asi tvam ekavṛṣo bhava ||3||",
    "GV00avs___u:3258": "(AVŚ_6,87.1a) ā tvāhārṣam antar abhūr dhruvas tiṣṭhāvicācalat |",
    "GV00avs___u:3259": "(AVŚ_6,87.1c) viśas tvā sarvā vāñchantu mā tvad rāṣṭram adhi bhraśat ||1||",
    "GV00avs___u:3260": "(AVŚ_6,87.2a) ihaivaidhi māpa cyoṣṭhāḥ parvata ivāvicācalat |",
    "GV00avs___u:3261": "(AVŚ_6,87.2c) indra iveha dhruvas tiṣṭheha rāṣṭram u dhāraya ||2||",
    "GV00avs___u:3262": "(AVŚ_6,87.3a) indra etam adīdharat dhruvaṃ dhruveṇa haviṣā |",
    "GV00avs___u:3263": "(AVŚ_6,87.3c) tasmai somo adhi bravad ayaṃ ca brahmaṇas patiḥ ||3||",
    "GV00avs___u:3264": "(AVŚ_6,88.1a) dhruvā dyaur dhruvā pṛthivī dhruvaṃ viśvam idaṃ jagat |",
    "GV00avs___u:3265": "(AVŚ_6,88.1c) dhruvāsaḥ parvatā ime dhruvo rājā viśām ayam ||1||",
    "GV00avs___u:3266": "(AVŚ_6,88.2a) dhruvaṃ te rājā varuṇo dhruvam devo bṛhaspatiḥ |",
    "GV00avs___u:3267": "(AVŚ_6,88.2c) dhruvaṃ ta indraś cāgniś ca rāṣṭraṃ dhārayatāṃ dhruvam ||2||",
    "GV00avs___u:3268": "(AVŚ_6,88.3a) dhruvo 'cyutaḥ pra mṛṇīhi śatrūn chatrūyato 'dharān",
    "GV00avs___u:3269": "pādayasva |",
    "GV00avs___u:3270": "(AVŚ_6,88.3c) sarvā diśaḥ saṃmanasaḥ sadhrīcīr dhruvāya te samitiḥ kalpatām iha ||3||",
    "GV00avs___u:3271": "(AVŚ_6,89.1a) idaṃ yat preṇyaḥ śiro dattaṃ somena vṛṣṇyam |",
    "GV00avs___u:3272": "(AVŚ_6,89.1c) tataḥ pari prajātena hārdiṃ te śocayāmasi ||1||",
    "GV00avs___u:3273": "(AVŚ_6,89.2a) śocayāmasi te hārdiṃ śocayāmasi te manaḥ |",
    "GV00avs___u:3274": "(AVŚ_6,89.2c) vātaṃ dhūma iva sadhryaṅ mām evānv etu ye manaḥ ||2||",
    "GV00avs___u:3275": "(AVŚ_6,89.3a) mahyaṃ tvā mitrāvaruṇau mahyaṃ devī sarasvatī |",
    "GV00avs___u:3276": "(AVŚ_6,89.3c) mahyaṃ tvā madhyaṃ bhūmyā ubhāv antau sam asyatām ||3||",
    "GV00avs___u:3277": "(AVŚ_6,90.1a) yāṃ te rudra iṣum āsyad aṅgebhyo hṛdayāya ca |",
    "GV00avs___u:3278": "(AVŚ_6,90.1c) idaṃ tām adya tvad vayaṃ viṣūcīṃ vi vṛhāmasi ||1||",
    "GV00avs___u:3279": "(AVŚ_6,90.2a) yās te śataṃ dhamanayo 'ṅgāny anu viṣṭhitāḥ |",
    "GV00avs___u:3280": "(AVŚ_6,90.2c) tāsāṃ te sarvāsām vayaṃ nir viṣāṇi hvayāmasi ||2||",
    "GV00avs___u:3281": "(AVŚ_6,90.3a) namas te rudrāsyate namaḥ pratihitāyai |",
    "GV00avs___u:3282": "(AVŚ_6,90.3c) namo visṛjyamānāyai namo nipatitāyai ||3||",
    "GV00avs___u:3283": "(AVŚ_6,91.1a) imaṃ yavam aṣṭāyogaiḥ ṣadyogebhir acarkṛṣuḥ |",
    "GV00avs___u:3284": "(AVŚ_6,91.1c) tenā te tanvo rapo 'pācīnam apa vyaye ||1||",
    "GV00avs___u:3285": "(AVŚ_6,91.2a) nyag vāto vāti nyak tapati sūryaḥ |",
    "GV00avs___u:3286": "(AVŚ_6,91.2c) nīcīnam aghnyā duhe nyag bhavatu te rapaḥ ||2||",
    "GV00avs___u:3287": "(AVŚ_6,91.3a) āpa id vā u bheṣajīr āpo amīvacātanīḥ |",
    "GV00avs___u:3288": "(AVŚ_6,91.3c) āpo viśvasya bheṣajīs tās te kṛṇvantu bheṣajam ||3||",
    "GV00avs___u:3289": "(AVŚ_6,92.1a) vātaraṃhā bhava vājin yujamāna indrasya yāhi prasave manojavāḥ |",
    "GV00avs___u:3290": "(AVŚ_6,92.1c) yuñjantu tvā maruto viśvavedasa ā te tvastā patsu javaṃ",
    "GV00avs___u:3291": "dadhātu ||1||",
    "GV00avs___u:3292": "(AVŚ_6,92.2a) javas te arvan nihito guhā yaḥ śyene vāte uta yo 'carat",
    "GV00avs___u:3293": "parīttaḥ |",
    "GV00avs___u:3294": "(AVŚ_6,92.2c) tena tvaṃ vājin balavān balenājiṃ jaya samane parayiṣṇuḥ ||2||",
    "GV00avs___u:3295": "(AVŚ_6,92.3a) tanūṣ ṭe vājin tanvaṃ nayantī vāmam asmabhyaṃ dhāvatu śarma",
    "GV00avs___u:3296": "tubhyam |",
    "GV00avs___u:3297": "(AVŚ_6,92.3c) ahruto maho dharuṇāya devo divīva jyotiḥ svam ā mimīyāt",
    "GV00avs___u:3298": "(AVŚ_6,93.1a) yamo mṛtyur aghamāro nirṛtho babhruḥ śarvo 'stā",
    "GV00avs___u:3299": "nīlaśikhaṇḍaḥ |",
    "GV00avs___u:3300": "(AVŚ_6,93.1c) devajanāḥ senayottasthivāṃsas te asmākaṃ pari vṛñjantu vīrān",
    "GV00avs___u:3301": "(AVŚ_6,93.2a) manasā homair harasā ghṛtena śarvāyāstra uta rājñe bhavāya |",
    "GV00avs___u:3302": "(AVŚ_6,93.2c) namasyebhyo nama ebhyaḥ kṛṇomy anyatrāsmad aghaviṣā nayantu",
    "GV00avs___u:3303": "(AVŚ_6,93.3a) trāyadhvaṃ no aghaviṣābhyo vadhād viśve devā maruto viśvavedasaḥ |",
    "GV00avs___u:3304": "(AVŚ_6,93.3c) agnīṣomā varuṇaḥ pūtadakṣā vātāparjanyayoḥ sumatau syāma",
    "GV00avs___u:3305": "(AVŚ_6,94.1a) saṃ vo manāṃsi saṃ vratā sam ākūtīr namāmasi |",
    "GV00avs___u:3306": "(AVŚ_6,94.1c) amī ye vivratā sthana tān vaḥ saṃ namayāmasi ||1||",
    "GV00avs___u:3307": "(AVŚ_6,94.2a) ahaṃ gṛbhṇāmi manasā manāṃsi mama cittam anu cittebhir eta |",
    "GV00avs___u:3308": "(AVŚ_6,94.2c) mama vaśeṣu hṛdayāni vaḥ kṛṇomi mama yātam anuvartmāna eta",
    "GV00avs___u:3309": "(AVŚ_6,94.3a) ote me dyāvāpṛthivī otā devī sarasvatī |",
    "GV00avs___u:3310": "(AVŚ_6,94.3c) otau ma indraś cāgniś ca rdhyāsmedaṃ sarasvati ||3||",
    "GV00avs___u:3311": "(AVŚ_6,95.1a) aśvattho devasadanas tṛtīyasyām ito divi |",
    "GV00avs___u:3312": "(AVŚ_6,95.1c) tatrāmṛtasya cakṣaṇam devāḥ kuṣṭham avanvata ||1||",
    "GV00avs___u:3313": "(AVŚ_6,95.2a) hiraṇyayī naur acarad dhiraṇyabandhanā divi |",
    "GV00avs___u:3314": "(AVŚ_6,95.2c) tatrāmṛtasya puṣpaṃ devāḥ kuṣṭham avanvata ||2||",
    "GV00avs___u:3315": "(AVŚ_6,95.3a) garbho asy oṣadhīnāṃ garbho himavatām uta |",
    "GV00avs___u:3316": "(AVŚ_6,95.3c) garbho viśvasya bhūtasyemaṃ me agadaṃ kṛdhi ||3||",
    "GV00avs___u:3317": "(AVŚ_6,96.1a) yā oṣadhayaḥ somarājñīr bahvīḥ śatavicakṣaṇāḥ |",
    "GV00avs___u:3318": "(AVŚ_6,96.1c) bṛhaspatiprasūtās tā no muñcantv aṃhasaḥ ||1||",
    "GV00avs___u:3319": "(AVŚ_6,96.2a) muñcantu mā śapathyād atho varuṇyād uta |",
    "GV00avs___u:3320": "(AVŚ_6,96.2c) atho yamasya paḍvīśād viśvasmād devakilbiṣāt ||2||",
    "GV00avs___u:3321": "(AVŚ_6,96.3a) yac cakṣuṣā manasā yac ca vācopārima jāgrato yat svapantaḥ |",
    "GV00avs___u:3322": "(AVŚ_6,96.3c) somas tāni svadhayā naḥ punātu ||3||",
    "GV00avs___u:3323": "(AVŚ_6,97.1a) abhibhūr yajño abhibhūr agnir abhibhūḥ somo abhibhūr indraḥ |",
    "GV00avs___u:3324": "(AVŚ_6,97.1c) abhy ahaṃ viśvāḥ pṛtanā yathāsāny evā vidhemāgnihotrā idaṃ haviḥ ||1||",
    "GV00avs___u:3325": "(AVŚ_6,97.2a) svadhāstu mitrāvaruṇā vipaścitā prajāvat kṣatraṃ madhuneha",
    "GV00avs___u:3326": "pinvatam |",
    "GV00avs___u:3327": "(AVŚ_6,97.2c) bādhethāṃ dūraṃ nirṛtiṃ parācaiḥ kṛtaṃ cid enaḥ pra mumuktam",
    "GV00avs___u:3328": "asmat ||2||",
    "GV00avs___u:3329": "(AVŚ_6,97.3a) imaṃ vīram anu harṣadhvam ugram indraṃ sakhāyo anu saṃ",
    "GV00avs___u:3330": "rabhadhvam |",
    "GV00avs___u:3331": "(AVŚ_6,97.3c) grāmajitaṃ gojitaṃ vajrabāhuṃ jayantam ajma pramṛṇantam",
    "GV00avs___u:3332": "ojasā ||3||",
    "GV00avs___u:3333": "(AVŚ_6,98.1a) indro jayāti na parā jayātā adhirājo rājasu rājayātai |",
    "GV00avs___u:3334": "(AVŚ_6,98.1c) carkṛtya īḍyo vandyaś copasadyo namasyś bhaveha ||1||",
    "GV00avs___u:3335": "(AVŚ_6,98.2a) tvam indrādhirājaḥ śravasyus tvaṃ bhūr abhibhūtir janānām |",
    "GV00avs___u:3336": "(AVŚ_6,98.2c) tvaṃ daivīr viśa imā vi rājāyuṣmat kṣatram ajaraṃ te astu",
    "GV00avs___u:3337": "(AVŚ_6,98.3a) prācyā diśas tvam indrāsi rājotodīcyā diśo vṛtrahan chatruho 'si |",
    "GV00avs___u:3338": "(AVŚ_6,98.3c) yatra yanti srotyās taj jitaṃ te dakṣiṇato vṛṣabha eṣi",
    "GV00avs___u:3339": "havyaḥ ||3||",
    "GV00avs___u:3340": "(AVŚ_6,99.1a) abhi tvendra varimataḥ purā tvāṃhūraṇād dhuve |",
    "GV00avs___u:3341": "(AVŚ_6,99.1c) hvayāmy ugraṃ cettāraṃ puruṇāmānam ekajam ||1||",
    "GV00avs___u:3342": "(AVŚ_6,99.2a) yo adya senyo vadho jighāṃsan na udīrate |",
    "GV00avs___u:3343": "(AVŚ_6,99.2c) indrasya tatra bāhū samantaṃ pari dadmaḥ ||2||",
    "GV00avs___u:3344": "(AVŚ_6,99.3a) pari dadma indrasya bāhū samantaṃ trātus trāyatāṃ naḥ |",
    "GV00avs___u:3345": "(AVŚ_6,99.3c) deva savitaḥ soma rājant sumanasaṃ mā kṛṇu svastaye ||3||",
    "GV00avs___u:3346": "(AVŚ_6,100.1a) devā aduḥ sūryo dyaur adāt pṛthivy adāt |",
    "GV00avs___u:3347": "(AVŚ_6,100.1c) tisraḥ sarasvatir aduḥ sacittā viṣadūṣaṇam ||1||",
    "GV00avs___u:3348": "(AVŚ_6,100.2a) yad vo devā upajīkā āsiñcan dhanvany udakam |",
    "GV00avs___u:3349": "(AVŚ_6,100.2c) tena devaprasūtenedaṃ dūṣayatā viṣam ||2||",
    "GV00avs___u:3350": "(AVŚ_6,100.3a) asurāṇāṃ duhitāsi sā devānām asi svasā |",
    "GV00avs___u:3351": "(AVŚ_6,100.3c) divas pṛthivyāḥ saṃbhūtā sā cakarthārasaṃ viṣam ||3||",
    "GV00avs___u:3352": "(AVŚ_6,101.1a) ā vṛṣāyasva śvasihi vardhasva prathayasva ca |",
    "GV00avs___u:3353": "(AVŚ_6,101.1c) yathāṅgaṃ vardhatāṃ śepas tena yoṣitam ij jahi ||1||",
    "GV00avs___u:3354": "(AVŚ_6,101.2a) yena kṛṣaṃ vājayanti yena hinvanty āturam |",
    "GV00avs___u:3355": "(AVŚ_6,101.2c) tenāsya brahmaṇas pate dhanur ivā tānayā pasaḥ ||2||",
    "GV00avs___u:3356": "(AVŚ_6,101.3a) āhaṃ tanomi te paso adhi jyām iva dhanvani |",
    "GV00avs___u:3357": "(AVŚ_6,101.3c) kramasva ṛṣa iva rohitam anavaglāyatā sadā ||3||",
    "GV00avs___u:3358": "(AVŚ_6,102.1a) yathāyaṃ vāho aśvinā samaiti saṃ ca vartate |",
    "GV00avs___u:3359": "(AVŚ_6,102.1c) evā mām abhi te manaḥ samaitu saṃ ca vartatām ||1||",
    "GV00avs___u:3360": "(AVŚ_6,102.2a) āhaṃ khidāmi te mano rājāśvaḥ pṛṣṭyām iva |",
    "GV00avs___u:3361": "(AVŚ_6,102.2c) reṣmachinnam yathā tṛṇaṃ mayi te veṣṭatāṃ manaḥ ||2||",
    "GV00avs___u:3362": "(AVŚ_6,102.3a) āñjanasya madughasya kuṣṭhasya naladasya ca |",
    "GV00avs___u:3363": "(AVŚ_6,102.3c) turo bhagasya hastābhyām anurodhanam ud bhare ||3||",
    "GV00avs___u:3364": "(AVŚ_6,103.1a) saṃdānaṃ vo bṛhaspatiḥ saṃdānaṃ savitā karat |",
    "GV00avs___u:3365": "(AVŚ_6,103.1c) saṃdānaṃ mitro aryamā saṃdānaṃ bhago aśvinā ||1||",
    "GV00avs___u:3366": "(AVŚ_6,103.2a) sam paramānt sam avamān atho saṃ dyāmi madhyamān |",
    "GV00avs___u:3367": "(AVŚ_6,103.2c) indras tān pary ahār dāmnā tān agne saṃ dyā tvam ||2||",
    "GV00avs___u:3368": "(AVŚ_6,103.3a) amī ye yudham āyanti ketūn kṛtvānīkaśaḥ |",
    "GV00avs___u:3369": "(AVŚ_6,103.3c) indras tān pary ahār dāmna tān agne saṃ dyā tvam ||3||",
    "GV00avs___u:3370": "(AVŚ_6,104.1a) ādānena saṃdānenāmitrān ā dyāmasi |",
    "GV00avs___u:3371": "(AVŚ_6,104.1c) apānā ye caiṣāṃ prāṇā asunāsūnt sam achidan ||1||",
    "GV00avs___u:3372": "(AVŚ_6,104.2a) idam ādānam akaraṃ tapasendreṇa saṃśitam |",
    "GV00avs___u:3373": "(AVŚ_6,104.2c) amitrā ye 'tra naḥ santi tān agna ā dyā tvam ||2||",
    "GV00avs___u:3374": "(AVŚ_6,104.3a) ainān dyatām indrāgnī somo rājā ca medinau |",
    "GV00avs___u:3375": "(AVŚ_6,104.3c) indro marutvān ādānam amitrebhyaḥ kṛṇotu naḥ ||3||",
    "GV00avs___u:3376": "(AVŚ_6,105.1a) yathā mano manasketaiḥ parāpataty āśumat |",
    "GV00avs___u:3377": "(AVŚ_6,105.1c) evā tvaṃ kāse pra pata manaso 'nu pravāyyam ||1||",
    "GV00avs___u:3378": "(AVŚ_6,105.2a) yathā bāṇaḥ susaṃśitaḥ parāpataty āśumat |",
    "GV00avs___u:3379": "(AVŚ_6,105.2c) evā tvaṃ kāse pra pata pṛthivyā anu saṃvatam ||2||",
    "GV00avs___u:3380": "(AVŚ_6,105.3a) yathā sūryasya raśmayaḥ parāpatanty āśumat |",
    "GV00avs___u:3381": "(AVŚ_6,105.3c) evā tvaṃ kāse pra pata samudrasyānu vikṣaram ||3||",
    "GV00avs___u:3382": "(AVŚ_6,106.1a) āyane te parāyane dūrvā rohantu puṣpiṇīḥ |",
    "GV00avs___u:3383": "(AVŚ_6,106.1c) utso vā tatra jāyatām hrado vā puṇḍarīkavān ||1||",
    "GV00avs___u:3384": "(AVŚ_6,106.2a) apām idaṃ nyayanaṃ samudrasya niveśanam |",
    "GV00avs___u:3385": "(AVŚ_6,106.2c) madhye hradasya no gṛhāḥ parācīnā mukhā kṛdhi ||2||",
    "GV00avs___u:3386": "(AVŚ_6,106.3a) himasya tvā jarāyuṇā śāle pari vyayāmasi |",
    "GV00avs___u:3387": "(AVŚ_6,106.3c) śītahradā hi no bhuvo 'gniṣ kṛṇotu bheṣajam ||3||",
    "GV00avs___u:3388": "(AVŚ_6,107.1a) viśvajit trāyamāṇāyai mā pari dehi |",
    "GV00avs___u:3389": "(AVŚ_6,107.1c) trāyamāṇe dvipāc ca sarvaṃ no rakṣa catuṣpāḍ yac ca naḥ svam ||1||",
    "GV00avs___u:3390": "(AVŚ_6,107.2a) trāyamāṇe viśvajite mā pari dehi |",
    "GV00avs___u:3391": "(AVŚ_6,107.2c) viśvajid dvipāc ca sarvaṃ no rakṣa catuṣpāḍ yac ca naḥ svam ||2||",
    "GV00avs___u:3392": "(AVŚ_6,107.3a) viśvajit kalyāṇyai mā pari dehi |",
    "GV00avs___u:3393": "(AVŚ_6,107.3c) kalyāṇi dvipāc ca sarvaṃ no rakṣa catuṣpāḍ yac ca naḥ svam ||3||",
    "GV00avs___u:3394": "(AVŚ_6,107.4a) kalyāṇi sarvavide mā pari dehi |",
    "GV00avs___u:3395": "(AVŚ_6,107.4c) sarvavid dvipāc ca sarvaṃ no rakṣa catuṣpāḍ yac ca naḥ svam ||4||",
    "GV00avs___u:3396": "(AVŚ_6,108.1a) tvaṃ no medhe prathamā gobhir aśvebhir ā gahi |",
    "GV00avs___u:3397": "(AVŚ_6,108.1c) tvaṃ sūryasya raśmibhis tvam no asi yajñiyā ||1||",
    "GV00avs___u:3398": "(AVŚ_6,108.2a) medhām ahaṃ prathamāṃ brahmaṇvatīṃ brahmajūtām ṛṣiṣṭutām |",
    "GV00avs___u:3399": "(AVŚ_6,108.2c) prapītāṃ brahmacāribhir devānām avase huve ||2||",
    "GV00avs___u:3400": "(AVŚ_6,108.3a) yāṃ medhām ṛbhavo vidur yāṃ medhām asurā viduḥ |",
    "GV00avs___u:3401": "(AVŚ_6,108.3c) ṛṣayo bhadrāṃ medhāṃ yāṃ vidus tāṃ mayy ā veśayāmasi ||3||",
    "GV00avs___u:3402": "(AVŚ_6,108.4a) yām ṛṣayo bhūtakṛto medhāṃ medhāvino viduḥ |",
    "GV00avs___u:3403": "(AVŚ_6,108.4c) tayā mām adya medhayāgne medhāvinaṃ kṛṇu ||4||",
    "GV00avs___u:3404": "(AVŚ_6,108.5a) medhāṃ sāyaṃ medhāṃ prātar medhāṃ madhyandinaṃ pari |",
    "GV00avs___u:3405": "(AVŚ_6,108.5c) medhāṃ sūryasya raśmibhir vacasā veśayāmahe ||5||",
    "GV00avs___u:3406": "(AVŚ_6,109.1a) pippalī kṣiptabheṣajy utātividdhabheṣajī |",
    "GV00avs___u:3407": "(AVŚ_6,109.1c) tāṃ devāḥ sam akalpayann iyaṃ jīvitavā alam ||1||",
    "GV00avs___u:3408": "(AVŚ_6,109.2a) pippalyaḥ sam avadantāyatīr jananād adhi |",
    "GV00avs___u:3409": "(AVŚ_6,109.2c) yaṃ jīvam aśnavāmahai na sa riṣyāti pūruṣaḥ ||2||",
    "GV00avs___u:3410": "(AVŚ_6,109.3a) asurās tvā ny akhanan devās tvod avapan punaḥ |",
    "GV00avs___u:3411": "(AVŚ_6,109.3c) vātīkṛtasya bheṣajīm atho kṣiptasya bheṣajīm ||3||",
    "GV00avs___u:3412": "(AVŚ_6,110.1a) pratno hi kam īḍyo adhvareṣu sanāc ca hotā navyaś ca satsi |",
    "GV00avs___u:3413": "(AVŚ_6,110.1c) svām cāgne tanvaṃ piprāyasvāsmabhyaṃ ca saubhagam ā yajasva ||1||",
    "GV00avs___u:3414": "(AVŚ_6,110.2a) jyeṣṭhaghnyāṃ jāto vicṛtor yamasya mūlabarhaṇāt pari pāhy enam |",
    "GV00avs___u:3415": "(AVŚ_6,110.2c) aty enam neṣad duritāni viśvā dīrghāyutvāya śataśāradāya",
    "GV00avs___u:3416": "(AVŚ_6,110.3a) vyāghre 'hny ajaniṣṭa vīro nakṣatrajā jāyamānaḥ suvīraḥ |",
    "GV00avs___u:3417": "(AVŚ_6,110.3c) sa mā vadhīt pitaraṃ vardhamāno mā mātaraṃ pra minīj",
    "GV00avs___u:3418": "janitrīm ||3||",
    "GV00avs___u:3419": "(AVŚ_6,111.1a) imam me agne puruṣam mumugdhy ayaṃ yo baddhaḥ suyato",
    "GV00avs___u:3420": "lālapīti |",
    "GV00avs___u:3421": "(AVŚ_6,111.1c) ato 'dhi te kṛṇavad bhāgadheyaṃ yadānunmadito 'sati ||1||",
    "GV00avs___u:3422": "(AVŚ_6,111.2a) agniṣ ṭe ni śamayatu yadi te mana udyutam |",
    "GV00avs___u:3423": "(AVŚ_6,111.2c) kṛṇomi vidvān bheṣajaṃ yathānunmadito 'sasi ||2||",
    "GV00avs___u:3424": "(AVŚ_6,111.3a) devainasād unmaditam unmattam rakṣasas pari |",
    "GV00avs___u:3425": "(AVŚ_6,111.3c) kṛṇomi vidvān bheṣajaṃ yadānunmadito 'sati ||3||",
    "GV00avs___u:3426": "(AVŚ_6,111.4a) punas tvā dur apsarasaḥ punar indraḥ punar bhagaḥ |",
    "GV00avs___u:3427": "(AVŚ_6,111.4c) punas tvā dur viśve devā yathānunmadito 'sasi ||4||",
    "GV00avs___u:3428": "(AVŚ_6,112.1a) mā jyeṣṭhaṃ vadhīd ayam agna eṣām mūlabarhaṇāt pari pāhy",
    "GV00avs___u:3429": "enam |",
    "GV00avs___u:3430": "(AVŚ_6,112.1c) sa grāhyāḥ pāśān vi cṛta prajānan tubhyaṃ devā anu jānantu viśve ||1||",
    "GV00avs___u:3431": "(AVŚ_6,112.2a) un muñca pāśāṃs tvam agna eṣāṃ trayas tribhir utsitā yebhir āsan |",
    "GV00avs___u:3432": "(AVŚ_6,112.2c) sa grāhyāḥ pāśān vi cṛta prajānan pitāputrau mātaraṃ muñca",
    "GV00avs___u:3433": "sarvān ||2||",
    "GV00avs___u:3434": "(AVŚ_6,112.3a) yebhiḥ pāśaiḥ parivitto vibaddho 'ṅgeaṅga ārpita utsitaś ca",
    "GV00avs___u:3435": "(AVŚ_6,112.3c) vi te mucyantaṃ vimuco hi santi bhrūṇaghni pūṣan duritāni",
    "GV00avs___u:3436": "mṛkṣva ||3||",
    "GV00avs___u:3437": "(AVŚ_6,113.1a) trite devā amṛjataitad enas trita enan manuṣyeṣu mamṛje |",
    "GV00avs___u:3438": "(AVŚ_6,113.1c) tato yadi tvā grāhir ānaśe tāṃ te devā brahmaṇā nāśayantu",
    "GV00avs___u:3439": "(AVŚ_6,113.2a) marīcīr dhūmān pra viśānu pāpmann udārān gachota vā nīhārān",
    "GV00avs___u:3440": "(AVŚ_6,113.2c) nadīnaṃ phenāṃ anu tān vi naśya bhrūṇaghni pūṣan duritāni",
    "GV00avs___u:3441": "mṛkṣva ||2||",
    "GV00avs___u:3442": "(AVŚ_6,113.3a) dvādaśadhā nihitaṃ tritasyāpamṛṣṭam manuṣyainasāni |",
    "GV00avs___u:3443": "(AVŚ_6,113.3c) tato yadi tvā grāhir ānaśe tāṃ te devā brahmaṇā nāśayantu",
    "GV00avs___u:3444": "(AVŚ_6,114.1a) yad devā devaheḍanaṃ devāsaś cakṛma vayam |",
    "GV00avs___u:3445": "(AVŚ_6,114.1c) ādityās tasmān no yuyam ṛtasya ṛtena muñcata ||1||",
    "GV00avs___u:3446": "(AVŚ_6,114.2a) ṛtasya ṛtenādityā yajatrā muñcateha naḥ |",
    "GV00avs___u:3447": "(AVŚ_6,114.2c) yajñaṃ yad yajñavāhasaḥ śikṣanto nopaśekima ||2||",
    "GV00avs___u:3448": "(AVŚ_6,114.3a) medasvatā yajamānāḥ srucājyāni juhvataḥ |",
    "GV00avs___u:3449": "(AVŚ_6,114.3c) akāmā viśve vo devāḥ śikṣanto nopa śekima ||3||",
    "GV00avs___u:3450": "(AVŚ_6,115.1a) yad vidvāṃso yad avidvāṃsa enāṃsi cakṛmā vayam |",
    "GV00avs___u:3451": "(AVŚ_6,115.1c) yūyaṃ nas tasmān muñcata viśve devāḥ sajoṣasaḥ ||1||",
    "GV00avs___u:3452": "(AVŚ_6,115.2a) yadi jāgrad yadi svapann ena enasyo 'karam |",
    "GV00avs___u:3453": "(AVŚ_6,115.2c) bhūtaṃ mā tasmād bhavyaṃ ca drupadād iva muñcatām ||2||",
    "GV00avs___u:3454": "(AVŚ_6,115.3a) drupadād iva mumucānaḥ svinnaḥ snātvā malād iva |",
    "GV00avs___u:3455": "(AVŚ_6,115.3c) pūtaṃ pavitreṇevājyaṃ viśve śumbhantu mainasaḥ ||3||",
    "GV00avs___u:3456": "(AVŚ_6,116.1a) yad yāmaṃ cakrur nikhananto agre kārṣīvaṇā annavido na vidyayā |",
    "GV00avs___u:3457": "(AVŚ_6,116.1c) vaivasvate rājani taj juhomy atha yajñiyaṃ madhumad astu no",
    "GV00avs___u:3458": "'nnam ||1||",
    "GV00avs___u:3459": "(AVŚ_6,116.2a) vaivasvataḥ kṛṇavad bhāgadheyaṃ madhubhāgo madhunā saṃ",
    "GV00avs___u:3460": "sṛjāti |",
    "GV00avs___u:3461": "(AVŚ_6,116.2c) mātur yad ena iṣitaṃ na āgan yad vā pitā 'parāddho jihīde",
    "GV00avs___u:3462": "(AVŚ_6,116.3a) yadīdaṃ mātur yadi pitur naḥ pari bhrātuḥ putrāc cetasa ena āgan |",
    "GV00avs___u:3463": "(AVŚ_6,116.3c) yāvanto asmān pitaraḥ sacante teṣāṃ sarveṣāṃ śivo astu manyuḥ ||3||",
    "GV00avs___u:3464": "(AVŚ_6,117.1a) apamityam apratīttaṃ yad asmi yamasya yena balinā carāmi |",
    "GV00avs___u:3465": "(AVŚ_6,117.1c) idaṃ tad agne anṛṇo bhavāmi tvaṃ pāśān vicṛtaṃ vettha",
    "GV00avs___u:3466": "sarvān ||1||",
    "GV00avs___u:3467": "(AVŚ_6,117.2a) ihaiva santaḥ prati dadma enaj jīvā jīvebhyo ni harāma enat",
    "GV00avs___u:3468": "(AVŚ_6,117.2c) apamitya dhānyaṃ yaj jaghasāham idaṃ tad agne anṛṇo bhavāmi",
    "GV00avs___u:3469": "(AVŚ_6,117.3a) anṛṇā asminn anṛṇāḥ parasmin tṛtīye loke anṛṇāḥ syāma |",
    "GV00avs___u:3470": "(AVŚ_6,117.3c) ye devayānāḥ pitṛyāṇaś ca lokāḥ sarvān patho anṛṇā ā",
    "GV00avs___u:3471": "kṣiyema ||3||",
    "GV00avs___u:3472": "(AVŚ_6,118.1a) yad dhastābhyāṃ cakṛma kilbiṣāṇy akṣāṇāṃ gatnum",
    "GV00avs___u:3473": "upalipsamānāḥ |",
    "GV00avs___u:3474": "(AVŚ_6,118.1c) ugraṃpaśye ugrajitau tad adyāpsarasāv anu dattām ṛṇaṃ naḥ ||1||",
    "GV00avs___u:3475": "(AVŚ_6,118.2a) ugraṃpaśye rāṣṭrabhṛt kilbiṣāṇi yad akṣavṛttam anu dattam na etat |",
    "GV00avs___u:3476": "(AVŚ_6,118.2c) ṛṇān no na ṛṇam ertsamāno yamasya loke adhirajjur āyat",
    "GV00avs___u:3477": "(AVŚ_6,118.3a) yasmā ṛṇaṃ yasya jāyām upaimi yaṃ yācamāno abhyaimi devāḥ |",
    "GV00avs___u:3478": "(AVŚ_6,118.3c) te vācaṃ vādiṣur mottarāṃ mad devapatnī apsarasāv adhītam ||3||",
    "GV00avs___u:3479": "(AVŚ_6,119.1a) yad adīvyann ṛṇam ahaṃ kṛṇomy adāsyann agne uta saṃgṛṇāmi |",
    "GV00avs___u:3480": "(AVŚ_6,119.1c) vaiśvānaro no adhipā vasiṣṭha ud in nayāti sukṛtasya lokam",
    "GV00avs___u:3481": "(AVŚ_6,119.2a) vaiśvānarāya prati vedayāmi yadi ṛṇaṃ saṃgaro devatāsu |",
    "GV00avs___u:3482": "(AVŚ_6,119.2c) sa etān pāśān vicṛtam veda sarvān atha pakvena saha saṃ bhavema ||2||",
    "GV00avs___u:3483": "(AVŚ_6,119.3a) vaiśvānaraḥ pavitā mā punātu yat saṃgaram abhidhāvāmy āśām |",
    "GV00avs___u:3484": "(AVŚ_6,119.3c) anājānan manasā yācamāno yat tatraino apa tat suvāmi ||3||",
    "GV00avs___u:3485": "(AVŚ_6,120.1a) yad antarikṣaṃ pṛthivīm uta dyām yan mātaraṃ pitaraṃ vā",
    "GV00avs___u:3486": "jihiṃsima |",
    "GV00avs___u:3487": "(AVŚ_6,120.1c) ayaṃ tasmād gārhapatyo no agnir ud in nayāti sukṛtasya",
    "GV00avs___u:3488": "lokam ||1||",
    "GV00avs___u:3489": "(AVŚ_6,120.2a) bhūmir mātāditir no janitraṃ bhrātāntarikṣam abhiśastyā naḥ",
    "GV00avs___u:3490": "(AVŚ_6,120.2c) dyaur naḥ pitā pitryāc chaṃ bhavāti jāmim ṛtvā māva patsi lokāt ||2||",
    "GV00avs___u:3491": "(AVŚ_6,120.3a) yatrā suhārdaḥ sukṛto madanti vihāya rogaṃ tanvaḥ svāyāḥ |",
    "GV00avs___u:3492": "(AVŚ_6,120.3c) aślonā aṅgair ahrutāḥ svarge tatra paśyema pitarau ca putrān ||3||",
    "GV00avs___u:3493": "(AVŚ_6,121.1a) viṣāṇā pāśān vi ṣyādhy asmad ya uttamā adhamā vāruṇā ye |",
    "GV00avs___u:3494": "(AVŚ_6,121.1c) duṣvapnyaṃ duritaṃ ni ṣvāsmad atha gachema sukṛtasya lokam ||1||",
    "GV00avs___u:3495": "(AVŚ_6,121.2a) yad dāruṇi badhyase yac ca rajjvāṃ yad bhūmyāṃ badhyase yac ca vācā |",
    "GV00avs___u:3496": "(AVŚ_6,121.2c) ayaṃ tasmād gārhapatyo no agnir ud in nayāti sukṛtasya",
    "GV00avs___u:3497": "lokam ||2||",
    "GV00avs___u:3498": "(AVŚ_6,121.3a) ud agātāṃ bhagavatī vicṛtau nāma tārake |",
    "GV00avs___u:3499": "(AVŚ_6,121.3c) prehāmṛtasya yachatāṃ praitu baddhakamocanam ||3||",
    "GV00avs___u:3500": "(AVŚ_6,121.4a) vi jihīṣva lokam kṛṇu bandhān muñcāsi baddhakam |",
    "GV00avs___u:3501": "(AVŚ_6,121.4c) yonyā iva pracyuto garbhaḥ pathaḥ sarvāṃ anu kṣiya ||4||",
    "GV00avs___u:3502": "(AVŚ_6,122.1a) etaṃ bhāgaṃ pari dadāmi vidvān viśvakarman prathamajā ṛtasya |",
    "GV00avs___u:3503": "(AVŚ_6,122.1c) asmābhir dattaṃ jarasaḥ parastād achinnaṃ tantum anu saṃ tarema ||1||",
    "GV00avs___u:3504": "(AVŚ_6,122.2a) tataṃ tantum anv eke taranti yeṣāṃ dattaṃ pitryam āyanena |",
    "GV00avs___u:3505": "(AVŚ_6,122.2c) abandhv eke dadataḥ prayachanto dātuṃ cec chikṣānt sa svarga eva ||2||",
    "GV00avs___u:3506": "(AVŚ_6,122.3a) anvārabhethām anusaṃrabhethām etaṃ lokaṃ śraddadhānāḥ sacante |",
    "GV00avs___u:3507": "(AVŚ_6,122.3c) yad vāṃ pakvaṃ pariviṣṭam agnau tasya guptaye dampatī saṃ",
    "GV00avs___u:3508": "śrayethām ||3||",
    "GV00avs___u:3509": "(AVŚ_6,122.4a) yajñam yantaṃ manasā bṛhantam anvārohāmi tapasā sayoniḥ |",
    "GV00avs___u:3510": "(AVŚ_6,122.4c) upahūtā agne jarasaḥ parastāt tṛtīye nāke sadhamādaṃ madema ||4||",
    "GV00avs___u:3511": "(AVŚ_6,122.5a) śuddhāḥ pūtā yoṣito yajñiyā imā brahmaṇāṃ hasteṣu prapṛthak sādayāmi |",
    "GV00avs___u:3512": "(AVŚ_6,122.5c) yatkāma idaṃ abhiṣiñcāmi vo 'haṃ indro marutvānt sa dadātu tan me ||5||",
    "GV00avs___u:3513": "(AVŚ_6,123.1a) etaṃ sadhasthāḥ pari vo dadāmi yaṃ śevadhim āvahāj jātavedaḥ |",
    "GV00avs___u:3514": "(AVŚ_6,123.1c) anvāgantā yajamānaḥ svasti taṃ sma jānīta parame vyoman ||1||",
    "GV00avs___u:3515": "(AVŚ_6,123.2a) jānīta smainaṃ parame vyoman devāḥ sadhasthā vida lokam atra |",
    "GV00avs___u:3516": "(AVŚ_6,123.2c) anvāgantā yajamānaḥ svastīṣṭāpūrtaṃ sma kṛṇutāvir asmai",
    "GV00avs___u:3517": "(AVŚ_6,123.3a) devāḥ pitaraḥ pitaro devāḥ |",
    "GV00avs___u:3518": "(AVŚ_6,123.3c) yo asmi so asmi ||3||",
    "GV00avs___u:3519": "(AVŚ_6,123.4a) sa pacāmi sa dadāmi |",
    "GV00avs___u:3520": "(AVŚ_6,123.4c) sa yaje sa dattān mā yūṣam ||4||",
    "GV00avs___u:3521": "(AVŚ_6,123.5a) nāke rājan prati tiṣṭha tatraitat prati tiṣṭhatu |",
    "GV00avs___u:3522": "(AVŚ_6,123.5c) viddhi pūrtasya no rājant sa deva sumanā bhava ||5||",
    "GV00avs___u:3523": "(AVŚ_6,124.1a) divo nu mām bṛhato antarikṣād apāṃ stoko abhy apaptad",
    "GV00avs___u:3524": "rasena |",
    "GV00avs___u:3525": "(AVŚ_6,124.1c) sam indriyena payasāham agne chandobhir yajñaiḥ sukṛtāṃ kṛtena ||1||",
    "GV00avs___u:3526": "(AVŚ_6,124.2a) yadi vṛkṣād abhyapaptat phalaṃ tad yady antarikṣāt sa u",
    "GV00avs___u:3527": "vāyur eva |",
    "GV00avs___u:3528": "(AVŚ_6,124.2c) yatrāspṛkṣat tanvo yac ca vāsasa āpo nudantu nirṛtiṃ parācaiḥ ||2||",
    "GV00avs___u:3529": "(AVŚ_6,124.3a) abhyañjanaṃ surabhi sā samṛddhir hiraṇyaṃ varcas tad u pūtrimam eva |",
    "GV00avs___u:3530": "(AVŚ_6,124.3c) sarvā pavitrā vitatādhy asmat tan mā tārīn nirṛtir mo",
    "GV00avs___u:3531": "arātiḥ ||3||",
    "GV00avs___u:3532": "(AVŚ_6,125.1a) vanaspate vīḍvaṅgo hi bhūyā asmatsakhā prataraṇaḥ suvīraḥ |",
    "GV00avs___u:3533": "(AVŚ_6,125.1c) gobhiḥ saṃnaddho asi vīḍayasvāsthātā te jayatu jetvāni",
    "GV00avs___u:3534": "(AVŚ_6,125.2a) divas pṛthivyāḥ pary oja udbhṛtaṃ vanaspatibhyaḥ pary ābhṛtaṃ sahaḥ |",
    "GV00avs___u:3535": "(AVŚ_6,125.2c) apām ojmānaṃ pari gobhir āvṛtam indrasya vajraṃ haviṣā rathaṃ yaja ||2||",
    "GV00avs___u:3536": "(AVŚ_6,125.3a) indrasyaujo marutām anīkaṃ mitrasya garbho varuṇasya nābhiḥ",
    "GV00avs___u:3537": "(AVŚ_6,125.3c) sa imāṃ no havyadātiṃ juṣāṇo deva ratha prati havyā gṛbhāya",
    "GV00avs___u:3538": "(AVŚ_6,126.1a) upa śvāsaya pṛthivīm uta dyaṃ purutrā te vanvatāṃ viṣṭhitam",
    "GV00avs___u:3539": "jagat |",
    "GV00avs___u:3540": "(AVŚ_6,126.1c) sa dundubhe sajūr indreṇa devair dūrād davīyo apa sedha",
    "GV00avs___u:3541": "śatrūn ||1||",
    "GV00avs___u:3542": "(AVŚ_6,126.2a) ā krandaya balam ojo na ā dhā abhi ṣṭana duritā bādhamānaḥ |",
    "GV00avs___u:3543": "(AVŚ_6,126.2c) apa sedha dundubhe duchunām ita indrasya muṣṭir asi vīḍayasva ||2||",
    "GV00avs___u:3544": "(AVŚ_6,126.3a) prāmūṃ jayābhīme jayantu ketumad dundubhir vāvadītu |",
    "GV00avs___u:3545": "(AVŚ_6,126.3c) sam aśvaparṇāḥ patantu no naro 'smākam indra rathino jayantu ||3||",
    "GV00avs___u:3546": "(AVŚ_6,127.1a) vidradhasya balāsasya lohitasya vanaspate |",
    "GV00avs___u:3547": "(AVŚ_6,127.1c) visalpakasyauṣadhe moc chiṣaḥ piśitaṃ cana ||1||",
    "GV00avs___u:3548": "(AVŚ_6,127.2a) yau te balāsa tiṣṭhataḥ kakṣe muṣkāv apaśritau |",
    "GV00avs___u:3549": "(AVŚ_6,127.2c) vedāhaṃ tasya bheṣajaṃ cīpudrur abhicakṣaṇam ||2||",
    "GV00avs___u:3550": "(AVŚ_6,127.3a) yo aṅgyo yaḥ karṇyo yo akṣyor visalpakaḥ |",
    "GV00avs___u:3551": "(AVŚ_6,127.3c) vi vṛhāmo visalpakaṃ vidradhaṃ hṛdayāmayam |",
    "GV00avs___u:3552": "(AVŚ_6,127.3e) parā tam ajñātam yakṣmam adharāñcaṃ suvāmasi ||3||",
    "GV00avs___u:3553": "(AVŚ_6,128.1a) śakadhūmaṃ nakṣatrāṇi yad rājānam akurvata |",
    "GV00avs___u:3554": "(AVŚ_6,128.1c) bhadrāham asmai prāyachan idaṃ rāṣṭram asād iti ||1||",
    "GV00avs___u:3555": "(AVŚ_6,128.2a) bhadrāhaṃ no madhyaṃdine bhadrāhaṃ sāyam astu naḥ |",
    "GV00avs___u:3556": "(AVŚ_6,128.2c) bhadrāhaṃ no ahnāṃ prātā rātrī bhadrāham astu naḥ ||2||",
    "GV00avs___u:3557": "(AVŚ_6,128.3a) ahorātrābhyāṃ nakṣatrebhyaḥ suryācandramasābhyām |",
    "GV00avs___u:3558": "(AVŚ_6,128.3c) bhadrāham asmabhyaṃ rājan chakadhūma tvaṃ kṛdhi ||3||",
    "GV00avs___u:3559": "(AVŚ_6,128.4a) yo no bhadrāham akaraḥ sāyaṃ naktam atho divā |",
    "GV00avs___u:3560": "(AVŚ_6,128.4c) tasmai te nakṣatrarāja śakadhūma sadā namaḥ ||4||",
    "GV00avs___u:3561": "(AVŚ_6,129.1a) bhagena mā śāṃśapena sākam indreṇa medinā |",
    "GV00avs___u:3562": "(AVŚ_6,129.1c) kṛṇomi bhaginaṃ māpa drāntv arātayaḥ ||1||",
    "GV00avs___u:3563": "(AVŚ_6,129.2a) yena vṛkṣāṃ abhyabhavo bhagena varcasā saha |",
    "GV00avs___u:3564": "(AVŚ_6,129.2c) tena mā bhaginaṃ kṛṇv apa drāntv arātayaḥ ||2||",
    "GV00avs___u:3565": "(AVŚ_6,129.3a) yo andho yaḥ punaḥsaro bhago vṛkṣeṣv āhitaḥ |",
    "GV00avs___u:3566": "(AVŚ_6,129.3c) tena mā bhaginaṃ kṛṇv apa drāntv arātayaḥ ||3||",
    "GV00avs___u:3567": "(AVŚ_6,130.1a) rathajitāṃ rāthajiteyīnām apsarasām ayaṃ smaraḥ |",
    "GV00avs___u:3568": "(AVŚ_6,130.1c) devāḥ pra hiṇuta smaram asau mām anu śocatu ||1||",
    "GV00avs___u:3569": "(AVŚ_6,130.2a) asau me smaratād iti priyo me smaratād iti |",
    "GV00avs___u:3570": "(AVŚ_6,130.2c) devāḥ pra hiṇuta smaram asau mām anu śocatu ||2||",
    "GV00avs___u:3571": "(AVŚ_6,130.3a) yathā mama smarād asau nāmuṣyāhaṃ kadā cana |",
    "GV00avs___u:3572": "(AVŚ_6,130.3c) devāḥ pra hiṇuta smaram asau mām anu śocatu ||3||",
    "GV00avs___u:3573": "(AVŚ_6,130.4a) un mādayata maruta ud antarikṣa mādaya |",
    "GV00avs___u:3574": "(AVŚ_6,130.4c) agna un mādayā tvam asau mām anu śocatu ||4||",
    "GV00avs___u:3575": "(AVŚ_6,131.1a) ni śīrṣato ni pattata ādhyo ni tirāmi te |",
    "GV00avs___u:3576": "(AVŚ_6,131.1c) devāḥ pra hiṇuta smaram asau mām anu śocatu ||1||",
    "GV00avs___u:3577": "(AVŚ_6,131.2a) anumate 'nv idaṃ manyasvākute sam idaṃ namaḥ |",
    "GV00avs___u:3578": "(AVŚ_6,131.2c) devāḥ pra hiṇuta smaram asau mām anu śocatu ||2||",
    "GV00avs___u:3579": "(AVŚ_6,131.3a) yad dhāvasi triyojanaṃ pañcayojanam āśvinam |",
    "GV00avs___u:3580": "(AVŚ_6,131.3c) tatas tvaṃ punar āyasi putrāṇāṃ no asaḥ pitā ||3||",
    "GV00avs___u:3581": "(AVŚ_6,132.1a) yaṃ devāḥ smaram asiñcann apsv antaḥ śośucānaṃ sahādhyā |",
    "GV00avs___u:3582": "(AVŚ_6,132.1c) taṃ te tapāmi varuṇasya dharmaṇā ||1||",
    "GV00avs___u:3583": "(AVŚ_6,132.2a) yaṃ viśve devāḥ smaram asiñcann apsv antaḥ śośucānaṃ sahādhyā |",
    "GV00avs___u:3584": "(AVŚ_6,132.2c) taṃ te tapāmi varuṇasya dharmaṇā ||2||",
    "GV00avs___u:3585": "(AVŚ_6,132.3a) yam indrāṇī smaram asiñcad apsv antaḥ śośucānaṃ sahādhyā |",
    "GV00avs___u:3586": "(AVŚ_6,132.3c) taṃ te tapāmi varuṇasya dharmaṇā ||3||",
    "GV00avs___u:3587": "(AVŚ_6,132.4a) yam indrāgnī smaram asiñcatām apsv antaḥ śośucānaṃ sahādhyā |",
    "GV00avs___u:3588": "(AVŚ_6,132.4c) taṃ te tapāmi varuṇasya dharmaṇā ||4||",
    "GV00avs___u:3589": "(AVŚ_6,132.5a) yam mitrāvaruṇau smaram asiñcatām apsv antaḥ śośucānaṃ sahādhyā |",
    "GV00avs___u:3590": "(AVŚ_6,132.5c) taṃ te tapāmi varuṇasya dharmaṇā ||5||",
    "GV00avs___u:3591": "(AVŚ_6,133.1a) ya imāṃ devo mekhalām ābabandha yaḥ saṃnanāha ya u no yuyoja |",
    "GV00avs___u:3592": "(AVŚ_6,133.1c) yasya devasya praśiṣā carāmaḥ sa pāram ichāt sa u no vi muñcāt ||1||",
    "GV00avs___u:3593": "(AVŚ_6,133.2a) āhutāsy abhihuta ṛṣīṇām asy āyudham |",
    "GV00avs___u:3594": "(AVŚ_6,133.2c) pūrvā vratasya prāśnatī vīraghnī bhava mekhale ||2||",
    "GV00avs___u:3595": "(AVŚ_6,133.3a) mṛtyor ahaṃ brahmacārī yad asmi niryācan bhūtāt puruṣaṃ yamāya |",
    "GV00avs___u:3596": "(AVŚ_6,133.3c) tam ahaṃ brahmaṇā tapasā śrameṇānayainaṃ mekhalayā sināmi",
    "GV00avs___u:3597": "(AVŚ_6,133.4a) śraddhāyā duhitā tapaso 'dhi jātā svasā ṛṣīṇāṃ bhūtakṛtāṃ babhūva |",
    "GV00avs___u:3598": "(AVŚ_6,133.4c) sā no mekhale matim ā dhehi medhām atho no dhehi tapa indriyaṃ ca ||4||",
    "GV00avs___u:3599": "(AVŚ_6,133.5a) yāṃ tvā pūrve bhūtakṛta ṛṣayaḥ paribedhire |",
    "GV00avs___u:3600": "(AVŚ_6,133.5c) sā tvaṃ pari ṣvajasva māṃ dīrghāyutvāya mekhale ||5||",
    "GV00avs___u:3601": "(AVŚ_6,134.1a) ayaṃ vajras tarpayatām ṛtasyāvāsya rāṣṭram apa hantu jīvitam |",
    "GV00avs___u:3602": "(AVŚ_6,134.1c) śṛṇātu grīvāḥ pra śṛṇātūṣṇihā vṛtrasyeva śacīpatiḥ ||1||",
    "GV00avs___u:3603": "(AVŚ_6,134.2a) adharo'dhara uttarebhyo gūḍhaḥ pṛthivyā mot sṛpat |",
    "GV00avs___u:3604": "(AVŚ_6,134.2c) vajreṇāvahataḥ śayām ||2||",
    "GV00avs___u:3605": "(AVŚ_6,134.3a) yo jināti tam anvicha yo jināti tam ij jahi |",
    "GV00avs___u:3606": "(AVŚ_6,134.3c) jinato vajra tvaṃ sīmantam anvañcam anu pātaya ||3||",
    "GV00avs___u:3607": "(AVŚ_6,135.1a) yad aśnāmi balaṃ kurva itthaṃ vajram ā dade |",
    "GV00avs___u:3608": "(AVŚ_6,135.1c) skandhān amuṣya śātayan vṛtrasyeva śacīpatiḥ ||1||",
    "GV00avs___u:3609": "(AVŚ_6,135.2a) yat pibāmi saṃ pibāmi samudra iva saṃpibaḥ |",
    "GV00avs___u:3610": "(AVŚ_6,135.2c) prāṇān amuṣya saṃpāya saṃ pibāmo amuṃ vayam ||2||",
    "GV00avs___u:3611": "(AVŚ_6,135.3a) yad girāmi saṃ girāmi samudra iva saṃgiraḥ |",
    "GV00avs___u:3612": "(AVŚ_6,135.3c) prāṇān amuṣya saṃgīrya saṃ girāmo amum vayam ||3||",
    "GV00avs___u:3613": "(AVŚ_6,136.1a) devī devyām adhi jātā pṛthivyām asy oṣadhe |",
    "GV00avs___u:3614": "(AVŚ_6,136.1c) tāṃ tvā nitatni keśebhyo dṛṃhaṇāya khanāmasi ||1||",
    "GV00avs___u:3615": "(AVŚ_6,136.2a) dṛṃha pratnān janayājātān jātān u varṣīyasas kṛdhi ||2||",
    "GV00avs___u:3616": "(AVŚ_6,136.3a) yas te keśo 'vapadyate samūlo yaś ca vṛścate |",
    "GV00avs___u:3617": "(AVŚ_6,136.3c) idaṃ taṃ viśvabheṣajyābhi ṣiñcāmi vīrudhā ||3||",
    "GV00avs___u:3618": "(AVŚ_6,137.1a) yāṃ jamadagnir akhanad duhitre keśavardhanīm |",
    "GV00avs___u:3619": "(AVŚ_6,137.1c) tāṃ vītahavya ābharad asitasya gṛhebhyaḥ ||1||",
    "GV00avs___u:3620": "(AVŚ_6,137.2a) abhīśunā meyā āsan vyāmenānumeyāḥ |",
    "GV00avs___u:3621": "(AVŚ_6,137.2c) keśā naḍā iva vardhantāṃ śīrṣṇas te asitāḥ pari ||2||",
    "GV00avs___u:3622": "(AVŚ_6,137.3a) dṛṃha mūlam āgraṃ yacha vi madhyaṃ yāmayauṣadhe |",
    "GV00avs___u:3623": "(AVŚ_6,137.3c) keśā naḍā iva vardhantām śīrṣṇas te asitāḥ pari ||3||",
    "GV00avs___u:3624": "(AVŚ_6,138.1a) tvaṃ vīrudhāṃ śreṣṭhatamābhiśrutāsy oṣadhe |",
    "GV00avs___u:3625": "(AVŚ_6,138.1c) imaṃ me adya puruṣaṃ klībam opaśinaṃ kṛdhi ||1||",
    "GV00avs___u:3626": "(AVŚ_6,138.2a) klībaṃ kṛdhy opaśinam atho kurīriṇaṃ kṛdhi |",
    "GV00avs___u:3627": "(AVŚ_6,138.2c) athāsyendro grāvabhyām ubhe bhinattv āṇḍyau ||2||",
    "GV00avs___u:3628": "(AVŚ_6,138.3a) klība klībaṃ tvākaraṃ vadhre vadhriṃ tvākaram arasārasaṃ tvākaram |",
    "GV00avs___u:3629": "(AVŚ_6,138.3c) kurīram asya śīrṣaṇi kumbaṃ cādhinidadhmasi ||3||",
    "GV00avs___u:3630": "(AVŚ_6,138.4a) ye te nādyau devakṛte yayos tiṣṭhati vṛṣṇyam |",
    "GV00avs___u:3631": "(AVŚ_6,138.4c) te te bhinadmi śamyayāmuṣyā adhi muṣkayoḥ ||4||",
    "GV00avs___u:3632": "(AVŚ_6,138.5a) yathā naḍam kaśipune striyo bhindanty aśmanā |",
    "GV00avs___u:3633": "(AVŚ_6,138.5c) evā bhinadmi te śepo 'muṣyā adhi muṣkayoḥ ||5||",
    "GV00avs___u:3634": "(AVŚ_6,139.1a) nyastikā rurohitha subhagaṃkaraṇī mama |",
    "GV00avs___u:3635": "(AVŚ_6,139.1c) śataṃ tava pratānās trayastriṃśan nitānāḥ ||",
    "GV00avs___u:3636": "(AVŚ_6,139.1e) tayā sahasraparṇyā hṛdayaṃ śoṣayāmi te ||1||",
    "GV00avs___u:3637": "(AVŚ_6,139.2a) śuṣyatu mayi te hṛdayam atho śuṣyatv āsyam |",
    "GV00avs___u:3638": "(AVŚ_6,139.2c) atho ni śuṣya māṃ kāmenātho śuṣkāsyā cara ||2||",
    "GV00avs___u:3639": "(AVŚ_6,139.3a) saṃvananī samuṣpalā babhru kalyāṇi saṃ nuda |",
    "GV00avs___u:3640": "(AVŚ_6,139.3c) amūṃ ca māṃ ca saṃ nuda samānaṃ hṛdayaṃ kṛdhi ||3||",
    "GV00avs___u:3641": "(AVŚ_6,139.4a) yathodakam apapuṣo 'paśuṣyaty āsyam |",
    "GV00avs___u:3642": "(AVŚ_6,139.4c) evā ni śuṣya māṃ kāmenātho śuṣkāsyā cara ||4||",
    "GV00avs___u:3643": "(AVŚ_6,139.5a) yathā nakulo vichidya saṃdadhāty ahiṃ punaḥ |",
    "GV00avs___u:3644": "(AVŚ_6,139.5c) evā kāmasya vichinnaṃ saṃ dhehi vīryāvati ||5||",
    "GV00avs___u:3645": "(AVŚ_6,140.1a) yau vyāghrāv avarūdhau jighatsataḥ pitaraṃ mātaraṃ ca |",
    "GV00avs___u:3646": "(AVŚ_6,140.1c) tau dantaṃ brahmaṇas pate śivau kṛṇu jātavedaḥ ||1||",
    "GV00avs___u:3647": "(AVŚ_6,140.2a) vrīhim attaṃ yavam attam atho māṣam atho tilam |",
    "GV00avs___u:3648": "(AVŚ_6,140.2c) eṣa vāṃ bhāgo nihito ratnadheyāya dantau mā hiṃsiṣṭaṃ pitaram mātaraṃ ca",
    "GV00avs___u:3649": "(AVŚ_6,140.3a) upahūtau sayujau syonau dantau sumaṅgalau |",
    "GV00avs___u:3650": "(AVŚ_6,140.3c) anyatra vāṃ ghoraṃ tanvaḥ paraitu dantau mā hiṃsiṣṭaṃ pitaraṃ mātaraṃ ca",
    "GV00avs___u:3651": "(AVŚ_6,141.1a) vāyur enāḥ samākarat tvaṣṭā poṣāya dhriyatām |",
    "GV00avs___u:3652": "(AVŚ_6,141.1c) indra ābhyo adhi bravad rudro bhūmne cikitsatu ||1||",
    "GV00avs___u:3653": "(AVŚ_6,141.2a) lohitena svadhitinā mithunaṃ karṇayoḥ kṛdhi |",
    "GV00avs___u:3654": "(AVŚ_6,141.2c) akartām aśvinā lakṣma tad astu prajayā bahu ||2||",
    "GV00avs___u:3655": "(AVŚ_6,141.3a) yathā cakrur devāsurā yathā manuṣyā uta |",
    "GV00avs___u:3656": "(AVŚ_6,141.3c) evā sahasrapoṣāya kṛṇutaṃ lakṣmāśvinā ||3||",
    "GV00avs___u:3657": "(AVŚ_6,142.1a) uc chrayasva bahur bhava svena mahasā yava |",
    "GV00avs___u:3658": "(AVŚ_6,142.1c) mṛṇīhi viśvā pātrāṇi mā tvā divyāśanir vadhīt ||1||",
    "GV00avs___u:3659": "(AVŚ_6,142.2a) āśṛṇvantaṃ yavaṃ devaṃ yatra tvāchāvadāmasi |",
    "GV00avs___u:3660": "(AVŚ_6,142.2c) tad uc chrayasva dyaur iva samudra ivaidhy akṣitaḥ ||2||",
    "GV00avs___u:3661": "(AVŚ_6,142.3a) akṣitās ta upasado 'kṣitāḥ santu rāśayaḥ |",
    "GV00avs___u:3662": "(AVŚ_6,142.3c) pṛṇanto akṣitāḥ santv attāraḥ santv akṣitāḥ ||3||",
    "GV00avs___u:3663": "(AVŚ_7,1.1a) dhītī vā ye anayan vāco agraṃ manasā vā ye 'vadann ṛtāni |",
    "GV00avs___u:3664": "(AVŚ_7,1.1c) tṛtīyena brahmaṇā vāvṛdhānās turīyeṇāmanvata nāma dhenoḥ",
    "GV00avs___u:3665": "(AVŚ_7,1.2a) sa veda putraḥ pitaraṃ sa mātaraṃ sa sūnur bhuvat sa bhuvat punarmaghaḥ |",
    "GV00avs___u:3666": "(AVŚ_7,1.2c) sa dyām aurṇod antarikṣaṃ svaḥ sa idaṃ viśvam abhavat sa ābharat ||2||",
    "GV00avs___u:3667": "(AVŚ_7,2.1a) atharvāṇaṃ pitaraṃ devabandhuṃ mātur garbhaṃ pitur asuṃ yuvānam |",
    "GV00avs___u:3668": "(AVŚ_7,2.1c) ya imaṃ yajñam manasā ciketa pra ṇo vocas tam iheha bravaḥ ||1||",
    "GV00avs___u:3669": "(AVŚ_7,3.1a) ayā viṣṭhā janayan karvarāṇi sa hi ghṛṇir urur varāya gātuḥ |",
    "GV00avs___u:3670": "(AVŚ_7,3.1c) sa pratyudaid dharuṇaṃ madhvo agraṃ svayā tanvā tanvam airayata ||1||",
    "GV00avs___u:3671": "(AVŚ_7,4.1a) ekayā ca daśabhiś ca suhute dvābhyām iṣṭaye viṃśatyā ca |",
    "GV00avs___u:3672": "(AVŚ_7,4.1c) tisṛbhiś ca vahase triṃśatā ca viyugbhir vāya iha tā vi muñca ||1||",
    "GV00avs___u:3673": "(AVŚ_7,5.1a) yajñena yajñam ayajanta devās tāni dharmāṇi prathamāny āsan |",
    "GV00avs___u:3674": "(AVŚ_7,5.1c) te ha nākaṃ mahimānaḥ sacanta yatra pūrve sādhyāḥ santi devāḥ",
    "GV00avs___u:3675": "(AVŚ_7,5.2a) yajño babhūva sa ā babhūva sa pra jajñe sa u vāvṛdhe punaḥ |",
    "GV00avs___u:3676": "(AVŚ_7,5.2c) sa devānām adhipatir babhūva so asmāsu draviṇam ā dadhātu",
    "GV00avs___u:3677": "(AVŚ_7,5.3a) yad devā devān haviṣā 'yajantāmartyān manasā martyena |",
    "GV00avs___u:3678": "(AVŚ_7,5.3c) madema tatra parame vyoman paśyema tad uditau sūryasya ||3||",
    "GV00avs___u:3679": "(AVŚ_7,5.4a) yat puruṣeṇa haviṣā yajñaṃ devā atanvata |",
    "GV00avs___u:3680": "(AVŚ_7,5.4c) asti nu tasmād ojīyo yad vihavyenejire ||4||",
    "GV00avs___u:3681": "(AVŚ_7,5.5a) mugdhā devā uta śunā 'yajantota gor aṅgaiḥ purudhā 'yajanta |",
    "GV00avs___u:3682": "(AVŚ_7,5.5c) ya imaṃ yajñaṃ manasā ciketa pra ṇo vocas tam iheha bravaḥ ||5||",
    "GV00avs___u:3683": "(AVŚ_7,6.1a) aditir dyaur aditir antarikṣam aditir mātā sa pitā sa putraḥ",
    "GV00avs___u:3684": "(AVŚ_7,6.1c) viśve devā aditir pañca janā aditir jātam aditir janitvam",
    "GV00avs___u:3685": "(AVŚ_7,6.2a) mahīm ū ṣu mātaraṃ suvratānām ṛtasya patnīm avase havāmahe |",
    "GV00avs___u:3686": "(AVŚ_7,6.2c) tuvikṣatrām ajarantīm urūcīṃ suśarmāṇam aditiṃ supraṇītim",
    "GV00avs___u:3687": "(AVŚ_7,6.3a) sutrāmāṇaṃ pṛthivīṃ dyām anehasaṃ suśarmāṇam aditiṃ",
    "GV00avs___u:3688": "supraṇītim |",
    "GV00avs___u:3689": "(AVŚ_7,6.3c) daivīṃ nāvaṃ svaritrām anāgaso asravantīm ā ruhemā svastaye ||1||",
    "GV00avs___u:3690": "(AVŚ_7,6.4a) vājasya nu prasave mātaraṃ mahīm aditiṃ nāma vacasā karāmahe",
    "GV00avs___u:3691": "(AVŚ_7,6.4c) yasyā upastha urv antarikṣaṃ sā naḥ śarma trivarūthaṃ ni",
    "GV00avs___u:3692": "yachāt ||2||",
    "GV00avs___u:3693": "(AVŚ_7,7.1a) diteḥ putrāṇām aditer akāriṣam ava devānāṃ bṛhatām anarmaṇām |",
    "GV00avs___u:3694": "(AVŚ_7,7.1c) teṣāṃ hi dhāma gabhiṣak samudriyaṃ nainān namasā paro asti",
    "GV00avs___u:3695": "kaścana ||1||",
    "GV00avs___u:3696": "(AVŚ_7,8.1a) bhadrād adhi śreyaḥ prehi bṛhaspatiḥ puraetā te astu |",
    "GV00avs___u:3697": "(AVŚ_7,8.1c) athemam asyā vara ā pṛthivyā āreśatruṃ kṛṇuhi sarvavīram ||1||",
    "GV00avs___u:3698": "(AVŚ_7,9.1a) prapathe pathām ajaniṣṭa pūṣā prapathe divaḥ prapathe pṛthivyāḥ |",
    "GV00avs___u:3699": "(AVŚ_7,9.1c) ubhe abhi priyatame sadhasthe ā ca parā ca carati prajānan",
    "GV00avs___u:3700": "(AVŚ_7,9.2a) pūṣemā āśā anu veda sarvāḥ so asmāṃ abhayatamena neṣat |",
    "GV00avs___u:3701": "(AVŚ_7,9.2c) svastidā āghṛṇiḥ sarvavīro 'prayuchan pura etu prajānan ||2||",
    "GV00avs___u:3702": "(AVŚ_7,9.3a) pūṣan tava vrate vayaṃ na riṣyema kadā cana |",
    "GV00avs___u:3703": "(AVŚ_7,9.3c) stotāras ta iha smasi ||3||",
    "GV00avs___u:3704": "(AVŚ_7,9.4a) pari pūṣā parastād dhastaṃ dadhātu dakṣiṇam |",
    "GV00avs___u:3705": "(AVŚ_7,9.4c) punar no naṣṭam ājatu saṃ naṣṭena gamemahi ||4||",
    "GV00avs___u:3706": "(AVŚ_7,10.1a) yas te stanaḥ śaśayur yo mayobhūr yaḥ sumnayuḥ suhavo yaḥ sudatraḥ |",
    "GV00avs___u:3707": "(AVŚ_7,10.1c) yena viśvā puṣyasi vāryāṇi sarasvati tam iha dhātave kaḥ",
    "GV00avs___u:3708": "(AVŚ_7,11.1a) yas te pṛthu stanayitnur ya ṛṣvo daivaḥ ketur viśvam",
    "GV00avs___u:3709": "ābhūṣatīdam |",
    "GV00avs___u:3710": "(AVŚ_7,11.1c) mā no vadhīr vidyutā deva sasyaṃ mota vadhī raśmibhiḥ",
    "GV00avs___u:3711": "sūryasya ||1||",
    "GV00avs___u:3712": "(AVŚ_7,12.1a) sabhā ca mā samitiś cāvatāṃ prajāpater duhitarau saṃvidāne |",
    "GV00avs___u:3713": "(AVŚ_7,12.1c) yenā saṃgachā upa mā sa śikṣāc cāru vadāni pitaraḥ saṃgateṣu",
    "GV00avs___u:3714": "(AVŚ_7,12.2a) vidma te sabhe nāma nariṣṭā nāma vā asi |",
    "GV00avs___u:3715": "(AVŚ_7,12.2c) ye te ke ca sabhāsadas te me santu savācasaḥ ||2||",
    "GV00avs___u:3716": "(AVŚ_7,12.3a) eṣām ahaṃ samāsīnānāṃ varco vijñānam ā dade |",
    "GV00avs___u:3717": "(AVŚ_7,12.3c) asyāḥ sarvasyāḥ saṃsado mām indra bhaginaṃ kṛṇu ||3||",
    "GV00avs___u:3718": "(AVŚ_7,12.4a) yad vo manaḥ parāgataṃ yad baddham iha veha vā |",
    "GV00avs___u:3719": "(AVŚ_7,12.4c) tad va ā vartayāmasi mayi vo ramatāṃ manaḥ ||4||",
    "GV00avs___u:3720": "(AVŚ_7,13.1a) yathā sūryo nakṣatrāṇām udyaṃs tejāṃsy ādade |",
    "GV00avs___u:3721": "(AVŚ_7,13.1c) evā strīṇāṃ ca puṃsāṃ ca dviṣatāṃ varca ā dade ||1||",
    "GV00avs___u:3722": "(AVŚ_7,13.2a) yāvanto mā sapatnānām āyantaṃ pratipaśyatha |",
    "GV00avs___u:3723": "(AVŚ_7,13.2c) udyant sūrya iva suptānāṃ dviṣatām varca ā dade ||2||",
    "GV00avs___u:3724": "(AVŚ_7,14.1a) abhi tyaṃ devaṃ savitāram oṇyoḥ kavikratum |",
    "GV00avs___u:3725": "(AVŚ_7,14.1c) arcāmi satyasavaṃ ratnadhām abhi priyaṃ matim ||1||",
    "GV00avs___u:3726": "(AVŚ_7,14.2a) urdhvā yasyāmatir bhā adidyutat savīmani |",
    "GV00avs___u:3727": "(AVŚ_7,14.2c) hiraṇyapāṇir amimīta sukratuḥ kṛpāt svaḥ ||2||",
    "GV00avs___u:3728": "(AVŚ_7,14.3a) sāvīr hi deva prathamāya pitre varṣmāṇam asmai varimāṇam asmai |",
    "GV00avs___u:3729": "(AVŚ_7,14.3c) athāsmabhyaṃ savitar vāryāṇi divodiva ā suvā bhūri paśvaḥ ||3||",
    "GV00avs___u:3730": "(AVŚ_7,14.4a) damūnā devaḥ savitā vareṇyo dadhad ratnaṃ pitṛbhya āyūṃṣi |",
    "GV00avs___u:3731": "(AVŚ_7,14.4c) pibāt somaṃ mamadad enam iṣṭe parijmā cit kramate asya",
    "GV00avs___u:3732": "dharmaṇi ||4||",
    "GV00avs___u:3733": "(AVŚ_7,15.1a) tāṃ savitaḥ satyasavāṃ sucitrām āhaṃ vṛṇe sumatiṃ viśvavārām |",
    "GV00avs___u:3734": "(AVŚ_7,15.1c) yām asya kaṇvo aduhat prapīnāṃ sahasradhārāṃ mahiṣo bhagāya ||1||",
    "GV00avs___u:3735": "(AVŚ_7,16.1a) bṛhaspate savitar vardhayainaṃ jyotayainaṃ mahate saubhagāya",
    "GV00avs___u:3736": "(AVŚ_7,16.1c) saṃśitaṃ cit saṃtaraṃ saṃ śiśādhi viśva enam anu madantu",
    "GV00avs___u:3737": "devāḥ ||1||",
    "GV00avs___u:3738": "(AVŚ_7,17.1a) dhātā dadhātu no rayim īśāno jagatas patiḥ |",
    "GV00avs___u:3739": "(AVŚ_7,17.1c) sa naḥ pūrṇena yachatu ||1||",
    "GV00avs___u:3740": "(AVŚ_7,17.2a) dhātā dadhātu dāśuṣe prācīṃ jīvātum akṣitām |",
    "GV00avs___u:3741": "(AVŚ_7,17.2c) vayam devasya dhīmahi sumatiṃ viśvarādhasaḥ ||2||",
    "GV00avs___u:3742": "(AVŚ_7,17.3a) dhātā viśvā vāryā dadhātu prajākāmāya dāśuṣe duroṇe |",
    "GV00avs___u:3743": "(AVŚ_7,17.3c) tasmai devā amṛtaṃ saṃ vyayantu viśve devā aditiḥ sajoṣāḥ",
    "GV00avs___u:3744": "(AVŚ_7,17.4a) dhātā rātiḥ savitedaṃ juṣantāṃ prajāpatir nidhipatir no agniḥ |",
    "GV00avs___u:3745": "(AVŚ_7,17.4c) tvaṣṭā viṣṇuḥ prajayā saṃrarāṇo yajamānāya draviṇaṃ dadhātu",
    "GV00avs___u:3746": "(AVŚ_7,18.1a) pra nabhasva pṛthivi bhinddhīdaṃ divyaṃ nabhaḥ |",
    "GV00avs___u:3747": "(AVŚ_7,18.1c) udno divyasya no dhātar īśāno vi ṣyā dṛtim ||1||",
    "GV00avs___u:3748": "(AVŚ_7,18.2a) na ghraṃs tatāpa na himo jaghāna pra nabhatāṃ pṛthivī",
    "GV00avs___u:3749": "jīradānuḥ |",
    "GV00avs___u:3750": "(AVŚ_7,18.2c) āpaś cid asmai ghṛtam it kṣaranti yatra somaḥ sadam it tatra bhadram ||2||",
    "GV00avs___u:3751": "(AVŚ_7,19.1a) prajāpatir janayati prajā imā dhātā dadhātu sumanasyamānaḥ |",
    "GV00avs___u:3752": "(AVŚ_7,19.1c) saṃjānānāḥ saṃmanasaḥ sayonayo mayi puṣṭaṃ puṣṭapatir",
    "GV00avs___u:3753": "dadhātu ||1||",
    "GV00avs___u:3754": "(AVŚ_7,20.1a) anv adya no 'numatir yajñaṃ deveṣu manyatām |",
    "GV00avs___u:3755": "(AVŚ_7,20.1c) agniś ca havyavāhano bhavatāṃ dāśuṣe mama ||1||",
    "GV00avs___u:3756": "(AVŚ_7,20.2a) anv id anumate tvaṃ maṃsase śaṃ ca nas kṛdhi |",
    "GV00avs___u:3757": "(AVŚ_7,20.2c) juṣasva havyam āhutaṃ prajāṃ devi rarāsva naḥ ||2||",
    "GV00avs___u:3758": "(AVŚ_7,20.3a) anu manyatām anumanyamānaḥ prajāvantaṃ rayim akṣīyamāṇam |",
    "GV00avs___u:3759": "(AVŚ_7,20.3c) tasya vayaṃ heḍasi māpi bhūma sumṛḍīke asya sumatau syāma",
    "GV00avs___u:3760": "(AVŚ_7,20.4a) yat te nāma suhavaṃ supraṇīte 'numate anumataṃ sudānu |",
    "GV00avs___u:3761": "(AVŚ_7,20.4c) tenā no yajñaṃ pipṛhi viśvavāre rayiṃ no dhehi subhage",
    "GV00avs___u:3762": "suvīram ||4||",
    "GV00avs___u:3763": "(AVŚ_7,20.5a) emaṃ yajñam anumatir jagāma sukṣetratāyai suvīratāyai",
    "GV00avs___u:3764": "sujātam |",
    "GV00avs___u:3765": "(AVŚ_7,20.5c) bhadrā hy asyāḥ pramatir babhūva semam yajñam avatu devagopā",
    "GV00avs___u:3766": "(AVŚ_7,20.6a) anumatiḥ sarvam idaṃ babhūva yat tiṣṭhati carati yad u ca viśvam ejati |",
    "GV00avs___u:3767": "(AVŚ_7,20.6c) tasyās te devi sumatau syāmānumate anu hi maṃsase naḥ ||6||",
    "GV00avs___u:3768": "(AVŚ_7,21.1a) sameta viśve vacasā patiṃ diva eko vibhūr atithir janānām |",
    "GV00avs___u:3769": "(AVŚ_7,21.1c) sa pūrvyo nūtanam āvivāsat taṃ vartanir anu vāvṛta ekam it puru ||1||",
    "GV00avs___u:3770": "(AVŚ_7,22.1a) ayaṃ sahasram ā no dṛśe kavīnāṃ matir jyotir vidharmaṇi",
    "GV00avs___u:3771": "(AVŚ_7,22.2a) bradhnaḥ samīcīr uṣasaḥ sam airayan |",
    "GV00avs___u:3772": "(AVŚ_7,22.2c) arepasaḥ sacetasaḥ svasare manyumattamāś cite goḥ ||2||",
    "GV00avs___u:3773": "(AVŚ_7,23.1a) dauṣvapnyam daurjīvityaṃ rakṣo abhvam arāyyaḥ |",
    "GV00avs___u:3774": "(AVŚ_7,23.1c) durṇāmnīḥ sarvā durvācas tā asman nāśayāmasi ||1||",
    "GV00avs___u:3775": "(AVŚ_7,24.1a) yan na indro akhanad yad agnir viśve devā maruto yat svarkāḥ |",
    "GV00avs___u:3776": "(AVŚ_7,24.1c) tad asmabhyaṃ savitā satyadharmā prajāpatir anumatir ni yachāt ||1||",
    "GV00avs___u:3777": "(AVŚ_7,25.1a) yayor ojasā skabhitā rajāṃsi yau vīryair vīratamā śaviṣṭhā |",
    "GV00avs___u:3778": "(AVŚ_7,25.1c) yau patyete apratītau sahobhir viṣṇum agan varuṇaṃ pūrvahūtiḥ ||1||",
    "GV00avs___u:3779": "(AVŚ_7,25.2a) yasyedaṃ pradiśi yad virocate pra cānati vi ca caṣṭe",
    "GV00avs___u:3780": "śacībhiḥ |",
    "GV00avs___u:3781": "(AVŚ_7,25.2c) purā devasya dharmaṇā sahobhir viṣṇum agan varuṇaṃ pūrvahūtiḥ ||2||",
    "GV00avs___u:3782": "(AVŚ_7,26.1a) viṣṇor nu kaṃ prā vocaṃ vīryāṇi yaḥ pārthivāni vimame",
    "GV00avs___u:3783": "rajāṃsi |",
    "GV00avs___u:3784": "(AVŚ_7,26.1c) yo askabhāyad uttaraṃ sadhasthaṃ vicakramāṇas tredhorugāyaḥ",
    "GV00avs___u:3785": "(AVŚ_7,26.2a) pra tad viṣṇu stavate vīryāṇi mṛgo na bhīmaḥ kucaro",
    "GV00avs___u:3786": "giriṣṭhāḥ |",
    "GV00avs___u:3787": "(AVŚ_7,26.2c) parāvata ā jagamyāt parasyāḥ ||2||",
    "GV00avs___u:3788": "(AVŚ_7,26.3a) yasyoruṣu triṣu vikramaneṣv adhikṣiyanti bhuvanāni viśvā |",
    "GV00avs___u:3789": "(AVŚ_7,26.3c) uru viṣṇo vi kramasvoru kṣayāya nas kṛdhi |",
    "GV00avs___u:3790": "(AVŚ_7,26.3e) ghṛtam ghṛtayone piba prapra yajñapatiṃ tira ||3||",
    "GV00avs___u:3791": "(AVŚ_7,26.4a) idaṃ viṣṇur vi cakrame tredhā ni dadhe padā |",
    "GV00avs___u:3792": "(AVŚ_7,26.4c) samūḍham asya paṃsure ||4||",
    "GV00avs___u:3793": "(AVŚ_7,26.5a) trīṇi padā vi cakrame viṣṇur gopā adābhyaḥ |",
    "GV00avs___u:3794": "(AVŚ_7,26.5c) ito dharmāṇi dhārayan ||5||",
    "GV00avs___u:3795": "(AVŚ_7,26.6a) viṣṇoḥ karmāṇi paśyata yato vratāni paspaśe |",
    "GV00avs___u:3796": "(AVŚ_7,26.6c) indrasya yujyaḥ sakhā ||6||",
    "GV00avs___u:3797": "(AVŚ_7,26.7a) tad viṣṇoḥ paramaṃ padaṃ sadā paśyanti sūrayaḥ |",
    "GV00avs___u:3798": "(AVŚ_7,26.7c) divīva cakṣur ātatam ||7||",
    "GV00avs___u:3799": "(AVŚ_7,26.8a) divo viṣṇa uta pṛthivyā maho viṣṇa uror antarikṣāt |",
    "GV00avs___u:3800": "(AVŚ_7,26.8c) hastau pṛṇasva bahubhir vasavyair āprayacha dakṣiṇād ota savyāt ||8||",
    "GV00avs___u:3801": "(AVŚ_7,27.1a) iḍaivāsmāṃ anu vastāṃ vratena yasyāḥ pade punate devayantaḥ |",
    "GV00avs___u:3802": "(AVŚ_7,27.1c) ghṛtapadī śakvarī somapṛṣṭhopa yajñam asthita vaiśvadevī",
    "GV00avs___u:3803": "(AVŚ_7,28.1a) vedaḥ svastir drughaṇaḥ svastiḥ paraśur vediḥ paraśur naḥ svasti |",
    "GV00avs___u:3804": "(AVŚ_7,28.1c) haviṣkṛto yajñiyā yajñakāmās te devāso yajñam imaṃ juṣantām ||1||",
    "GV00avs___u:3805": "(AVŚ_7,29.1a) agnāviṣṇū mahi tad vāṃ mahitvam pātho ghṛtasya guhyasya nāma",
    "GV00avs___u:3806": "(AVŚ_7,29.1c) damedame sapta ratnā dadhānau prati vāṃ jihvā ghṛtam ā",
    "GV00avs___u:3807": "caraṇyāt ||1||",
    "GV00avs___u:3808": "(AVŚ_7,29.2a) agnāviṣṇū mahi dhāma priyam vāṃ vītho ghṛtasya guhyā juṣāṇau",
    "GV00avs___u:3809": "(AVŚ_7,29.2c) damedame suṣṭutyā vāvṛdhānau prati vāṃ jihvā ghṛtam uc caraṇyāt ||2||",
    "GV00avs___u:3810": "(AVŚ_7,30.1a) svāktaṃ me dyāvāpṛthivī svāktaṃ mitro akar ayam |",
    "GV00avs___u:3811": "(AVŚ_7,30.1c) svāktaṃ me brahmaṇas patiḥ svāktaṃ savitā karat ||1||",
    "GV00avs___u:3812": "(AVŚ_7,31.1a) indrotibhir bahulābhir no adya yāvacchreṣṭhābhir maghavan",
    "GV00avs___u:3813": "chūra jinva |",
    "GV00avs___u:3814": "(AVŚ_7,31.1c) yo no dveṣṭy adhara sas padīṣṭa yam u dviṣmas tam u prāṇo",
    "GV00avs___u:3815": "jahātu ||1||",
    "GV00avs___u:3816": "(AVŚ_7,32.1a) upa priyaṃ panipnatam yuvānam āhutīvṛdham |",
    "GV00avs___u:3817": "(AVŚ_7,32.1c) aganma bibhrato namo dīrgham āyuḥ kṛṇotu me ||1||",
    "GV00avs___u:3818": "(AVŚ_7,33.1a) saṃ mā siñcantu marutaḥ saṃ pūṣā saṃ bṛhaspatiḥ |",
    "GV00avs___u:3819": "(AVŚ_7,33.1c) saṃ māyam agniḥ siñcatu prajayā ca dhanena ca dīrgham āyuḥ kṛṇotu me ||1||",
    "GV00avs___u:3820": "(AVŚ_7,34.1a) agne jātān pra ṇudā me sapatnān praty ajātān jātavedo",
    "GV00avs___u:3821": "nudasva |",
    "GV00avs___u:3822": "(AVŚ_7,34.1c) adhaspadaṃ kṛṇuṣva ye pṛtanyavo 'nāgasas te vayam aditaye",
    "GV00avs___u:3823": "syāma ||1||",
    "GV00avs___u:3824": "(AVŚ_7,35.1a) prānyānt sapatnānt sahasā sahasva praty ajātān jātavedo nudasva |",
    "GV00avs___u:3825": "(AVŚ_7,35.1c) idaṃ rāṣṭraṃ pipṛhi saubhagāya viśva enam anu madantu devāḥ",
    "GV00avs___u:3826": "(AVŚ_7,35.2a) imā yās te śataṃ hirāḥ sahasraṃ dhamanīr uta |",
    "GV00avs___u:3827": "(AVŚ_7,35.2c) tāsāṃ te sarvāsām aham aśmanā bilam apy adhām ||2||",
    "GV00avs___u:3828": "(AVŚ_7,35.3a) paraṃ yoner avaraṃ te kṛṇomi mā tvā prajābhi bhūn mota sūtuḥ |",
    "GV00avs___u:3829": "(AVŚ_7,35.3c) asvaṃ tvāprajasaṃ kṛṇomy aśmānaṃ te apidhānam kṛṇomi ||3||",
    "GV00avs___u:3830": "(AVŚ_7,36.1a) akṣyau nau madhusaṃkāśe anīkam nau samañjanam |",
    "GV00avs___u:3831": "(AVŚ_7,36.1c) antaḥ kṛṣṇuṣva māṃ hṛdi mana in nau sahāsati ||1||",
    "GV00avs___u:3832": "(AVŚ_7,37.1a) abhi tvā manujātena dadhāmi mama vāsasā |",
    "GV00avs___u:3833": "(AVŚ_7,37.1c) yāthā 'so mama kevalo nānyāsāṃ kīrtayāś cana ||1||",
    "GV00avs___u:3834": "(AVŚ_7,38.1a) idam khanāmi bheṣajaṃ māṃpaśyam abhirorudam |",
    "GV00avs___u:3835": "(AVŚ_7,38.1c) parāyato nivartanam āyataḥ pratinandanam ||1||",
    "GV00avs___u:3836": "(AVŚ_7,38.2a) yenā nicakra āsurīndraṃ devebhyas pari |",
    "GV00avs___u:3837": "(AVŚ_7,38.2c) tenā ni kurve tvām ahaṃ yathā te 'sāni supriyā ||2||",
    "GV00avs___u:3838": "(AVŚ_7,38.3a) pratīcī somam asi pratīcī uta sūryam |",
    "GV00avs___u:3839": "(AVŚ_7,38.3c) pratīcī viśvān devān tāṃ tvāchāvadāmasi ||3||",
    "GV00avs___u:3840": "(AVŚ_7,38.4a) ahaṃ vadāmi net tvaṃ sabhāyām aha tvaṃ vada |",
    "GV00avs___u:3841": "(AVŚ_7,38.4c) mamed asas tvaṃ kevalo nānyāsāṃ kīrtayāś cana ||4||",
    "GV00avs___u:3842": "(AVŚ_7,38.5a) yadi vāsi tirojanaṃ yadi vā nadyas tiraḥi |",
    "GV00avs___u:3843": "(AVŚ_7,38.5c) iyaṃ ha mahyaṃ tvām oṣadhir baddhveva nyānayat ||5||",
    "GV00avs___u:3844": "(AVŚ_7,39.1a) divyaṃ suparṇaṃ payasaṃ bṛhantam apāṃ garbhaṃ vṛṣabham oṣadhīnām |",
    "GV00avs___u:3845": "(AVŚ_7,39.1c) abhīpato vṛṣṭyā tarpayantam ā no goṣṭhe rayiṣṭhāṃ sthāpayāti ||1||",
    "GV00avs___u:3846": "(AVŚ_7,40.1a) yasya vrataṃ paśavo yanti sarve yasya vrata upatiṣṭhanta āpaḥ |",
    "GV00avs___u:3847": "(AVŚ_7,40.1c) yasya vrate puṣṭapatir niviṣṭas taṃ sarasvantam avase havāmahe ||1||",
    "GV00avs___u:3848": "(AVŚ_7,40.2a) ā pratyañcaṃ dāśuṣe dāśvaṃsaṃ sarasvantaṃ puṣṭapatiṃ",
    "GV00avs___u:3849": "rayiṣṭhām |",
    "GV00avs___u:3850": "(AVŚ_7,40.2c) rāyas poṣaṃ śravasyuṃ vasānā iha sadanaṃ rayīṇām ||2||",
    "GV00avs___u:3851": "(AVŚ_7,41.1a) ati dhanvāny aty apas tatarda śyeno nṛcakṣā avasānadarśaḥ |",
    "GV00avs___u:3852": "(AVŚ_7,41.1c) taran viśvāny avarā rajaṃsīndreṇa sakhyā śiva ā jagamyāt ||1||",
    "GV00avs___u:3853": "(AVŚ_7,41.2a) śyeno nṛcakṣā divyaḥ suparṇaḥ sahasrapāc chatayonir vayodhāḥ",
    "GV00avs___u:3854": "(AVŚ_7,41.2c) sa no ni yachād vasu yat parābhṛtam asmākam astu pitṛṣu svadhāvat ||2||",
    "GV00avs___u:3855": "(AVŚ_7,42.1a) somārudrā vi vṛhataṃ viṣūcīm amīvā yā no gayam āviveśa |",
    "GV00avs___u:3856": "(AVŚ_7,42.1c) bādhethāṃ dūraṃ nirṛtim parācaiḥ kṛtaṃ cid enaḥ pra mumuktam",
    "GV00avs___u:3857": "asmat ||1||",
    "GV00avs___u:3858": "(AVŚ_7,42.2a) somārudrā yuvam etāny asmad viśvā tanūṣu bheṣajāni dhattam |",
    "GV00avs___u:3859": "(AVŚ_7,42.2c) ava syataṃ muñcataṃ yan no asat tanūṣu baddhaṃ kṛtam eno asmat ||2||",
    "GV00avs___u:3860": "(AVŚ_7,43.1a) śivās ta ekā aśivās ta ekāḥ sarvā bibharṣi sumanasyamānaḥ |",
    "GV00avs___u:3861": "(AVŚ_7,43.1c) tisro vāco nihitā antar asmin tāsām ekā vi papātānu ghoṣam",
    "GV00avs___u:3862": "(AVŚ_7,44.1a) ubhā jigyathur na parā jayethe na parā jigye kataraś",
    "GV00avs___u:3863": "canainayoḥ |",
    "GV00avs___u:3864": "(AVŚ_7,44.1c) indraś ca viṣṇo yad apaspṛdhethāṃ tredhā sahasraṃ vi tad",
    "GV00avs___u:3865": "airayethām ||1||",
    "GV00avs___u:3866": "(AVŚ_7,45.1a) janād viśvajanīnāt sindhutas pary ābhṛtam |",
    "GV00avs___u:3867": "(AVŚ_7,45.1c) dūrāt tvā manya udbhṛtam īrṣyāyā nāma bheṣajam ||1||",
    "GV00avs___u:3868": "(AVŚ_7,45.2a) agner ivāsya dahato dāvasya dahataḥ pṛthak |",
    "GV00avs___u:3869": "(AVŚ_7,45.2c) etām etasyerṣyām udrāgnim iva śamaya ||1||",
    "GV00avs___u:3870": "(AVŚ_7,46.1a) sinīvāli pṛthuṣṭuke yā devānām asi svasā |",
    "GV00avs___u:3871": "(AVŚ_7,46.1c) juṣasva havyam āhutaṃ prajāṃ devi didiḍḍhi naḥ ||1||",
    "GV00avs___u:3872": "(AVŚ_7,46.2a) yā subāhuḥ svaṅguriḥ suṣūmā bahusūvarī |",
    "GV00avs___u:3873": "(AVŚ_7,46.2c) tasyai viśpatnyai haviḥ sinīvālyai juhotana ||2||",
    "GV00avs___u:3874": "(AVŚ_7,46.3a) yā viśpatnīndram asi pratīcī sahasrastukābhiyantī devī |",
    "GV00avs___u:3875": "(AVŚ_7,46.3c) viṣṇoḥ patni tubhyaṃ rātā havīṃṣi patiṃ devi rādhase codayasva ||3||",
    "GV00avs___u:3876": "(AVŚ_7,47.1a) kuhūṃ devīṃ sukṛtaṃ vidmanāpasam asmin yajñe suhavā johavīmi |",
    "GV00avs___u:3877": "(AVŚ_7,47.1c) sā no rayiṃ viśvavāraṃ ni yachād dadātu vīram śatadāyam",
    "GV00avs___u:3878": "ukthyam ||1||",
    "GV00avs___u:3879": "(AVŚ_7,47.2a) kuhūr devānām amṛtasya patnī havyā no asya haviṣo juṣeta |",
    "GV00avs___u:3880": "(AVŚ_7,47.2c) śṛnotu yajñam uśatī no adya rāyas poṣaṃ cikituṣī dadhātu",
    "GV00avs___u:3881": "(AVŚ_7,48.1a) rākām ahaṃ suhavā suṣṭutī huve śṛṇotu naḥ subhagā bodhatu",
    "GV00avs___u:3882": "tmanā |",
    "GV00avs___u:3883": "(AVŚ_7,48.1c) sīvyatv apaḥ sūcyāchidyamānayā dadātu vīraṃ śatadāyam",
    "GV00avs___u:3884": "ukthyam ||1||",
    "GV00avs___u:3885": "(AVŚ_7,48.2a) yās te rāke sumatayaḥ supeśaso yābhir dadāsi dāśuṣe vasūni |",
    "GV00avs___u:3886": "(AVŚ_7,48.2c) tābhir no adya sumanā upāgahi sahasrāpoṣam subhage rarāṇā ||2||",
    "GV00avs___u:3887": "(AVŚ_7,49.1a) devānāṃ patnīr uśatīr avantu naḥ prāvantu nas tujaye vājasātaye |",
    "GV00avs___u:3888": "(AVŚ_7,49.1c) yāḥ pārthivāso yā apām api vrate tā no devīḥ suhavāḥ śarma yachantu ||1||",
    "GV00avs___u:3889": "(AVŚ_7,49.2a) uta gnā vyantu devapatnīr indrāṇy agnāyy aśvinī rāṭ |",
    "GV00avs___u:3890": "(AVŚ_7,49.2c) ā rodasī varunānī śṛṇotu vyantu devīr ya ṛtur janīnām ||2||",
    "GV00avs___u:3891": "(AVŚ_7,50.1a) yathā vṛkṣam aśanir viśvāhā hanty aprati |",
    "GV00avs___u:3892": "(AVŚ_7,50.1c) evāham adya kitavān akṣair badhyāsam aprati ||1||",
    "GV00avs___u:3893": "(AVŚ_7,50.2a) turāṇām aturāṇāṃ viśām avarjuṣīṇām |",
    "GV00avs___u:3894": "(AVŚ_7,50.2c) samaitu viśvato bhago antarhastaṃ kṛtaṃ mama ||2||",
    "GV00avs___u:3895": "(AVŚ_7,50.3a) īḍe agniṃ svāvasuṃ namobhir iha prasakto vi cayat kṛtaṃ naḥ",
    "GV00avs___u:3896": "(AVŚ_7,50.3c) rathair iva pra bhare vājayadbhiḥ pradakṣiṇaṃ marutāṃ stomam ṛdhyām ||3||",
    "GV00avs___u:3897": "(AVŚ_7,50.4a) vayaṃ jayema tvayā yujā vṛtam asmākam aṃśam ud ava",
    "GV00avs___u:3898": "bharebhare |",
    "GV00avs___u:3899": "(AVŚ_7,50.4c) asmabhyam indra varīyaḥ sugaṃ kṛdhi pra śatrūṇāṃ maghavan vṛṣṇyā ruja ||4||",
    "GV00avs___u:3900": "(AVŚ_7,50.5a) ajaiṣaṃ tvā saṃlikhitam ajaiṣam uta saṃrudham |",
    "GV00avs___u:3901": "(AVŚ_7,50.5c) aviṃ vṛko yathā mathad evā mathnāmi te kṛtam ||5||",
    "GV00avs___u:3902": "(AVŚ_7,50.6a) uta prahām atidīvā jayati kṛtam iva śvaghnī vi cinoti kāle |",
    "GV00avs___u:3903": "(AVŚ_7,50.6c) yo devakāmo na dhanam ruṇaddhi sam it taṃ rāyaḥ sṛjati svadhābhiḥ ||6||",
    "GV00avs___u:3904": "(AVŚ_7,50.7a) gobhiṣ ṭaremāmatiṃ durevāṃ yavena vā kṣudhaṃ puruhūta viśve |",
    "GV00avs___u:3905": "(AVŚ_7,50.7c) vayaṃ rājasu prathamā dhanāny ariṣṭāso vṛjanībhir jayema",
    "GV00avs___u:3906": "(AVŚ_7,50.8a) kṛtaṃ me dakṣiṇe haste jayo me savya āhitaḥ |",
    "GV00avs___u:3907": "(AVŚ_7,50.8c) gojid bhūyāsam aśvajid dhanaṃjayo hiraṇyajit ||8||",
    "GV00avs___u:3908": "(AVŚ_7,50.9a) akṣāḥ phalavatīm dyuvaṃ datta gāṃ kṣīriṇīm iva |",
    "GV00avs___u:3909": "(AVŚ_7,50.9c) saṃ mā kṛtasya dhārayā dhanuḥ snāvneva nahyata ||9||",
    "GV00avs___u:3910": "(AVŚ_7,51.1a) bṛhaspatir naḥ pari pātu paścād utottarasmād adharād aghayoḥ |",
    "GV00avs___u:3911": "(AVŚ_7,51.1c) indraḥ purastād uta madhyato naḥ sakhā sakhibhyo varīyaḥ kṛṇotu ||1||",
    "GV00avs___u:3912": "(AVŚ_7,52.1a) saṃjñānaṃ naḥ svebhiḥ saṃjñānam araṇebhiḥ |",
    "GV00avs___u:3913": "(AVŚ_7,52.1c) saṃjñānam aśvinā yuvam ihāsmāsu ni yachatam ||1||",
    "GV00avs___u:3914": "(AVŚ_7,52.2a) saṃ jānāmahai manasā saṃ cikitvā mā yuṣmahi manasā daivyena",
    "GV00avs___u:3915": "(AVŚ_7,52.2c) mā ghoṣā ut sthur bahule vinirhate meṣuḥ paptad indrasyāhany",
    "GV00avs___u:3916": "āgate ||2||",
    "GV00avs___u:3917": "(AVŚ_7,53.1a) amutrabhūyād adhi yad yamasya bṛhaspate abhiśaster amuñcaḥ |",
    "GV00avs___u:3918": "(AVŚ_7,53.1c) praty auhatām aśvinā mṛtyum asmad devānām agne bhiṣajā śacībhiḥ ||1||",
    "GV00avs___u:3919": "(AVŚ_7,53.2a) saṃ krāmataṃ mā jahītaṃ śarīraṃ prāṇāpānau te sayujāv iha",
    "GV00avs___u:3920": "stām |",
    "GV00avs___u:3921": "(AVŚ_7,53.2c) śataṃ jīva śarado vardhamāno 'gniṣ ṭe gopā adhipā vasiṣṭhaḥ",
    "GV00avs___u:3922": "(AVŚ_7,53.3a) āyur yat te atihitaṃ parācair apānaḥ prāṇaḥ punar ā tāv itām |",
    "GV00avs___u:3923": "(AVŚ_7,53.3c) agniṣ ṭad āhār nirṛter upasthāt tad ātmani punar ā veśayāmi te ||3||",
    "GV00avs___u:3924": "(AVŚ_7,53.4a) memaṃ prāṇo hāsīn mo apāno 'vahāya parā gāt |",
    "GV00avs___u:3925": "(AVŚ_7,53.4c) saptarṣibhya enaṃ pari dadāmi te enaṃ svasti jarase vahantu",
    "GV00avs___u:3926": "(AVŚ_7,53.5a) pra viṣataṃ prāṇāpānāv anaḍvāhāv iva vrajam |",
    "GV00avs___u:3927": "(AVŚ_7,53.5c) ayaṃ jarimnaḥ śevadhir ariṣṭa iha vardhatām ||5||",
    "GV00avs___u:3928": "(AVŚ_7,53.6a) ā te prāṇaṃ suvāmasi parā yakṣmaṃ suvāmi te |",
    "GV00avs___u:3929": "(AVŚ_7,53.6c) āyur no viśvato dadhad ayam agnir vareṇyaḥ ||6||",
    "GV00avs___u:3930": "(AVŚ_7,53.7a) ud vayaṃ tamasas pari rohanto nākam uttamam |",
    "GV00avs___u:3931": "(AVŚ_7,53.7c) devaṃ devatrā sūryam aganma jyotir uttamam ||7||",
    "GV00avs___u:3932": "(AVŚ_7,54.1a) ṛcaṃ sāma yajāmahe yābhyāṃ karmāṇi kurvate |",
    "GV00avs___u:3933": "(AVŚ_7,54.1c) ete sadasi rājato yajñaṃ deveṣu yachataḥ ||1||",
    "GV00avs___u:3934": "(AVŚ_7,54.2a) ṛcaṃ sāma yad aprākṣaṃ havir ojo yajur balam |",
    "GV00avs___u:3935": "(AVŚ_7,54.2c) eṣa mā tasmān mā hiṃsīd vedaḥ pṛṣṭaḥ śacīpate ||1||",
    "GV00avs___u:3936": "(AVŚ_7,55.1a) ye te panthāno 'va divo yebhir viśvam airayaḥ |",
    "GV00avs___u:3937": "(AVŚ_7,55.1c) tebhiḥ sumnayā dhehi no vaso ||2||",
    "GV00avs___u:3938": "(AVŚ_7,56.1a) tiraścirājer asitāt pṛdākoḥ pari saṃbhṛtam |",
    "GV00avs___u:3939": "(AVŚ_7,56.1c) tat kaṅkaparvaṇo viṣam iyaṃ vīrud anīnaśat ||1||",
    "GV00avs___u:3940": "(AVŚ_7,56.2a) iyaṃ vīrun madhujātā madhuścun madhulā madhūḥ |",
    "GV00avs___u:3941": "(AVŚ_7,56.2c) sā vihrutasya bheṣajy atho maśakajambhanī ||2||",
    "GV00avs___u:3942": "(AVŚ_7,56.3a) yato daṣṭaṃ yato dhītaṃ tatas te nir hvayāmasi |",
    "GV00avs___u:3943": "(AVŚ_7,56.3c) arbhasya tṛpradaṃśino maśakasyārasaṃ viṣam ||3||",
    "GV00avs___u:3944": "(AVŚ_7,56.4a) ayaṃ yo vakro viparur vyaṅgo mukhāni vakrā vṛjinā kṛṇoṣi |",
    "GV00avs___u:3945": "(AVŚ_7,56.4c) tāni tvaṃ brahmaṇas pate iṣīkām iva saṃ namaḥ ||4||",
    "GV00avs___u:3946": "(AVŚ_7,56.5a) arasasya śarkoṭasya nīcīnasyopasarpataḥ |",
    "GV00avs___u:3947": "(AVŚ_7,56.5c) viṣaṃ hy asyādiṣy atho enam ajījabham ||5||",
    "GV00avs___u:3948": "(AVŚ_7,56.6a) na te bāhvor balam asti na śīrṣe nota madhyataḥ |",
    "GV00avs___u:3949": "(AVŚ_7,56.6c) atha kiṃ pāpayā 'muyā puche bibharṣy arbhakam ||6||",
    "GV00avs___u:3950": "(AVŚ_7,56.7a) adanti tvā pipīlikā vi vṛścanti mayūryaḥ |",
    "GV00avs___u:3951": "(AVŚ_7,56.7c) sarve bhala bravātha śārkoṭam arasaṃ viṣam ||7||",
    "GV00avs___u:3952": "(AVŚ_7,56.8a) ya ubhābhyāṃ praharasi puchena cāsyena ca |",
    "GV00avs___u:3953": "(AVŚ_7,56.8c) āsye na te viṣaṃ kim u te puchadhāv asat ||8||",
    "GV00avs___u:3954": "(AVŚ_7,57.1a) yad āśasā vadato me vicukṣubhe yad yācamānasya carato janāṃ",
    "GV00avs___u:3955": "anu |",
    "GV00avs___u:3956": "(AVŚ_7,57.1c) yad ātmani tanvo me viriṣṭaṃ sarasvatī tad ā pṛṇad ghṛtena",
    "GV00avs___u:3957": "(AVŚ_7,57.2a) sapta kṣaranti siśave marutvate pitre putrāso apy avīvṛtann ṛtāni |",
    "GV00avs___u:3958": "(AVŚ_7,57.2c) ubhe id asyobhe asya rājata ubhe yatete ubhe asya puṣyataḥ",
    "GV00avs___u:3959": "(AVŚ_7,58.1a) indrāvaruṇā sutapāv imaṃ sutaṃ somaṃ pibataṃ madyaṃ dhṛtavratau |",
    "GV00avs___u:3960": "(AVŚ_7,58.1c) yuvo ratho adhvaro devavītaye prati svasaram upa yātu pītaye",
    "GV00avs___u:3961": "(AVŚ_7,58.2a) indrāvaruṇā madhumattamasya vṛṣṇaḥ somasya vṛṣaṇā vṛṣethām |",
    "GV00avs___u:3962": "(AVŚ_7,58.2c) idaṃ vām andhaḥ pariṣiktam āsadyāsmin barhiṣi mādayethām",
    "GV00avs___u:3963": "(AVŚ_7,59.1a) yo naḥ śapād aśapataḥ śapato yaś ca naḥ śapāt |",
    "GV00avs___u:3964": "(AVŚ_7,59.1c) vṛkṣa iva vidyutā hata ā mūlād anu śuṣyatu ||1||",
    "GV00avs___u:3965": "(AVŚ_7,60.1a) ūrjaṃ bibhrad vasuvaniḥ sumedhā aghoreṇa cakṣuṣā mitriyeṇa |",
    "GV00avs___u:3966": "(AVŚ_7,60.1c) gṛhān aimi sumanā vandamāno ramadhvam mā bibhīta mat ||1||",
    "GV00avs___u:3967": "(AVŚ_7,60.2a) ime gṛhā mayobhuva ūrjasvantaḥ payasvantaḥ |",
    "GV00avs___u:3968": "(AVŚ_7,60.2c) pūrṇā vāmena tiṣṭhantas te no jānantv āyataḥ ||2||",
    "GV00avs___u:3969": "(AVŚ_7,60.3a) yeṣām adhyeti pravasan yeṣu saumanaso bahuḥ |",
    "GV00avs___u:3970": "(AVŚ_7,60.3c) gṛhān upa hvayāmahe te no jānantv āyataḥ ||3||",
    "GV00avs___u:3971": "(AVŚ_7,60.4a) upahūtā bhūridhanāḥ sakhāyaḥ svādusaṃmudaḥ |",
    "GV00avs___u:3972": "(AVŚ_7,60.4c) akṣudhyā atṛṣyā sta gṛhā māsmad bibhītana ||4||",
    "GV00avs___u:3973": "(AVŚ_7,60.5a) upahūtā iha gāva upahūtā ajāvayaḥ |",
    "GV00avs___u:3974": "(AVŚ_7,60.5c) atho annasya kīlāla upahūto gṛheṣu ||5||",
    "GV00avs___u:3975": "(AVŚ_7,60.6a) sūnṛtāvantaḥ subhagā irāvanto hasāmudāḥ |",
    "GV00avs___u:3976": "(AVŚ_7,60.6c) atṛṣyā akṣudhyā sta gṛhā māsmad bibhītana ||6||",
    "GV00avs___u:3977": "(AVŚ_7,60.7a) ihaiva sta mānu gāta viśvā rūpāṇi puṣyata |",
    "GV00avs___u:3978": "(AVŚ_7,60.7c) aiṣyāmi bhadreṇā saha bhūyāṃso bhavatā mayā ||7||",
    "GV00avs___u:3979": "(AVŚ_7,61.1a) yad agne tapasā tapa upatapyāmahe tapaḥ |",
    "GV00avs___u:3980": "(AVŚ_7,61.1c) priyāḥ śrutasya bhūyāsmāyuṣmantaḥ sumedhasaḥ ||1||",
    "GV00avs___u:3981": "(AVŚ_7,61.2a) agne tapas tapyāmaha upa tapyāmahe tapaḥ |",
    "GV00avs___u:3982": "(AVŚ_7,61.2c) śrutāni śṛṇvantaḥ vayam āyuṣmantaḥ sumedhasaḥ ||2||",
    "GV00avs___u:3983": "(AVŚ_7,62.1a) ayam agniḥ satpatir vṛddhavṛṣṇo rathīva pattīn ajayat purohitaḥ |",
    "GV00avs___u:3984": "(AVŚ_7,62.1c) nābhā pṛthivyāṃ nihito davidyutad adhaspadaṃ kṛṇutāṃ ye pṛtanyavaḥ ||1||",
    "GV00avs___u:3985": "(AVŚ_7,63.1a) pṛtanājitaṃ sahamānam agnim ukthyair havāmahe paramāt",
    "GV00avs___u:3986": "sadhasthāt |",
    "GV00avs___u:3987": "(AVŚ_7,63.1c) sa naḥ parṣad ati durgāṇi viśvā kṣāmad devo 'ti duritāny agniḥ ||1||",
    "GV00avs___u:3988": "(AVŚ_7,64.1a) idaṃ yat kṛṣṇaḥ śakunir abhiniṣpatann apīpatat |",
    "GV00avs___u:3989": "(AVŚ_7,64.1c) āpo mā tasmāt sarvasmād duritāt pāntv aṃhasaḥ ||1||",
    "GV00avs___u:3990": "(AVŚ_7,64.2a) idaṃ yat kṛṣṇaḥ śakunir avāmṛkṣan nirṛte te mukhena |",
    "GV00avs___u:3991": "(AVŚ_7,64.2c) agnir mā tasmād enaso gārhapatyaḥ pra muñcatu ||2||",
    "GV00avs___u:3992": "(AVŚ_7,65.1a) pratīcīnaphalo hi tvam apāmārga rurohitha |",
    "GV00avs___u:3993": "(AVŚ_7,65.1c) sarvān mac chapathām adhi varīyo yavayā itaḥ ||1||",
    "GV00avs___u:3994": "(AVŚ_7,65.2a) yad duṣkṛtaṃ yac chamalaṃ yad vā cerima pāpayā |",
    "GV00avs___u:3995": "(AVŚ_7,65.2c) tvayā tad viśvatomukhāpāmārgāpa mṛjmahe ||2||",
    "GV00avs___u:3996": "(AVŚ_7,65.3a) śyāvadatā kunakhinā baṇḍena yat sahāsima |",
    "GV00avs___u:3997": "(AVŚ_7,65.3c) apāmārga tvayā vayaṃ sarvaṃ tad apa mṛjmahe ||3||",
    "GV00avs___u:3998": "(AVŚ_7,66.1a) yady antarikṣe yadi vāta āsa yadi vṛkṣeṣu yadi volapeṣu |",
    "GV00avs___u:3999": "(AVŚ_7,66.1c) yad aśravan paśava udyamānaṃ tad brāhmaṇaṃ punar asmān upaitu ||1||",
    "GV00avs___u:4000": "(AVŚ_7,67.1a) punar maitv indriyaṃ punar ātmā draviṇaṃ brāhmaṇaṃ ca |",
    "GV00avs___u:4001": "(AVŚ_7,67.1c) punar agnayo dhiṣṇyā yathāsthāma kalpayantām ihaiva ||1||",
    "GV00avs___u:4002": "(AVŚ_7,68.1a) sarasvati vrateṣu te divyeṣu devi dhāmasu |",
    "GV00avs___u:4003": "(AVŚ_7,68.1c) juṣasva havyam āhutaṃ prajām devi rarāsva naḥ ||1||",
    "GV00avs___u:4004": "(AVŚ_7,68.2a) idaṃ te havyaṃ ghṛtavat sarasvatīdaṃ pitṝṇāṃ havir āsyaṃ yat",
    "GV00avs___u:4005": "(AVŚ_7,68.2c) imāni ta uditā śamtamāni tebhir vayaṃ madhumantaḥ syāma ||2||",
    "GV00avs___u:4006": "(AVŚ_7,68.3a) śivā naḥ śaṃtamā bhava sumṛḍīkā sarasvati |",
    "GV00avs___u:4007": "(AVŚ_7,68.3c) mā te yuyoma saṃdṛśaḥ ||1||",
    "GV00avs___u:4008": "(AVŚ_7,69.1a) śaṃ no vāto vātu śaṃ nas tapatu sūryaḥ |",
    "GV00avs___u:4009": "(AVŚ_7,69.1c) ahāni śaṃ bhavantu naḥ śaṃ rātrī prati dhīyatāṃ |",
    "GV00avs___u:4010": "(AVŚ_7,69.1e) śaṃ uṣā no vy uchatu ||1||",
    "GV00avs___u:4011": "(AVŚ_7,70.1a) yat kiṃ cāsau manasā yac ca vācā yajñair juhoti haviṣā yajuṣā |",
    "GV00avs___u:4012": "(AVŚ_7,70.1c) tan mṛtyunā nirṛtiḥ saṃvidānā purā satyād āhutiṃ hantv asya",
    "GV00avs___u:4013": "(AVŚ_7,70.2a) yātudhānā nirṛtir ād u rakṣas te asya ghnantv anṛtena satyam",
    "GV00avs___u:4014": "(AVŚ_7,70.2c) indreṣitā devā ājam asya mathnantu mā tat saṃ pādi yad asau juhoti ||2||",
    "GV00avs___u:4015": "(AVŚ_7,70.3a) ajirādhirājau śyenau saṃpātināv iva |",
    "GV00avs___u:4016": "(AVŚ_7,70.3c) ājyaṃ pṛtanyato hatāṃ yo naḥ kaścābhyaghāyati ||3||",
    "GV00avs___u:4017": "(AVŚ_7,70.4a) apāñcau ta ubhau bāhū api nahyāmy āsyam |",
    "GV00avs___u:4018": "(AVŚ_7,70.4c) agner devasya manyunā tena te 'vadhiṣaṃ haviḥ ||4||",
    "GV00avs___u:4019": "(AVŚ_7,70.5a) api nahyāmi te bāhū api nahyāmy āsyam |",
    "GV00avs___u:4020": "(AVŚ_7,70.5c) agner ghorasya manyunā tena 'vadhiṣaṃ haviḥ ||5||",
    "GV00avs___u:4021": "(AVŚ_7,71.1a) pari tvāgne puraṃ vayaṃ vipraṃ sahasya dhīmahi |",
    "GV00avs___u:4022": "(AVŚ_7,71.1c) dhṛṣadvarṇaṃ divedive hantāraṃ bhaṅgurāvataḥ ||1||",
    "GV00avs___u:4023": "(AVŚ_7,72.1a) ut tiṣṭhatāva paśyatendrasya bhāgam ṛtviyam |",
    "GV00avs___u:4024": "(AVŚ_7,72.1c) yadi śrātam juhotana yady aśrātaṃ mamattana ||1||",
    "GV00avs___u:4025": "(AVŚ_7,72.2a) śrātam havir o ṣv indra pra yāhi jagāma sūro adhvano vi madhyam |",
    "GV00avs___u:4026": "(AVŚ_7,72.2c) pari tvāsate nidhibhiḥ sakhāyaḥ kulapā na vrājapatim carantam ||2||",
    "GV00avs___u:4027": "(AVŚ_7,72.3a) śrātaṃ manya ūdhani śrātam agnau suśṛtaṃ manye tad ṛtaṃ",
    "GV00avs___u:4028": "navīyaḥ |",
    "GV00avs___u:4029": "(AVŚ_7,72.3c) mādhyandinasya savanasya dadhnaḥ pibendra vajrin purukṛj",
    "GV00avs___u:4030": "juṣāṇaḥ ||1||",
    "GV00avs___u:4031": "(AVŚ_7,73.1a) samiddho agnir vṛṣaṇā rathī divas tapto gharmo duhyate vām",
    "GV00avs___u:4032": "iṣe madhu |",
    "GV00avs___u:4033": "(AVŚ_7,73.1c) vayaṃ hi vāṃ purudamāso aśvinā havāmahe sadhamādeṣu kāravaḥ ||1||",
    "GV00avs___u:4034": "(AVŚ_7,73.2a) samiddho agnir aśvinā tapto vāṃ gharma ā gatam |",
    "GV00avs___u:4035": "(AVŚ_7,73.2c) duhyante nūnaṃ vṛṣaṇeha dhenavo dasrā madanti vedhasaḥ ||2||",
    "GV00avs___u:4036": "(AVŚ_7,73.3a) ivāhākṛtaḥ śucir deveṣu yajño yo aśvinoś camaso devapānaḥ |",
    "GV00avs___u:4037": "(AVŚ_7,73.3c) tam u viśve amṛtāso juṣāṇā gandharvasya praty āsnā rihanti",
    "GV00avs___u:4038": "(AVŚ_7,73.4a) yad usriyāsv āhutaṃ ghṛtaṃ payo 'yaṃ sa vām aśvinā bhāga ā gatam |",
    "GV00avs___u:4039": "(AVŚ_7,73.4c) mādhvī dhartārā vidathasya satpatī taptaṃ gharmaṃ pibatam divaḥ ||4||",
    "GV00avs___u:4040": "(AVŚ_7,73.5a) tapto vāṃ gharmo nakṣatu svahotā pra vām adhvaryuś caratu",
    "GV00avs___u:4041": "payasvān |",
    "GV00avs___u:4042": "(AVŚ_7,73.5c) madhor dugdhasyāśvinā tanāyā vītaṃ pātaṃ payasa usriyāyāḥ",
    "GV00avs___u:4043": "(AVŚ_7,73.6a) upa drava payasā godhug oṣam ā gharme siñca paya usriyāyāḥ |",
    "GV00avs___u:4044": "(AVŚ_7,73.6c) vi nākam akhyat savitā vareṇyo 'nuprayāṇam uṣaso vi rājati",
    "GV00avs___u:4045": "(AVŚ_7,73.7a) upa hvaye sudughāṃ dhenum etāṃ suhasto godhug uta dohad enām",
    "GV00avs___u:4046": "(AVŚ_7,73.7c) śreṣṭhaṃ savaṃ savitā sāviṣan no 'bhīddho gharmas tad u ṣu pra vocat ||7||",
    "GV00avs___u:4047": "(AVŚ_7,73.8a) hiṅkṛṇvatī vasupatnī vasūnāṃ vatsam ichantī manasā nyāgan |",
    "GV00avs___u:4048": "(AVŚ_7,73.8c) duhām aśvibhyāṃ payo aghnyeyaṃ sā vardhatāṃ mahate saubhagāya ||8||",
    "GV00avs___u:4049": "(AVŚ_7,73.9a) juṣṭo damūnā atithir duroṇa imaṃ no yajñam upa yāhi vidvān |",
    "GV00avs___u:4050": "(AVŚ_7,73.9c) viśvā agne abhiyujo vihatya śatrūyatām ā bharā bhojanāni ||9||",
    "GV00avs___u:4051": "(AVŚ_7,73.10a) agne śardha mahate saubhagāya tava dyumnāny uttamāni santu |",
    "GV00avs___u:4052": "(AVŚ_7,73.10c) saṃ jāspatyaṃ suyamam ā kṛṇuṣva śatrūyatām abhi tiṣṭhā mahāṃsi ||10||",
    "GV00avs___u:4053": "(AVŚ_7,73.11a) sūyavasād bhagavatī hi bhūyā adhā vayaṃ bhagavantaḥ syāma |",
    "GV00avs___u:4054": "(AVŚ_7,73.11c) addhi tṛṇam aghnye viśvadānīṃ piba śuddham udakam ācarantī ||11||",
    "GV00avs___u:4055": "(AVŚ_7,74.1a) apacitāṃ lohinīnāṃ kṛṣṇā māteti śuśruma |",
    "GV00avs___u:4056": "(AVŚ_7,74.1c) muner devasya mūlena sarvā vidhyāmi tā aham ||1||",
    "GV00avs___u:4057": "(AVŚ_7,74.2a) vidhyāmy āsāṃ prathamāṃ vidhyāmi uta madhyamām |",
    "GV00avs___u:4058": "(AVŚ_7,74.2c) idaṃ jaghanyām āsām ā chinadmi stukām iva ||2||",
    "GV00avs___u:4059": "(AVŚ_7,74.3a) tvāṣṭreṇāhaṃ vacasā vi ta īrṣyām amīmadam |",
    "GV00avs___u:4060": "(AVŚ_7,74.3c) atho yo manyuṣ ṭe pate tam u te śamayāmasi ||3||",
    "GV00avs___u:4061": "(AVŚ_7,74.4a) vratena tvaṃ vratapate samakto viśvāhā sumanā dīdihīha |",
    "GV00avs___u:4062": "(AVŚ_7,74.4c) taṃ tvā vayaṃ jātavedaḥ samiddhaṃ prajāvanta upa sadema sarve ||4||",
    "GV00avs___u:4063": "(AVŚ_7,75.1a) prajāvatīḥ sūyavase ruśantīḥ śuddhā apaḥ suprapāṇe pibantīḥ",
    "GV00avs___u:4064": "(AVŚ_7,75.1c) mā va stena īśata māghaśaṃsaḥ pari vo rudrasya hetir vṛṇaktu",
    "GV00avs___u:4065": "(AVŚ_7,75.2a) padajñā stha ramatayaḥ saṃhitā viśvanāmnīḥ |",
    "GV00avs___u:4066": "(AVŚ_7,75.2c) upa mā devīr devebhir eta |",
    "GV00avs___u:4067": "(AVŚ_7,75.2e) imaṃ goṣṭham idaṃ sado ghṛtenāsmānt sam ukṣata ||2||",
    "GV00avs___u:4068": "(AVŚ_7,76.1a) ā susrasaḥ susraso asatībhyo asattarāḥ |",
    "GV00avs___u:4069": "(AVŚ_7,76.1c) sehor arasatarā havaṇād vikledīyasīḥ ||1||",
    "GV00avs___u:4070": "(AVŚ_7,76.2a) yā graivyā apacito 'tho yā upapakṣyāḥ |",
    "GV00avs___u:4071": "(AVŚ_7,76.2c) vijāmni yā apacitaḥ svayaṃsrasaḥ ||2||",
    "GV00avs___u:4072": "(AVŚ_7,76.3a) yaḥ kīkasāḥ praśṛṇāti talīdyam avatiṣṭhati |",
    "GV00avs___u:4073": "(AVŚ_7,76.3c) nir hās taṃ sarvaṃ jāyānyam yaḥ kaś ca kakudi śritaḥ ||3||",
    "GV00avs___u:4074": "(AVŚ_7,76.4a) pakṣī jāyānyaḥ patati sa ā viśati pūruṣam |",
    "GV00avs___u:4075": "(AVŚ_7,76.4c) tad akṣitasya bheṣajam ubhayoḥ sukṣatasya ca ||4||",
    "GV00avs___u:4076": "(AVŚ_7,76.5a) vidma vai te jāyānya jānaṃ yato jāyānya jāyase |",
    "GV00avs___u:4077": "(AVŚ_7,76.5c) kathaṃ ha tatra tvam hano yasya kṛṇmo havir gṛhe ||1||",
    "GV00avs___u:4078": "(AVŚ_7,76.6a) dhṛṣat piba kalaśe somam indra vṛtrahā śūra samare vasūnām |",
    "GV00avs___u:4079": "(AVŚ_7,76.6c) mādhyandine savana ā vṛṣasva rayiṣṭhāno rayim asmāsu dhehi ||2||",
    "GV00avs___u:4080": "(AVŚ_7,77.1a) sāṃtapanā idaṃ havir marutas taj jujuṣṭana |",
    "GV00avs___u:4081": "(AVŚ_7,77.1c) asmākotī riśādasaḥ ||1||",
    "GV00avs___u:4082": "(AVŚ_7,77.2a) yo no marto maruto durhṛṇāyus tiraś cittāni vasavo jighāṃsati |",
    "GV00avs___u:4083": "(AVŚ_7,77.2c) druhaḥ pāśān prati muñcatāṃ sas tapiṣṭhena tapasā hantanā tam ||2||",
    "GV00avs___u:4084": "(AVŚ_7,77.3a) samvatsarīṇā marutaḥ svarkā urukṣayāḥ sagaṇā mānuṣāsaḥ |",
    "GV00avs___u:4085": "(AVŚ_7,77.3c) te asmat pāśān pra muñcantv enasas sāṃtapanā matsarā mādayiṣṇavaḥ ||3||",
    "GV00avs___u:4086": "(AVŚ_7,78.1a) vi te muñcāmi raśanāṃ vi yoktraṃ vi niyojanam |",
    "GV00avs___u:4087": "(AVŚ_7,78.1c) ihaiva tvam ajasra edhy agne ||1||",
    "GV00avs___u:4088": "(AVŚ_7,78.2a) asmai kṣatrāṇi dhārayantam agne yunajmi tvā brahmaṇā daivyena |",
    "GV00avs___u:4089": "(AVŚ_7,78.2c) dīdihy asmabhyaṃ draviṇeha bhadraṃ premaṃ voco havirdām devatāsu ||2||",
    "GV00avs___u:4090": "(AVŚ_7,79.1a) yat te devā akṛṇvan bhāgadheyam amāvāsye saṃvasanto mahitvā |",
    "GV00avs___u:4091": "(AVŚ_7,79.1c) tenā no yajñaṃ pipṛhi viśvavāre rayiṃ no dhehi subhage",
    "GV00avs___u:4092": "suvīram ||1||",
    "GV00avs___u:4093": "(AVŚ_7,79.2a) aham evāsmy amāvāsyā mām ā vasanti sukṛto mayīme |",
    "GV00avs___u:4094": "(AVŚ_7,79.2c) mayi devā ubhaye sādyāś cendrajyeṣṭhāḥ sam agachanta sarve ||2||",
    "GV00avs___u:4095": "(AVŚ_7,79.3a) āgan rātrī saṅgamanī vasūnām ūrjaṃ puṣṭaṃ vasv āveśayantī |",
    "GV00avs___u:4096": "(AVŚ_7,79.3c) amāvāsyāyai haviṣa vidhemorjaṃ duhānā payasā na āgan ||3||",
    "GV00avs___u:4097": "(AVŚ_7,79.4a) amāvāsye na tvad etāny anyo viśvā rūpāṇi paribhūr jajāna |",
    "GV00avs___u:4098": "(AVŚ_7,79.4c) yatkāmās te juhumas tan no astu vayaṃ syāma patayo rayiṇām",
    "GV00avs___u:4099": "(AVŚ_7,80.1a) paurṇamāsī jigāya |",
    "GV00avs___u:4100": "(AVŚ_7,80.1c) tasyāṃ devaiḥ saṃvasanto mahitvā nākasya pṛṣṭhe sam iṣā madema ||1||",
    "GV00avs___u:4101": "(AVŚ_7,80.2a) vṛṣabhaṃ vājinaṃ vayaṃ paurṇamāsaṃ yajāmahe |",
    "GV00avs___u:4102": "(AVŚ_7,80.2c) sa no dadātv akṣitāṃ rayim anupadasvatīm ||2||",
    "GV00avs___u:4103": "(AVŚ_7,80.3a) prajāpate na tvad etāny anyo viśvā rūpāṇi paribhūr jajāna |",
    "GV00avs___u:4104": "(AVŚ_7,80.3c) yatkāmās te juhumas tan no astu vayaṃ syāma patayo rayīṇām",
    "GV00avs___u:4105": "(AVŚ_7,80.4a) paurṇamāsī prathamā yajñiyāsīd ahnāṃ rātrīṇām atiśarvareṣu |",
    "GV00avs___u:4106": "(AVŚ_7,80.4c) ye tvām yajñair yajñiye ardhayanty amī te nāke sukṛtaḥ",
    "GV00avs___u:4107": "praviṣṭāḥ ||4||",
    "GV00avs___u:4108": "(AVŚ_7,81.1a) pūrvāparaṃ carato mayayaitau śiśū krīḍantau pari yāto",
    "GV00avs___u:4109": "'rṇavam |",
    "GV00avs___u:4110": "(AVŚ_7,81.1c) viśvānyo bhuvanā vicaṣṭa ṛtūṃr anyo vidadhaj jāyase navaḥ ||1||",
    "GV00avs___u:4111": "(AVŚ_7,81.2a) navonavo bhavasi jāyamāno 'hnāṃ ketur uṣasām eṣy agram |",
    "GV00avs___u:4112": "(AVŚ_7,81.2c) bhāgaṃ devebhyo vi dadhāsy āyan pra candramas tirase dhīrgham āyuḥ ||2||",
    "GV00avs___u:4113": "(AVŚ_7,81.3a) somasyāmśo yudhāṃ pate 'nūno nāma vā asi |",
    "GV00avs___u:4114": "(AVŚ_7,81.3c) anūnam darśa mā kṛdhi prajayā ca dhanena ca ||3||",
    "GV00avs___u:4115": "(AVŚ_7,81.4a) darśo 'si darśato 'si samagro 'si samantaḥ |",
    "GV00avs___u:4116": "(AVŚ_7,81.4c) samagraḥ samanto bhūyāsaṃ gobhir aśvaiḥ prajayā paśubhir gṛhair dhanena ||4||",
    "GV00avs___u:4117": "(AVŚ_7,81.5a) yo 'smān dveṣṭi yaṃ vayaṃ dviṣmas tasya tvaṃ prāṇenā pyāyasva |",
    "GV00avs___u:4118": "(AVŚ_7,81.5c) ā vayaṃ pyāsiṣīmahi gobhir aśvaiḥ prajayā paśubhir gṛhair dhanena ||5||",
    "GV00avs___u:4119": "(AVŚ_7,81.6a) yaṃ devā aṃśum āpyāyayanti yam akṣitam akṣitā bhakṣayanti |",
    "GV00avs___u:4120": "(AVŚ_7,81.6c) tenāsmān indro varuṇo bṛhaspatir ā pyāyayantu bhuvanasya gopāḥ ||6||",
    "GV00avs___u:4121": "(AVŚ_7,82.1a) abhy arcata suṣṭutiṃ gavyam ājim asmāsu bhadrā draviṇāni dhatta |",
    "GV00avs___u:4122": "(AVŚ_7,82.1c) imaṃ yajñaṃ nayata devatā no ghṛtasya dhārā madhumat pavantām ||1||",
    "GV00avs___u:4123": "(AVŚ_7,82.2a) mayy agre agniṃ gṛhṇāmi saha kṣatreṇa varcasā balena |",
    "GV00avs___u:4124": "(AVŚ_7,82.2c) mayi prajāṃ mayy āyur dadhāmi svāhā mayy agnim ||2||",
    "GV00avs___u:4125": "(AVŚ_7,82.3a) ihaivāgne adhy dhārayā rayim mā tvā ni kran pūrvacittā",
    "GV00avs___u:4126": "nikāriṇaḥ |",
    "GV00avs___u:4127": "(AVŚ_7,82.3c) kṣatreṇāgne suyamam astu tubhyam upasattā vardhatāṃ te aniṣṭṛtaḥ ||3||",
    "GV00avs___u:4128": "(AVŚ_7,82.4a) anv agnir uṣasām agram akhyad anv ahāni prathamo jātavedāḥ |",
    "GV00avs___u:4129": "(AVŚ_7,82.4c) anu sūrya uṣaso anu raśmīn anu dyāvāpṛthivī ā viveśa ||4||",
    "GV00avs___u:4130": "(AVŚ_7,82.5a) praty agnir uṣasām agram akhyat prati ahāni prathamo jātavedāḥ |",
    "GV00avs___u:4131": "(AVŚ_7,82.5c) prati sūryasya purudhā ca raśmīn prati dyāvāpṛthivī ā tatāna",
    "GV00avs___u:4132": "(AVŚ_7,82.6a) ghṛtaṃ te agne divye sadhasthe ghṛtena tvāṃ manur adyā sam indhe |",
    "GV00avs___u:4133": "(AVŚ_7,82.6c) ghṛtaṃ te devīr naptya ā vahantu ghṛtaṃ tubhyaṃ duhratāṃ",
    "GV00avs___u:4134": "gāvo agne ||6||",
    "GV00avs___u:4135": "(AVŚ_7,83.1a) apsu te rājan varuṇa gṛho hiraṇyayo mitaḥ |",
    "GV00avs___u:4136": "(AVŚ_7,83.1c) tato dhṛtavrato rājā sarvā dhāmāni muñcatu ||1||",
    "GV00avs___u:4137": "(AVŚ_7,83.2a) dāmnodāmno rājann ito varuṇa muñca naḥ |",
    "GV00avs___u:4138": "(AVŚ_7,83.2c) yad āpo aghnyā iti varuṇeti yad ūcima tato varuṇa muñca naḥ ||2||",
    "GV00avs___u:4139": "(AVŚ_7,83.3a) ud uttamaṃ varuṇa pāśam asmad avādhamaṃ vi madhyamaṃ śrathāya |",
    "GV00avs___u:4140": "(AVŚ_7,83.3c) adhā vayam āditya vrate tavānāgaso aditaye syāma ||3||",
    "GV00avs___u:4141": "(AVŚ_7,83.4a) prāsmat pāśān varuṇa muñca sarvān ya uttamā adhamā vāruṇā ye",
    "GV00avs___u:4142": "(AVŚ_7,83.4c) duṣvapnyaṃ duritaṃ ni ṣvāsmad atha gachema sukṛtasya lokam ||4||",
    "GV00avs___u:4143": "(AVŚ_7,84.1a) anādhṛṣyo jātavedā amartyo virāḍ agne kṣatrabhṛd dīdihīha |",
    "GV00avs___u:4144": "(AVŚ_7,84.1c) viśvā amīvāḥ pramuñcan mānuṣībhiḥ śivābhir adya pari pāhi no",
    "GV00avs___u:4145": "gayam ||1||",
    "GV00avs___u:4146": "(AVŚ_7,84.2a) indra kṣatram abhi vāmam ojo 'jāyathā vṛṣabha carṣaṇīnām |",
    "GV00avs___u:4147": "(AVŚ_7,84.2c) apānudo janam amitrayantam uruṃ devebhyo akṛṇor u lokam ||2||",
    "GV00avs___u:4148": "(AVŚ_7,84.3a) mṛgo na bhīmaḥ kucaro giriṣṭhāḥ parāvata ā jagamyāt parasyāḥ",
    "GV00avs___u:4149": "(AVŚ_7,84.3c) sṛkaṃ saṃśāya pavim indra tigmaṃ vi śatrūn tāḍhi vi mṛdho nudasva ||3||",
    "GV00avs___u:4150": "(AVŚ_7,85.1a) tyam ū ṣu vājinaṃ devajūtaṃ sahovānaṃ tarutāraṃ rathānām |",
    "GV00avs___u:4151": "(AVŚ_7,85.1c) ariṣṭanemiṃ pṛtanājim āśuṃ svastaye tārkṣyam ihā huvema",
    "GV00avs___u:4152": "(AVŚ_7,86.1a) trātāram indram avitāram indraṃ havehave suhavaṃ śūram indram |",
    "GV00avs___u:4153": "(AVŚ_7,86.1c) huve nu śakraṃ puruhūtam indraṃ svasti na indro maghavān",
    "GV00avs___u:4154": "kṛṇotu ||1||",
    "GV00avs___u:4155": "(AVŚ_7,87.1a) yo agnau rudro yo apsv antar ya oṣadhīr vīrudha āviveśa |",
    "GV00avs___u:4156": "(AVŚ_7,87.1c) ya imāviśvā bhuvanāni cākḷpe tasmai rudrāya namo astv agnaye",
    "GV00avs___u:4157": "(AVŚ_7,88.1a) apehy arir asy arir vā asi viṣe viṣam apṛkthā viṣam id vā",
    "GV00avs___u:4158": "apṛkthāḥ |",
    "GV00avs___u:4159": "(AVŚ_7,88.1c) ahim evābhyapehi taṃ jahi ||1||",
    "GV00avs___u:4160": "(AVŚ_7,89.1a) apo divyā acāyiṣam rasena sam apṛkṣmahi |",
    "GV00avs___u:4161": "(AVŚ_7,89.1c) payasvān agna āgamaṃ tam mā saṃ sṛja varcasā ||1||",
    "GV00avs___u:4162": "(AVŚ_7,89.2a) saṃ māgne varcasā sṛja saṃ prajayā sam āyuṣā |",
    "GV00avs___u:4163": "(AVŚ_7,89.2c) vidyur me asya devā indro vidyāt saha ṛṣibhiḥ ||2||",
    "GV00avs___u:4164": "(AVŚ_7,89.3a) idam āpaḥ pra vahatāvadyaṃ ca malaṃ ca yat |",
    "GV00avs___u:4165": "(AVŚ_7,89.3c) yac cābhidudrohānṛtaṃ yac ca śepe abhīruṇam ||3||",
    "GV00avs___u:4166": "(AVŚ_7,89.4a) edho 'sy edhiṣīya samid asi sam edhiṣīya |",
    "GV00avs___u:4167": "(AVŚ_7,89.4c) tejo 'si tejo mayi dhehi ||4||",
    "GV00avs___u:4168": "(AVŚ_7,90.1a) api vṛśca purāṇavad vratater iva guṣpitam |",
    "GV00avs___u:4169": "(AVŚ_7,90.1c) ojo dāsasya dambhaya ||1||",
    "GV00avs___u:4170": "(AVŚ_7,90.2a) vayaṃ tad asya sambhṛtaṃ vasv indrena vi bhajāmahai |",
    "GV00avs___u:4171": "(AVŚ_7,90.2c) mlāpayāmi bhrajaḥ śibhraṃ varuṇasya vratena te ||2||",
    "GV00avs___u:4172": "(AVŚ_7,90.3a) yathā śepo apāyātai strīṣu cāsad anāvayāḥ |",
    "GV00avs___u:4173": "(AVŚ_7,90.3c) avasthasya knadīvataḥ śāṅkurasya nitodinaḥ |",
    "GV00avs___u:4174": "(AVŚ_7,90.3e) yad ātatam ava tat tanu yad uttataṃ ni tat tanu ||3||",
    "GV00avs___u:4175": "(AVŚ_7,91.1a) indraḥ sutrāmā svavāṃ avobhiḥ sumṛḍīko bhavatu viśvavedāḥ |",
    "GV00avs___u:4176": "(AVŚ_7,91.1c) bādhatāṃ dveṣo abhayaṃ naḥ kṛṇotu suvīryasya patayaḥ syāma ||1||",
    "GV00avs___u:4177": "(AVŚ_7,92.1a) sa sutrāmā svavāṃ indro asmad ārāc cid dveṣaḥ sanutar yuyotu",
    "GV00avs___u:4178": "(AVŚ_7,92.1c) tasya vayaṃ sumatau yajñiyasyāpi bhadre saumanase syāma",
    "GV00avs___u:4179": "(AVŚ_7,93.1a) indreṇa manyunā vayam abhi ṣyāma pṛtanyataḥ |",
    "GV00avs___u:4180": "(AVŚ_7,93.1c) ghnanto vṛtrāṇy aprati ||1||",
    "GV00avs___u:4181": "(AVŚ_7,94.1a) dhruvaṃ dhruveṇa haviṣāva somaṃ nayāmasi |",
    "GV00avs___u:4182": "(AVŚ_7,94.1c) yathā na indraḥ kevalīr viśaḥ saṃmanasas karat ||1||",
    "GV00avs___u:4183": "(AVŚ_7,95.1a) ud asya śyāvau vithurau gṛdhrau dyām iva petatuḥ |",
    "GV00avs___u:4184": "(AVŚ_7,95.1c) ucchocanapraśocanav asyocchocanau hṛdaḥ ||1||",
    "GV00avs___u:4185": "(AVŚ_7,95.2a) aham enāv ud atiṣṭhipaṃ gāvau śrāntasadāv iva |",
    "GV00avs___u:4186": "(AVŚ_7,95.2c) kurkurāv iva kūjantāv udavantau vṛkāv iva ||2||",
    "GV00avs___u:4187": "(AVŚ_7,95.3a) ātodinau nitodināv atho saṃtodināv uta |",
    "GV00avs___u:4188": "(AVŚ_7,95.3c) api nahyāmy asya meḍhraṃ ya itaḥ strī pumān jabhāra ||3||",
    "GV00avs___u:4189": "(AVŚ_7,96.1a) asadan gāvaḥ sadane 'paptad vasatiṃ vayaḥ |",
    "GV00avs___u:4190": "(AVŚ_7,96.1c) āsthāne parvatā asthuḥ sthāmni vṛkkāv atiṣṭhipam ||1||",
    "GV00avs___u:4191": "(AVŚ_7,97.1a) yad adya tvā prayati yajñe asmin hotaś cikitvann avṛṇīmahīha",
    "GV00avs___u:4192": "(AVŚ_7,97.1c) dhruvam ayo dhruvam utā śaviṣṭhaipravidvān yajñam upa yāhi somam ||1||",
    "GV00avs___u:4193": "(AVŚ_7,97.2a) sam indra no manasā neṣa gobhiḥ saṃ sūribhir harivant saṃ svastyā |",
    "GV00avs___u:4194": "(AVŚ_7,97.2c) saṃ brahmaṇā devahitaṃ yad asti saṃ devānāṃ sumatau yajñiyānām ||2||",
    "GV00avs___u:4195": "(AVŚ_7,97.3a) yān āvaha uśato deva devāṃs tān preraya sve agne sadhasthe |",
    "GV00avs___u:4196": "(AVŚ_7,97.3c) jakṣivāṃsaḥ papivāṃso madhūny asmai dhatta vasavo vasūni",
    "GV00avs___u:4197": "(AVŚ_7,97.4a) sugā vo devāḥ sadanā akarma ya ājagma savane mā juṣāṇāḥ |",
    "GV00avs___u:4198": "(AVŚ_7,97.4c) vahamānā bharamāṇāḥ svā vasūni vasuṃ gharmaṃ divam ā rohatānu ||4||",
    "GV00avs___u:4199": "(AVŚ_7,97.5a) yajña yajñaṃ gacha yajñapatiṃ gacha |",
    "GV00avs___u:4200": "(AVŚ_7,97.5c) svāṃ yoniṃ gacha svāhā ||5||",
    "GV00avs___u:4201": "(AVŚ_7,97.6a) eṣa te yajño yajñapate sahasūktavākaḥ |",
    "GV00avs___u:4202": "(AVŚ_7,97.6c) suvīryaḥ svāhā ||6||",
    "GV00avs___u:4203": "(AVŚ_7,97.7a) vaṣaḍ dhutebhyo vaṣaḍ ahutebhyaḥ |",
    "GV00avs___u:4204": "(AVŚ_7,97.7c) devā gātuvido gātuṃ vittvā gātum ita ||7||",
    "GV00avs___u:4205": "(AVŚ_7,97.8a) manasas pata imaṃ no divi deveṣu yajñam |",
    "GV00avs___u:4206": "(AVŚ_7,97.8c) svāhā divi svāhā pṛthivyāṃ svāhāntarikṣe svāhā vāte dhāṃ svāhā ||8||",
    "GV00avs___u:4207": "(AVŚ_7,98.1a) saṃ barhir aktaṃ haviṣā ghṛtena sam indreṇa vasunā saṃ",
    "GV00avs___u:4208": "marudbhiḥ |",
    "GV00avs___u:4209": "(AVŚ_7,98.1c) saṃ devair viśvadevebhir aktam indraṃ gachatu haviḥ svāhā ||1||",
    "GV00avs___u:4210": "(AVŚ_7,99.1a) pari stṛṇīhi pari dhehi vediṃ mā jāmiṃ moṣīr amuyā śayānām |",
    "GV00avs___u:4211": "(AVŚ_7,99.1c) hotṛṣadanam haritaṃ hiraṇyayaṃ niṣkā ete yajamānasya loke",
    "GV00avs___u:4212": "(AVŚ_7,100.1a) paryāvarte duṣvapnyāt pāpāt svapnyād abhūtyāḥ |",
    "GV00avs___u:4213": "(AVŚ_7,100.1c) brahmāham antaraṃ kṛṇve parā svapnamukhāḥ śucaḥ ||1||",
    "GV00avs___u:4214": "(AVŚ_7,101.1a) yat svapne annam aśnāmi na prātar adhigamyate |",
    "GV00avs___u:4215": "(AVŚ_7,101.1c) sarvaṃ tad astu me śivaṃ nahi tad dṛṣyate divā ||1||",
    "GV00avs___u:4216": "(AVŚ_7,102.1a) namaskṛtya dyāvāpṛthivībhyām antarikṣāya mṛtyave |",
    "GV00avs___u:4217": "(AVŚ_7,102.1c) mekṣāmy ūrdhvas tiṣṭhan mā mā hiṃsiṣur īśvarāḥ ||1||",
    "GV00avs___u:4218": "(AVŚ_7,103.1a) ko asyā no druho 'vadyavatyā un neṣyati kṣatriyo vasya ichan |",
    "GV00avs___u:4219": "(AVŚ_7,103.1c) ko yajñakāmaḥ ka u pūrtikāmaḥ ko deveṣu vanute dīrgham āyuḥ",
    "GV00avs___u:4220": "(AVŚ_7,104.1a) kaḥ pṛśniṃ dhenuṃ varuṇena dattām atharvane sudughāṃ nityavatsām |",
    "GV00avs___u:4221": "(AVŚ_7,104.1c) bṛhaspatinā sakhyaṃ juṣaṇo yathāvaśaṃ tanvaḥ kalpayāti",
    "GV00avs___u:4222": "(AVŚ_7,105.1a) apakrāman pauruṣeyād vṛṇāno daivyaṃ vacaḥ |",
    "GV00avs___u:4223": "(AVŚ_7,105.1c) praṇītīr abhyāvartasva viśvebhiḥ sakhibhiḥ saha ||1||",
    "GV00avs___u:4224": "(AVŚ_7,106.1a) yad asmṛti cakṛma kiṃ cid agna upārima caraṇe jātavedaḥ |",
    "GV00avs___u:4225": "(AVŚ_7,106.1c) tataḥ pāhi tvaṃ naḥ pracetaḥ śubhe sakhibhyo amṛtatvam astu",
    "GV00avs___u:4226": "naḥ ||1||",
    "GV00avs___u:4227": "(AVŚ_7,107.1a) ava divas tārayanti sapta sūryasya raśmayaḥ |",
    "GV00avs___u:4228": "(AVŚ_7,107.1c) āpaḥ samudriyā dhārās tās śalyam asisrasan ||1||",
    "GV00avs___u:4229": "(AVŚ_7,108.1a) yo na stāyad dipsati yo na āviḥ svo vidvān araṇo vā no agne",
    "GV00avs___u:4230": "(AVŚ_7,108.1c) pratīcy etv araṇī datvatī tān maiṣām agne vāstu bhūn mo apatyam ||1||",
    "GV00avs___u:4231": "(AVŚ_7,108.2a) yo naḥ suptān jāgrato vābhidāsāt tiṣṭhato vā carato jātavedaḥ |",
    "GV00avs___u:4232": "(AVŚ_7,108.2c) vaiśvānareṇa sayujā sajoṣās tān pratīco nir daha jātavedaḥ ||2||",
    "GV00avs___u:4233": "(AVŚ_7,109.1a) idam ugrāya babhrave namo yo akṣeṣu tanūvaśī |",
    "GV00avs___u:4234": "(AVŚ_7,109.1c) ghṛtena kaliṃ śikṣāmi sa no mṛḍātīdṛśe ||1||",
    "GV00avs___u:4235": "(AVŚ_7,109.2a) ghṛtam apsarābhyo vaha tvam agne pāṃsūn akṣebhyaḥ sikatā apaś ca |",
    "GV00avs___u:4236": "(AVŚ_7,109.2c) yathābhagaṃ havyadātiṃ juṣāṇā madanti devā ubhayāni havyā",
    "GV00avs___u:4237": "(AVŚ_7,109.3a) apsarasaḥ sadhamādaṃ madanti havirdhānam antarā sūryaṃ ca |",
    "GV00avs___u:4238": "(AVŚ_7,109.3c) tā me hastau saṃ sṛjantu ghṛtena sapatnaṃ me kitavam",
    "GV00avs___u:4239": "randhayantu ||3||",
    "GV00avs___u:4240": "(AVŚ_7,109.4a) ādinavaṃ pratidīvne ghṛtenāsmāṃ abhi kṣara |",
    "GV00avs___u:4241": "(AVŚ_7,109.4c) vṛkṣam ivāśanyā jahi yo asmān pratidīvyati ||4||",
    "GV00avs___u:4242": "(AVŚ_7,109.5a) yo no dyuve dhanam idaṃ cakāra yo akṣāṇāṃ glahanaṃ śeṣaṇaṃ ca |",
    "GV00avs___u:4243": "(AVŚ_7,109.5c) sa no devo havir idaṃ juṣāṇo gandharvebhiḥ sadhamādaṃ madema ||5||",
    "GV00avs___u:4244": "(AVŚ_7,109.6a) saṃvasava iti vo nāmadheyam ugraṃpaśyā rāṣṭrabhṛto hy akṣāḥ |",
    "GV00avs___u:4245": "(AVŚ_7,109.6c) tebhyo va indavo haviṣā vidhema vayaṃ syāma patayo rayīṇām",
    "GV00avs___u:4246": "(AVŚ_7,109.7a) devān yan nāthito huve brahmacaryaṃ yad ūṣima |",
    "GV00avs___u:4247": "(AVŚ_7,109.7c) akṣān yad babhrūn ālabhe te no mṛḍantv īdṛśe ||7||",
    "GV00avs___u:4248": "(AVŚ_7,110.1a) agna indraś ca dāśuṣe hato vṛtrāṇy aprati |",
    "GV00avs___u:4249": "(AVŚ_7,110.1c) ubhā hi vṛtrahantamā ||1||",
    "GV00avs___u:4250": "(AVŚ_7,110.2a) yābhyām ajayant svar agra eva yāv ātasthatur bhuvanāni viśvā |",
    "GV00avs___u:4251": "(AVŚ_7,110.2c) pra carṣaṇīvṛṣaṇā vajrabāhū agnim indram vṛtrahaṇā huve",
    "GV00avs___u:4252": "'ham ||2||",
    "GV00avs___u:4253": "(AVŚ_7,110.3a) upa tvā devo agramīc camasena bṛhaspatiḥ |",
    "GV00avs___u:4254": "(AVŚ_7,110.3c) indra gīrbhir na ā viśa yajamānāya sunvate ||3||",
    "GV00avs___u:4255": "(AVŚ_7,111.1a) indrasya kukṣir asi somadhāna ātmā devānām uta mānuṣāṇām |",
    "GV00avs___u:4256": "(AVŚ_7,111.1c) iha prajā janaya yās ta āsu yā anyatreha tās te ramantām ||1||",
    "GV00avs___u:4257": "(AVŚ_7,112.1a) śumbhanī dyāvāpṛthivī antisumne mahivrate |",
    "GV00avs___u:4258": "(AVŚ_7,112.1c) āpaḥ sapta susruvur devīs tā no muñcantv aṃhasaḥ ||1||",
    "GV00avs___u:4259": "(AVŚ_7,112.2a) muñcantu mā śapathyād atho varuṇyād uta |",
    "GV00avs___u:4260": "(AVŚ_7,112.2c) atho yamasya paḍvīśād viśvasmād devakilbiṣāt ||2||",
    "GV00avs___u:4261": "(AVŚ_7,113.1a) tṛṣṭike tṛṣṭavandana ud amūṃ chindhi tṛṣṭike |",
    "GV00avs___u:4262": "(AVŚ_7,113.1c) yathā kṛtadviṣṭāso 'muṣmai śepyāvate ||1||",
    "GV00avs___u:4263": "(AVŚ_7,113.2a) tṛṣṭāsi tṛṣṭikā viṣā viṣātaky asi |",
    "GV00avs___u:4264": "(AVŚ_7,113.2c) parivṛktā yathāsasy ṛṣabhasya vaśeva ||2||",
    "GV00avs___u:4265": "(AVŚ_7,114.1a) ā te dade vakṣaṇābhya ā te 'haṃ hṛdayād dade |",
    "GV00avs___u:4266": "(AVŚ_7,114.1c) ā te mukhasya saṅkāśāt sarvaṃ te varca ā dade ||1||",
    "GV00avs___u:4267": "(AVŚ_7,114.2a) preto yantu vyādhyaḥ prānudhyāḥ pro aśastayaḥ |",
    "GV00avs___u:4268": "(AVŚ_7,114.2c) agnī rakṣasvinīr hantu somo hantu durasyatīḥ ||2||",
    "GV00avs___u:4269": "(AVŚ_7,115.1a) pra patetaḥ pāpi lakṣmi naśyetaḥ prāmutaḥ pata |",
    "GV00avs___u:4270": "(AVŚ_7,115.1c) ayasmayenāṅkena dviṣate tvā sajāmasi ||1||",
    "GV00avs___u:4271": "(AVŚ_7,115.2a) yā mā lakṣmīḥ patayālūr ajuṣṭābhicaskanda vandaneva vṛkṣam",
    "GV00avs___u:4272": "(AVŚ_7,115.2c) anyatrāsmat savitas tām ito dhā hiraṇyahasto vasu no rarāṇaḥ ||2||",
    "GV00avs___u:4273": "(AVŚ_7,115.3a) ekaśataṃ lakṣmyo martyasya sākaṃ tanvā januṣo 'dhi jātāḥ |",
    "GV00avs___u:4274": "(AVŚ_7,115.3c) tāsāṃ pāpiṣṭhā nir itaḥ pra hiṇmaḥ śivā asmabhyaṃ jātavedo",
    "GV00avs___u:4275": "niyacha ||3||",
    "GV00avs___u:4276": "(AVŚ_7,115.4a) etā enā vyākaraṃ khile gā viṣṭhitā iva |",
    "GV00avs___u:4277": "(AVŚ_7,115.4c) ramantāṃ puṇyā lakṣmīr yāḥ pāpīs tā anīnaśam ||4||",
    "GV00avs___u:4278": "(AVŚ_7,116.1a) namo rūrāya cyavanāya nodanāya dhṛṣṇave |",
    "GV00avs___u:4279": "(AVŚ_7,116.1c) namaḥ śītāya pūrvakāmakṛtvane ||1||",
    "GV00avs___u:4280": "(AVŚ_7,116.2a) yo anyedyur ubhayadyur abhyetīmaṃ maṇḍūkam |",
    "GV00avs___u:4281": "(AVŚ_7,116.2c) abhy etv avrataḥ ||2||",
    "GV00avs___u:4282": "(AVŚ_7,117.1a) ā mandrair indra haribhir yāhi mayūraromabhiḥ |",
    "GV00avs___u:4283": "(AVŚ_7,117.1c) mā tvā ke cid vi yaman viṃ na pāśino 'ti dhanveva tāṃ ihi",
    "GV00avs___u:4284": "(AVŚ_7,118.1a) marmāṇi te varmaṇā chādayāmi somas tvā rājāmṛtenānu vastām |",
    "GV00avs___u:4285": "(AVŚ_7,118.1c) uror varīyo varuṇas te kṛṇotu jayantaṃ tvānu devā madantu",
    "GV00avs___u:4286": "(AVŚ_8,1.1a) antakāya mṛtyave namaḥ prānā apānā iha te ramantām |",
    "GV00avs___u:4287": "(AVŚ_8,1.1c) ihāyam astu puruṣaḥ sahāsunā sūryasya bhāge amṛtasya loke ||1||",
    "GV00avs___u:4288": "(AVŚ_8,1.2a) ud enaṃ bhago agrabhīd ud enaṃ somo aṃśumān |",
    "GV00avs___u:4289": "(AVŚ_8,1.2c) ud enaṃ maruto devā ud indrāgnī svastaye ||2||",
    "GV00avs___u:4290": "(AVŚ_8,1.3a) iha te 'sur iha prāṇa ihāyur iha te manaḥ |",
    "GV00avs___u:4291": "(AVŚ_8,1.3c) ut tvā nirṛtyāḥ pāśebhyo daivyā vacā bharāmasi ||3||",
    "GV00avs___u:4292": "(AVŚ_8,1.4a) ut krāmātaḥ puruṣa māva patthā mṛtyoḥ paḍvīṣam avamuñcamānaḥ |",
    "GV00avs___u:4293": "(AVŚ_8,1.4c) mā chitthā asmāl lokād agneḥ sūryasya saṃdṛśaḥ ||4||",
    "GV00avs___u:4294": "(AVŚ_8,1.5a) tubhyaṃ vātaḥ pavatāṃ mātariśvā tubhyaṃ varṣantv amṛtāny āpaḥ |",
    "GV00avs___u:4295": "(AVŚ_8,1.5c) sūryas te tanve śaṃ tapāti tvām mṛtyur dayatāṃ mā pra meṣṭhāḥ ||5||",
    "GV00avs___u:4296": "(AVŚ_8,1.6a) udyānaṃ te puruṣa nāvayānaṃ jīvātuṃ te dakṣatātiṃ kṛnomi |",
    "GV00avs___u:4297": "(AVŚ_8,1.6c) ā hi rohemam amṛtaṃ sukhaṃ ratham atha jirvir vidatham ā vadāsi ||6||",
    "GV00avs___u:4298": "(AVŚ_8,1.7a) mā te manas tatra gān mā tiro bhūn mā jīvebhyaḥ pra mado mānu gāḥ pitṝn |",
    "GV00avs___u:4299": "(AVŚ_8,1.7c) viśve devā abhi rakṣantu tveha ||7||",
    "GV00avs___u:4300": "(AVŚ_8,1.8a) mā gatānām ā dīdhīthā ye nayanti parāvatam |",
    "GV00avs___u:4301": "(AVŚ_8,1.8c) ā roha tamaso jyotir ehy ā te hastau rabhāmahe ||8||",
    "GV00avs___u:4302": "(AVŚ_8,1.9a) śyāmaś ca tvā mā śabalaś ca preṣitau yamasya yau pathirakṣī śvānau |",
    "GV00avs___u:4303": "(AVŚ_8,1.9c) arvāṅ ehi mā vi dīdhyo mātra tiṣṭhaḥ parāṅmanāḥ ||9||",
    "GV00avs___u:4304": "(AVŚ_8,1.10a) maitaṃ panthām anu gā bhīma eṣa yena pūrvaṃ neyatha taṃ bravīmi |",
    "GV00avs___u:4305": "(AVŚ_8,1.10c) tama etat puruṣa mā pra patthā bhayaṃ parastād abhayaṃ te arvāk ||10|| {1}",
    "GV00avs___u:4306": "(AVŚ_8,1.11a) rakṣantu tvāgnayo ye apsv antā rakṣatu tvā manuṣyā yam",
    "GV00avs___u:4307": "indhate |",
    "GV00avs___u:4308": "(AVŚ_8,1.11c) vaiśvānaro rakṣatu jātavedā divyas tvā mā pra dhāg vidyutā",
    "GV00avs___u:4309": "saha ||11||",
    "GV00avs___u:4310": "(AVŚ_8,1.12a) mā tvā kravyād abhi maṃstārāt saṃkasukāc cara rakṣatu tvā",
    "GV00avs___u:4311": "dyau rakṣatu |",
    "GV00avs___u:4312": "(AVŚ_8,1.12c) pṛthivī sūryaś ca tvā rakṣatāṃ candramāś ca |",
    "GV00avs___u:4313": "(AVŚ_8,1.12e) antarikṣaṃ rakṣatu devahetyāḥ ||12||",
    "GV00avs___u:4314": "(AVŚ_8,1.13a) bodhaś ca tvā pratibodhaś ca rakṣatām asvapnaś ca tvānavadrāṇaś ca rakṣatām",
    "GV00avs___u:4315": "(AVŚ_8,1.13c) gopāyaṃś ca tvā jāgṛviś ca rakṣatām ||13||",
    "GV00avs___u:4316": "(AVŚ_8,1.14a) te tvā rakṣantu te tvā gopāyantu tebhyo namas tebhyaḥ svāhā",
    "GV00avs___u:4317": "(AVŚ_8,1.15a) jīvebhyas tvā samude vāyur indro dhātā dadhātu savitā trāyamāṇaḥ |",
    "GV00avs___u:4318": "(AVŚ_8,1.15c) mā tvā prāṇo balaṃ hāsīd asuṃ te 'nu hvayāmasi ||15||",
    "GV00avs___u:4319": "(AVŚ_8,1.16a) mā tvā jambhaḥ saṃhanur mā tamo vidan mā jihvā barhis pramayuḥ kathā syāḥ |",
    "GV00avs___u:4320": "(AVŚ_8,1.16c) ut tvādityā vasavo bharantūd indrāgnī svastaye ||16||",
    "GV00avs___u:4321": "(AVŚ_8,1.17a) ut tvā dyaur ut pṛthivy ut prajāpatir agrabhīt |",
    "GV00avs___u:4322": "(AVŚ_8,1.17c) ut tvā mṛtyor oṣadhayaḥ somarājñīr apīparan ||17||",
    "GV00avs___u:4323": "(AVŚ_8,1.18a) ayaṃ devā ihaivāstv ayaṃ māmutra gād itaḥ |",
    "GV00avs___u:4324": "(AVŚ_8,1.18c) imaṃ sahasravīryeṇa mṛtyor ut pārayāmasi ||18||",
    "GV00avs___u:4325": "(AVŚ_8,1.19a) ut tvā mṛtyor apīparaṃ saṃ dhamantu vayodhasaḥ |",
    "GV00avs___u:4326": "(AVŚ_8,1.19c) mā tvā vyastakeśyo mā tvāgharudo rudan ||19||",
    "GV00avs___u:4327": "(AVŚ_8,1.20a) āhārṣam avidaṃ tvā punar āgāḥ punarṇavaḥ |",
    "GV00avs___u:4328": "(AVŚ_8,1.20c) sarvāṅga sarvaṃ te cakṣuḥ sarvam āyuś ca te 'vidam ||20||",
    "GV00avs___u:4329": "(AVŚ_8,1.21a) vy avāt te jyotir abhūd apa tvat tamo akramīt |",
    "GV00avs___u:4330": "(AVŚ_8,1.21c) apa tvan mṛtyuṃ nirṛtim apa yakṣmaṃ ni dadhmasi ||21|| {2}",
    "GV00avs___u:4331": "(AVŚ_8,2.1a) ā rabhasvemām amṛtasya śnuṣṭim achidyamānā jaradaṣṭir astu te |",
    "GV00avs___u:4332": "(AVŚ_8,2.1c) asuṃ ta āyuḥ punar ā bharāmi rajas tamo mopa gā mā pra",
    "GV00avs___u:4333": "meṣṭhāḥ ||1||",
    "GV00avs___u:4334": "(AVŚ_8,2.2a) jīvatāṃ jyotir abhyehy arvāṅ ā tvā harāmi śataśāradāya |",
    "GV00avs___u:4335": "(AVŚ_8,2.2c) avamuñcan mṛtyupāśān aśastiṃ drāghīya āyuḥ prataraṃ te dadhāmi ||2||",
    "GV00avs___u:4336": "(AVŚ_8,2.3a) vātāt te prānam avidaṃ sūryāc cakṣur ahaṃ tava |",
    "GV00avs___u:4337": "(AVŚ_8,2.3c) yat te manas tvayi tad dhārayāmi saṃ vitsvāṅgair vada",
    "GV00avs___u:4338": "jihvayālapan ||3||",
    "GV00avs___u:4339": "(AVŚ_8,2.4a) prāṇena tvā dvipadāṃ catuṣpadām agnim iva jātam abhi saṃ",
    "GV00avs___u:4340": "dhamāmi |",
    "GV00avs___u:4341": "(AVŚ_8,2.4c) namas te mṛtyo cakṣuṣe namaḥ prāṇāya te 'karam ||4||",
    "GV00avs___u:4342": "(AVŚ_8,2.5a) ayaṃ jīvatu mā mṛtemaṃ sam īrayāmasi |",
    "GV00avs___u:4343": "(AVŚ_8,2.5c) kṛṇomy asmai bheṣajaṃ mṛtyo mā puruṣaṃ vadhīḥ ||5||",
    "GV00avs___u:4344": "(AVŚ_8,2.6a) jīvalāṃ naghāriṣāṃ jīvantīm oṣadhīm aham |",
    "GV00avs___u:4345": "(AVŚ_8,2.6c) trāyamāṇāṃ sahamānāṃ sahasvatīm iha huve 'smā ariṣṭatātaye",
    "GV00avs___u:4346": "(AVŚ_8,2.7a) adhi brūhi mā rabhathāḥ sṛjemaṃ tavaiva sant sarvahāyāḥ ihāstu |",
    "GV00avs___u:4347": "(AVŚ_8,2.7c) bhavāśarvau mṛḍataṃ śarma yachatam apasidhya duritaṃ dhattam āyuḥ ||7||",
    "GV00avs___u:4348": "(AVŚ_8,2.8a) asmai mṛtyo adhi brūhīmaṃ dayasvod ito 'yam etu |",
    "GV00avs___u:4349": "(AVŚ_8,2.8c) ariṣṭaḥ sarvāṅgaḥ suśruj jarasā śatahāyana ātmanā bhujam aśnutām ||8||",
    "GV00avs___u:4350": "(AVŚ_8,2.9a) devānāṃ hetiḥ pari tvā vṛṇaktu pārayāmi tvā rajasa ut tvā mṛtyor apīparam |",
    "GV00avs___u:4351": "(AVŚ_8,2.9c) ārād agniṃ kravyādaṃ nirūhaṃ jīvātave te paridhiṃ dadhāmi ||9||",
    "GV00avs___u:4352": "(AVŚ_8,2.10a) yat te niyānaṃ rajasaṃ mṛtyo anavadharṣyam |",
    "GV00avs___u:4353": "(AVŚ_8,2.10c) patha imaṃ tasmād rakṣanto brahmāsmai varma kṛṇmasi ||10||",
    "GV00avs___u:4354": "(AVŚ_8,2.11a) kṛṇomi te prāṇāpānau jarāṃ mṛtyuṃ dīrgham āyuḥ svasti |",
    "GV00avs___u:4355": "(AVŚ_8,2.11c) vaivasvatena prahitān yamadūtāṃś carato 'pa sedhāmi sarvān ||11||",
    "GV00avs___u:4356": "(AVŚ_8,2.12a) ārād arātiṃ nirṛtiṃ paro grāhiṃ kravyādaḥ piśācān |",
    "GV00avs___u:4357": "(AVŚ_8,2.12c) rakṣo yat sarvaṃ durbhūtaṃ tat tama ivāpa hanmasi ||12||",
    "GV00avs___u:4358": "(AVŚ_8,2.13a) agneṣ ṭa prānam amṛtād āyuṣmato vanve jātavedasaḥ |",
    "GV00avs___u:4359": "(AVŚ_8,2.13c) yathā na riṣyā amṛtaḥ sajūr asas tat te kṛṇomi tad u te sam ṛdhyatām ||13||",
    "GV00avs___u:4360": "(AVŚ_8,2.14a) śive te stāṃ dyāvāpṛthivī asaṃtāpe abhiśriyau |",
    "GV00avs___u:4361": "(AVŚ_8,2.14c) śaṃ te sūrya ā tapatu śaṃ vāto vātu te hṛde |",
    "GV00avs___u:4362": "(AVŚ_8,2.14e) śivā abhi kṣarantu tvāpo divyāḥ payasvatīḥ ||14||",
    "GV00avs___u:4363": "(AVŚ_8,2.15a) śivās te santv oṣadhaya ut tvāhārṣam adharasyā uttarāṃ pṛthivīm abhi |",
    "GV00avs___u:4364": "(AVŚ_8,2.15c) tatra tvādityau rakṣatāṃ sūryācandramasāv ubhā ||15||",
    "GV00avs___u:4365": "(AVŚ_8,2.16a) yat te vāsaḥ paridhānaṃ yāṃ nīviṃ kṛṇuṣe tvam |",
    "GV00avs___u:4366": "(AVŚ_8,2.16c) śivaṃ te tanve tat kṛṇmaḥ saṃsparśe 'drūkṣṇam astu te ||16||",
    "GV00avs___u:4367": "(AVŚ_8,2.17a) yat kṣureṇa marcayatā sutejasā vaptā vapasi keśaśmaśru |",
    "GV00avs___u:4368": "(AVŚ_8,2.17c) śubhaṃ mukhaṃ mā na āyuḥ pra moṣīḥ ||17||",
    "GV00avs___u:4369": "(AVŚ_8,2.18a) śivau te stāṃ vrīhiyavāv abalāsāv adomadhau |",
    "GV00avs___u:4370": "(AVŚ_8,2.18c) etau yakṣmaṃ vi bādhete etau muñcato aṃhasaḥ ||18||",
    "GV00avs___u:4371": "(AVŚ_8,2.19a) yad aśnāsi yat pibasi dhānyaṃ kṛṣyāḥ payaḥ |",
    "GV00avs___u:4372": "(AVŚ_8,2.19c) yad ādyaṃ yad anādyaṃ sarvaṃ te annam aviṣaṃ kṛṇomi ||19||",
    "GV00avs___u:4373": "(AVŚ_8,2.20a) ahne ca tvā rātraye cobhābhyāṃ pari dadmasi |",
    "GV00avs___u:4374": "(AVŚ_8,2.20c) arāyebhyo jighatsubhya imaṃ me pari rakṣata ||20|| {4}",
    "GV00avs___u:4375": "(AVŚ_8,2.21a) śataṃ te 'yutaṃ hāyanān dve yuge trīṇi catvāri kṛṇmaḥ |",
    "GV00avs___u:4376": "(AVŚ_8,2.21c) indrāgnī viśve devās te 'nu manyantām ahṛṇīyamānāḥ ||21||",
    "GV00avs___u:4377": "(AVŚ_8,2.22a) śarade tvā hemantāya vasantāya grīṣmāya pari dadmasi |",
    "GV00avs___u:4378": "(AVŚ_8,2.22c) varṣāṇi tubhyaṃ syonāni yeṣu vardhanta oṣadhīḥ ||22||",
    "GV00avs___u:4379": "(AVŚ_8,2.23a) mṛtyur īśe dvipadāṃ mṛtyur īśe catuṣpadām |",
    "GV00avs___u:4380": "(AVŚ_8,2.23c) tasmāt tvāṃ mṛtyor gopater ud bharāmi sa mā bibheḥ ||23||",
    "GV00avs___u:4381": "(AVŚ_8,2.24a) so 'riṣṭa na mariṣyasi na mariṣyasi mā bibheḥ |",
    "GV00avs___u:4382": "(AVŚ_8,2.24c) na vai tatra mriyante no yanti adhamaṃ tamaḥ ||24||",
    "GV00avs___u:4383": "(AVŚ_8,2.25a) sarvo vai tatra jīvati gaur aśvaḥ puruṣaḥ paśuḥ |",
    "GV00avs___u:4384": "(AVŚ_8,2.25c) yatredaṃ brahma kriyate paridhir jīvanāya kam ||25||",
    "GV00avs___u:4385": "(AVŚ_8,2.26a) pari tvā pātu samānebhyo 'bhicārāt sabandhubhyaḥ |",
    "GV00avs___u:4386": "(AVŚ_8,2.26c) amamrir bhavāmṛto 'tijīvo mā te hāsiṣur asavaḥ śarīram ||26||",
    "GV00avs___u:4387": "(AVŚ_8,2.27a) ye mṛtyava ekaśataṃ yā nāṣṭrā atitāryāḥ |",
    "GV00avs___u:4388": "(AVŚ_8,2.27c) muñcantu tasmāt tvāṃ devā agner vaiśvānarād adhi ||27||",
    "GV00avs___u:4389": "(AVŚ_8,2.28a) agneḥ śarīram asi pārayiṣṇu rakṣohāsi sapatnahā |",
    "GV00avs___u:4390": "(AVŚ_8,2.28c) atho amīvacātanaḥ pūtudrur nāma bheṣajam ||28|| {5}",
    "GV00avs___u:4391": "(AVŚ_8,3.1a) rakṣohaṇaṃ vājinam ā jigharmi mitraṃ prathiṣṭham upa yāmi śarma |",
    "GV00avs___u:4392": "(AVŚ_8,3.1c) śiśāno agniḥ kratubhiḥ samiddhaḥ sa no divā sa riṣaḥ pātu naktam ||1||",
    "GV00avs___u:4393": "(AVŚ_8,3.2a) ayodaṃṣṭro arciṣā yātudhānān upa spṛśa jātavedaḥ samiddhaḥ |",
    "GV00avs___u:4394": "(AVŚ_8,3.2c) ā jihvayā mūradevān rabhasva kravyādo vṛṣṭvāpi dhatsvāsan",
    "GV00avs___u:4395": "(AVŚ_8,3.3a) ubhobhayāvinn upa dhehi daṃṣṭrau hiṃsraḥ śiśāno 'varaṃ paraṃ ca |",
    "GV00avs___u:4396": "(AVŚ_8,3.3c) utāntarikṣe pari yāhy agne jambhaiḥ saṃ dhehy abhi yātudhānān",
    "GV00avs___u:4397": "(AVŚ_8,3.4a) agne tvacaṃ yātudhānasya bhindhi hiṃsrāśanir harasā hantv enam |",
    "GV00avs___u:4398": "(AVŚ_8,3.4c) pra parvāṇi jātavedaḥ śṛṇīhi kravyāt kraviṣṇur vi cinotv enam",
    "GV00avs___u:4399": "(AVŚ_8,3.5a) yatredānīṃ paśyasi jātavedas tiṣṭhantam agna uta vā carantam |",
    "GV00avs___u:4400": "(AVŚ_8,3.5c) utāntarikṣe patantaṃ yātudhānaṃ tam astā vidhya śarvā śiśānaḥ ||5||",
    "GV00avs___u:4401": "(AVŚ_8,3.6a) yajñair iṣūḥ saṃnamamāno agne ivācā śalyāṃ aśanibhir dihānaḥ |",
    "GV00avs___u:4402": "(AVŚ_8,3.6c) tābhir vidhya hṛdaye yātudhānān pratīco bāhūn prati bhaṅgdhy eṣām ||6||",
    "GV00avs___u:4403": "(AVŚ_8,3.7a) utārabdhānt spṛnuhi jātaveda utārebhāṇāṃ ṛṣṭibhir yātudhānān",
    "GV00avs___u:4404": "(AVŚ_8,3.7c) agne pūrvo ni jahi śośucāna āmādaḥ kṣviṅkās tam adantv enīḥ",
    "GV00avs___u:4405": "(AVŚ_8,3.8a) iha pra brūhi yatamaḥ so agne yātudhāno ya idaṃ kṛṇoti |",
    "GV00avs___u:4406": "(AVŚ_8,3.8c) tam ā rabhasva samidhā yaviṣṭha nṛcakṣasaś cakṣuṣe randhayainam ||8||",
    "GV00avs___u:4407": "(AVŚ_8,3.9a) tīkṣṇenāgne cakṣuṣā rakṣa yajñaṃ prāñcaṃ vasubhyaḥ pra ṇaya pracetaḥ |",
    "GV00avs___u:4408": "(AVŚ_8,3.9c) hiṃsraṃ rakṣāṃsy abhi śośucānaṃ mā tvā dabhan yātudhānā nṛcakṣaḥ ||9||",
    "GV00avs___u:4409": "(AVŚ_8,3.10a) nṛcakṣā rakṣaḥ pari paśya vikṣu tasya trīṇi prati śṛṇīhy",
    "GV00avs___u:4410": "agrā |",
    "GV00avs___u:4411": "(AVŚ_8,3.10c) tasyāgne pṛṣṭīr harasā śṛṇīhi tredhā mūlaṃ yātudhānasya vṛśca ||10|| {6}",
    "GV00avs___u:4412": "(AVŚ_8,3.11a) trir yātudhānaḥ prasitiṃ ta etv ṛtaṃ yo agne anṛtena hanti |",
    "GV00avs___u:4413": "(AVŚ_8,3.11c) tam arciṣā sphūrjayan jātavedaḥ samakṣam enam gṛṇate ni yuṅgdhi ||11||",
    "GV00avs___u:4414": "(AVŚ_8,3.12a) yad agne adya mithunā śapāto yad vācas tṛṣṭaṃ janayanta",
    "GV00avs___u:4415": "rebhāḥ |",
    "GV00avs___u:4416": "(AVŚ_8,3.12c) manyor manasaḥ śaravyā jāyate yā tayā vidhya hṛdaye yātudhānān ||12||",
    "GV00avs___u:4417": "(AVŚ_8,3.13a) parā śṛṇīhi tapasā yātudhānān parāgne rakṣo harasā śṛṇīhi |",
    "GV00avs___u:4418": "(AVŚ_8,3.13c) parārciṣā mūradevān chṛṇīhi parāsutṛpaḥ śośucataḥ śṛṇīhi",
    "GV00avs___u:4419": "(AVŚ_8,3.14a) parādya devā vṛjinaṃ śṛṇantu pratyag enaṃ śapathā yantu sṛṣṭāḥ |",
    "GV00avs___u:4420": "(AVŚ_8,3.14c) vācāstenaṃ śarava ṛchantu marman viśvasyaitu prasitiṃ",
    "GV00avs___u:4421": "yātudhānaḥ ||14||",
    "GV00avs___u:4422": "(AVŚ_8,3.15a) yaḥ pauruṣeyeṇa kraviṣā samaṅkte yo aśvyena paśunā yātudhānaḥ |",
    "GV00avs___u:4423": "(AVŚ_8,3.15c) yo aghnyāyā bharati kṣīram agne teṣāṃ śīrṣāṇi harasāpi vṛśca",
    "GV00avs___u:4424": "(AVŚ_8,3.16a) viṣaṃ gavāṃ yātudhānā bharantām ā vṛścantām aditaye durevāḥ |",
    "GV00avs___u:4425": "(AVŚ_8,3.16c) paraiṇān devaḥ savitā dadātu parā bhāgam oṣadhīnāṃ jayantām ||16||",
    "GV00avs___u:4426": "(AVŚ_8,3.17a) saṃvatsarīṇaṃ paya usriyāyās tasya māśīd yātudhāno nṛcakṣaḥ",
    "GV00avs___u:4427": "(AVŚ_8,3.17c) pīyūṣam agne yatamas titṛpsāt taṃ pratyañcam arciṣā vidhya marmaṇi ||17||",
    "GV00avs___u:4428": "(AVŚ_8,3.18a) sanād agne mṛṇasi yātudhānān na tvā rakṣāṃsi pṛtanāsu jigyuḥ",
    "GV00avs___u:4429": "(AVŚ_8,3.18c) sahamūrān anu daha kravyādo mā te hetyā mukṣata daivyāyāḥ",
    "GV00avs___u:4430": "(AVŚ_8,3.19a) tvaṃ no agne adharād udaktas tvaṃ paścād uta rakṣā purastāt",
    "GV00avs___u:4431": "(AVŚ_8,3.19c) prati tye te ajarāsas tapiṣṭhā aghaśaṃsaṃ śośucato dahantu ||19||",
    "GV00avs___u:4432": "(AVŚ_8,3.20a) paścāt purastād adharād utottarāt kaviḥ kāvyena pari pāhy agne |",
    "GV00avs___u:4433": "(AVŚ_8,3.20c) sakhā sakhāyam ajaro jarimne agne martāṃ amartyas tvaṃ naḥ",
    "GV00avs___u:4434": "(AVŚ_8,3.21a) tad agne cakṣuḥ prati dhehi rebhe śaphārujo yena paśyasi",
    "GV00avs___u:4435": "yātudhānān |",
    "GV00avs___u:4436": "(AVŚ_8,3.21c) atharvavaj jyotiṣā daivyena satyaṃ dhūrvantam acitaṃ nyoṣa",
    "GV00avs___u:4437": "(AVŚ_8,3.22a) pari tvāgne puraṃ vayaṃ vipraṃ sahasya dhīmahi |",
    "GV00avs___u:4438": "(AVŚ_8,3.22c) dhṛṣadvarṇaṃ divedive hantāraṃ bhaṅgurāvataḥ ||22||",
    "GV00avs___u:4439": "(AVŚ_8,3.23a) viṣeṇa bhaṅgurāvataḥ prati sma rakṣaso jahi |",
    "GV00avs___u:4440": "(AVŚ_8,3.23c) agne tigmena śociṣā tapuragrābhir arcibhiḥ ||23||",
    "GV00avs___u:4441": "(AVŚ_8,3.24a) vi jyotiṣā bṛhatā bhāty agnir āvir viśvāni kṛṇute mahitvā |",
    "GV00avs___u:4442": "(AVŚ_8,3.24c) prādevīr māyāḥ sahate durevāḥ śiśīte śṛṅge rakṣobhyo vinikṣe ||24||",
    "GV00avs___u:4443": "(AVŚ_8,3.25a) ye te śṛṅge ajare jātavedas tigmahetī brahmasaṃśite |",
    "GV00avs___u:4444": "(AVŚ_8,3.25c) tābhyāṃ durhārdam abhidāsantaṃ kimīdinaṃ |",
    "GV00avs___u:4445": "(AVŚ_8,3.25e) pratyañcam arciṣā jātavedo vi nikṣva ||25||",
    "GV00avs___u:4446": "(AVŚ_8,3.26a) agnī rakṣāṃsi sedhati śukraśocir amartyaḥ |",
    "GV00avs___u:4447": "(AVŚ_8,3.26c) śuciḥ pāvaka īḍyaḥ ||26|| {8}",
    "GV00avs___u:4448": "(AVŚ_8,4.1a) indrāsomā tapataṃ rakṣa ubjataṃ ny arpayataṃ vṛṣaṇā tamovṛdhaḥ |",
    "GV00avs___u:4449": "(AVŚ_8,4.1c) parā śṛṇītam acito ny oṣataṃ hataṃ nudethāṃ ni śiśītam",
    "GV00avs___u:4450": "attriṇaḥ ||1||",
    "GV00avs___u:4451": "(AVŚ_8,4.2a) indrāsomā sam aghaśaṃsam abhy aghaṃ tapur yayastu carur agnimāṃ iva |",
    "GV00avs___u:4452": "(AVŚ_8,4.2c) brahmadviṣe kravyāde ghoracakṣase dveṣo dhattam anavāyaṃ",
    "GV00avs___u:4453": "kimīdine ||2||",
    "GV00avs___u:4454": "(AVŚ_8,4.3a) indrāsomā duṣkṛto vavre antar anārambhaṇe tamasi pra vidhyatam |",
    "GV00avs___u:4455": "(AVŚ_8,4.3c) yato naiṣāṃ punar ekaś canodayat tad vām astu sahase manyumac chavaḥ ||3||",
    "GV00avs___u:4456": "(AVŚ_8,4.4a) indrāsomā vartayataṃ divo vadhaṃ saṃ pṛthivyā aghaśaṃsāya tarhaṇam |",
    "GV00avs___u:4457": "(AVŚ_8,4.4c) ut takṣataṃ svaryaṃ1 parvatebhyo yena rakṣo vāvṛdhānaṃ nijūrvathaḥ ||4||",
    "GV00avs___u:4458": "(AVŚ_8,4.5a) indrāsomā vartayataṃ divas pary agnitaptebhir yuvam",
    "GV00avs___u:4459": "aśmahanmabhiḥ |",
    "GV00avs___u:4460": "(AVŚ_8,4.5c) tapurvadhebhir ajarebhir attriṇo ni parśāne vidhyataṃ yantu nisvaram ||5||",
    "GV00avs___u:4461": "(AVŚ_8,4.6a) indrāsomā pari vāṃ bhūtu viśvata iyaṃ matiḥ kakṣyāśveva vājinā |",
    "GV00avs___u:4462": "(AVŚ_8,4.6c) yāṃ vāṃ hotrāṃ parihinomi medhayemā brahmāṇi nṛpatī iva jinvatam ||6||",
    "GV00avs___u:4463": "(AVŚ_8,4.7a) prati smarethāṃ tujayadbhir evair hataṃ druho rakṣaso bhaṅgurāvataḥ |",
    "GV00avs___u:4464": "(AVŚ_8,4.7c) indrāsomā duṣkṛte mā sugaṃ bhūd yo mā kadā cid abhidāsati druhuḥ ||7||",
    "GV00avs___u:4465": "(AVŚ_8,4.8a) yo mā pākena manasā carantam abhicaṣṭe anṛtebhir vacobhiḥ |",
    "GV00avs___u:4466": "(AVŚ_8,4.8c) āpa iva kāśinā samgṛbhītā asann astv asataḥ indra vaktā ||8||",
    "GV00avs___u:4467": "(AVŚ_8,4.9a) ye pākaśaṃsaṃ viharanta evair ye vā bhadraṃ dūṣayanti svadhābhiḥ |",
    "GV00avs___u:4468": "(AVŚ_8,4.9c) ahaye vā tān pradadātu soma ā vā dadhātu nirṛter upaṣṭhe",
    "GV00avs___u:4469": "(AVŚ_8,4.10a) yo no rasaṃ dipsati pitvo agne aśvānāṃ gavāṃ yas tanūnām |",
    "GV00avs___u:4470": "(AVŚ_8,4.10c) ripu stena steyakṛd dabhram etu ni ṣa hīyatāṃ tanvā tanā ca ||10|| {9}",
    "GV00avs___u:4471": "(AVŚ_8,4.11a) paraḥ so astu tanvā tanā ca tisraḥ pṛthivīr adho astu viśvāḥ |",
    "GV00avs___u:4472": "(AVŚ_8,4.11c) prati śuṣyatu yaśo asya devā yo mā divā dipsati yaś ca naktam ||11||",
    "GV00avs___u:4473": "(AVŚ_8,4.12a) suvijñānaṃ cikituṣe janāya sac cāsac ca vacasī paspṛdhāte |",
    "GV00avs___u:4474": "(AVŚ_8,4.12c) tasyor yat satyaṃ yatarad ṛjīyas tad it somo 'vati hanty asat ||12||",
    "GV00avs___u:4475": "(AVŚ_8,4.13a) na vā u somo vṛjinaṃ hinoti na kṣatriyam mithuyā dhārayantam",
    "GV00avs___u:4476": "(AVŚ_8,4.13c) hanti rakṣo hanty āsad vadantam ubhāv indrasya prasitau śayāte ||13||",
    "GV00avs___u:4477": "(AVŚ_8,4.14a) yadi vāham anṛtadevo asmi moghaṃ vā devāṃ apyūhe agne |",
    "GV00avs___u:4478": "(AVŚ_8,4.14c) kim asmabhyaṃ jātavedo hṛṇīṣe droghavācas te nirṛthaṃ sacantām ||14||",
    "GV00avs___u:4479": "(AVŚ_8,4.15a) adyā murīya yadi yātudhāno asmi yadi vāyus tatapa puruṣasya",
    "GV00avs___u:4480": "(AVŚ_8,4.15c) adhā sa vīrair daśabhir vi yūyā yo mā moghaṃ yātudhānety āha ||15||",
    "GV00avs___u:4481": "(AVŚ_8,4.16a) yo māyātuṃ yātudhānety āha yo vā rakṣāḥ śicir asmīty āha |",
    "GV00avs___u:4482": "(AVŚ_8,4.16c) indras taṃ hantu mahatā vadhena viśvasya jantor adhamas padīṣṭa ||16||",
    "GV00avs___u:4483": "(AVŚ_8,4.17a) pra yā jigāti khargaleva naktam apa druhus tanvaṃ1 gūhamānā",
    "GV00avs___u:4484": "(AVŚ_8,4.17c) vavram anantam ava sā padīṣṭia grāvāṇo ghnantu rakṣasa upabdaiḥ ||17||",
    "GV00avs___u:4485": "(AVŚ_8,4.18a) vi tiṣṭhadhvam maruto vikṣv ichata gṛbhāyata rakṣasaḥ saṃ pinaṣṭan |",
    "GV00avs___u:4486": "(AVŚ_8,4.18c) vayo ye bhūtvā patayanti naktabhir ye vā ripo dadhire deve adhvare ||18||",
    "GV00avs___u:4487": "(AVŚ_8,4.19a) pra vartaya divo 'śmānam indra somaśitaṃ maghavant saṃ śiśādhi |",
    "GV00avs___u:4488": "(AVŚ_8,4.19c) prākto apākto adharād udakto 'bhi jahi rakṣasaḥ parvatena",
    "GV00avs___u:4489": "(AVŚ_8,4.20a) eta u tye patayanti śvayātava indraṃ dipsanti dipsavo 'dābhyam |",
    "GV00avs___u:4490": "(AVŚ_8,4.20c) śiśīte śakraḥ piśunebhyo vadhaṃ nunaṃ sṛjad aśaniṃ yātumadbhyaḥ ||20|| {10}",
    "GV00avs___u:4491": "(AVŚ_8,4.21a) indro yātūnām abhavat parāśaro havirmathīnām abhy āvivāsatām",
    "GV00avs___u:4492": "(AVŚ_8,4.21c) abhīd u śakraḥ paraśur yathā vanaṃ pātreva bhindant sata etu rakṣasaḥ ||21||",
    "GV00avs___u:4493": "(AVŚ_8,4.22a) ulūkayātuṃ śuśulūkayātuṃ jahi śvayātum uta kokayātum |",
    "GV00avs___u:4494": "(AVŚ_8,4.22c) suparṇayātum uta gṛdhrayātuṃ dṛṣadeva pra mṛṇa rakṣa indra ||22||",
    "GV00avs___u:4495": "(AVŚ_8,4.23a) mā no rakṣo abhi naḍ yātumāvad apochantu mithunā ye",
    "GV00avs___u:4496": "kimīdinaḥ |",
    "GV00avs___u:4497": "(AVŚ_8,4.23c) pṛthivī naḥ pārthivāt pātv aṃhaso 'ntarikṣaṃ divyāt pātv asmān ||23||",
    "GV00avs___u:4498": "(AVŚ_8,4.24a) indra jahi pumāṃsaṃ yātudhānam uta striyaṃ māyayā śāśadānām |",
    "GV00avs___u:4499": "(AVŚ_8,4.24c) vigrīvāso mūradevā ṛdantu mā te dṛśant sūryam uccarantam ||24||",
    "GV00avs___u:4500": "(AVŚ_8,4.25a) prati cakṣva vi cakṣvendraś ca soma jāgṛtam |",
    "GV00avs___u:4501": "(AVŚ_8,4.25c) rakṣobhyo vadham asyatam aśaniṃ yātumadbhyaḥ ||25|| {11}",
    "GV00avs___u:4502": "(AVŚ_8,5.1a) ayaṃ pratisaro maṇir vīro vīrāya badhyate |",
    "GV00avs___u:4503": "(AVŚ_8,5.1c) vīryavānt sapatnahā śūravīraḥ paripāṇaḥ sumaṅgalaḥ ||1||",
    "GV00avs___u:4504": "(AVŚ_8,5.2a) ayaṃ maṇiḥ sapatnahā suvīraḥ sahasvān vājī sahamāna ugraḥ |",
    "GV00avs___u:4505": "(AVŚ_8,5.2c) pratyak kṛtyā dūṣayann eti vīraḥ ||2||",
    "GV00avs___u:4506": "(AVŚ_8,5.3a) anenendro maṇinā vṛtram ahann anenāsurān parābhāvayan manīṣī",
    "GV00avs___u:4507": "(AVŚ_8,5.3c) anenājayad dyāvāpṛthivī ubhe ime anenājayat pradiśaś catasraḥ",
    "GV00avs___u:4508": "(AVŚ_8,5.4a) ayaṃ srāktyo maṇiḥ pratīvartaḥ pratisaraḥ |",
    "GV00avs___u:4509": "(AVŚ_8,5.4c) ojasvān vimṛdho vaśī so asmān pātu sarvataḥ ||4||",
    "GV00avs___u:4510": "(AVŚ_8,5.5a) tad agnir āha tad u soma āha bṛhaspatiḥ savitā tad indraḥ |",
    "GV00avs___u:4511": "(AVŚ_8,5.5c) te me devāḥ purohitāḥ pratīcīḥ kṛtyāḥ pratisarair ajantu ||5||",
    "GV00avs___u:4512": "(AVŚ_8,5.6a) antar dadhe dyāvāpṛthivī utāhar uta sūryam |",
    "GV00avs___u:4513": "(AVŚ_8,5.6c) te me devāḥ purohitāḥ pratīcīḥ kṛtyāḥ pratisarair ajantu ||6||",
    "GV00avs___u:4514": "(AVŚ_8,5.7a) ye srāktyaṃ maṇiṃ janā varmāṇi kṛṇvate |",
    "GV00avs___u:4515": "(AVŚ_8,5.7c) sūrya iva divam āruhya vi kṛtyā bādhate vaśī ||7||",
    "GV00avs___u:4516": "(AVŚ_8,5.8a) srāktyena maṇinā ṛṣiṇeva manīṣiṇā |",
    "GV00avs___u:4517": "(AVŚ_8,5.8c) ajaiṣaṃ sarvāḥ pṛtanā vi mṛdho hanmi rakṣasaḥ ||8||",
    "GV00avs___u:4518": "(AVŚ_8,5.9a) yāḥ kṛtyā āṅgirasīr yāḥ kṛtyā āsurīr yāḥ |",
    "GV00avs___u:4519": "(AVŚ_8,5.9c) kṛtyāḥ svayaṃkṛtā yā u cānyebhir ābhṛtāḥ |",
    "GV00avs___u:4520": "(AVŚ_8,5.9e) ubhayīs tāḥ parā yantu parāvato navatiṃ nāvyā ati ||9||",
    "GV00avs___u:4521": "(AVŚ_8,5.10a) asmai maṇiṃ varma badhnantu devā indro viṣṇuḥ savitā rudro",
    "GV00avs___u:4522": "agniḥ |",
    "GV00avs___u:4523": "(AVŚ_8,5.10c) prajāpatiḥ parameṣṭhī virāḍ vaiśvānara ṛṣayaś ca sarve",
    "GV00avs___u:4524": "(AVŚ_8,5.11a) uttamo asy oṣadhīnām anaḍvān jagatām iva vyāghraḥ śvapadām iva |",
    "GV00avs___u:4525": "(AVŚ_8,5.11ḍ) yam aichāmāvidāma taṃ pratispāśanam antitam ||11||",
    "GV00avs___u:4526": "(AVŚ_8,5.12a) sa id vyāghro bhavaty atho siṃho atho vṛṣā |",
    "GV00avs___u:4527": "(AVŚ_8,5.12c) atho sapatnakarśano yo bibhartīmaṃ maṇim ||12||",
    "GV00avs___u:4528": "(AVŚ_8,5.13a) nainaṃ ghnanty apsaraso na gandharvā na martyāḥ |",
    "GV00avs___u:4529": "(AVŚ_8,5.13c) sarvā diśo vi rājati yo bibhartīmaṃ maṇim ||13||",
    "GV00avs___u:4530": "(AVŚ_8,5.14a) kaśyapas tvām asṛjata kaśyapas tvā sam airayat |",
    "GV00avs___u:4531": "(AVŚ_8,5.14c) abibhas tvendro mānuṣe bibhrat saṃśreṣiṇe 'jayat |",
    "GV00avs___u:4532": "(AVŚ_8,5.14e) maṇiṃ sahasravīryaṃ varma devā akṛṇvata ||14||",
    "GV00avs___u:4533": "(AVŚ_8,5.15a) yas tvā kṛtyābhir yas tvā dīkṣābhir yajñair yas tvā",
    "GV00avs___u:4534": "jighāṃsati |",
    "GV00avs___u:4535": "(AVŚ_8,5.15c) pratyak tvam indra taṃ jahi vajreṇa śataparvaṇā ||15||",
    "GV00avs___u:4536": "(AVŚ_8,5.16a) ayam id vai pratīvarta ojasvān saṃjayo maṇiḥ |",
    "GV00avs___u:4537": "(AVŚ_8,5.16c) prajāṃ dhanaṃ ca rakṣatu paripāṇaḥ sumaṅgalaḥ ||16||",
    "GV00avs___u:4538": "(AVŚ_8,5.17a) asapatnaṃ no adharād asapatnaṃ na uttarāt |",
    "GV00avs___u:4539": "(AVŚ_8,5.17c) indrāsapatnaṃ naḥ paścāj jyotiḥ śūra puras kṛdhi ||17||",
    "GV00avs___u:4540": "(AVŚ_8,5.18a) varma me dyāvāpṛthivī varmāhar varma sūryaḥ |",
    "GV00avs___u:4541": "(AVŚ_8,5.18c) varma ma indraś cāgniś ca varma dhātā dadhātu me ||18||",
    "GV00avs___u:4542": "(AVŚ_8,5.19a) aindrāgnaṃ varma bahulaṃ yad ugraṃ viśve devā nātividhyanti sarve |",
    "GV00avs___u:4543": "(AVŚ_8,5.19c) tan me tanvaṃ trāyatāṃ sarvato bṛhad āyuṣmāṃ jaradaṣṭir yathāsāni ||19||",
    "GV00avs___u:4544": "(AVŚ_8,5.20a) ā mārukṣad devamaṇir mahyā ariṣṭatātaye |",
    "GV00avs___u:4545": "(AVŚ_8,5.20c) imaṃ methim abhisaṃviśadhvaṃ tanūpānaṃ trivarūtham ojase",
    "GV00avs___u:4546": "(AVŚ_8,5.21a) asminn indro ni dadhātu nṛmṇam imaṃ devāso abhisaṃviśadhvam |",
    "GV00avs___u:4547": "(AVŚ_8,5.21c) dīrghāyutvāya śataśāradāyāyuṣmān jaradaṣṭir yathāsat ||21||",
    "GV00avs___u:4548": "(AVŚ_8,5.22a) svastidā viśāṃ patir vṛtrahā vimṛdho vaśī |",
    "GV00avs___u:4549": "(AVŚ_8,5.22c) indro badhnātu te maṇiṃ jigīvāṃ aparājitaḥ |",
    "GV00avs___u:4550": "(AVŚ_8,5.22e) somapā abhayaṅkaro vṛṣā |",
    "GV00avs___u:4551": "(AVŚ_8,6.1a) yau te mātonmamārja jātāyāḥ pativedanau |",
    "GV00avs___u:4552": "(AVŚ_8,6.1c) durṇāmā tatra mā gṛdhad aliṃśa uta vatsapaḥ ||1||",
    "GV00avs___u:4553": "(AVŚ_8,6.2a) palālānupalālau śarkuṃ kokaṃ malimlucaṃ palījakam |",
    "GV00avs___u:4554": "(AVŚ_8,6.2c) āśreṣaṃ vavrivāsasam ṛkṣagrīvaṃ pramīlinam ||2||",
    "GV00avs___u:4555": "(AVŚ_8,6.3a) mā saṃ vṛto mopa sṛpa ūrū māva sṛpo 'ntarā |",
    "GV00avs___u:4556": "(AVŚ_8,6.3c) kṛṇomy asyai bheṣajaṃ bajaṃ durṇāmacātanam ||3||",
    "GV00avs___u:4557": "(AVŚ_8,6.4a) durṇāmā ca sunāmā cobhā samvṛtam ichataḥ |",
    "GV00avs___u:4558": "(AVŚ_8,6.4c) arāyān apa hanmaḥ sunāmā straiṇam ichatām ||4||",
    "GV00avs___u:4559": "(AVŚ_8,6.5a) yaḥ kṛṣṇaḥ keśy asura stambaja uta tuṇḍikaḥ |",
    "GV00avs___u:4560": "(AVŚ_8,6.5c) arāyān asyā muṣkābhyāṃ bhaṃsaso 'pa hanmasi ||5||",
    "GV00avs___u:4561": "(AVŚ_8,6.6a) anujighraṃ pramṛśantaṃ kravyādam uta reriham |",
    "GV00avs___u:4562": "(AVŚ_8,6.6c) arāyāṃ chvakiṣkiṇo bajaḥ piṅgo anīnaśat ||6||",
    "GV00avs___u:4563": "(AVŚ_8,6.7a) yas tvā svapne nipadyate bhrātā bhūtvā piteva ca |",
    "GV00avs___u:4564": "(AVŚ_8,6.7c) bajas tānt sahatām itaḥ klībarūpāṃs tirīṭinaḥ ||7||",
    "GV00avs___u:4565": "(AVŚ_8,6.8a) yas tvā svapantīṃ tsarati yas tvā dipsati jāgratīm |",
    "GV00avs___u:4566": "(AVŚ_8,6.8c) chāyām iva pra tānt sūryaḥ parikrāmann anīnaśat ||8||",
    "GV00avs___u:4567": "(AVŚ_8,6.9a) yaḥ kṛṇoti mṛtavatsām avatokām imāṃ striyam |",
    "GV00avs___u:4568": "(AVŚ_8,6.9c) tam oṣadhe tvaṃ nāśayāsyāḥ kamalam añjivam ||9||",
    "GV00avs___u:4569": "(AVŚ_8,6.10a) ye śālāḥ parinṛtyanti sāyaṃ gardabhanādinaḥ |",
    "GV00avs___u:4570": "(AVŚ_8,6.10c) kusūlā ye ca kukṣilāḥ kakubhāḥ karumāḥ srimāḥ |",
    "GV00avs___u:4571": "(AVŚ_8,6.10e) tān oṣadhe tvaṃ gandhena viṣūcīnān vi nāśaya ||10|| {14}",
    "GV00avs___u:4572": "(AVŚ_8,6.11a) ye kukundhāḥ kukirabhāḥ kṛttīr dūrśāni bibhrati |",
    "GV00avs___u:4573": "(AVŚ_8,6.11c) klībā iva pranṛtyanto vane ye kurvate ghoṣaṃ tān ito",
    "GV00avs___u:4574": "nāśayāmasi ||11||",
    "GV00avs___u:4575": "(AVŚ_8,6.12a) ye sūryaṃ na titikṣanta ātapantam amuṃ divaḥ |",
    "GV00avs___u:4576": "(AVŚ_8,6.12c) arāyān bastavāsino durgandhīṃl lohitāsyān makakān nāśayāmasi",
    "GV00avs___u:4577": "(AVŚ_8,6.13a) ya ātmānam atimātram aṃsa ādhāya bibhrati |",
    "GV00avs___u:4578": "(AVŚ_8,6.13c) strīṇāṃ śroṇipratodina indra rakṣāṃsi nāśaya ||13||",
    "GV00avs___u:4579": "(AVŚ_8,6.14a) ye pūrve badhvo yanti haste śṛṅgāni bibhrataḥ |",
    "GV00avs___u:4580": "(AVŚ_8,6.14c) āpākesthāḥ prahāsina stambe ye kurvate jyotis tān ito nāśayāmasi ||14||",
    "GV00avs___u:4581": "(AVŚ_8,6.15a) yeṣām paścāt prapadāni puraḥ pārṣṇīḥ puro mukhā |",
    "GV00avs___u:4582": "(AVŚ_8,6.15c) khalajāḥ śakadhūmajā uruṇḍā ye ca maṭmaṭāḥ kumbhamuṣkā ayāśavaḥ |",
    "GV00avs___u:4583": "(AVŚ_8,6.15e) tān asyā brahmaṇas pate pratībodhena nāśaya ||15||",
    "GV00avs___u:4584": "(AVŚ_8,6.16a) paryastākṣā apracaṅkaśā astraiṇāḥ santu paṇḍagāḥ |",
    "GV00avs___u:4585": "(AVŚ_8,6.16c) ava bheṣaja pādaya ya imāṃ saṃvivṛtsaty apatiḥ svapatiṃ striyam ||16||",
    "GV00avs___u:4586": "(AVŚ_8,6.17a) uddharṣiṇaṃ munikeśaṃ jambhayantaṃ marīmṛśam |",
    "GV00avs___u:4587": "(AVŚ_8,6.17c) upeṣantam udumbalaṃ tuṇḍelam uta śāluḍam |",
    "GV00avs___u:4588": "(AVŚ_8,6.17e) padā pra vidhya pārṣṇyā sthālīṃ gaur iva spandanā ||17||",
    "GV00avs___u:4589": "(AVŚ_8,6.18a) yas te garbhaṃ pratimṛśāj jātaṃ vā mārayāti te |",
    "GV00avs___u:4590": "(AVŚ_8,6.18c) piṅgas tam ugradhanvā kṛṇotu hṛdayāvidham ||18||",
    "GV00avs___u:4591": "(AVŚ_8,6.19a) ye amno jatān mārayanti sūtikā anuśerate |",
    "GV00avs___u:4592": "(AVŚ_8,6.19c) strībhāgān piṅgo gandharvān vāto abhram ivājatu ||19||",
    "GV00avs___u:4593": "(AVŚ_8,6.20a) parisṛṣṭaṃ dharayatu yad dhitaṃ māva pādi tat |",
    "GV00avs___u:4594": "(AVŚ_8,6.20c) garbhaṃ ta ugrau rakṣatām bheṣajau nīvibhāryau ||20|| {15}",
    "GV00avs___u:4595": "(AVŚ_8,6.21a) pavīnasāt taṅgalvāc chāyakād uta nagnakāt |",
    "GV00avs___u:4596": "(AVŚ_8,6.21c) prajāyai patye tvā piṅgaḥ pari pātu kimīdinaḥ ||21||",
    "GV00avs___u:4597": "(AVŚ_8,6.22a) dvyāsyāc caturakṣāt pañcapadād anaṅgureḥ |",
    "GV00avs___u:4598": "(AVŚ_8,6.22c) vṛntād abhi prasarpataḥ pari pāhi varīvṛtāt ||22||",
    "GV00avs___u:4599": "(AVŚ_8,6.23a) ya āmaṃ māṃsam adanti pauruṣeyaṃ ca ye kraviḥ |",
    "GV00avs___u:4600": "(AVŚ_8,6.23c) garbhān khādanti keśavās tān ito nāśayāmasi ||23||",
    "GV00avs___u:4601": "(AVŚ_8,6.24a) ye sūryāt parisarpanti snuṣeva śvaśurād adhi |",
    "GV00avs___u:4602": "(AVŚ_8,6.24c) bajaś ca teṣāṃ piṅgaś ca hṛdaye 'dhi ni vidhyatām ||24||",
    "GV00avs___u:4603": "(AVŚ_8,6.25a) piṅga rakṣa jāyamānaṃ mā pumāṃsaṃ striyaṃ kran |",
    "GV00avs___u:4604": "(AVŚ_8,6.25c) āṇḍādo garbhān mā dabhan bādhasvetaḥ kimīdinaḥ ||25||",
    "GV00avs___u:4605": "(AVŚ_8,6.26a) aprajāstvaṃ mārtavatsam ād rodam agham āvayam |",
    "GV00avs___u:4606": "(AVŚ_8,6.26c) vṛkṣād iva srajam kṛtvāpriye prati muñca tat ||26|| {16}",
    "GV00avs___u:4607": "(AVŚ_8,7.1a) yā babhravo yāś ca śukrā rohiṇīr uta pṛśnayaḥ |",
    "GV00avs___u:4608": "(AVŚ_8,7.1c) asiknīḥ kṛṣṇā oṣadhīḥ sarvā achāvadāmasi ||1||",
    "GV00avs___u:4609": "(AVŚ_8,7.2a) trāyantām imaṃ purusaṃ yakṣmād deveṣitād adhi |",
    "GV00avs___u:4610": "(AVŚ_8,7.2c) yāsām dyauḥ pitā pṛthivī mātā samudro mūlaṃ vīrudhāṃ babhūva",
    "GV00avs___u:4611": "(AVŚ_8,7.3a) āpo agraṃ divyā oṣadhayaḥ |",
    "GV00avs___u:4612": "(AVŚ_8,7.3c) tās te yakṣmam enasyam aṅgādaṅgād anīnaśan ||3||",
    "GV00avs___u:4613": "(AVŚ_8,7.4a) prastṛṇatī stambinīr ekaśuṅgāḥ pratanvatīr oṣadhīr ā vadāmi |",
    "GV00avs___u:4614": "(AVŚ_8,7.4c) aṃśumatīḥ kaṇḍinīr yā viśākhā hvayāmi te vīrudho vaiśvadevīr ugrāḥ puruṣajīvanīḥ",
    "GV00avs___u:4615": "(AVŚ_8,7.5a) yad vaḥ sahaḥ sahamānā vīryaṃ1 yac ca vo balam |",
    "GV00avs___u:4616": "(AVŚ_8,7.5c) tenemam asmād yakṣmāt puruṣaṃ muñcatauṣadhīr atho kṛṇomi bheṣajam ||5||",
    "GV00avs___u:4617": "(AVŚ_8,7.6a) jīvalāṃ naghāriṣāṃ jīvantīm oṣadhīm aham |",
    "GV00avs___u:4618": "(AVŚ_8,7.6c) arundhatīm unnayantīṃ puṣpām madhumatīm iha huve 'smā",
    "GV00avs___u:4619": "ariṣṭatātaye ||6||",
    "GV00avs___u:4620": "(AVŚ_8,7.7a) ihā yantu pracetaso medinīr vacaso mama |",
    "GV00avs___u:4621": "(AVŚ_8,7.7c) yathemaṃ pārayāmasi puruṣaṃ duritād adhi ||7||",
    "GV00avs___u:4622": "(AVŚ_8,7.8a) agner ghāso apāṃ garbho yā rohanti punarṇavāḥ |",
    "GV00avs___u:4623": "(AVŚ_8,7.8c) dhruvāḥ sahasranāmnīr bheṣajīḥ santv ābhṛtāḥ ||8||",
    "GV00avs___u:4624": "(AVŚ_8,7.9a) avakolbā udakātmāna oṣadhayaḥ |",
    "GV00avs___u:4625": "(AVŚ_8,7.9c) vyṛṣantu duritaṃ tīkṣṇaśṛṅgyaḥ ||9||",
    "GV00avs___u:4626": "(AVŚ_8,7.10a) unmuñcantīr vivaruṇā ugrā yā viṣadūṣanīḥ |",
    "GV00avs___u:4627": "(AVŚ_8,7.10c) atho balāsanāśanīḥ kṛtyādūṣaṇīś ca yās tā ihā yantv oṣadhīḥ",
    "GV00avs___u:4628": "(AVŚ_8,7.11a) apakrītāḥ sahīyasīr vīrudho yā abhiṣṭutāḥ |",
    "GV00avs___u:4629": "(AVŚ_8,7.11c) trāyantām asmin grāme gām aśvaṃ puruṣaṃ paśum ||11||",
    "GV00avs___u:4630": "(AVŚ_8,7.12a) madhuman mūlaṃ madhumad agram āsām madhuman madhyaṃ vīrudhāṃ babhūva |",
    "GV00avs___u:4631": "(AVŚ_8,7.12c) madhumat parṇaṃ madhumat puṣpam āsāṃ madhoḥ sambhaktā amṛtasya bhakṣo ghṛtam annaṃ duhratāṃ gopurogavam ||12||",
    "GV00avs___u:4632": "(AVŚ_8,7.13a) yāvatīḥ kiyatīś cemāḥ pṛthivyām adhy oṣadhīḥ |",
    "GV00avs___u:4633": "(AVŚ_8,7.13c) tā mā sahasraparṇyo mṛtyor muñcantv aṃhasaḥ ||13||",
    "GV00avs___u:4634": "(AVŚ_8,7.14a) vaiyāghro maṇir vīrudhāṃ trāyamāno 'bhiśastipāḥ |",
    "GV00avs___u:4635": "(AVŚ_8,7.14c) amīvāḥ sarvā rakṣāṃsy apa hantv adhi dūram asmat ||14||",
    "GV00avs___u:4636": "(AVŚ_8,7.15a) siṃhasyeva stanathoḥ saṃ vijante 'gner iva vijante ābhṛtābhyaḥ |",
    "GV00avs___u:4637": "(AVŚ_8,7.15c) gavāṃ yakṣmaḥ puruṣāṇāṃ vīrudbhir atinutto nāvyā etu srotyāḥ ||15||",
    "GV00avs___u:4638": "(AVŚ_8,7.16a) mumucānā oṣadhayo 'gner vaiśvānarād adhi |",
    "GV00avs___u:4639": "(AVŚ_8,7.16c) bhūmiṃ saṃtanvatīr ita yāsāṃ rājā vanaspatiḥ ||16||",
    "GV00avs___u:4640": "(AVŚ_8,7.17a) yā rohanty āṅgirasīḥ parvateṣu sameṣu ca |",
    "GV00avs___u:4641": "(AVŚ_8,7.17c) tā naḥ payasvatīḥ śivā oṣadhīḥ santu śaṃ hṛde ||17||",
    "GV00avs___u:4642": "(AVŚ_8,7.18a) yāś cāhaṃ veda vīrudho yāś ca paśyāmi cakṣuṣā |",
    "GV00avs___u:4643": "(AVŚ_8,7.18c) ajñātā jānīmaś ca yā yāsu vidma ca saṃbhṛtam ||18||",
    "GV00avs___u:4644": "(AVŚ_8,7.19a) sarvāḥ samagrā oṣadhīr bodhantu vacaso mama |",
    "GV00avs___u:4645": "(AVŚ_8,7.19c) yathemaṃ pārayāmasi puruṣam duritād adhi ||19||",
    "GV00avs___u:4646": "(AVŚ_8,7.20a) aśvattho darbho vīrudhāṃ somo rājāmṛtaṃ haviḥ |",
    "GV00avs___u:4647": "(AVŚ_8,7.20c) vrīhir yavaś ca bheṣajau divasi putrāv amartyau ||20|| {18}",
    "GV00avs___u:4648": "(AVŚ_8,7.21a) uj jihīdhve stanayaty abhikrandaty oṣadhīḥ |",
    "GV00avs___u:4649": "(AVŚ_8,7.21c) yadā vaḥ pṛśnimātaraḥ parjanyo retasāvati ||21||",
    "GV00avs___u:4650": "(AVŚ_8,7.22a) tasyāmṛtasyemaṃ balaṃ puruṣaṃ payayāmasi |",
    "GV00avs___u:4651": "(AVŚ_8,7.22c) atho kṛṇomi bheṣajaṃ yathāsac chatahāyanaḥ ||22||",
    "GV00avs___u:4652": "(AVŚ_8,7.23a) varāho veda vīrudhaṃ nakulo veda bheṣajīm |",
    "GV00avs___u:4653": "(AVŚ_8,7.23c) sarpā gandharvā yā vidus tā asmā avase huve ||23||",
    "GV00avs___u:4654": "(AVŚ_8,7.24a) yāḥ suparṇā āṅgirasīr divyā yā raghato viduḥ |",
    "GV00avs___u:4655": "(AVŚ_8,7.24c) vayāṃsi haṃsā yā vidur yās ca sarve patatriṇaḥ |",
    "GV00avs___u:4656": "(AVŚ_8,7.24e) mṛgā yā vidur oṣadhīs tā asmā avase huve ||24||",
    "GV00avs___u:4657": "(AVŚ_8,7.25a) yāvatīnām oṣadhīnāṃ gāvaḥ prāśnanty aghnyā yavatīnām",
    "GV00avs___u:4658": "ajāvayaḥ |",
    "GV00avs___u:4659": "(AVŚ_8,7.25c) tāvatīs tubhyam oṣadhīḥ śarma yachantv ābhṛtāḥ ||25||",
    "GV00avs___u:4660": "(AVŚ_8,7.26a) yāvatīṣu manuṣyā bheṣajaṃ bhiṣajo viduḥ |",
    "GV00avs___u:4661": "(AVŚ_8,7.26c) tāvatīr viśvabheṣajīr ā bharāmi tvām abhi ||26||",
    "GV00avs___u:4662": "(AVŚ_8,7.27a) puṣpavatīḥ prasūmatīḥ phalinīr aphalā uta |",
    "GV00avs___u:4663": "(AVŚ_8,7.27c) saṃmātara iva duhrām asmā ariṣṭatātaye ||27||",
    "GV00avs___u:4664": "(AVŚ_8,7.28a) ut tvāhārṣaṃ pañcaśalād atho daśaśalād uta |",
    "GV00avs___u:4665": "(AVŚ_8,7.28c) atho yamasya paḍvīśād viśvasmād devakilbiṣāt ||28|| {19}",
    "GV00avs___u:4666": "(AVŚ_8,8.1a) indro manthatu manthitā śakraḥ śūraḥ puraṃdaraḥ |",
    "GV00avs___u:4667": "(AVŚ_8,8.1c) yathā hanāma senā amitrāṇāṃ sahasraśaḥ ||1||",
    "GV00avs___u:4668": "(AVŚ_8,8.2a) pūtirajjur upadhmānī pūtiṃ senāṃ kṛṇotv amūm |",
    "GV00avs___u:4669": "(AVŚ_8,8.2c) dhūmam agnim parādṛśyā 'mitrā hṛtsv ā dadhatāṃ bhayam ||2||",
    "GV00avs___u:4670": "(AVŚ_8,8.3a) amūn aśvattha niḥ śṛṇīhi khādāmūn khadirājiram |",
    "GV00avs___u:4671": "(AVŚ_8,8.3c) tājadbhaṅga iva bhajantāṃ hantv enān vadhako vadhaiḥ ||3||",
    "GV00avs___u:4672": "(AVŚ_8,8.4a) paruṣān amūn paruṣāhvaḥ kṛṇotu hantv enān vadhako vadhaiḥ |",
    "GV00avs___u:4673": "(AVŚ_8,8.4c) kṣipraṃ śara iva bhajantāṃ bṛhajjālena saṃditāḥ ||4||",
    "GV00avs___u:4674": "(AVŚ_8,8.5a) antarikṣaṃ jālam āsīj jāladaṇḍā diśo mahīḥ |",
    "GV00avs___u:4675": "(AVŚ_8,8.5c) tenābhidhāya dasyūnāṃ śakraḥ senām apāvapat ||5||",
    "GV00avs___u:4676": "(AVŚ_8,8.6a) bṛhad dhi jālaṃ bṛhataḥ śakrasya vājinīvataḥ |",
    "GV00avs___u:4677": "(AVŚ_8,8.6c) tena śatrūn abhi sarvān ny ubja yathā na mucyātai katamaś canaiṣām ||6||",
    "GV00avs___u:4678": "(AVŚ_8,8.7a) bṛhat te jālaṃ bṛhata indra śūra sahasrārghasya śatavīryasya |",
    "GV00avs___u:4679": "(AVŚ_8,8.7c) tena śataṃ sahasram ayutaṃ nyarbudaṃ jaghāna śakro dasyūnām abhidhāya senayā",
    "GV00avs___u:4680": "(AVŚ_8,8.8a) ayaṃ loko jālam āsīc chakrasya mahato mahān |",
    "GV00avs___u:4681": "(AVŚ_8,8.8c) tenāham indrajālenāmūṃs tamasābhi dadhāmi sarvān ||8||",
    "GV00avs___u:4682": "(AVŚ_8,8.9a) sedir ugrā vyṛddhir ārtiś cānapavācanā |",
    "GV00avs___u:4683": "(AVŚ_8,8.9c) śramas tandrīś ca mohaś ca tair amūn abhi dadhāmi sarvān",
    "GV00avs___u:4684": "(AVŚ_8,8.10a) mṛtyave 'mūn pra yachāmi mṛtyupāśair amī sitāḥ |",
    "GV00avs___u:4685": "(AVŚ_8,8.10c) mṛtyor ye aghalā dūtās tebhya enān prati nayāmi baddhvā",
    "GV00avs___u:4686": "(AVŚ_8,8.11a) nayatāmūn mṛtyudūtā yamadūtā apombhata |",
    "GV00avs___u:4687": "(AVŚ_8,8.11c) paraḥsahasrā hanyantāṃ tṛṇeḍhv enān matyaṃ bhavasya ||11||",
    "GV00avs___u:4688": "(AVŚ_8,8.12a) sādhyā ekaṃ jāladaṇḍam udyatya yanty ojasā |",
    "GV00avs___u:4689": "(AVŚ_8,8.12c) rudrā ekaṃ vasava ekam ādityair eka udyataḥ ||12||",
    "GV00avs___u:4690": "(AVŚ_8,8.13a) viśve devāḥ upariṣṭād ubjanto yantv ojasā |",
    "GV00avs___u:4691": "(AVŚ_8,8.13c) madhyena ghnanto yantu senām aṅgiraso mahīm ||13||",
    "GV00avs___u:4692": "(AVŚ_8,8.14a) vanaspatīn vānaspatyān oṣadhīr uta vīrudhaḥ |",
    "GV00avs___u:4693": "(AVŚ_8,8.14c) dvipāc catuṣpād iṣṇāmi yathā senām amūṃ hanan ||14||",
    "GV00avs___u:4694": "(AVŚ_8,8.15a) gandharvāpsarasaḥ sarpān devān puṇyajanān pitṝn |",
    "GV00avs___u:4695": "(AVŚ_8,8.15c) dṛṣṭān adṛṣṭān iṣṇāmi yathā senām amūṃ hanan ||15||",
    "GV00avs___u:4696": "(AVŚ_8,8.16a) ima uptā mṛtyupāśā yān ākramya na mucyase |",
    "GV00avs___u:4697": "(AVŚ_8,8.16c) amuṣyā hantu senāyā idaṃ kūṭaṃ sahasraśaḥ ||16||",
    "GV00avs___u:4698": "(AVŚ_8,8.17a) gharmaḥ samiddho agnināyaṃ homaḥ sahasrahaḥ |",
    "GV00avs___u:4699": "(AVŚ_8,8.17c) bhavaś ca pṛśnibāhuś ca śarva senām amūṃ hatam ||17||",
    "GV00avs___u:4700": "(AVŚ_8,8.18a) mṛtyor āṣam ā padyantāṃ kṣudhaṃ sediṃ vadham bhayam |",
    "GV00avs___u:4701": "(AVŚ_8,8.18c) indraś cākṣujālābhyāṃ śarva senām amūṃ hatam ||18||",
    "GV00avs___u:4702": "(AVŚ_8,8.19a) parājitāḥ pra trasatāmitrā nuttā dhāvata brahmaṇā |",
    "GV00avs___u:4703": "(AVŚ_8,8.19c) bṛhaspatipranuttānāṃ māmīṣāṃ moci kaś cana ||19||",
    "GV00avs___u:4704": "(AVŚ_8,8.20a) ava padyantām eṣām āyudhāni mā śakan pratidhām iṣum |",
    "GV00avs___u:4705": "(AVŚ_8,8.20c) athaiṣāṃ bahu bibhyatām iṣavaḥ ghnantu marmaṇi ||20||",
    "GV00avs___u:4706": "(AVŚ_8,8.21a) saṃ krośatām enān dyāvāpṛthivī sam antarikṣaṃ saha devatābhiḥ |",
    "GV00avs___u:4707": "(AVŚ_8,8.21c) mā jñātāraṃ mā pratiṣṭhāṃ vidanta mitho vighnānā upa yantu",
    "GV00avs___u:4708": "mṛtyum ||21||",
    "GV00avs___u:4709": "(AVŚ_8,8.22a) diśaś catasro 'śvataryo devarathasya purodāśāḥ śaphā",
    "GV00avs___u:4710": "antarikṣam uddhiḥ |",
    "GV00avs___u:4711": "(AVŚ_8,8.22c) dyāvāpṛthivī pakṣasī ṛtavo 'bhīśavo 'ntardeśāḥ kimkarā vāk parirathyam ||22||",
    "GV00avs___u:4712": "(AVŚ_8,8.23a) saṃvatsaro rathaḥ parivatsaro rathopastho virāḍ īṣāgnī",
    "GV00avs___u:4713": "rathamukham |",
    "GV00avs___u:4714": "(AVŚ_8,8.23c) indraḥ savyaṣṭhāś candramāḥ sārathiḥ ||23||",
    "GV00avs___u:4715": "(AVŚ_8,8.24a) ito jayeto vi jaya saṃ jaya jaya svāhā |",
    "GV00avs___u:4716": "(AVŚ_8,8.24c) ime jayantu parāmī jayantāṃ svāhaibhyo durāhāmībhyaḥ |",
    "GV00avs___u:4717": "(AVŚ_8,8.24e) nīlalohitenāmūn abhyavatanomi ||24|| {21}",
    "GV00avs___u:4718": "(AVŚ_8,9.1a) kutas tau jātau katamaḥ so ardhaḥ kasmāl lokāt katamasyāḥ",
    "GV00avs___u:4719": "pṛthivyāḥ |",
    "GV00avs___u:4720": "(AVŚ_8,9.1c) vatsau virājaḥ salilād ud aitāṃ tau tvā pṛchāmi katareṇa",
    "GV00avs___u:4721": "dugdhā ||1||",
    "GV00avs___u:4722": "(AVŚ_8,9.2a) yo akrandayat salilaṃ mahitvā yoniṃ kṛtvā tribhujaṃ śayānaḥ |",
    "GV00avs___u:4723": "(AVŚ_8,9.2c) vatsaḥ kāmadugho virājaḥ sa guhā cakre tanvaḥ parācaiḥ ||2||",
    "GV00avs___u:4724": "(AVŚ_8,9.3a) yāni trīṇi bṛhanti yeṣāṃ caturthaṃ viyunakti vācam |",
    "GV00avs___u:4725": "(AVŚ_8,9.3c) brahmainad vidyāt tapasā vipaścid yasminn ekaṃ yujyate yasminn ekam ||3||",
    "GV00avs___u:4726": "(AVŚ_8,9.4a) bṛhataḥ pari sāmāni ṣaṣṭhāt pañcādhi nirmitā |",
    "GV00avs___u:4727": "(AVŚ_8,9.4c) bṛhad bṛhatyā nirmitaṃ kuto 'dhi bṛhatī mitā ||4||",
    "GV00avs___u:4728": "(AVŚ_8,9.5a) bṛhatī pari mātrāyā mātur mātrādhi nirmitā |",
    "GV00avs___u:4729": "(AVŚ_8,9.5c) māyā ha jajñe māyāyā māyāyā mātalī pari ||5||",
    "GV00avs___u:4730": "(AVŚ_8,9.6a) vaiśvānarasya pratimopari dyaur yāvad rodasī vibabādhe agniḥ",
    "GV00avs___u:4731": "(AVŚ_8,9.6c) tataḥ ṣaṣṭhād āmuto yanti stomā ud ito yanty abhi ṣaṣṭham ahnaḥ ||6||",
    "GV00avs___u:4732": "(AVŚ_8,9.7a) ṣaṭ tvā pṛchāma ṛṣayaḥ kaśyapeme tvaṃ hi yuktaṃ yuyukṣe",
    "GV00avs___u:4733": "yogyaṃ ca |",
    "GV00avs___u:4734": "(AVŚ_8,9.7c) virājam āhur brahmaṇaḥ pitaraṃ tāṃ no vi dhehi yatidhā",
    "GV00avs___u:4735": "sakhibhyaḥ ||7||",
    "GV00avs___u:4736": "(AVŚ_8,9.8a) yāṃ pracyutām anu yajñāḥ pracyavanta upatiṣṭhanta",
    "GV00avs___u:4737": "upatiṣṭhamānām |",
    "GV00avs___u:4738": "(AVŚ_8,9.8c) yasyā vrate prasave yakṣam ejati sā virāṭ ṛṣayaḥ parame",
    "GV00avs___u:4739": "vyoman ||8||",
    "GV00avs___u:4740": "(AVŚ_8,9.9a) aprāṇaiti prāṇena prāṇatīnāṃ virāṭ svarājam abhy eti paścāt |",
    "GV00avs___u:4741": "(AVŚ_8,9.9c) viśvaṃ mṛśantīm abhirūpāṃ virājaṃ paśyanti tve na tve paśyanty enām ||9||",
    "GV00avs___u:4742": "(AVŚ_8,9.10a) ko virājo mithunatvaṃ pra veda ka ṛtūn ka u kalpam asyāḥ |",
    "GV00avs___u:4743": "(AVŚ_8,9.10c) kramān ko asyāḥ katidhā vidugdhān ko asyā dhāma katidhā",
    "GV00avs___u:4744": "vyuṣṭīḥ ||10|| {22}",
    "GV00avs___u:4745": "(AVŚ_8,9.11a) iyam eva sā yā prathamā vyauchad āsv itarāsu carati praviṣṭā",
    "GV00avs___u:4746": "(AVŚ_8,9.11c) mahānto asyāṃ mahimāno antar vadhūr jigāya navagaj janitrī ||11||",
    "GV00avs___u:4747": "(AVŚ_8,9.12a) chandaḥpakṣe uṣasā pepiśāne samānaṃ yonim anu saṃ careme |",
    "GV00avs___u:4748": "(AVŚ_8,9.12c) sūryapatnī saṃ carataḥ prajānatī ketumatī ajare bhūriretasā",
    "GV00avs___u:4749": "(AVŚ_8,9.13a) ṛtasya panthām anu tisra āgus trayo gharmā anu reta āguḥ |",
    "GV00avs___u:4750": "(AVŚ_8,9.13c) prajām ekā jinvaty ūrjam ekā rāṣṭram ekā rakṣati devayūnām",
    "GV00avs___u:4751": "(AVŚ_8,9.14a) agnīṣomāv adadhur yā turīyāsīd yajñasya pakṣāv ṛṣayaḥ kalpayantaḥ |",
    "GV00avs___u:4752": "(AVŚ_8,9.14c) gāyatrīṃ triṣṭubhaṃ jagatīm anuṣṭubhaṃ bṛhadarkīṃ yajamānāya",
    "GV00avs___u:4753": "svar ābharantīm ||14||",
    "GV00avs___u:4754": "(AVŚ_8,9.15a) pañca vyuṣṭīr anu pañca dohā gāṃ pañcanāmnīm ṛtavo 'nu pañca",
    "GV00avs___u:4755": "(AVŚ_8,9.15c) pañca diśaḥ pañcadaśena kḷptās tā ekamūrdhnīr abhi lokam ekam ||15||",
    "GV00avs___u:4756": "(AVŚ_8,9.16a) ṣaṭ jātā bhūtā prathamajā ṛtasya ṣaṭ u sāmāni ṣaṭahaṃ",
    "GV00avs___u:4757": "vahanti |",
    "GV00avs___u:4758": "(AVŚ_8,9.16c) ṣaṭyogaṃ sīram anu sāmasāma ṣaṭ āhur dyāvāpṛthivīḥ ṣaṭ urvīḥ",
    "GV00avs___u:4759": "(AVŚ_8,9.17a) ṣaḍ āhuḥ śītān ṣaḍ u māsa uṣṇān ṛtuṃ no brūta yatamo 'tiriktaḥ |",
    "GV00avs___u:4760": "(AVŚ_8,9.17c) sapta suparṇāḥ kavayo ni ṣeduḥ sapta chandāṃsy anu sapta",
    "GV00avs___u:4761": "dīkṣāḥ ||17||",
    "GV00avs___u:4762": "(AVŚ_8,9.18a) sapta homāḥ samidho ha sapta madhūni sapta ṛtavo ha sapta |",
    "GV00avs___u:4763": "(AVŚ_8,9.18c) saptājyāni pari bhūtam āyan tāḥ saptagṛdhrā iti śuśrumā vayam ||18||",
    "GV00avs___u:4764": "(AVŚ_8,9.19a) sapta chandāṃsi caturuttarāṇy anyo anyasminn adhy ārpitāni |",
    "GV00avs___u:4765": "(AVŚ_8,9.19c) kathaṃ stomāḥ prati tiṣṭhanti teṣu tāni stomeṣu katham ārpitāni ||19||",
    "GV00avs___u:4766": "(AVŚ_8,9.20a) kathaṃ gāyatrī trivṛtaṃ vy āpa kathaṃ triṣṭup pañcadaśena kalpate |",
    "GV00avs___u:4767": "(AVŚ_8,9.20c) trayastriṃśena jagatī katham anuṣṭup katham ekaviṃśaḥ ||20||",
    "GV00avs___u:4768": "(AVŚ_8,9.21a) aṣṭa jātā bhūtā prathamajā ṛtasyāṣṭendra ṛtvijo daivyā ye |",
    "GV00avs___u:4769": "(AVŚ_8,9.21c) aṣṭayonir aditir aṣṭaputrāstamīṃ rātrim abhi havyam eti",
    "GV00avs___u:4770": "(AVŚ_8,9.22a) itthaṃ śreyo manyamānedam āgamaṃ yuṣmākaṃ sakhye aham asmi śevā |",
    "GV00avs___u:4771": "(AVŚ_8,9.22c) samānajanmā kratur asti vaḥ śivaḥ sa vaḥ sarvāḥ saṃ carati prajānan ||22||",
    "GV00avs___u:4772": "(AVŚ_8,9.23a) aṣṭendrasya ṣaḍ yamasya ṛṣīṇāṃ sapta saptadhā |",
    "GV00avs___u:4773": "(AVŚ_8,9.23c) apo manuṣyān oṣadhīs tāṃ u pañcānu secire ||23||",
    "GV00avs___u:4774": "(AVŚ_8,9.24a) kevalīndrāya duduhe hi gṛṣṭir vaśam pīyūṣaṃ prathamaṃ duhānā |",
    "GV00avs___u:4775": "(AVŚ_8,9.24c) athātarpayac caturaś caturdhā devān manuṣyāṃ asurān uta ṛṣīn ||24||",
    "GV00avs___u:4776": "(AVŚ_8,9.25a) ko nu gauḥ ka ekaṛṣiḥ kim u dhāma kā āśiṣaḥ |",
    "GV00avs___u:4777": "(AVŚ_8,9.25c) yakṣam pṛthivyām ekavṛd ekartuḥ katamo nu saḥ ||25||",
    "GV00avs___u:4778": "(AVŚ_8,9.26a) eko gaur eka ekaṛṣir ekaṃ dhāmaikadhāśiṣaḥ |",
    "GV00avs___u:4779": "(AVŚ_8,9.26c) yakṣaṃ pṛthivyām ekavṛd ekartur nāti ricyate ||26|| {24}",
    "GV00avs___u:4780": "(AVŚ_8,10.1a) virāḍ vā idam agra āsīt tasyā jātāyāḥ sarvam abibhed iyam evedaṃ bhaviṣyatīti",
    "GV00avs___u:4781": "(AVŚ_8,10.2a) sod akrāmat sā gārhapatye ny akrāmat |",
    "GV00avs___u:4782": "(AVŚ_8,10.2c) gṛhamedhī gṛhapatir bhavati ya evaṃ veda ||2||",
    "GV00avs___u:4783": "(AVŚ_8,10.3a) sod akrāmat sāhavanīye ny akrāmat |",
    "GV00avs___u:4784": "(AVŚ_8,10.3c) yanty asya devā devahūtiṃ priyo devānāṃ bhavati ya evaṃ veda",
    "GV00avs___u:4785": "(AVŚ_8,10.4a) sod akrāmat sā dakṣiṇāgnau ny akrāmat |",
    "GV00avs___u:4786": "(AVŚ_8,10.4c) yajñarto dakṣiṇīyo vāsateyo bhavati ya evaṃ veda ||4||",
    "GV00avs___u:4787": "(AVŚ_8,10.5a) sod akrāmat sā sabhāyāṃ ny akrāmat |",
    "GV00avs___u:4788": "(AVŚ_8,10.5c) yanty asya sabhāṃ sabhyo bhavati ya evaṃ veda ||5||",
    "GV00avs___u:4789": "(AVŚ_8,10.6a) sod akrāmat sā samitau ny akrāmat |",
    "GV00avs___u:4790": "(AVŚ_8,10.6c) yanty asya samitiṃ sāmityo bhavati ya evaṃ veda ||6||",
    "GV00avs___u:4791": "(AVŚ_8,10.7a) sod akrāmat sāmantraṇe ny akrāmat |",
    "GV00avs___u:4792": "(AVŚ_8,10.7c) yanty asyāmantraṇam āmantraṇīyo bhavati ya evaṃ veda ||7||",
    "GV00avs___u:4793": "(AVŚ_8,10.8a) sod akrāmat sāntarikṣe caturdhā vikrāntātiṣṭhat ||8||",
    "GV00avs___u:4794": "(AVŚ_8,10.9a) tāṃ devamanuṣyā abruvann iyam eva tad veda yad ubhaya",
    "GV00avs___u:4795": "upajīvememām upa hvayāmahā iti ||9||",
    "GV00avs___u:4796": "(AVŚ_8,10.10a) tām upāhvayanta ||10||",
    "GV00avs___u:4797": "(AVŚ_8,10.11a) ūrja ehi svadha ehi sūnṛta ehīrāvaty ehīti ||11||",
    "GV00avs___u:4798": "(AVŚ_8,10.12a) tasyā indro vatsa āsīd gāyatry abhidhāny abhram ūdhaḥ ||12||",
    "GV00avs___u:4799": "(AVŚ_8,10.13a) bṛhac ca rathaṃtaraṃ ca dvau stanāv āstāṃ yajñāyajñiyaṃ ca",
    "GV00avs___u:4800": "vāmadevyaṃ ca dvau ||13||",
    "GV00avs___u:4801": "(AVŚ_8,10.14a) oṣadhīr eva rathaṃtareṇa devā aduhran vyaco bṛhatā ||14||",
    "GV00avs___u:4802": "(AVŚ_8,10.15a) apo vāmadevyena yajñaṃ yajñāyajñiyena ||15||",
    "GV00avs___u:4803": "(AVŚ_8,10.16a) oṣadhīr evāsmai rathaṃtaraṃ duhe vyaco bṛhat ||16||",
    "GV00avs___u:4804": "(AVŚ_8,10.17a) apo vāmadevyaṃ yajñaṃ yajñāyajñiyaṃ ya veda ||17|| {26}",
    "GV00avs___u:4805": "(AVŚ_8,10.18a) sod akrāmat sā vanaspatīn āgachat tāṃ vanaspatayo 'ghnata",
    "GV00avs___u:4806": "sā saṃvatsare sam abhavat |",
    "GV00avs___u:4807": "(AVŚ_8,10.18c) tasmād vanaspatīnāṃ saṃvatsare vṛkṇam api rohati vṛścate",
    "GV00avs___u:4808": "'syāpriyo bhrātṛvyo ya evaṃ veda ||18||",
    "GV00avs___u:4809": "(AVŚ_8,10.19a) sod akrāmat sā pitṝn āgachat tāṃ pitaro 'ghnata sā māsi sam",
    "GV00avs___u:4810": "abhavat |",
    "GV00avs___u:4811": "(AVŚ_8,10.19c) tasmāt pitṛbhyo māsy upamāsyaṃ dadati pra pitṛyāṇaṃ panthāṃ jānāti ya evaṃ veda ||19||",
    "GV00avs___u:4812": "(AVŚ_8,10.20a) sod akrāmat sā devān āgachat tāṃ devā aghnata sārdhamāse",
    "GV00avs___u:4813": "sam abhavat |",
    "GV00avs___u:4814": "(AVŚ_8,10.20c) tasmād devebhyo 'rdhamāse vaṣaṭ kurvanti pra devayānaṃ panthāṃ jānāti ya evaṃ veda ||20||",
    "GV00avs___u:4815": "(AVŚ_8,10.21a) sod akrāmat sā manuṣyān āgachat tāṃ manuṣyā aghnata sā",
    "GV00avs___u:4816": "sadyaḥ sam abhavat |",
    "GV00avs___u:4817": "(AVŚ_8,10.21c) tasmān manuṣyebhya ubhayadyur upa haranty upāsya gṛhe haranti ya evaṃ veda (AVŚ_8,10.22a) sod akrāmat sāsurān āgachat tām asurā upāhvayanta māya ehīti |",
    "GV00avs___u:4818": "(AVŚ_8,10.22c) tasyā virocanaḥ prāhrādir vatsa āsīd ayaspātraṃ pātram |",
    "GV00avs___u:4819": "(AVŚ_8,10.22e) tāṃ dvimūrdhārtvyo 'dhok tāṃ māyām evādhok ||",
    "GV00avs___u:4820": "(AVŚ_8,10.22g) tāṃ māyām asurā upa jīvanty upajīvanīyo bhavati ya evaṃ",
    "GV00avs___u:4821": "veda ||22||",
    "GV00avs___u:4822": "(AVŚ_8,10.23a) sod akrāmat sā pitṝn āgachat tāṃ pitara upāhvayanta svadha",
    "GV00avs___u:4823": "ehīti |",
    "GV00avs___u:4824": "(AVŚ_8,10.23c) tasyā yamo rājā vatsa āsīd rajatapātraṃ pātram |",
    "GV00avs___u:4825": "(AVŚ_8,10.23e) tām antako mārtyavo 'dhok tāṃ svadhām evādhok |",
    "GV00avs___u:4826": "(AVŚ_8,10.23g) tāṃ svadhāṃ pitara upa jīvanty upajīvanīyo bhavati ya evaṃ",
    "GV00avs___u:4827": "veda ||23||",
    "GV00avs___u:4828": "(AVŚ_8,10.24a) sod akrāmat sā manuṣyān āgachat tāṃ manuṣyā upāhvayanterāvaty ehīti |",
    "GV00avs___u:4829": "(AVŚ_8,10.24c) tasyā manur vaivasvato vatsa āsīt pṛthivī pātram |",
    "GV00avs___u:4830": "(AVŚ_8,10.24e) tāṃ pṛthī vainyo 'dhok tāṃ kṛṣiṃ ca sasyaṃ cādhok |",
    "GV00avs___u:4831": "(AVŚ_8,10.24g) te svadhāṃ kṛṣiṃ ca sasyaṃ ca manuṣyā upa jīvanti",
    "GV00avs___u:4832": "kṛṣṭarādhir upajīvanīyo bhavati ya evaṃ veda ||24||",
    "GV00avs___u:4833": "(AVŚ_8,10.25a) sod akrāmat sā saptaṛṣīn āgachat tāṃ saptaṛṣaya upāhvayanta brahmaṇvaty ehīti |",
    "GV00avs___u:4834": "(AVŚ_8,10.25c) tasyāḥ somo rājā vatsa āsīc chandaḥ pātram |",
    "GV00avs___u:4835": "(AVŚ_8,10.25e) tāṃ bṛhaspatir āṅgiraso 'dhok tāṃ brahma ca tapaś cādhok |",
    "GV00avs___u:4836": "(AVŚ_8,10.25g) tad brahma ca tapaś ca saptaṛṣaya upa jīvanti brahmavarcasy",
    "GV00avs___u:4837": "upajīvanīyo bhavati ya evaṃ veda ||25|| {28}",
    "GV00avs___u:4838": "(AVŚ_8,10.26a) sod akrāmat sā devān āgachat tāṃ devā upāhvayantorja ehīti",
    "GV00avs___u:4839": "(AVŚ_8,10.26c) tasyā indro vatsa āsīc camasaḥ pātram |",
    "GV00avs___u:4840": "(AVŚ_8,10.26e) tāṃ devaḥ savitādhok tām ūrjām evādhok |",
    "GV00avs___u:4841": "(AVŚ_8,10.26g) tāṃ ūrjāṃ devā upa jīvanty upajīvanīyo bhavati ya evaṃ veda",
    "GV00avs___u:4842": "(AVŚ_8,10.27a) sod akrāmat sā gandharvāpsarasa āgachat tāṃ",
    "GV00avs___u:4843": "gandharvāpsarasa upāhvayanta puṇyagandha ehīti |",
    "GV00avs___u:4844": "(AVŚ_8,10.27c) tasyāś citrarathaḥ sauryavarcaso vatsa āsīt puṣkaraparṇaṃ",
    "GV00avs___u:4845": "pātram |",
    "GV00avs___u:4846": "(AVŚ_8,10.27e) tāṃ vasuruciḥ sauryavarcaso 'dhok tāṃ puṇyam eva gandham adhok |",
    "GV00avs___u:4847": "(AVŚ_8,10.27g) taṃ puṇyaṃ gandhaṃ gandharvāpsarasa upa jīvanti",
    "GV00avs___u:4848": "puṇyagandhir upajīvanīyo bhavati ya evaṃ veda ||27||",
    "GV00avs___u:4849": "(AVŚ_8,10.28a) sod akrāmat setarajanān āgachat tām itarajanā upāhvayanta tirodha ehīti |",
    "GV00avs___u:4850": "(AVŚ_8,10.28c) tasyāḥ kubero vaiśravaṇo vatsa āsīd āmapātraṃ pātram |",
    "GV00avs___u:4851": "(AVŚ_8,10.28e) tāṃ rajatanābhiḥ kaberako 'dhok tāṃ tirodhām evādhok |",
    "GV00avs___u:4852": "(AVŚ_8,10.28g) tāṃ tirodhām atirajanā pitara upa jīvanti tiro dhatte sarvaṃ pāpmānam upajīvanīyo bhavati ya evaṃ veda ||28||",
    "GV00avs___u:4853": "(AVŚ_8,10.29a) sod akrāmat sā sarpān āgachat tāṃ sarpā upāhvayanta viṣavaty ehīti |",
    "GV00avs___u:4854": "(AVŚ_8,10.29c) tasyās takṣako vaiśaleyo vatsa āsīd alābupātraṃ pātraṃ |",
    "GV00avs___u:4855": "(AVŚ_8,10.29e) tāṃ dhṛtarāṣṭra airāvato 'dhok tāṃ viṣam evādhok |",
    "GV00avs___u:4856": "(AVŚ_8,10.29g) tad viṣaṃ sarvā upa jīvanty upajīvanīyo bhavati ya evaṃ",
    "GV00avs___u:4857": "veda ||29|| {29}",
    "GV00avs___u:4858": "(AVŚ_8,10.30a) tad yasmā evaṃ viduṣe 'lābunābhiṣiñcet pratyāhanyāt ||30||",
    "GV00avs___u:4859": "(AVŚ_8,10.31a) na ca pratyāhanyān manasā tvā pratyāhanmīti pratyāhanyāt",
    "GV00avs___u:4860": "(AVŚ_8,10.32a) yat pratyāhanti viṣam eva tat pratyāhanti ||32||",
    "GV00avs___u:4861": "(AVŚ_8,10.33a) viṣam evāsyāpriyaṃ bhrātṛvyam anuviṣicyate ya evaṃ veda",
    "GV00avs___u:4862": "(AVŚ_9,1.1a) divas pṛthivyā antarikṣāt samudrād agner vātān madhukaśā hi jajñe |",
    "GV00avs___u:4863": "(AVŚ_9,1.1c) tāṃ cāyitvāmṛtaṃ vasānāṃ hṛdbhiḥ prajāḥ prati nandanti sarvāḥ ||1||",
    "GV00avs___u:4864": "(AVŚ_9,1.2a) mahat payo viśvarūpam asyāḥ samudrasya tvota reta āhuḥ |",
    "GV00avs___u:4865": "(AVŚ_9,1.2c) yata aiti madhukaśā rarāṇā tat prāṇas tad amṛtaṃ niviṣṭam",
    "GV00avs___u:4866": "(AVŚ_9,1.3a) paśyanty asyāś caritaṃ pṛthivyāṃ pṛthaṅ naro bahudhā mīmāṃsamānāḥ |",
    "GV00avs___u:4867": "(AVŚ_9,1.3c) agner vātān madhukaśā hi jajñe marutām ugrā naptiḥ ||3||",
    "GV00avs___u:4868": "(AVŚ_9,1.4a) mātādityānāṃ duhitā vasūnāṃ prāṇaḥ prajānām amṛtasya nābhiḥ |",
    "GV00avs___u:4869": "(AVŚ_9,1.4c) hiraṇyavarṇā madhukaśā ghṛtācī mahān bhargaś carati martyeṣu",
    "GV00avs___u:4870": "(AVŚ_9,1.5a) madhoḥ kaśām ajanayanta devās tasyā garbho abhavad viśvarūpaḥ |",
    "GV00avs___u:4871": "(AVŚ_9,1.5c) taṃ jātaṃ taruṇaṃ piparti mātā sa jāto viśvā bhuvanā vi caṣṭe ||5||",
    "GV00avs___u:4872": "(AVŚ_9,1.6a) kas taṃ pra veda ka u taṃ ciketa yo asyā hṛdaḥ kalaśaḥ",
    "GV00avs___u:4873": "somadhāno akṣitaḥ |",
    "GV00avs___u:4874": "(AVŚ_9,1.6c) brahmā sumedhāḥ so asmin madeta ||6||",
    "GV00avs___u:4875": "(AVŚ_9,1.7a) sa tau pra veda sa u tau ciketa yāv asyāḥ stanau sahasradhārāv akṣitau |",
    "GV00avs___u:4876": "(AVŚ_9,1.7c) ūrjaṃ duhāte anapasphurantau ||7||",
    "GV00avs___u:4877": "(AVŚ_9,1.8a) hiṅkarikratī bṛhatī vayodhā uccairghoṣābhyeti yā vratam |",
    "GV00avs___u:4878": "(AVŚ_9,1.8c) trīn gharmān abhi vāvaśānā mimāti māyuṃ payate payobhiḥ ||8||",
    "GV00avs___u:4879": "(AVŚ_9,1.9a) yām āpīnām upasīdanty āpaḥ śākvarā vṛṣabhā ye svarājaḥ |",
    "GV00avs___u:4880": "(AVŚ_9,1.9c) te varṣanti te varṣayanti tadvide kāmam ūrjam āpaḥ ||9||",
    "GV00avs___u:4881": "(AVŚ_9,1.10a) stanayitnus te vāk prajāpate vṛṣā śuṣmaṃ kṣipasi bhūmyām adhi |",
    "GV00avs___u:4882": "(AVŚ_9,1.10c) agner vātān madhukaśā hi jajñe marutām ugrā naptiḥ ||10||",
    "GV00avs___u:4883": "(AVŚ_9,1.11a) yathā somaḥ prātaḥsavane aśvinor bhavati priyaḥ |",
    "GV00avs___u:4884": "(AVŚ_9,1.11c) evā me aśvinā varca ātmani dhriyatām ||11||",
    "GV00avs___u:4885": "(AVŚ_9,1.12a) yathā somo dvitīye savana indrāgnyor bhavati priyaḥ |",
    "GV00avs___u:4886": "(AVŚ_9,1.12c) evā ma indrāgnī varca ātmani dhriyatām ||12||",
    "GV00avs___u:4887": "(AVŚ_9,1.13a) yathā somas tṛtīye savana ṛbhūṇāṃ bhavati priyaḥ |",
    "GV00avs___u:4888": "(AVŚ_9,1.13c) evā ma ṛbhavo varca ātmani dhriyatām ||13||",
    "GV00avs___u:4889": "(AVŚ_9,1.14a) madhu janiṣīya madhu vaṃsiṣīya |",
    "GV00avs___u:4890": "(AVŚ_9,1.14c) payasvān agna āgamaṃ taṃ mā saṃ sṛja varcasā ||14||",
    "GV00avs___u:4891": "(AVŚ_9,1.15a) saṃ māgne varcasā sṛja saṃ prajayā sam āyuṣā |",
    "GV00avs___u:4892": "(AVŚ_9,1.15c) vidyur me asya devā indro vidyāt saha ṛṣibhiḥ ||15||",
    "GV00avs___u:4893": "(AVŚ_9,1.16a) yathā madhu madhukṛtaḥ saṃbharanti madhāv adhi |",
    "GV00avs___u:4894": "(AVŚ_9,1.16c) evā me aśvinā varca ātmani dhriyatām ||16||",
    "GV00avs___u:4895": "(AVŚ_9,1.17a) yathā makṣāḥ idaṃ madhu nyañjanti madhāv adhi |",
    "GV00avs___u:4896": "(AVŚ_9,1.17c) evā me aśvinā varcas tejo balam ojaś ca dhriyatām ||17||",
    "GV00avs___u:4897": "(AVŚ_9,1.18a) yad giriṣu parvateṣu goṣv aśveṣu yan madhu |",
    "GV00avs___u:4898": "(AVŚ_9,1.18c) surāyāṃ sicyamānāyāṃ yat tatra madhu tan mayi ||18||",
    "GV00avs___u:4899": "(AVŚ_9,1.19a) aśvinā sāragheṇa mā madhunāṅktaṃ śubhas patī |",
    "GV00avs___u:4900": "(AVŚ_9,1.19c) yathā varcasvatīṃ vācam āvadāni janāṃ anu ||19||",
    "GV00avs___u:4901": "(AVŚ_9,1.20a) stanayitnus te vāk prajāpate vṛṣā śuṣmaṃ kṣipasi bhūmyāṃ divi |",
    "GV00avs___u:4902": "(AVŚ_9,1.20c) tāṃ paśava upa jīvanti sarve teno seṣam ūrjaṃ piparti ||20||",
    "GV00avs___u:4903": "(AVŚ_9,1.21a) pṛthivī daṇḍo 'ntarikṣaṃ garbho dyauḥ kaśā vidyut prakaśo hiraṇyayo binduḥ",
    "GV00avs___u:4904": "(AVŚ_9,1.22a) yo vai kaśāyāḥ sapta madhūni veda madhumān bhavati |",
    "GV00avs___u:4905": "(AVŚ_9,1.22c) brāhmaṇaś ca rājā ca dhenuś cānaḍvāṃś ca vrīhiś ca yavaś ca madhu saptamam",
    "GV00avs___u:4906": "(AVŚ_9,1.23a) madhumān bhavati madhumad asyāhāryaṃ bhavati |",
    "GV00avs___u:4907": "(AVŚ_9,1.23c) madhumato lokān jayati ya evaṃ veda ||23||",
    "GV00avs___u:4908": "(AVŚ_9,1.24a) yad vīdhre stanayati prajāpatir eva tat prajābhyaḥ prādur bhavati |",
    "GV00avs___u:4909": "(AVŚ_9,1.24c) tasmāt prācīnopavītas tiṣṭhe prajāpate 'nu mā budhyasveti |",
    "GV00avs___u:4910": "(AVŚ_9,1.24e) anv enaṃ prajā anu prajāpatir budhyate ya evaṃ veda ||24||",
    "GV00avs___u:4911": "(AVŚ_9,2.1a) sapatnahanam ṛṣabhaṃ ghṛtena kāmaṃ śikṣāmi haviṣājyena |",
    "GV00avs___u:4912": "(AVŚ_9,2.1c) nīcaiḥ sapatnān mama padaya tvam abhiṣṭuto mahatā vīryeṇa ||1||",
    "GV00avs___u:4913": "(AVŚ_9,2.2a) yan me manaso na priyaṃ cakṣuṣo yan me babhasti nābhinandati",
    "GV00avs___u:4914": "(AVŚ_9,2.2c) tad duṣvapnyaṃ prati muñcāmi sapatne kāmaṃ stutvod ahaṃ bhideyam ||2||",
    "GV00avs___u:4915": "(AVŚ_9,2.3a) duṣvapnyaṃ kāma duritaṃ ca kamāprajastām asvagatām avartim |",
    "GV00avs___u:4916": "(AVŚ_9,2.3c) ugra īśānaḥ prati muñca tasmin yo asmabhyam aṃhūraṇā cikitsāt",
    "GV00avs___u:4917": "(AVŚ_9,2.4a) nudasva kāma pra ṇudasva kāmāvartiṃ yantu mama ye sapatnāḥ |",
    "GV00avs___u:4918": "(AVŚ_9,2.4c) teṣāṃ nuttānām adhamā tamāṃsy agne vāstūni nir daha tvam",
    "GV00avs___u:4919": "(AVŚ_9,2.5a) sā te kāma duhitā dhenur ucyate yām āhur vācaṃ kavayo virājam |",
    "GV00avs___u:4920": "(AVŚ_9,2.5c) tayā sapatnān pari vṛṅgdhi ye mama pary enān prāṇaḥ paśavo jīvanaṃ vṛṇaktu ||5||",
    "GV00avs___u:4921": "(AVŚ_9,2.6a) kāmasyendrasya varuṇasya rājño viṣṇor balena savituḥ savena |",
    "GV00avs___u:4922": "(AVŚ_9,2.6c) agner hotreṇa pra ṇude sapatnāṃ chambīva nāvam udakeṣu dhīraḥ",
    "GV00avs___u:4923": "(AVŚ_9,2.7a) adhyakṣo vājī mama kāma ugraḥ kṛṇotu mahyam asapatnam eva |",
    "GV00avs___u:4924": "(AVŚ_9,2.7c) viśve devā mama nāthaṃ bhavantu sarve devā havam ā yantu ma imam ||7||",
    "GV00avs___u:4925": "(AVŚ_9,2.8a) idam ājyaṃ ghṛtavaj juṣāṇāḥ kāmajyeṣṭhā iha mādayadhvam |",
    "GV00avs___u:4926": "(AVŚ_9,2.8c) kṛṇvanto mahyam asapatnam eva ||8||",
    "GV00avs___u:4927": "(AVŚ_9,2.9a) indrāgnī kāma sarathaṃ hi bhūtvā nīcaiḥ sapatnān mama pādayāthaḥ |",
    "GV00avs___u:4928": "(AVŚ_9,2.9c) teṣāṃ pannānām adhamā tamāṃsy agne vāstūny anunirdaha tvam ||9||",
    "GV00avs___u:4929": "(AVŚ_9,2.10a) jahi tvam kāma mama ye sapatnā andhā tamāṃsy ava pādayainān",
    "GV00avs___u:4930": "(AVŚ_9,2.10c) nirindriyā arasāḥ santu sarve mā te jīviṣuḥ katamac canāhaḥ",
    "GV00avs___u:4931": "(AVŚ_9,2.11a) avadhīt kāmo mama ye sapatnā uruṃ lokam akaran mahyam",
    "GV00avs___u:4932": "edhatum |",
    "GV00avs___u:4933": "(AVŚ_9,2.11c) mahyaṃ namantāṃ pradiśaś catasro mahyaṃ ṣaḍ urvīr ghṛtam ā",
    "GV00avs___u:4934": "vahantu ||11||",
    "GV00avs___u:4935": "(AVŚ_9,2.12a) te 'dharāñcaḥ pra plavantāṃ chinnā naur iva bandhanāt |",
    "GV00avs___u:4936": "(AVŚ_9,2.12c) na sāyakapraṇuttānāṃ punar asti nivartanam ||12||",
    "GV00avs___u:4937": "(AVŚ_9,2.13a) agnir yava indro yavaḥ somo yavaḥ |",
    "GV00avs___u:4938": "(AVŚ_9,2.13c) yavayāvāno devā yavayantv enam ||13||",
    "GV00avs___u:4939": "(AVŚ_9,2.14a) asarvavīraś caratu praṇutto dveṣyo mitrānāṃ parivargyaḥ",
    "GV00avs___u:4940": "svānām |",
    "GV00avs___u:4941": "(AVŚ_9,2.14c) uta pṛthivyām ava syanti vidyuta ugro vo devaḥ pra mṛṇat sapatnān ||14||",
    "GV00avs___u:4942": "(AVŚ_9,2.15a) cyutā ceyaṃ bṛhaty acyutā ca vidyud bibharti stanayitnūṃś ca",
    "GV00avs___u:4943": "sarvān |",
    "GV00avs___u:4944": "(AVŚ_9,2.15c) udyann ādityo draviṇena tejasā nīcaiḥ sapatnān nudatāṃ me sahasvān ||15||",
    "GV00avs___u:4945": "(AVŚ_9,2.16a) yat te kāma śarma trivarūtham udbhu brahma varma vitatam",
    "GV00avs___u:4946": "anativyādhyaṃ kṛtam |",
    "GV00avs___u:4947": "(AVŚ_9,2.16c) tena sapatnān pari vṛṅgdhi ye mama pary enān prāṇaḥ paśavo jīvanaṃ vṛṇaktu ||16||",
    "GV00avs___u:4948": "(AVŚ_9,2.17a) yena devā asurān prāṇudanta yenendro dasyūn adhamaṃ tamo nināya |",
    "GV00avs___u:4949": "(AVŚ_9,2.17c) tena tvaṃ kāma mama ye sapatnās tān asmāl lokāt pra ṇudasva dūram ||17||",
    "GV00avs___u:4950": "(AVŚ_9,2.18a) yathā devā asurān prāṇudanta yathendro dasyūn adhamaṃ tamo babādhe |",
    "GV00avs___u:4951": "(AVŚ_9,2.18c) tathā tvaṃ kāma mama ye sapatnās tān asmāl lokāt pra ṇudasva dūram ||18||",
    "GV00avs___u:4952": "(AVŚ_9,2.19a) kāmo jajñe prathamo nainaṃ devā āpuḥ pitaro na martyāḥ |",
    "GV00avs___u:4953": "(AVŚ_9,2.19c) tatas tvam asi jyāyān viśvahā mahāṃs tasmai te kāma nama it kṛnomi ||19||",
    "GV00avs___u:4954": "(AVŚ_9,2.20a) yāvatī dyāvāpṛthivī varimṇā yāvad āpaḥ siṣyadur yāvad agniḥ |",
    "GV00avs___u:4955": "(AVŚ_9,2.20c) tatas tvam asi jyāyān viśvahā mahāṃs tasmai te kāma nama it kṛṇomi ||20||",
    "GV00avs___u:4956": "(AVŚ_9,2.21a) yāvatīr diśaḥ pradiśo viṣūcīr yāvatīr āśā abhicakṣaṇā divaḥ |",
    "GV00avs___u:4957": "(AVŚ_9,2.21c) tatas tvam asi jyāyān viśvahā mahāṃs tasmai te kāma nama it kṛṇomi ||21||",
    "GV00avs___u:4958": "(AVŚ_9,2.22a) yāvatīr bhṛṅgā jatvaḥ kurūravo yāvatīr vaghā vṛkṣasarpyo babhūvuḥ |",
    "GV00avs___u:4959": "(AVŚ_9,2.22c) tatas tvam asi jyāyān viśvahā mahāṃs tasmai te kāma nama it kṛṇomi ||22||",
    "GV00avs___u:4960": "(AVŚ_9,2.23a) jyāyān nimiṣato 'si tiṣṭhato jyāyānt samudrād asi kāma manyo",
    "GV00avs___u:4961": "(AVŚ_9,2.23c) tatas tvam asi jyāyān viśvahā mahāṃs tasmai te kāma nama it kṛnomi ||23||",
    "GV00avs___u:4962": "(AVŚ_9,2.24a) na vai vātaś cana kāmam āpnoti nāgniḥ sūryo nota candramāḥ |",
    "GV00avs___u:4963": "(AVŚ_9,2.24c) tatas tvam asi jyāyān viśvahā mahāṃs tasmai te kāma nama it kṛṇomi ||24||",
    "GV00avs___u:4964": "(AVŚ_9,2.25a) yās te śivās tanvaḥ kāma bhadrā yābhiḥ satyaṃ bhavati yad vṛṇiṣe |",
    "GV00avs___u:4965": "(AVŚ_9,2.25c) tābhiṣ ṭvam asmāṃ abhisaṃviśasvānyatra pāpīr apa veśayā dhiyaḥ ||25|| {5}",
    "GV00avs___u:4966": "(AVŚ_9,3.1a) upamitāṃ pratimitām atho parimitām uta |",
    "GV00avs___u:4967": "(AVŚ_9,3.1c) śālāyā viśvavārāyā naddhāni vi cṛtāmasi ||1||",
    "GV00avs___u:4968": "(AVŚ_9,3.2a) yat te naddhaṃ viśvavāre pāśo granthiś ca yaḥ kṛtaḥ |",
    "GV00avs___u:4969": "(AVŚ_9,3.2c) bṛhaspatir ivāhaṃ balaṃ vācā vi sraṃsayāmi tat ||2||",
    "GV00avs___u:4970": "(AVŚ_9,3.3a) ā yayāma saṃ babarha granthīṃś cakāra te dṛḍhān |",
    "GV00avs___u:4971": "(AVŚ_9,3.3c) parūṃṣi vidvāṃ chastevendreṇa vi cṛtāmasi ||3||",
    "GV00avs___u:4972": "(AVŚ_9,3.4a) vaṃśānāṃ te nahanānāṃ prāṇāhasya tṛṇasya ca |",
    "GV00avs___u:4973": "(AVŚ_9,3.4c) pakṣāṇāṃ viśvavāre te naddhāni vi cṛtāmasi ||4||",
    "GV00avs___u:4974": "(AVŚ_9,3.5a) saṃdaṃśānāṃ paladānāṃ pariṣvañjalyasya ca |",
    "GV00avs___u:4975": "(AVŚ_9,3.5c) idaṃ mānasya patnyā naddhāni vi cṛtāmasi ||5||",
    "GV00avs___u:4976": "(AVŚ_9,3.6a) yāni te 'ntaḥ śikyāny ābedhū raṇyāya kam |",
    "GV00avs___u:4977": "(AVŚ_9,3.6c) pra te tāni cṛtāmasi śivā mānasya patni na uddhitā tanve bhava ||6||",
    "GV00avs___u:4978": "(AVŚ_9,3.7a) havirdhānam agniśālaṃ patnīnāṃ sadanaṃ sadaḥ |",
    "GV00avs___u:4979": "(AVŚ_9,3.7c) sado devānām asi devi śāle ||7||",
    "GV00avs___u:4980": "(AVŚ_9,3.8a) akṣum opaśaṃ vitataṃ sahasrākṣaṃ viṣūvati |",
    "GV00avs___u:4981": "(AVŚ_9,3.8c) avanaddham abhihitaṃ brahmaṇā vi cṛtāmasi ||8||",
    "GV00avs___u:4982": "(AVŚ_9,3.9a) yas tvā śāle pratigṛhṇāti yena cāsi mitā tvam |",
    "GV00avs___u:4983": "(AVŚ_9,3.9c) ubhau mānasya patni tau jīvatāṃ jaradaṣṭī ||9||",
    "GV00avs___u:4984": "(AVŚ_9,3.10a) amutrainam ā gachatād dṛḍhā naddhā pariṣkṛtā |",
    "GV00avs___u:4985": "(AVŚ_9,3.10c) yasyās te vicṛtāmasy aṅgamaṅgaṃ paruṣparuḥ ||10|| {6}",
    "GV00avs___u:4986": "(AVŚ_9,3.11a) yas tvā śāle nimimāya saṃjabhāra vanaspatīn |",
    "GV00avs___u:4987": "(AVŚ_9,3.11c) prajāyai cakre tvā śāle parameṣṭhī prajāpatiḥ ||11||",
    "GV00avs___u:4988": "(AVŚ_9,3.12a) namas tasmai namo dātre śālāpataye ca kṛṇmaḥ |",
    "GV00avs___u:4989": "(AVŚ_9,3.12c) namo 'gnaye pracarate puruṣāya ca te namaḥ ||12||",
    "GV00avs___u:4990": "(AVŚ_9,3.13a) gobhyo aśvebhyo namo yac chālāyāṃ vijāyate |",
    "GV00avs___u:4991": "(AVŚ_9,3.13c) vijāvati prajāvati vi te pāśāṃś cṛtāmasi ||13||",
    "GV00avs___u:4992": "(AVŚ_9,3.14a) agnim antaś chādayasi puruṣān paśubhiḥ saha |",
    "GV00avs___u:4993": "(AVŚ_9,3.14c) vijāvati prajāvati vi te pāśāṃś cṛtāmasi ||14||",
    "GV00avs___u:4994": "(AVŚ_9,3.15a) antarā dyāṃ ca pṛthivīṃ ca yad vyacas tena śālāṃ prati gṛhṇāmi ta imām |",
    "GV00avs___u:4995": "(AVŚ_9,3.15c) yad antarikṣaṃ rajaso vimānaṃ tat kṛṇve 'ham udaraṃ śevadhibhyaḥ |",
    "GV00avs___u:4996": "(AVŚ_9,3.15e) tena śālāṃ prati gṛhṇāmi tasmai ||15||",
    "GV00avs___u:4997": "(AVŚ_9,3.16a) ūrjasvatī payasvatī pṛthivyāṃ nimitā mitā |",
    "GV00avs___u:4998": "(AVŚ_9,3.16c) viśvānnaṃ bibhratī śāle mā hiṃsīḥ pratigṛhṇataḥ ||16||",
    "GV00avs___u:4999": "(AVŚ_9,3.17a) tṛṇair āvṛtā paladān vasānā rātrīva śālā jagato niveśanī |",
    "GV00avs___u:5000": "(AVŚ_9,3.17c) mitā pṛthivyāṃ tiṣṭhasi hastinīva padvatī ||17||",
    "GV00avs___u:5001": "(AVŚ_9,3.18a) iṭasya te vi cṛtāmy apinaddham aporṇuvan |",
    "GV00avs___u:5002": "(AVŚ_9,3.18c) varuṇena samubjitāṃ mitraḥ prātar vy ubjatu ||18||",
    "GV00avs___u:5003": "(AVŚ_9,3.19a) brahmaṇā śālāṃ nimitāṃ kavibhir nimitāṃ mitām |",
    "GV00avs___u:5004": "(AVŚ_9,3.19c) indrāgnī rakṣatāṃ śālām amṛtau somyaṃ sadaḥ ||19||",
    "GV00avs___u:5005": "(AVŚ_9,3.20a) kulāye 'dhi kulāyaṃ kośe kośaḥ samubjitaḥ |",
    "GV00avs___u:5006": "(AVŚ_9,3.20c) tatra marto vi jāyate yasmād viśvaṃ prajāyate ||20|| {7}",
    "GV00avs___u:5007": "(AVŚ_9,3.21a) yā dvipakṣā catuṣpakṣā ṣaṭpakṣā yā nimīyate |",
    "GV00avs___u:5008": "(AVŚ_9,3.21c) aṣṭāpakṣāṃ daśapakṣāṃ śālāṃ mānasya patnīm agnir garbha ivā śaye ||21||",
    "GV00avs___u:5009": "(AVŚ_9,3.22a) pratīcīṃ tvā pratīcīnaḥ śāle praimy ahiṃsatīm |",
    "GV00avs___u:5010": "(AVŚ_9,3.22c) agnir hy antar āpaś ca ṛtasya prathamā dvāḥ ||22||",
    "GV00avs___u:5011": "(AVŚ_9,3.23a) imā āpaḥ pra bharāmy ayakṣmā yakṣmanāśanīḥ |",
    "GV00avs___u:5012": "(AVŚ_9,3.23c) gṛhān upa pra sīdāmy amṛtena sahāgninā ||23||",
    "GV00avs___u:5013": "(AVŚ_9,3.24a) mā naḥ pāśaṃ prati muco gurur bhāro laghur bhava |",
    "GV00avs___u:5014": "(AVŚ_9,3.24c) vadhūm iva tvā śāle yatrakāmaṃ bharāmasi ||24||",
    "GV00avs___u:5015": "(AVŚ_9,3.25a) prācyā diśaḥ śālāyā namo mahimne svāhā devebhyaḥ svāhyebhyaḥ ||25||",
    "GV00avs___u:5016": "(AVŚ_9,3.26a) dakṣiṇāyā diśaḥ śālāyā namo mahimne svāhā devebhyaḥ svāhyebhyaḥ ||26||",
    "GV00avs___u:5017": "(AVŚ_9,3.27a) pratīcyā diśaḥ śālāyā namo mahimne svāhā devebhyaḥ svāhyebhyaḥ ||27||",
    "GV00avs___u:5018": "(AVŚ_9,3.28a) udīcyā diśaḥ śālāyā namo mahimne svāhā devebhyaḥ svāhyebhyaḥ ||28||",
    "GV00avs___u:5019": "(AVŚ_9,3.29a) dhruvāyā diśaḥ śālāyā namo mahimne svāhā devebhyaḥ svāhyebhyaḥ ||29||",
    "GV00avs___u:5020": "(AVŚ_9,3.30a) ūrdhvāyā diśaḥ śālāyā namo mahimne svāhā devebhyaḥ svāhyebhyaḥ ||30||",
    "GV00avs___u:5021": "(AVŚ_9,3.31a) diśodiśaḥ śālāyā namo mahimne svāhā devebhyaḥ svāhyebhyaḥ",
    "GV00avs___u:5022": "(AVŚ_9,4.1a) sāhasras tveṣa ṛṣabhaḥ payasvān viśvā rūpāṇi vakṣaṇāsu bibhrat |",
    "GV00avs___u:5023": "(AVŚ_9,4.1c) bhadraṃ dātre yajamānāya śīkṣan bārhaspatya usriyas tantum ātān ||1||",
    "GV00avs___u:5024": "(AVŚ_9,4.2a) apāṃ yo agne pratimā babhūva prabhūḥ sarvasmai pṛthivīva devī",
    "GV00avs___u:5025": "(AVŚ_9,4.2c) pitā vatsānāṃ patir aghnyānāṃ sāhasre poṣe api naḥ kṛṇotu",
    "GV00avs___u:5026": "(AVŚ_9,4.3a) pumān antarvānt sthaviraḥ payasvān vasoḥ kabandhaṃ ṛṣabho bibharti |",
    "GV00avs___u:5027": "(AVŚ_9,4.3c) tam indrāya pathibhir devayānair hutam agnir vahatu jātavedāḥ ||3||",
    "GV00avs___u:5028": "(AVŚ_9,4.4a) pitā vatsānāṃ patir aghnyānāṃ atho pitā mahatāṃ gargarāṇām |",
    "GV00avs___u:5029": "(AVŚ_9,4.4c) vatso jarāyu pratidhuk pīyūṣa āmikṣā ghṛtaṃ tad v asya retaḥ",
    "GV00avs___u:5030": "(AVŚ_9,4.5a) devānāṃ bhāga upanāha eṣo 'pāṃ rasa oṣadhīnāṃ ghṛtasya |",
    "GV00avs___u:5031": "(AVŚ_9,4.5c) somasya bhakṣam avṛṇīta śakro bṛhann adrir abhavad yac charīram ||5||",
    "GV00avs___u:5032": "(AVŚ_9,4.6a) somena pūrṇaṃ kalaśaṃ bibharṣi tvastā rupāṇāṃ janitā paśūnām |",
    "GV00avs___u:5033": "(AVŚ_9,4.6c) śivās te santu prajanva iha yā imā ny asmabhyaṃ svadhite yacha yā amūḥ ||6||",
    "GV00avs___u:5034": "(AVŚ_9,4.7a) ājaṃ bibharti ghṛtam asya retaḥ sāhasraḥ poṣas tam u yajñam āhuḥ |",
    "GV00avs___u:5035": "(AVŚ_9,4.7c) indrasya rūpam ṛṣabho vasānaḥ so asmān devāḥ śiva aitu dattaḥ",
    "GV00avs___u:5036": "(AVŚ_9,4.8a) indrasyaujo varuṇasya bāhū aśvinor aṃsau marutām iyaṃ kakut |",
    "GV00avs___u:5037": "(AVŚ_9,4.8c) bṛhaspatiṃ saṃbhṛtam etam āhur ye dhīrāsaḥ kavayo ye manīṣiṇaḥ ||8||",
    "GV00avs___u:5038": "(AVŚ_9,4.9a) daivīr viśaḥ payasvān ā tanoṣi tvām indraṃ tvāṃ sarasvantam",
    "GV00avs___u:5039": "āhuḥ |",
    "GV00avs___u:5040": "(AVŚ_9,4.9c) sahasraṃ sa ekamukhā dadāti yo brāhmaṇa ṛṣabham ājuhoti ||9||",
    "GV00avs___u:5041": "(AVŚ_9,4.10a) bṛhaspatiḥ savitā te vayo dadhau tvaṣṭur vāyoḥ pary ātmā ta ābhṛtaḥ |",
    "GV00avs___u:5042": "(AVŚ_9,4.10c) antarikṣe manasā tvā juhomi barhiṣ ṭe dyāvāpṛthivī ubhe stām",
    "GV00avs___u:5043": "(AVŚ_9,4.11a) ya indra iva deveṣu goṣv eti vivāvadat |",
    "GV00avs___u:5044": "(AVŚ_9,4.11c) tasya ṛṣabhasyāṅgāni brahmā saṃ stautu bhadrayā ||11||",
    "GV00avs___u:5045": "(AVŚ_9,4.12a) pārśve āstām anumatyā bhagasyāstām anūvṛjau |",
    "GV00avs___u:5046": "(AVŚ_9,4.12c) aṣṭhīvantāv abravīn mitro mamaitau kevalāv iti ||12||",
    "GV00avs___u:5047": "(AVŚ_9,4.13a) bhasad āsīd ādityānāṃ śroṇī āstāṃ bṛhaspateḥ |",
    "GV00avs___u:5048": "(AVŚ_9,4.13c) puchaṃ vātasya devasya tena dhūnoty oṣadhīḥ ||13||",
    "GV00avs___u:5049": "(AVŚ_9,4.14a) gudā āsant sinīvālyāḥ sūryāyās tvacam abruvan |",
    "GV00avs___u:5050": "(AVŚ_9,4.14c) utthātur abruvan pada ṛṣabhaṃ yad akalpayan ||14||",
    "GV00avs___u:5051": "(AVŚ_9,4.15a) kroḍa āsīj jāmiśaṃsasya somasya klaśo dhṛtaḥ |",
    "GV00avs___u:5052": "(AVŚ_9,4.15c) devāḥ saṃgatya yat sarva ṛṣabhaṃ vyakalpayan ||15||",
    "GV00avs___u:5053": "(AVŚ_9,4.16a) te kuṣṭhikāḥ saramāyai kurmebhyo adadhuḥ śaphān |",
    "GV00avs___u:5054": "(AVŚ_9,4.16c) ūbadhyam asya kītebhyaḥ śvavartebhyo adhārayan ||16||",
    "GV00avs___u:5055": "(AVŚ_9,4.17a) śṛṅgābhyāṃ rakṣa ṛṣaty avartim hanti cakṣuṣā |",
    "GV00avs___u:5056": "(AVŚ_9,4.17c) śṛṇoti bhadraṃ karṇābhyāṃ gavāṃ yaḥ patir aghnyaḥ ||17||",
    "GV00avs___u:5057": "(AVŚ_9,4.18a) śatayājaṃ sa yajate nainaṃ dunvanty agnayaḥ |",
    "GV00avs___u:5058": "(AVŚ_9,4.18c) jinvanti viśve taṃ devā yo brāhmaṇa ṛṣabham ājuhoti ||18||",
    "GV00avs___u:5059": "(AVŚ_9,4.19a) brāhmaṇebhya ṛṣabhaṃ dattvā varīyaḥ kṛṇute manaḥ |",
    "GV00avs___u:5060": "(AVŚ_9,4.19c) puṣṭiṃ so aghnyānāṃ sve goṣṭhe 'va paśyate ||19||",
    "GV00avs___u:5061": "(AVŚ_9,4.20a) gāvaḥ santu prajāḥ santv atho astu tanūbalam |",
    "GV00avs___u:5062": "(AVŚ_9,4.20c) tat sarvam anu manyantāṃ devā ṛṣabhadāyine ||20||",
    "GV00avs___u:5063": "(AVŚ_9,4.21a) ayaṃ pipāna indra id rayiṃ dadhātu cetanīm |",
    "GV00avs___u:5064": "(AVŚ_9,4.21c) ayaṃ dhenuṃ sudughāṃ nityavatsāṃ vaśaṃ duhāṃ vipaścitaṃ paro divaḥ ||21||",
    "GV00avs___u:5065": "(AVŚ_9,4.22a) piśaṅgarūpo nabhaso vayodhā aindraḥ śuṣmo viśvarūpo na āgan |",
    "GV00avs___u:5066": "(AVŚ_9,4.22c) āyur asmabhyaṃ dadhat prajāṃ ca rāyaś ca poṣair abhi naḥ sacatām ||22||",
    "GV00avs___u:5067": "(AVŚ_9,4.23a) upehopaparcanāsmin goṣṭha upa pṛñca naḥ |",
    "GV00avs___u:5068": "(AVŚ_9,4.23c) upa ṛṣabhasya yad reta upendra tava vīryam ||23||",
    "GV00avs___u:5069": "(AVŚ_9,4.24a) etaṃ vo yuvānaṃ prati dadhmo atra tena krīḍantīś carata",
    "GV00avs___u:5070": "vaśāṃ anu |",
    "GV00avs___u:5071": "(AVŚ_9,4.24c) mā no hāsiṣṭa januṣā subhāgā rāyaś ca poṣair abhi naḥ sacadhvam ||24|| {10}",
    "GV00avs___u:5072": "(AVŚ_9,5.1a) ā nayaitam ā rabhasva sukṛtāṃ lokam api gachatu prajānan |",
    "GV00avs___u:5073": "(AVŚ_9,5.1c) tīrtvā tamāṃsi bahudhā mahānty ajo nākam ā kramatāṃ tṛtīyam",
    "GV00avs___u:5074": "(AVŚ_9,5.2a) indrāya bhāgaṃ pari tvā nayāmy asmin yajñe yajamānāya sūrim |",
    "GV00avs___u:5075": "(AVŚ_9,5.2c) ye no dviṣanty anu tān rabhasvānāgaso yajamānasya vīrāḥ ||2||",
    "GV00avs___u:5076": "(AVŚ_9,5.3a) pra pado 'va nenigdhi duścaritaṃ yac cacāra śuddhaiḥ śaphair",
    "GV00avs___u:5077": "ā kramatāṃ prajānan |",
    "GV00avs___u:5078": "(AVŚ_9,5.3c) tīrtvā tamāṃsi bahudhā vipaśyann ajo nākam ā kramatāṃ tṛtīyam",
    "GV00avs___u:5079": "(AVŚ_9,5.4a) anuchya śyāmena tvacam etāṃ viśastar yathāparv asinā mābhi maṃsthāḥ |",
    "GV00avs___u:5080": "(AVŚ_9,5.4c) mābhi druhaḥ paruśaḥ kalpayainaṃ tṛtīye nāke adhi vi śrayainam ||4||",
    "GV00avs___u:5081": "(AVŚ_9,5.5a) ṛcā kumbhīm adhy agnau śrayāmy ā siñcodakam ava dhehy enam |",
    "GV00avs___u:5082": "(AVŚ_9,5.5c) paryādhattāgninā śamitāraḥ śṛto gachatu sukṛtāṃ yatra lokaḥ",
    "GV00avs___u:5083": "(AVŚ_9,5.6a) ut krāmātaḥ pari ced ataptas taptāc caror adhi nākaṃ tṛtīyam",
    "GV00avs___u:5084": "(AVŚ_9,5.6c) agner agnir adhi saṃ babhūvitha jyotiṣmantam abhi lokaṃ jayaitam ||6||",
    "GV00avs___u:5085": "(AVŚ_9,5.7a) ajo agnir ajam u jyotir āhur ajaṃ jīvatā brahmaṇe deyam āhuḥ |",
    "GV00avs___u:5086": "(AVŚ_9,5.7c) ajas tamāṃsy apa hanti dūram asmiṃl loke śraddadhānena dattaḥ",
    "GV00avs___u:5087": "(AVŚ_9,5.8a) pañcaudanaḥ pañcadhā vi kramatām ākraṃsyamānas trīṇi jyotīṃṣi",
    "GV00avs___u:5088": "(AVŚ_9,5.8c) ījānānāṃ sukṛtāṃ prehi madhyaṃ tṛtīye nāke adhi vi śrayasva",
    "GV00avs___u:5089": "(AVŚ_9,5.9a) ajā roha sukṛtāṃ yatra lokaḥ śarabho na catto 'ti durgāny eṣaḥ |",
    "GV00avs___u:5090": "(AVŚ_9,5.9c) pañcaudano brahmaṇe dīyamānaḥ sa dātāraṃ tṛptyā tarpayāti",
    "GV00avs___u:5091": "(AVŚ_9,5.10a) ajas trināke tridive tripṛṣṭhe nākasya pṛṣṭhe dadivāṃsaṃ dadhāti |",
    "GV00avs___u:5092": "(AVŚ_9,5.10c) pañcaudano brahmaṇe dīyamāno viśvarūpā dhenuḥ kāmadughāsy",
    "GV00avs___u:5093": "ekā ||10|| {11}",
    "GV00avs___u:5094": "(AVŚ_9,5.11a) etad vo jyotiḥ pitaras tṛtīyaṃ pañcaudanaṃ brahmaṇe 'jaṃ",
    "GV00avs___u:5095": "dadāti |",
    "GV00avs___u:5096": "(AVŚ_9,5.11c) ajas tamāṃsy apa hanti dūram asmiṃl loke śraddadhānena dattaḥ ||11||",
    "GV00avs___u:5097": "(AVŚ_9,5.12a) ījānānāṃ sukṛtāṃ lokam īpsan pañcaudanaṃ brahmaṇe 'jaṃ",
    "GV00avs___u:5098": "dadāti |",
    "GV00avs___u:5099": "(AVŚ_9,5.12c) sa vyāptim abhi lokaṃ jayaitaṃ śivo 'smabhyaṃ pratigṛhīto astu ||12||",
    "GV00avs___u:5100": "(AVŚ_9,5.13a) ajo hy agner ajaniṣṭa śokād vipro viprasya sahaso vipaścit |",
    "GV00avs___u:5101": "(AVŚ_9,5.13c) iṣṭaṃ pūrtam abhipūrtaṃ vaṣaṭkṛtaṃ tad devā ṛtuśaḥ kalpayantu ||13||",
    "GV00avs___u:5102": "(AVŚ_9,5.14a) amotaṃ vāso dadyād dhiraṇyam api dakṣiṇām |",
    "GV00avs___u:5103": "(AVŚ_9,5.14c) tathā lokānt sam āpnoti ye divyā ye ca pārthivāḥ ||14||",
    "GV00avs___u:5104": "(AVŚ_9,5.15a) etās tvājopa yantu dhārāḥ somyā devīr ghṛtapṛṣṭhā madhuścutaḥ |",
    "GV00avs___u:5105": "(AVŚ_9,5.15c) stabhān pṛthivīm uta dyāṃ nākasya pṛṣṭhe 'dhi saptaraśmau",
    "GV00avs___u:5106": "(AVŚ_9,5.16a) ajo 'sy aja svargo 'si tvayā lokam aṅgirasaḥ prājānan |",
    "GV00avs___u:5107": "(AVŚ_9,5.16c) taṃ lokaṃ puṇyaṃ pra jñeṣam ||16||",
    "GV00avs___u:5108": "(AVŚ_9,5.17a) yenā sahasraṃ vahasi yenāgne sarvavedasam |",
    "GV00avs___u:5109": "(AVŚ_9,5.17c) tenemaṃ yajñaṃ no vaha svar deveṣu gantave ||17||",
    "GV00avs___u:5110": "(AVŚ_9,5.18a) ajaḥ pakvaḥ svarge loke dadhāti pañcaudano nirṛtiṃ bādhamānaḥ |",
    "GV00avs___u:5111": "(AVŚ_9,5.18c) tena lokānt sūryavato jayema ||18||",
    "GV00avs___u:5112": "(AVŚ_9,5.19a) yaṃ brāhmaṇe nidadhe yaṃ ca vikṣu yā vipruṣa odanānām ajasya",
    "GV00avs___u:5113": "(AVŚ_9,5.19c) sarvaṃ tad agne sukṛtasya loke jānītān naḥ saṃgamane pathīnām ||19||",
    "GV00avs___u:5114": "(AVŚ_9,5.20a) ajo vā idam agne vy akramata tasyora iyam abhavad dyauḥ pṛṣṭiham |",
    "GV00avs___u:5115": "(AVŚ_9,5.20c) antarikṣaṃ madhyam diśaḥ pārśve samudrau kukṣī ||20|| {12}",
    "GV00avs___u:5116": "(AVŚ_9,5.21a) satyaṃ ca rtaṃ ca cakṣuṣī viśvaṃ satyaṃ śraddhā prāṇo virāṭ śiraḥ |",
    "GV00avs___u:5117": "(AVŚ_9,5.21c) eṣa vā aparimito yajño yad ajaḥ pañcaudanaḥ ||21||",
    "GV00avs___u:5118": "(AVŚ_9,5.22a) aparimitam eva yajñam āpnoty aparimitaṃ lokam ava runddhe |",
    "GV00avs___u:5119": "(AVŚ_9,5.22c) yo 'jaṃ pañcaudanaṃ dakṣiṇājyotiṣaṃ dadāti ||22||",
    "GV00avs___u:5120": "(AVŚ_9,5.23a) nāsyāsthīni bhindyān na majjño nir dhayet |",
    "GV00avs___u:5121": "(AVŚ_9,5.23c) sarvam enaṃ samādāyedamidaṃ pra veśayet ||23||",
    "GV00avs___u:5122": "(AVŚ_9,5.24a) idamidam evāsya rūpaṃ bhavati tenainaṃ saṃ gamayati |",
    "GV00avs___u:5123": "(AVŚ_9,5.24c) iṣaṃ maha ūrjam asmai duhe yo 'jaṃ pañcaudanam dakṣiṇājyotiṣaṃ dadāti ||24||",
    "GV00avs___u:5124": "(AVŚ_9,5.25a) pañca rukmā pañca navāni vastrā pañcāsmai dhenavaḥ kāmadughā bhavanti |",
    "GV00avs___u:5125": "(AVŚ_9,5.25c) yo 'jaṃ pañcaudanaṃ dakṣiṇājyotiṣaṃ dadāti ||25||",
    "GV00avs___u:5126": "(AVŚ_9,5.26a) pañca rukmā jyotir asmai bhavanti varma vāsāṃsi tanve bhavanti |",
    "GV00avs___u:5127": "(AVŚ_9,5.26c) svargaṃ lokam aśnute yo 'jaṃ pañcaudanaṃ dakṣiṇājyotiṣam dadāti ||26||",
    "GV00avs___u:5128": "(AVŚ_9,5.27a) yā pūrvaṃ patiṃ vittvā 'thānyaṃ vindate 'param |",
    "GV00avs___u:5129": "(AVŚ_9,5.27c) pañcaudanaṃ ca tāv ajaṃ dadāto na vi yoṣataḥ ||27||",
    "GV00avs___u:5130": "(AVŚ_9,5.28a) samānaloko bhavati punarbhuvāparaḥ patiḥ |",
    "GV00avs___u:5131": "(AVŚ_9,5.28c) yo 'jaṃ pañcaudanam dakṣiṇājyotiṣaṃ dadāti ||28||",
    "GV00avs___u:5132": "(AVŚ_9,5.29a) anupūrvavatsāṃ dhenum anaḍvāham upabarhaṇam |",
    "GV00avs___u:5133": "(AVŚ_9,5.29c) vāso hiraṇyaṃ dattvā te yanti divam uttamām ||29||",
    "GV00avs___u:5134": "(AVŚ_9,5.30a) ātmānaṃ pitaraṃ putraṃ pautraṃ pitāmaham |",
    "GV00avs___u:5135": "(AVŚ_9,5.30c) jāyāṃ janitrīṃ mātaraṃ ye priyās tān upa hvaye ||30|| {13}",
    "GV00avs___u:5136": "(AVŚ_9,5.31a) yo vai naidāghaṃ nāma rtuṃ veda |",
    "GV00avs___u:5137": "(AVŚ_9,5.31c) eṣa vai naidāgho nāma rtur yad ajaḥ pañcaudanaḥ |",
    "GV00avs___u:5138": "(AVŚ_9,5.31e) nir evāpriyasya bhrātṛvyasya śriyaṃ dahati bhavaty ātmanā |",
    "GV00avs___u:5140": "(AVŚ_9,5.32c) kurvatīṃkurvatīm evāpriyasya bhrātṛvyasya śriyaṃ ā datte |",
    "GV00avs___u:5141": "(AVŚ_9,5.32e) eṣa vai kurvan nāma rtur yad ajaḥ pañcaudanaḥ |",
    "GV00avs___u:5142": "(AVŚ_9,5.33a) yo vai saṃyantaṃ nāma rtuṃ veda |",
    "GV00avs___u:5143": "(AVŚ_9,5.33c) saṃyatīṃsaṃyatīm evāpriyasya bhrātṛvyasya śriyaṃ ā datte |",
    "GV00avs___u:5144": "(AVŚ_9,5.33e) eṣa vai saṃyan nāma rtur yad ajaḥ pañcaudanaḥ |",
    "GV00avs___u:5145": "(AVŚ_9,5.34a) yo vai pinvantaṃ nāma rtum veda |",
    "GV00avs___u:5146": "(AVŚ_9,5.34c) pinvatīṃpinvatīm evāpriyasya bhrātṛvyasya śriyaṃ ā datte |",
    "GV00avs___u:5147": "(AVŚ_9,5.34e) eṣa vai pinvan nāma rtur yad ajaḥ pañcaudanaḥ |",
    "GV00avs___u:5148": "(AVŚ_9,5.35a) yo vā udyantaṃ nāma rtuṃ veda |",
    "GV00avs___u:5149": "(AVŚ_9,5.35c) udyatīṃudyatīm evāpriyasya bhrātṛvyasya śriyaṃ ā datte |",
    "GV00avs___u:5150": "(AVŚ_9,5.35e) eṣa vā udyann nāma rtur yad ajaḥ pañcaudanaḥ |",
    "GV00avs___u:5151": "(AVŚ_9,5.36a) yo vā abhibhuvaṃ nāma rtuṃ veda |",
    "GV00avs___u:5152": "(AVŚ_9,5.36c) abhibhavantīmabhibhavantīm evāpriyasya bhrātṛvyasya śriyaṃ ā datte |",
    "GV00avs___u:5153": "(AVŚ_9,5.36e) eṣa vā abhibhūr nāma rtur yad ajaḥ pañcaudanaḥ |",
    "GV00avs___u:5154": "(AVŚ_9,5.37a) ajaṃ ca pacata pañca caudanān |",
    "GV00avs___u:5155": "(AVŚ_9,5.37c) sarvā diśaḥ saṃmanasaḥ sadhrīcīḥ sāntardeśāḥ prati gṛhnantu ta etam ||37||",
    "GV00avs___u:5156": "(AVŚ_9,5.38a) tās te rakṣantu tava tubhyam etaṃ tābhya ājyaṃ havir idaṃ juhomi ||38|| {14}",
    "GV00avs___u:5157": "(AVŚ_9,6.1a) yo vidyād brahma pratyakṣaṃ parūṃṣi yasya saṃbhārā ṛco yasyānūkyam ||1||",
    "GV00avs___u:5158": "(AVŚ_9,6.2a) sāmāni yasya lomāni yajur hṛdayam ucyate paristaraṇam id dhaviḥ ||2||",
    "GV00avs___u:5159": "(AVŚ_9,6.3a) yad vā atithipatir atithīn pratipaśyati devayajanaṃ prekṣate",
    "GV00avs___u:5160": "(AVŚ_9,6.4a) yad abhivadati dīkṣām upaiti yad udakaṃ yācaty apaḥ pra",
    "GV00avs___u:5161": "ṇayati ||4||",
    "GV00avs___u:5162": "(AVŚ_9,6.5a) yā eva yajña āpaḥ praṇīyante tā eva tāḥ ||5||",
    "GV00avs___u:5163": "(AVŚ_9,6.6a) yat tarpaṇam āharanti ya evāgnīṣomīyaḥ paśur badhyate sa eva",
    "GV00avs___u:5164": "saḥ ||6||",
    "GV00avs___u:5165": "(AVŚ_9,6.7a) yad āvasathān kalpayanti sadohavirdhānāny eva tat kalpayanti",
    "GV00avs___u:5166": "(AVŚ_9,6.8a) yad upastṛṇanti barhir eva tat ||8||",
    "GV00avs___u:5167": "(AVŚ_9,6.9a) yad upariśayanam āharanti svargam eva tena lokam ava runddhe",
    "GV00avs___u:5168": "(AVŚ_9,6.10a) yat kaśipūpabarhaṇam āharanti paridhaya eva te ||10||",
    "GV00avs___u:5169": "(AVŚ_9,6.11a) yad āñjanābhyañjanam āharanty ājyam eva tat ||11||",
    "GV00avs___u:5170": "(AVŚ_9,6.12a) yat purā pariveṣāt svādam āharanti purodāśāv eva tau ||12||",
    "GV00avs___u:5171": "(AVŚ_9,6.13a) yad aśanakṛtaṃ hvayanti haviṣkṛtam eva tad dhvayanti ||13||",
    "GV00avs___u:5172": "(AVŚ_9,6.14a) ye vrīhayo yavā nirupyante 'ṃśava eva te ||14||",
    "GV00avs___u:5173": "(AVŚ_9,6.15a) yāny ulūkhalamusalāni grāvāṇa eva te ||15||",
    "GV00avs___u:5174": "(AVŚ_9,6.16a) śūrpaṃ pavitraṃ tuṣā ṛjīṣābhiṣavaṇīr āpaḥ ||16||",
    "GV00avs___u:5175": "(AVŚ_9,6.17a) srug darvir nekṣaṇam āyavanaṃ droṇakalaśāḥ kumbhyo vāyavyāni pātrāṇīyam eva kṛṣṇājinam ||17|| {15}",
    "GV00avs___u:5176": "(AVŚ_9,6.18a) yajamānabrāhmaṇaṃ vā etad atithipatiḥ kurute yad āhāryāṇi prekṣata idaṃ bhūyā3 idā3m iti ||18||",
    "GV00avs___u:5177": "(AVŚ_9,6.19a) yad āha bhūya ud dhareti prāṇam eva tena varṣīyāṃsaṃ kurute",
    "GV00avs___u:5178": "(AVŚ_9,6.20a) upa harati havīṃṣy ā sādayati ||20||",
    "GV00avs___u:5179": "(AVŚ_9,6.21a) teṣām āsannānām atithir ātman juhoti ||21||",
    "GV00avs___u:5180": "(AVŚ_9,6.22a) srucā hastena prāṇe yūpe srukkāreṇa vaṣaṭkāreṇa ||22||",
    "GV00avs___u:5181": "(AVŚ_9,6.23a) ete vai priyāś cāpriyāś ca rtvijaḥ svargaṃ lokaṃ gamayanti",
    "GV00avs___u:5182": "yad atithayaḥ ||23||",
    "GV00avs___u:5183": "(AVŚ_9,6.24a) sa ya evaṃ vidvān na dviṣann aśnīyān na dviṣato 'nnam",
    "GV00avs___u:5184": "aśnīyān na mīmāṃsitasya na mīmāṃsamānasya ||24||",
    "GV00avs___u:5185": "(AVŚ_9,6.25a) sarvo vā eṣa jagdhapāpmā yasyānnam aśnanti ||25||",
    "GV00avs___u:5186": "(AVŚ_9,6.26a) sarvo vā eso 'jagdhapāpmā yasyānnam nāśnanti ||26||",
    "GV00avs___u:5187": "(AVŚ_9,6.27a) sarvadā vā eṣa yuktagrāvārdrapavitro vitatādhvara āhṛtayajñakratur ya upaharati",
    "GV00avs___u:5188": "(AVŚ_9,6.28a) prājāpatyo vā etasya yajño vitato ya upaharati ||28||",
    "GV00avs___u:5189": "(AVŚ_9,6.29a) prajāpater vā eṣa vikramān anuvikramate ya upaharati ||29||",
    "GV00avs___u:5190": "(AVŚ_9,6.30a) yo 'tithīnāṃ sa āhavanīyo yo veśmani sa gārhapatyo yasmin pacanti sa dakṣiṇāgniḥ (AVŚ_9,6.31a) iṣṭaṃ ca vā eṣa pūrtaṃ ca gṛhāṇām aśnāti yaḥ pūrvo 'tither",
    "GV00avs___u:5191": "aśnāti ||31||",
    "GV00avs___u:5192": "(AVŚ_9,6.32a) payaś ca vā eṣa rasaṃ ca gṛhāṇām aśnāti yaḥ pūrvo 'tither",
    "GV00avs___u:5193": "aśnāti ||32||",
    "GV00avs___u:5194": "(AVŚ_9,6.33a) ūrjāṃ ca vā eṣa sphātiṃ ca gṛhāṇām aśnāti yaḥ pūrvo 'tither",
    "GV00avs___u:5195": "aśnāti ||33||",
    "GV00avs___u:5196": "(AVŚ_9,6.34a) prajāṃ vā eṣa paśūṃś ca gṛhāṇām aśnāti yaḥ pūrvo 'tither",
    "GV00avs___u:5197": "aśnāti ||34||",
    "GV00avs___u:5198": "(AVŚ_9,6.35a) kīrtiṃ vā eṣa yaśaś ca gṛhāṇām aśnāti yaḥ pūrvo 'tither",
    "GV00avs___u:5199": "aśnāti ||35||",
    "GV00avs___u:5200": "(AVŚ_9,6.36a) śriyaṃ vā eṣa saṃvidaṃ ca gṛhāṇām aśnāti yaḥ pūrvo 'tither",
    "GV00avs___u:5201": "aśnāti ||36||",
    "GV00avs___u:5202": "(AVŚ_9,6.37a) eṣa vā atithir yac chrotriyas tasmāt pūrvo nāśnīyāt ||37||",
    "GV00avs___u:5203": "(AVŚ_9,6.38a) aśitāvaty atithāv aśnīyād yajñasya sātmatvāya yajñasyāvichedāya tad vratam",
    "GV00avs___u:5204": "(AVŚ_9,6.39a) etad vā u svādīyo yad adhigavaṃ kṣīraṃ vā māṃsaṃ vā tad eva",
    "GV00avs___u:5205": "nāśnīyāt ||39|| {17}",
    "GV00avs___u:5206": "(AVŚ_9,6.40a) sa ya evaṃ vidvān kṣīram upasicyopaharati |",
    "GV00avs___u:5207": "(AVŚ_9,6.40c) yāvad agniṣṭomeneṣṭvā susamṛddhenāvarunddhe tāvad enenāva runddhe ||40||",
    "GV00avs___u:5208": "(AVŚ_9,6.41a) sa ya evaṃ vidvānt sarpir upasicyopaharati |",
    "GV00avs___u:5209": "(AVŚ_9,6.41c) yāvad atirātreṇeṣṭvā susamṛddhenāvarunddhe tāvad enenāva runddhe ||41||",
    "GV00avs___u:5210": "(AVŚ_9,6.42a) sa ya evaṃ vidvān madhūpasicyopaharati |",
    "GV00avs___u:5211": "(AVŚ_9,6.42c) yāvad sattrasadyeneṣṭvā susamṛddhenāvarunddhe tāvad enenāva runddhe ||42||",
    "GV00avs___u:5212": "(AVŚ_9,6.43a) sa ya evaṃ vidvān māṃsam upasicyopaharati |",
    "GV00avs___u:5213": "(AVŚ_9,6.43c) yāvad dvādaśāheneṣṭvā susamṛddhenāvarunddhe tāvad enenāva runddhe ||43||",
    "GV00avs___u:5214": "(AVŚ_9,6.44a) sa ya evaṃ vidvān udakam upasicyopaharati |",
    "GV00avs___u:5215": "(AVŚ_9,6.44c) prajānāṃ prajananāya gachati pratiṣṭhāṃ priyaḥ prajānāṃ",
    "GV00avs___u:5216": "bhavati ya evaṃ vidvān upasicyopaharati ||44|| {18}",
    "GV00avs___u:5217": "(AVŚ_9,6.45a) tasmā uṣā hiṅ kṛṇoti savitā pra stauti |",
    "GV00avs___u:5218": "(AVŚ_9,6.45c) bṛhaspatir ūrjayod gāyati tvaṣṭā puṣṭyā prati harati viśve devā nidhanam",
    "GV00avs___u:5219": "(AVŚ_9,6.45e) nidhanaṃ bhūtyāḥ prajāyāḥ paśūnāṃ bhavati ya evaṃ veda ||45||",
    "GV00avs___u:5220": "(AVŚ_9,6.46a) tasmā udyant sūryo hiṅ kṛṇoti saṃgavaḥ pra stauti |",
    "GV00avs___u:5221": "(AVŚ_9,6.46c) madhyandina ud gāyaty aparāhṇaḥ prati haraty astaṃyan nidhanam |",
    "GV00avs___u:5222": "(AVŚ_9,6.46e) nidhanaṃ bhūtyāḥ prajāyāḥ paśūnāṃ bhavati ya evaṃ veda ||46||",
    "GV00avs___u:5223": "(AVŚ_9,6.47a) tasmā abhro bhavan hiṅ kṛṇoti stanayan pra stauti |",
    "GV00avs___u:5224": "(AVŚ_9,6.47c) vidyotamānaḥ prati harati varṣann ud gāyaty udgṛhṇan nidhanam |",
    "GV00avs___u:5225": "(AVŚ_9,6.47e) nidhanaṃ bhūtyāḥ prajāyāḥ paśūnāṃ bhavati ya evaṃ veda ||47||",
    "GV00avs___u:5226": "(AVŚ_9,6.48a) atithīn prati paśyati hiṅ kṛṇoty abhi vadati pra stauty",
    "GV00avs___u:5227": "udakam yācaty ud gāyati |",
    "GV00avs___u:5228": "(AVŚ_9,6.48c) upa harati prati haraty ucchiṣṭaṃ nidhanam |",
    "GV00avs___u:5229": "(AVŚ_9,6.48e) nidhanaṃ bhūtyāḥ prajāyāḥ paśūnāṃ bhavati ya evam veda ||48|| {19}",
    "GV00avs___u:5230": "(AVŚ_9,6.48a) yat kṣattāraṃ hvayaty ā śrāvayaty eva tat ||49||",
    "GV00avs___u:5231": "(AVŚ_9,6.50a) yat pratiśṛṇoti pratyāśrāvayaty eva tat ||50||",
    "GV00avs___u:5232": "(AVŚ_9,6.51a) yat pariveṣṭāraḥ pātrahastāḥ pūrve cāpare ca prapadyante camasādhvaryava eva te ||51||",
    "GV00avs___u:5233": "(AVŚ_9,6.52a) teṣāṃ na kaś canāhotā ||52||",
    "GV00avs___u:5234": "(AVŚ_9,6.53a) yad vā atithipatir atithīn pariviṣya gṛhān upodaity avabhṛtham eva tad upāvaiti",
    "GV00avs___u:5235": "(AVŚ_9,6.54a) yat sabhāgayati dakṣiṇāḥ sabhāgayati yad anutiṣṭhata",
    "GV00avs___u:5236": "udavasyaty eva tat ||54||",
    "GV00avs___u:5237": "(AVŚ_9,6.55a) sa upahūtaḥ pṛthivyāṃ bhakṣayaty upahūtas tasmin yat pṛthivyāṃ viśvarūpam ||55||",
    "GV00avs___u:5238": "(AVŚ_9,6.56a) sa upahūto 'ntarikṣe bhakṣayaty upahūtas tasmin yad divi viśvarūpam ||56||",
    "GV00avs___u:5239": "(AVŚ_9,6.57a) sa upahūto divi bhakṣayaty upahūtas tasmin yad divi viśvarūpam ||57||",
    "GV00avs___u:5240": "(AVŚ_9,6.58a) sa upahūto deveṣu bhakṣayaty upahūtas tasmin yad divi viśvarūpam ||58||",
    "GV00avs___u:5241": "(AVŚ_9,6.59a) sa upahūto lokeṣu bhakṣayaty upahūtas tasmin yad divi viśvarūpam ||59||",
    "GV00avs___u:5242": "(AVŚ_9,6.60a) sa upahūta upahūtaḥ ||60||",
    "GV00avs___u:5243": "(AVŚ_9,6.61a) āpnotīmaṃ lokam āpnoty amum ||61||",
    "GV00avs___u:5244": "(AVŚ_9,6.62a) jyotiṣmato lokān jayati ya evaṃ veda ||62|| {20}",
    "GV00avs___u:5245": "(AVŚ_9,7.1a) prajāpatiś ca parameṣṭhī ca śṛṅge indraḥ śiro agnir lalāṭaṃ",
    "GV00avs___u:5246": "yamaḥ kṛkāṭam ||1||",
    "GV00avs___u:5247": "(AVŚ_9,7.2a) somo rājā mastiṣko dyaur uttarahanuḥ pṛthivy adharahanuḥ",
    "GV00avs___u:5248": "(AVŚ_9,7.3a) vidyuj jihvā maruto dantā revatir grīvāḥ kṛttikā skandhā gharmo vahaḥ ||3||",
    "GV00avs___u:5249": "(AVŚ_9,7.4a) viśvaṃ vāyuḥ svargo lokaḥ kṛṣṇadraṃ vidharaṇī niveṣyaḥ ||4||",
    "GV00avs___u:5250": "(AVŚ_9,7.5a) śyenaḥ kroto 'ntarikṣaṃ pājasyaṃ bṛhaspatiḥ kakud bṛhatīḥ kīkasāḥ ||5||",
    "GV00avs___u:5251": "(AVŚ_9,7.6a) devānāṃ patnīḥ pṛṣṭaya upasadaḥ parśavaḥ ||6||",
    "GV00avs___u:5252": "(AVŚ_9,7.7a) mitraś ca varuṇaś cāṃsau tvaṣṭā cāryamā ca doṣaṇī mahādevo",
    "GV00avs___u:5253": "bāhū ||7||",
    "GV00avs___u:5254": "(AVŚ_9,7.8a) indrāṇī bhasad vāyuḥ puchaṃ pavamāno bālāḥ ||8||",
    "GV00avs___u:5255": "(AVŚ_9,7.9a) brahma ca kṣatraṃ ca śroṇī balam ūrū ||9||",
    "GV00avs___u:5256": "(AVŚ_9,7.10a) dhātā ca savitā cāṣṭhīvantau jaṅghā gandharvā apsarasaḥ kuṣṭhikā aditiḥ śaphāḥ",
    "GV00avs___u:5257": "(AVŚ_9,7.11a) ceto hṛdayaṃ yakṛn medhā vrataṃ purītat ||11||",
    "GV00avs___u:5258": "(AVŚ_9,7.12a) kṣut kukṣir irā vaniṣṭhuḥ parvatāḥ plāśayaḥ ||12||",
    "GV00avs___u:5259": "(AVŚ_9,7.13a) krodho vṛkkau manyur āṇḍau prajā śepaḥ ||13||",
    "GV00avs___u:5260": "(AVŚ_9,7.14a) nadī sūtrī varṣasya pataya stanā stanayitnur ūdhaḥ ||14||",
    "GV00avs___u:5261": "(AVŚ_9,7.15a) viśvavyacās carmauṣadhayo lomāni nakṣatrāṇi rūpam ||15||",
    "GV00avs___u:5262": "(AVŚ_9,7.16a) devajanā gudā manuṣyā āntrāṇy atrā udaram ||16||",
    "GV00avs___u:5263": "(AVŚ_9,7.17a) rakṣāṃsi lohitam itarajanā ūbadhyam ||17||",
    "GV00avs___u:5264": "(AVŚ_9,7.18a) abhraṃ pībo majjā nidhanam ||18||",
    "GV00avs___u:5265": "(AVŚ_9,7.19a) agnir āsīna utthito 'śvinā ||19||",
    "GV00avs___u:5266": "(AVŚ_9,7.20a) indraḥ prāṅ tiṣṭhan dakṣiṇā tiṣṭhan yamaḥ ||20||",
    "GV00avs___u:5267": "(AVŚ_9,7.21a) pratyaṅ tiṣṭhan dhātodaṅ tiṣṭhant savitā ||21||",
    "GV00avs___u:5268": "(AVŚ_9,7.22a) tṛṇāni prāptaḥ somo rājā ||22||",
    "GV00avs___u:5269": "(AVŚ_9,7.23a) mitra īkṣamāṇa āvṛtta ānandaḥ ||23||",
    "GV00avs___u:5270": "(AVŚ_9,7.24a) yujyamāno vaiśvadevo yuktaḥ prajāpatir vimuktaḥ sarvam",
    "GV00avs___u:5271": "(AVŚ_9,7.25a) etad vai viśvarūpaṃ sarvarūpaṃ gorūpam ||25||",
    "GV00avs___u:5272": "(AVŚ_9,7.26a) upainaṃ viśvarūpāḥ sarvarūpāḥ paśavas tiṣṭhanti ya evaṃ veda ||26|| {21}",
    "GV00avs___u:5273": "(AVŚ_9,8.1a) śīrṣaktiṃ śīrṣāmayaṃ karṇaśūlaṃ vilohitam |",
    "GV00avs___u:5274": "(AVŚ_9,8.1c) sarvaṃ śīrṣanyaṃ te rogaṃ bahir nir mantrayāmahe ||1||",
    "GV00avs___u:5275": "(AVŚ_9,8.2a) karṇābhyāṃ te kaṅkūṣebhyaḥ karṇaśūlaṃ visalpakam |",
    "GV00avs___u:5276": "(AVŚ_9,8.2c) sarvaṃ śīrṣanyaṃ te rogaṃ bahir nir mantrayāmahe ||2||",
    "GV00avs___u:5277": "(AVŚ_9,8.3a) yasya hetoḥ pracyavate yakṣmaḥ karṇato āsyataḥ |",
    "GV00avs___u:5278": "(AVŚ_9,8.3c) sarvaṃ śīrṣanyaṃ te rogaṃ bahir nir mantrayāmahe ||3||",
    "GV00avs___u:5279": "(AVŚ_9,8.4a) yaḥ kṛṇoti pramotam andhaṃ kṛṇoti pūruṣam |",
    "GV00avs___u:5280": "(AVŚ_9,8.4c) sarvaṃ śīrṣanyaṃ te rogaṃ bahir nir mantrayāmahe ||4||",
    "GV00avs___u:5281": "(AVŚ_9,8.5a) aṅgabhedam aṅgajvaram viśvāṅgyaṃ visalpakam |",
    "GV00avs___u:5282": "(AVŚ_9,8.5c) sarvaṃ śīrṣanyaṃ te rogaṃ bahir nir mantrayāmahe ||5||",
    "GV00avs___u:5283": "(AVŚ_9,8.6a) yasya bhīmaḥ pratīkāśa udvepayati pūruṣam |",
    "GV00avs___u:5284": "(AVŚ_9,8.6c) takmānaṃ viśvaśāradaṃ bahir nir mantrayāmahe ||6||",
    "GV00avs___u:5285": "(AVŚ_9,8.7a) ya ūrū anusarpaty atho eti gavīnike |",
    "GV00avs___u:5286": "(AVŚ_9,8.7c) yakṣmaṃ te antar aṅgebhyo bahir nir mantrayāmahe ||7||",
    "GV00avs___u:5287": "(AVŚ_9,8.8a) yadi kāmād apakāmād dhṛdayāj jāyate pari |",
    "GV00avs___u:5288": "(AVŚ_9,8.8c) hṛdo balāsam aṅgebhyo bahir nir mantrayāmahe ||8||",
    "GV00avs___u:5289": "(AVŚ_9,8.9a) harimāṇaṃ te aṅgebhyo 'pvām antarodarāt |",
    "GV00avs___u:5290": "(AVŚ_9,8.9c) yakṣmodhām antar ātmano bahir nir mantrayāmahe ||9||",
    "GV00avs___u:5291": "(AVŚ_9,8.10a) āso balāso bhavatu mūtraṃ bhavatv āmayat |",
    "GV00avs___u:5292": "(AVŚ_9,8.10c) yakṣmāṇāṃ sarveṣāṃ viṣaṃ nir avocam ahaṃ tvat ||10|| {22}",
    "GV00avs___u:5293": "(AVŚ_9,8.11a) bahir bilaṃ nir dravatu kāhābāhaṃ tavodarāt |",
    "GV00avs___u:5294": "(AVŚ_9,8.11c) yakṣmāṇāṃ sarveṣāṃ viṣaṃ nir avocam ahaṃ tvat ||11||",
    "GV00avs___u:5295": "(AVŚ_9,8.12a) udarāt te klomno nābhyā hṛdayād adhi |",
    "GV00avs___u:5296": "(AVŚ_9,8.12c) yakṣmāṇāṃ sarveṣāṃ viṣaṃ nir avocam ahaṃ tvat ||12||",
    "GV00avs___u:5297": "(AVŚ_9,8.13a) yāḥ sīmānaṃ virujanti mūrdhānaṃ praty arṣanīḥ |",
    "GV00avs___u:5298": "(AVŚ_9,8.13c) ahiṃsantīr anāmayā nir dravantu bahir bilam ||13||",
    "GV00avs___u:5299": "(AVŚ_9,8.14a) yā hṛdayam uparṣanty anutanvanti kīkasāḥ |",
    "GV00avs___u:5300": "(AVŚ_9,8.14c) ahiṃsantīr anāmayā nir dravantu bahir bilam ||14||",
    "GV00avs___u:5301": "(AVŚ_9,8.15a) yāḥ pārśve uparṣanty anunikṣanti pṛṣṭīḥ |",
    "GV00avs___u:5302": "(AVŚ_9,8.15c) ahiṃsantīr anāmayā nir dravantu bahir bilam ||15||",
    "GV00avs___u:5303": "(AVŚ_9,8.16a) yās tiraścīḥ uparṣanty arṣaṇīr vakṣaṇāsu te |",
    "GV00avs___u:5304": "(AVŚ_9,8.16c) ahiṃsantīr anāmayā nir dravantu bahir bilam ||16||",
    "GV00avs___u:5305": "(AVŚ_9,8.17a) yā gudā anusarpanty āntrāṇi mohayanti ca |",
    "GV00avs___u:5306": "(AVŚ_9,8.17c) ahiṃsantīr anāmayā nir dravantu bahir bilam ||17||",
    "GV00avs___u:5307": "(AVŚ_9,8.18a) yā majjño nirdhayanti parūṃṣi virujanti ca |",
    "GV00avs___u:5308": "(AVŚ_9,8.18c) ahiṃsantīr anāmayā nir dravantu bahir bilam ||18||",
    "GV00avs___u:5309": "(AVŚ_9,8.19a) ye aṅgāni madayanti yakṣmāso ropaṇās tava |",
    "GV00avs___u:5310": "(AVŚ_9,8.19c) yakṣmāṇāṃ sarveṣāṃ viṣaṃ nir avocam ahaṃ tvat ||19||",
    "GV00avs___u:5311": "(AVŚ_9,8.20a) visalpasya vidradhasya vātīkārasya vālajeḥ |",
    "GV00avs___u:5312": "(AVŚ_9,8.20c) yakṣmāṇāṃ sarveṣāṃ viṣaṃ nir avocam ahaṃ tvat ||20||",
    "GV00avs___u:5313": "(AVŚ_9,8.21a) pādābhyāṃ te jānubhyāṃ śroṇibhyāṃ pari bhaṃsasaḥ |",
    "GV00avs___u:5314": "(AVŚ_9,8.21c) anūkād arṣaṇīr uṣṇihābhyaḥ śīrṣṇo rogam anīnaśam ||21||",
    "GV00avs___u:5315": "(AVŚ_9,8.22a) saṃ te śīrṣṇaḥ kapālāni hṛdayasya ca yo vidhuḥ |",
    "GV00avs___u:5316": "(AVŚ_9,8.22c) udyann āditya raśmibhiḥ śīrṣṇo rogam anīnaśo 'ṅgabhedam",
    "GV00avs___u:5317": "aśīśamaḥ ||22|| {23}",
    "GV00avs___u:5318": "(AVŚ_9,9.1a) asya vāmasya palitasya hotus tasya bhrātā madhyamo asty aśnaḥ",
    "GV00avs___u:5319": "(AVŚ_9,9.1c) tṛtīyo bhrātā ghṛtapṛṣṭho asyātrāpaśyaṃ viśpatiṃ saptaputram",
    "GV00avs___u:5320": "(AVŚ_9,9.2a) sapta yuñjanti ratham ekacakram eko aśvo vahati saptanāmā |",
    "GV00avs___u:5321": "(AVŚ_9,9.2c) trinābhi cakram ajaram anarvaṃ yatremā viśvā bhuvanādhi tasthuḥ ||2||",
    "GV00avs___u:5322": "(AVŚ_9,9.3a) imaṃ ratham adhi ye sapta tasthuḥ saptacakraṃ sapta vahanty",
    "GV00avs___u:5323": "aśvāḥ |",
    "GV00avs___u:5324": "(AVŚ_9,9.3c) sapta svasāro abhi saṃ navanta yatra gavām nihitā sapta nāma",
    "GV00avs___u:5325": "(AVŚ_9,9.4a) ko dadarśa prathamaṃ jāyamānam asthanvantaṃ yad anasthā bibharti |",
    "GV00avs___u:5326": "(AVŚ_9,9.4c) bhūmyā asur asṛg ātmā kva svit ko vidvāṃsam upa gāt praṣṭum etat ||4||",
    "GV00avs___u:5327": "(AVŚ_9,9.5a) iha bravītu ya īm aṅga vedāsya vāmasya nihitaṃ padaṃ veḥ |",
    "GV00avs___u:5328": "(AVŚ_9,9.5c) śīrṣṇaḥ kṣīraṃ duhrate gāvo asya vavriṃ vasānā udakaṃ padā",
    "GV00avs___u:5329": "'puḥ ||5||",
    "GV00avs___u:5330": "(AVŚ_9,9.6a) pākaḥ pṛchāmi manasā 'vijānan devānām enā nihitā padāni |",
    "GV00avs___u:5331": "(AVŚ_9,9.6c) vatse baṣkaye 'dhi sapta tantūn vi tatnire kavaya otavā u",
    "GV00avs___u:5332": "(AVŚ_9,9.7a) acikitvāṃs cikituṣaś cid atra kavīn pṛchāmi vidvano na vidvān",
    "GV00avs___u:5333": "(AVŚ_9,9.7c) vi yas tastambha ṣaṭ imā rajāṃsy ajasya rūpe kiṃ api svid ekam ||7||",
    "GV00avs___u:5334": "(AVŚ_9,9.8a) mātā pitaram ṛta ā babhāja 'dhīty agre manasā saṃ hi jagme |",
    "GV00avs___u:5335": "(AVŚ_9,9.8c) sā bībhatsur garbharasā nividdhā namasvanta id upavākam īyuḥ ||8||",
    "GV00avs___u:5336": "(AVŚ_9,9.9a) yuktā mātāsid dhuri dakṣiṇāyā atiṣṭhad garbho vṛjanīṣv antaḥ |",
    "GV00avs___u:5337": "(AVŚ_9,9.9c) amīmed vatso anu gām apaśyad viśvarūpyaṃ triṣu yoganeṣu ||9||",
    "GV00avs___u:5338": "(AVŚ_9,9.10a) tisro matṝs trīn pitṝn bibhrad eka urdhvas tasthau nem ava glāpayanta |",
    "GV00avs___u:5339": "(AVŚ_9,9.10c) mantrayante divo amuṣya pṛṣṭhe viśvavido vācam aviśvavinnām",
    "GV00avs___u:5340": "(AVŚ_9,9.11a) pañcāre cakre parivartamāne yasminn ātasthur bhuvanāni viśvā",
    "GV00avs___u:5341": "(AVŚ_9,9.11c) tasya nākṣas tapyate bhūribhāraḥ sanād eva na chidyate sanābhiḥ ||11||",
    "GV00avs___u:5342": "(AVŚ_9,9.12a) pañcapādaṃ pitaraṃ dvādaśākṛtiṃ diva āhuḥ pare ardhe purīṣiṇam |",
    "GV00avs___u:5343": "(AVŚ_9,9.12c) atheme anya upare vicakṣaṇe saptacakre ṣaḍara āhur arpitam ||12||",
    "GV00avs___u:5344": "(AVŚ_9,9.13a) dvādaśāraṃ nahi taj jarāya varvarti cakraṃ pari dyām ṛtasya",
    "GV00avs___u:5345": "(AVŚ_9,9.13c) ā putrā agne mithunāso atra sapta śatāni viṃśatiś ca tasthuḥ",
    "GV00avs___u:5346": "(AVŚ_9,9.14a) sanemi cakram ajaraṃ vi vavṛta uttānāyāṃ daśa yuktā vahanti",
    "GV00avs___u:5347": "(AVŚ_9,9.14c) sūryasya cakṣū rajasaity āvṛtaṃ yasminn ātasthur bhuvanāni viśvā ||14||",
    "GV00avs___u:5348": "(AVŚ_9,9.15a) striyaḥ satīs tām u me puṃsaḥ āhuḥ paśyad akṣaṇvānn vi cetad andhaḥ |",
    "GV00avs___u:5349": "(AVŚ_9,9.15c) kavir yaḥ putraḥ sa īm ā ciketa yas tā vijānāt sa pituṣ",
    "GV00avs___u:5350": "pitāsat ||15||",
    "GV00avs___u:5351": "(AVŚ_9,9.16a) sākaṃjānāṃ saptatham āhur ekajaṃ ṣaḍ id yamā ṛṣayo devajā",
    "GV00avs___u:5352": "iti |",
    "GV00avs___u:5353": "(AVŚ_9,9.16c) teṣām iṣṭāni vihitāni dhāmaśa sthātre rejante vikṛtāni rūpaśaḥ ||16||",
    "GV00avs___u:5354": "(AVŚ_9,9.17a) avaḥ pareṇa para enā avareṇa padā vatsaṃ bibhratī gaur ud asthāt |",
    "GV00avs___u:5355": "(AVŚ_9,9.17c) sā kadrīcī kaṃ svid ardhaṃ parāgāt kva svit sūte nahi yūthe asmin ||17||",
    "GV00avs___u:5356": "(AVŚ_9,9.18a) avaḥ pareṇa pitaraṃ yo asya vedāvaḥ pareṇa para enāvareṇa |",
    "GV00avs___u:5357": "(AVŚ_9,9.18c) kavīyamānaḥ ka iha pra vocad devaṃ manaḥ kuto adhi prajātam",
    "GV00avs___u:5358": "(AVŚ_9,9.19a) ye arvāñcas tām u parāca āhur ye parāñcas tāṃ u arvāca āhuḥ",
    "GV00avs___u:5359": "(AVŚ_9,9.19c) indraś ca yā cakrathuḥ soma tāni dhurā na yuktā rajaso vahanti ||19||",
    "GV00avs___u:5360": "(AVŚ_9,9.20a) dvā suparṇā sayujā sakhāyā samānaṃ vṛkṣaṃ pari ṣasvajāte |",
    "GV00avs___u:5361": "(AVŚ_9,9.20c) tayor anyaḥ pippalaṃ svādv atty anaśnann anyo abhi cākaśīti",
    "GV00avs___u:5362": "(AVŚ_9,9.21a) yasmin vṛkṣe madhvadaḥ suparṇā niviśante suvate cādhi viśve |",
    "GV00avs___u:5363": "(AVŚ_9,9.21c) tasya yad āhuḥ pippalaṃ svādv agre tan non naśad yaḥ pitaraṃ na veda ||21||",
    "GV00avs___u:5364": "(AVŚ_9,9.22a) yatrā suparṇā amṛtasya bhakṣam animeṣaṃ vidathābhisvaranti |",
    "GV00avs___u:5365": "(AVŚ_9,9.22c) enā viśvasya bhuvanasya gopāḥ sa mā dhīraḥ pākam atrā viveśa",
    "GV00avs___u:5366": "(AVŚ_9,10.1a) yad gāyatre adhi gāyatram āhitaṃ traiṣṭubhaṃ vā traiṣṭubhān niratakṣata |",
    "GV00avs___u:5367": "(AVŚ_9,10.1c) yad vā jagaj jagaty āhitaṃ padaṃ ya it tad vidus te amṛtatvam ānuśuḥ ||1||",
    "GV00avs___u:5368": "(AVŚ_9,10.2a) gāyatreṇa prati mimīte arkam arkeṇa sāma traiṣṭubhena vākam |",
    "GV00avs___u:5369": "(AVŚ_9,10.2c) vākena vākaṃ dvipadā catuṣpadākṣareṇa mimate sapta vāṇīḥ",
    "GV00avs___u:5370": "(AVŚ_9,10.3a) jagatā sindhuṃ divy askabhāyad rathaṃtare sūryaṃ pary apaśyat |",
    "GV00avs___u:5371": "(AVŚ_9,10.3c) gāyatrasya samidhas tisra āhus tato mahnā pra ririce mahitvā",
    "GV00avs___u:5372": "(AVŚ_9,10.4a) upa hvaye sudughāṃ dhenum etāṃ suhasto godhug uta dohad enām",
    "GV00avs___u:5373": "(AVŚ_9,10.4c) śreṣṭhaṃ savaṃ savitā sāviṣan no 'bhīddho gharmas tad u ṣu pra vocat ||4||",
    "GV00avs___u:5374": "(AVŚ_9,10.5a) hiṅkṛṇvatī vasupatnī vasūnāṃ vatsam ichantī manasābhyāgāt |",
    "GV00avs___u:5375": "(AVŚ_9,10.5c) duhām aśvibhyāṃ payo aghnyeyaṃ sā vardhatāṃ mahate saubhagāya ||5||",
    "GV00avs___u:5376": "(AVŚ_9,10.6a) gaur amīmed abhi vatsaṃ miṣantaṃ mūrdhānaṃ hiṅṅ akṛṇon mātavā u |",
    "GV00avs___u:5377": "(AVŚ_9,10.6c) sṛkvāṇaṃ gharmam abhi vāvaśānā mimāti māyuṃ payate payobhiḥ ||6||",
    "GV00avs___u:5378": "(AVŚ_9,10.7a) ayaṃ sa śiṅkte yena gaur abhivṛtā mimāti mayuṃ dhvasanāv",
    "GV00avs___u:5379": "adhi śritā |",
    "GV00avs___u:5380": "(AVŚ_9,10.7c) sā cittibhir ni hi cakāra martyān vidyud bhavantī prati",
    "GV00avs___u:5381": "vavrim auhata ||7||",
    "GV00avs___u:5382": "(AVŚ_9,10.8a) anac chaye turagātu jīvam ejad dhruvaṃ madhya ā pastyānām |",
    "GV00avs___u:5383": "(AVŚ_9,10.8c) jīvo mṛtasya carati svadhābhir amartyo martyenā sayoniḥ",
    "GV00avs___u:5384": "(AVŚ_9,10.9a) vidhuṃ dadrāṇaṃ salilasya pṛṣṭhe yuvānaṃ santaṃ palito jagāra |",
    "GV00avs___u:5385": "(AVŚ_9,10.9c) devasya paśya kāvyaṃ mahitvādya mamāra sa hyaḥ sam āna ||9||",
    "GV00avs___u:5386": "(AVŚ_9,10.10a) ya īṃ cakāra na so asya veda ya īṃ dadarśa hirug in nu tasmāt |",
    "GV00avs___u:5387": "(AVŚ_9,10.10c) sa mātur yonā parivīto antar bahuprajā nirṛtir ā viveśa",
    "GV00avs___u:5388": "(AVŚ_9,10.11a) apaśyaṃ gopām anipadyamānam ā ca parā ca pathibhiś carantam",
    "GV00avs___u:5389": "(AVŚ_9,10.11c) sa sadhrīcīḥ sa viṣūcīr vasāna ā varīvarti bhuvaneṣv antaḥ",
    "GV00avs___u:5390": "(AVŚ_9,10.12a) dyaur naḥ pitā janitā nābhir atra bandhur no mātā pṛthivī mahīyam |",
    "GV00avs___u:5391": "(AVŚ_9,10.12c) uttānayoś camvor yonir antar atrā pitā duhitur garbham ādhāt ||12||",
    "GV00avs___u:5392": "(AVŚ_9,10.13a) pṛchāmi tvā param antaṃ pṛthivyāḥ pṛchāmi vṛṣṇo aśvasya retaḥ |",
    "GV00avs___u:5393": "(AVŚ_9,10.13c) pṛchāmi viśvasya bhuvanasya nābhiṃ pṛchāmi vācaḥ paramaṃ vyoma ||13||",
    "GV00avs___u:5394": "(AVŚ_9,10.14a) iyaṃ vediḥ paro antaḥ pṛthivyā ayaṃ somo vṛṣṇo aśvasya",
    "GV00avs___u:5395": "retaḥ |",
    "GV00avs___u:5396": "(AVŚ_9,10.14c) ayaṃ yajño viśvasya bhuvanasya nābhir brahmāyaṃ vācaḥ paramaṃ vyoma ||14||",
    "GV00avs___u:5397": "(AVŚ_9,10.15a) na vi jānāmi yad ivedam asmi niṇyaḥ saṃnaddho manasā carāmi",
    "GV00avs___u:5398": "(AVŚ_9,10.15c) yadā māgan prathamajā ṛtasyād id vāco aśnuve bhāgam asyāḥ",
    "GV00avs___u:5399": "(AVŚ_9,10.16a) apāṅ prāṅ eti svadhayā gṛbhīto 'martyo martyenā sayoniḥ |",
    "GV00avs___u:5400": "(AVŚ_9,10.16c) tā śaśvantā viṣūcīnā viyantā ny anyaṃ cikyur na ni cikyur anyam ||16||",
    "GV00avs___u:5401": "(AVŚ_9,10.17a) saptārdhagarbhā bhuvanasya reto viṣṇos tiṣṭhanti pradiśā",
    "GV00avs___u:5402": "vidharmaṇi |",
    "GV00avs___u:5403": "(AVŚ_9,10.17c) te dhītibhir manasā te vipaścitaḥ paribhuvaḥ pari bhavanti viśvataḥ ||17||",
    "GV00avs___u:5404": "(AVŚ_9,10.18a) ṛco akṣare parame vyoman yasmin devā adhi viśve niṣeduḥ |",
    "GV00avs___u:5405": "(AVŚ_9,10.18c) yas tan na veda kim ṛcā kariṣyati ya it tad vidus te amī sam āsate ||18||",
    "GV00avs___u:5406": "(AVŚ_9,10.19a) ṛcaḥ padaṃ mātrayā kalpayanto 'rdharcena cakḷpur viśvam ejat |",
    "GV00avs___u:5407": "(AVŚ_9,10.19c) tripād brahma pururūpaṃ vi taṣṭhe tena jīvanti pradiśaś catasraḥ ||19||",
    "GV00avs___u:5408": "(AVŚ_9,10.20a) sūyavasād bhagavatī hi bhūyā adhā vayaṃ bhagavantaḥ syāma |",
    "GV00avs___u:5409": "(AVŚ_9,10.20c) addhi tṛṇam aghnye viśvadānīṃ piba śuddham udakam ācarantī ||20|| {27}",
    "GV00avs___u:5410": "(AVŚ_9,10.21a) gaur in mimāya salilāni takṣatī ekapadī dvipadī sā catuṣpadī |",
    "GV00avs___u:5411": "(AVŚ_9,10.21c) aṣṭāpadī navapadī babhūvuṣī sahasrākṣarā bhuvanasya paṅktis",
    "GV00avs___u:5412": "tasyāḥ samudrā adhi vi kṣaranti ||21||",
    "GV00avs___u:5413": "(AVŚ_9,10.22a) kṛṣṇaṃ niyānaṃ harayaḥ suparṇā apo vasānā divam ut patanti",
    "GV00avs___u:5414": "(AVŚ_9,10.22c) taṃ āvavṛtrant sadanād ṛtasyād id ghṛtena pṛthivīṃ vy ūduḥ",
    "GV00avs___u:5415": "(AVŚ_9,10.23a) apād eti prathamā padvatīnāṃ kas tad vāṃ mitrāvaruṇā ciketa",
    "GV00avs___u:5416": "(AVŚ_9,10.23c) garbho bhāraṃ bharaty ā cid asyā ṛtaṃ piparti anṛtaṃ ni pāti ||23||",
    "GV00avs___u:5417": "(AVŚ_9,10.24a) virāḍ vāg virāṭ pṛthivī virāḍ antarikṣaṃ virāṭ prajāpatiḥ |",
    "GV00avs___u:5418": "(AVŚ_9,10.24c) virāṇ mṛtyuḥ sādhyānām adhirājo babhūva tasya bhūtaṃ bhavyaṃ vaśe sa me bhūtaṃ bhavyaṃ vaśe kṛṇotu ||24||",
    "GV00avs___u:5419": "(AVŚ_9,10.25a) śakamayaṃ dhūmam ārād apaśyaṃ viṣūvatā para enāvareṇa |",
    "GV00avs___u:5420": "(AVŚ_9,10.25c) ukṣāṇaṃ pṛśnim apacanta vīrās tāni dharmāṇi prathamāny āsan ||25||",
    "GV00avs___u:5421": "(AVŚ_9,10.26a) trayaḥ keśina ṛtuthā vi cakṣate saṃvatsare vapata eka eṣām",
    "GV00avs___u:5422": "(AVŚ_9,10.26c) viśvam anyo abhicaṣṭe śacībhir dhrājir ekasya dadṛśe na rūpam ||26||",
    "GV00avs___u:5423": "(AVŚ_9,10.27a) catvāri vāk parimitā padāni tāni vidur brāhmaṇā ye manīṣiṇaḥ |",
    "GV00avs___u:5424": "(AVŚ_9,10.27c) guhā trīṇi nihitā neṅgayanti turīyaṃ vāco manuṣyā vadanti ||27||",
    "GV00avs___u:5425": "(AVŚ_9,10.28a) indraṃ mitraṃ varuṇam agnim āhur atho divyaḥ sa suparṇo",
    "GV00avs___u:5426": "garutmān |",
    "GV00avs___u:5427": "(AVŚ_9,10.28c) ekaṃ sad viprā bahudhā vadanty agniṃ yamaṃ mātariśvānam āhuḥ ||28|| {28}",
    "GV00avs___u:5428": "(AVŚ_10,1.1a) yāṃ kalpayanti vahatau vadhūm iva viśvarūpāṃ hastakṛtāṃ cikitsavaḥ |",
    "GV00avs___u:5429": "(AVŚ_10,1.1c) sārād etv apa nudāma enām ||1||",
    "GV00avs___u:5430": "(AVŚ_10,1.2a) śīrṣaṇvatī nasvatī karṇiṇī kṛtyākṛtā saṃbhṛtā viśvarūpā |",
    "GV00avs___u:5431": "(AVŚ_10,1.2c) sārād etv apa nudāma enām ||2||",
    "GV00avs___u:5432": "(AVŚ_10,1.3a) śūdrakṛtā rājakṛtā strīkṛtā brahmabhiḥ kṛtā |",
    "GV00avs___u:5433": "(AVŚ_10,1.3c) jāyā patyā nutteva kartāraṃ bandhv ṛchatu ||3||",
    "GV00avs___u:5434": "(AVŚ_10,1.4a) anayāham oṣadhyā sarvāḥ kṛtyā adūduṣam |",
    "GV00avs___u:5435": "(AVŚ_10,1.4c) yāṃ kṣetre cakrur yāṃ goṣu yāṃ vā te puruṣeṣu ||4||",
    "GV00avs___u:5436": "(AVŚ_10,1.5a) agham astv aghakṛte śapathaḥ śapathīyate |",
    "GV00avs___u:5437": "(AVŚ_10,1.5c) pratyak pratiprahiṇmo yathā kṛtyākṛtaṃ hanat ||5||",
    "GV00avs___u:5438": "(AVŚ_10,1.6a) pratīcīna āṅgiraso 'dhyakṣo naḥ purohitaḥ |",
    "GV00avs___u:5439": "(AVŚ_10,1.6c) pratīcīḥ kṛtyā ākṛtyāmūn kṛtyākṛto jahi ||6||",
    "GV00avs___u:5440": "(AVŚ_10,1.7a) yas tvovāca parehīti pratikūlam udāyyam |",
    "GV00avs___u:5441": "(AVŚ_10,1.7c) taṃ kṛtye 'bhinivartasva māsmān icho anāgasaḥ ||7||",
    "GV00avs___u:5442": "(AVŚ_10,1.8a) yas te parūṃṣi saṃdadhau rathasyeva rbhur dhiyā |",
    "GV00avs___u:5443": "(AVŚ_10,1.8c) taṃ gacha tatra te 'yanam ajñātas te 'yaṃ janaḥ ||8||",
    "GV00avs___u:5444": "(AVŚ_10,1.9a) ye tvā kṛtvālebhire vidvalā abhicāriṇaḥ |",
    "GV00avs___u:5445": "(AVŚ_10,1.9c) śaṃbhv idaṃ kṛtyādūṣaṇaṃ prativartma punaḥsaraṃ tena tvā snapayāmasi ||9||",
    "GV00avs___u:5446": "(AVŚ_10,1.10a) yad durbhagāṃ prasnapitāṃ mṛtavatsām upeyima |",
    "GV00avs___u:5447": "(AVŚ_10,1.10c) apaitu sarvaṃ mat pāpaṃ draviṇaṃ mopa tiṣṭhatu ||10|| {1}",
    "GV00avs___u:5448": "(AVŚ_10,1.11a) yat te pitṛbhyo dadato yajñe vā nāma jagṛhuḥ |",
    "GV00avs___u:5449": "(AVŚ_10,1.11c) saṃdeśyāt sarvasmāt pāpād imā muñcantu tvauṣadhīḥ ||11||",
    "GV00avs___u:5450": "(AVŚ_10,1.12a) devainasāt pitryān nāmagrāhāt saṃdeśyād abhiniṣkṛtāt |",
    "GV00avs___u:5451": "(AVŚ_10,1.12c) muñcantu tvā vīrudho vīryeṇa brahmaṇā ṛgbhiḥ payasā ṛṣīṇām ||12||",
    "GV00avs___u:5452": "(AVŚ_10,1.13a) yathā vātaś cyāvayati bhūmyā reṇum antarikṣāc cābhram |",
    "GV00avs___u:5453": "(AVŚ_10,1.13c) evā mat sarvaṃ durbhūtaṃ brahmanuttam apāyati ||13||",
    "GV00avs___u:5454": "(AVŚ_10,1.14a) apa krāma nānadatī vinaddhā gardabhīva |",
    "GV00avs___u:5455": "(AVŚ_10,1.14c) kartṝn nakṣasveto nuttā brahmaṇā vīryāvatā ||14||",
    "GV00avs___u:5456": "(AVŚ_10,1.15a) ayaṃ panthāḥ kṛtyeti tvā nayāmo 'bhiprahitāṃ prati tvā pra",
    "GV00avs___u:5457": "hiṇmaḥ |",
    "GV00avs___u:5458": "(AVŚ_10,1.15c) tenābhi yāhi bhañjaty anasvatīva vāhinī viśvarūpā kurūtinī",
    "GV00avs___u:5459": "(AVŚ_10,1.16a) parāk te jyotir apathaṃ te arvāg anyatrāsmad ayanā kṛṇuṣva",
    "GV00avs___u:5460": "(AVŚ_10,1.16c) pareṇehi navatiṃ nāvyā ati durgāḥ srotyā mā kṣaṇiṣṭhāḥ parehi ||16||",
    "GV00avs___u:5461": "(AVŚ_10,1.17a) vāta iva vṛkṣān ni mṛṇīhi pādaya mā gām aśvaṃ puruṣam uc chiṣa eṣām |",
    "GV00avs___u:5462": "(AVŚ_10,1.17c) kartṝn nivṛtyetaḥ kṛtye 'prajāstvāya bodhaya ||17||",
    "GV00avs___u:5463": "(AVŚ_10,1.18a) yāṃ te barhiṣi yāṃ śmaśāne kṣetre kṛtyāṃ valagaṃ vā",
    "GV00avs___u:5464": "nicakhnuḥ |",
    "GV00avs___u:5465": "(AVŚ_10,1.18c) agnau vā tvā gārhapatye 'bhiceruḥ pākaṃ santaṃ dhīratarā",
    "GV00avs___u:5466": "anāgasam ||18||",
    "GV00avs___u:5467": "(AVŚ_10,1.19a) upāhṛtam anubuddhaṃ nikhātaṃ vairaṃ tsāry anv avidāma kartram |",
    "GV00avs___u:5468": "(AVŚ_10,1.19c) tad etu yata ābhṛtaṃ tatrāśva iva vi vartatāṃ hantu",
    "GV00avs___u:5469": "kṛtyākṛtaḥ prajām ||19||",
    "GV00avs___u:5470": "(AVŚ_10,1.20a) svāyasā asayaḥ santi no gṛhe vidmā te kṛtye yatidhā parūṃṣi",
    "GV00avs___u:5471": "(AVŚ_10,1.20c) ut tiṣṭhaiva parehīto 'jñāte kim ihechasi ||20|| {2}",
    "GV00avs___u:5472": "(AVŚ_10,1.21a) grīvās te kṛtye pādau cāpi kartsyāmi nir drava |",
    "GV00avs___u:5473": "(AVŚ_10,1.21c) indrāgnī asmān rakṣatāṃ yau prajānāṃ prajāvatī ||21||",
    "GV00avs___u:5474": "(AVŚ_10,1.22a) somo rājādhipā mṛḍitā ca bhūtasya naḥ patayo mṛḍayantu ||22||",
    "GV00avs___u:5475": "(AVŚ_10,1.23a) bhavāśarvāv asyatāṃ pāpakṛte kṛtyākṛte |",
    "GV00avs___u:5476": "(AVŚ_10,1.23c) duṣkṛte vidyutaṃ devahetim ||23||",
    "GV00avs___u:5477": "(AVŚ_10,1.24a) yady eyatha dvipadī catuṣpadī kṛtyākṛtā saṃbhṛtā viśvarūpā",
    "GV00avs___u:5478": "(AVŚ_10,1.24c) seto 'ṣṭāpadī bhūtvā punaḥ parehi duchune ||24||",
    "GV00avs___u:5479": "(AVŚ_10,1.25a) abhyaktāktā svaraṃkṛtā sarvaṃ bharantī duritaṃ parehi |",
    "GV00avs___u:5480": "(AVŚ_10,1.25c) jānīhi kṛtye kartāraṃ duhiteva pitaraṃ svam ||25||",
    "GV00avs___u:5481": "(AVŚ_10,1.26a) parehi kṛtye mā tiṣṭho viddhasyeva padaṃ naya |",
    "GV00avs___u:5482": "(AVŚ_10,1.26c) mṛgaḥ sa mṛgayus tvaṃ na tvā nikartum arhati ||26||",
    "GV00avs___u:5483": "(AVŚ_10,1.27a) uta hanti pūrvāsinaṃ pratyādāyāpara iṣvā |",
    "GV00avs___u:5484": "(AVŚ_10,1.27c) uta pūrvasya nighnato ni hanty aparaḥ prati ||27||",
    "GV00avs___u:5485": "(AVŚ_10,1.28a) etad dhi śṛṇu me vaco 'thehi yata eyatha |",
    "GV00avs___u:5486": "(AVŚ_10,1.28c) yas tvā cakāra taṃ prati ||28||",
    "GV00avs___u:5487": "(AVŚ_10,1.29a) anāgohatyā vai bhīmā kṛtye mā no gām aśvaṃ puruṣaṃ vadhīḥ |",
    "GV00avs___u:5488": "(AVŚ_10,1.29c) yatrayatrāsi nihitā tatas tvot thāpayāmasi parṇāl laghīyasī bhava ||29||",
    "GV00avs___u:5489": "(AVŚ_10,1.30a) yadi stha tamasāvṛtā jālenabhihitā iva |",
    "GV00avs___u:5490": "(AVŚ_10,1.30c) sarvāḥ saṃlupyetaḥ kṛtyāḥ punaḥ kartre pra hiṇmasi ||30||",
    "GV00avs___u:5491": "(AVŚ_10,1.31a) kṛtyākṛto valagino 'bhiniṣkāriṇaḥ prajām |",
    "GV00avs___u:5492": "(AVŚ_10,1.31c) mṛṇīhi kṛtye moc chiṣo 'mūn kṛtyākṛto jahi ||31||",
    "GV00avs___u:5493": "(AVŚ_10,1.32a) yathā sūryo mucyate tamasas pari rātriṃ jahāty uṣasaśca ketūn |",
    "GV00avs___u:5494": "(AVŚ_10,1.32c) evāhaṃ sarvaṃ durbhūtaṃ kartraṃ kṛtyākṛtā kṛtaṃ hastīva rajo duritaṃ jahāmi (AVŚ_10,2.1a) kena pārṣṇī ābhṛte pūruṣasya kena māṃsaṃ saṃbhṛtaṃ kena gulphau |",
    "GV00avs___u:5495": "(AVŚ_10,2.1c) kenāṅgulīḥ peśanīḥ kena khāni kenocchlaṅkhau madhyataḥ kaḥ pratiṣṭhām ||1||",
    "GV00avs___u:5496": "(AVŚ_10,2.2a) kasmān nu gulphāv adharāv akṛṇvann aṣṭhīvantāv uttarau puruṣasya |",
    "GV00avs___u:5497": "(AVŚ_10,2.2c) jaṅghe nirṛtya ny adadhuḥ kva svij jānunoḥ saṃdhī ka u tac ciketa ||2||",
    "GV00avs___u:5498": "(AVŚ_10,2.3a) catuṣṭayaṃ yujate saṃhitāntaṃ jānubhyām ūrdhvaṃ śithiraṃ",
    "GV00avs___u:5499": "kabandham |",
    "GV00avs___u:5500": "(AVŚ_10,2.3c) śroṇī yad ūrū ka u taj jajāna yābhyāṃ kusindhaṃ sudṛḍhaṃ babhūva ||3||",
    "GV00avs___u:5501": "(AVŚ_10,2.4a) kati devāḥ katame ta āsan ya uro grīvāś cikyuḥ puruṣasya |",
    "GV00avs___u:5502": "(AVŚ_10,2.4c) kati stanau vy adadhuḥ kaḥ kaphodau kati skandhān kati",
    "GV00avs___u:5503": "pṛṣṭīr acinvan ||4||",
    "GV00avs___u:5504": "(AVŚ_10,2.5a) ko asya bāhū sam abharad vīryāṃ karavād iti |",
    "GV00avs___u:5505": "(AVŚ_10,2.5c) aṃsau ko asya tad devaḥ kusindhe adhy ā dadhau ||5||",
    "GV00avs___u:5506": "(AVŚ_10,2.6a) kaḥ sapta khāni vi tatarda śīrṣaṇi karṇāv imau nāsike",
    "GV00avs___u:5507": "cakṣaṇī mukham |",
    "GV00avs___u:5508": "(AVŚ_10,2.6c) yeṣāṃ purutrā vijayasya mahnani catuṣpādo dvipado yanti yāmam ||6||",
    "GV00avs___u:5509": "(AVŚ_10,2.7a) hanvor hi jihvām adadhāt purūcīm adhā mahīm adhi śiśrāya",
    "GV00avs___u:5510": "vācam |",
    "GV00avs___u:5511": "(AVŚ_10,2.7c) sa ā varīvarti bhuvaneṣv antar apo vasānaḥ ka u tac ciketa ||7||",
    "GV00avs___u:5512": "(AVŚ_10,2.8a) mastiṣkam asya yatamo lalātaṃ kakāṭikāṃ prathamo yaḥ kapālam |",
    "GV00avs___u:5513": "(AVŚ_10,2.8c) citvā cityaṃ hanvoḥ pūruṣasya divaṃ ruroha katamaḥ sa devaḥ",
    "GV00avs___u:5514": "(AVŚ_10,2.9a) priyāpriyāṇi bahulā svapnaṃ saṃbādhatandyaḥ |",
    "GV00avs___u:5515": "(AVŚ_10,2.9c) ānandān ugro nandāṃś ca kasmād vahati pūruṣaḥ ||9||",
    "GV00avs___u:5516": "(AVŚ_10,2.10a) ārtir avartir nirṛtiḥ kuto nu puruṣe 'matiḥ |",
    "GV00avs___u:5517": "(AVŚ_10,2.10c) rāddhiḥ samṛddhir avyṛddhir matir uditayaḥ kutaḥ ||10|| {4}",
    "GV00avs___u:5518": "(AVŚ_10,2.11a) ko asminn āpo vy adadhāt viṣūvṛtaḥ purūvṛtaḥ sindhusṛtyāya jātāḥ |",
    "GV00avs___u:5519": "(AVŚ_10,2.11c) tīvrā aruṇā lohinīs tāmradhūmrā ūrdhvā avācīḥ puruṣe tiraścīḥ ||11||",
    "GV00avs___u:5520": "(AVŚ_10,2.12a) ko asmin rūpam adadhāt ko mahmānaṃ ca nāma ca |",
    "GV00avs___u:5521": "(AVŚ_10,2.12c) gātuṃ ko asmin kaḥ ketuṃ kaś caritrāni puruṣe ||12||",
    "GV00avs___u:5522": "(AVŚ_10,2.13a) ko asmin prāṇaṃ avayat ko apānaṃ vyānam u |",
    "GV00avs___u:5523": "(AVŚ_10,2.13c) samānam asmin ko devo 'dhi śiśrāya puruṣe ||13||",
    "GV00avs___u:5524": "(AVŚ_10,2.14a) ko asmin yajñam adadhād eko devo 'dhi puruṣe |",
    "GV00avs___u:5525": "(AVŚ_10,2.14c) ko asmint satyaṃ ko 'nṛtaṃ kuto mṛtyuḥ kuto 'mṛtam ||14||",
    "GV00avs___u:5526": "(AVŚ_10,2.15a) ko asmai vāsaḥ pary adadhāt ko asyāyur akalpayat |",
    "GV00avs___u:5527": "(AVŚ_10,2.15c) balaṃ ko asmai prāyachat ko asyākalpayaj javam ||15||",
    "GV00avs___u:5528": "(AVŚ_10,2.16a) kenāpo anv atanuta kenāhar akarod ruce |",
    "GV00avs___u:5529": "(AVŚ_10,2.16c) uṣasaṃ kenānv ainddha kena sāyaṃbhavaṃ dade ||16||",
    "GV00avs___u:5530": "(AVŚ_10,2.17a) ko asmin reto ny adadhāt tantur ā tāyatām iti |",
    "GV00avs___u:5531": "(AVŚ_10,2.17c) medhāṃ ko asminn adhy auhat ko bāṇaṃ ko nṛto dadhau ||17||",
    "GV00avs___u:5532": "(AVŚ_10,2.18a) kenemāṃ bhūmim aurṇot kena pary abhavad divam |",
    "GV00avs___u:5533": "(AVŚ_10,2.18c) kenābhi mahnā parvatān kena karmāṇi puruṣaḥ ||18||",
    "GV00avs___u:5534": "(AVŚ_10,2.19a) kena parjanyam anv eti kena somaṃ vicakṣaṇam |",
    "GV00avs___u:5535": "(AVŚ_10,2.19c) kena yajñam ca śraddhāṃ ca kenāsmin nihitaṃ manaḥ ||19||",
    "GV00avs___u:5536": "(AVŚ_10,2.20a) kena śrotriyam āpnoti kenemaṃ parameṣṭhinam |",
    "GV00avs___u:5537": "(AVŚ_10,2.20c) kenemam agniṃ pūruṣaḥ kena saṃvatsaraṃ mame ||20|| {5}",
    "GV00avs___u:5538": "(AVŚ_10,2.21a) brahma śrotriyam āpnoti brahmemaṃ parameṣṭhinam |",
    "GV00avs___u:5539": "(AVŚ_10,2.21c) brahmemam agniṃ pūruṣo brahma saṃvatsaraṃ mame ||21||",
    "GV00avs___u:5540": "(AVŚ_10,2.22a) kena devāṃ anu kṣiyati kena daivajanīr viśaḥ |",
    "GV00avs___u:5541": "(AVŚ_10,2.22c) kenedam anyan nakṣatraṃ kena sat kṣatram ucyate ||22||",
    "GV00avs___u:5542": "(AVŚ_10,2.23a) brahma devāṃ anu kṣiyati brahma daivajanīr viśaḥ |",
    "GV00avs___u:5543": "(AVŚ_10,2.23c) brahmedam anyan nakṣatraṃ brahma sat kṣatram ucyate ||23||",
    "GV00avs___u:5544": "(AVŚ_10,2.24a) keneyaṃ bhūmir vihitā kena dyaur uttarā hitā |",
    "GV00avs___u:5545": "(AVŚ_10,2.24c) kenedam ūrdhvaṃ tiryak cāntarikṣam vyaco hitam ||24||",
    "GV00avs___u:5546": "(AVŚ_10,2.25a) brahmaṇā bhūmir vihitā brahma dyaur uttarā hitā |",
    "GV00avs___u:5547": "(AVŚ_10,2.25c) brahmedam ūrdhvaṃ tiryak cāntarikṣaṃ vyaco hitam ||25||",
    "GV00avs___u:5548": "(AVŚ_10,2.26a) mūrdhānam asya saṃsīvyātharvā hṛdayaṃ ca yat |",
    "GV00avs___u:5549": "(AVŚ_10,2.26c) mastiṣkād ūrdhvaḥ prairayat pavamāno 'dhi śīrṣataḥ ||26||",
    "GV00avs___u:5550": "(AVŚ_10,2.27a) tad vā atharvaṇaḥ śiro devakośaḥ samubjitaḥ |",
    "GV00avs___u:5551": "(AVŚ_10,2.27c) tat prāṇo abhi rakṣati śiro annam atho manaḥ ||27||",
    "GV00avs___u:5552": "(AVŚ_10,2.28a) ūrdhvo nu sṛṣṭā3s tiryaṅ nu sṛṣṭā3s sarvā diśaḥ puruṣa ā",
    "GV00avs___u:5553": "(AVŚ_10,2.28c) puraṃ yo brahmaṇo veda yasyāḥ puruṣa ucyate ||28||",
    "GV00avs___u:5554": "(AVŚ_10,2.29a) yo vai tāṃ brahmaṇo vedāmṛtenāvṛtāṃ puram |",
    "GV00avs___u:5555": "(AVŚ_10,2.29c) tasmai brahma ca brāhmāś ca cakṣuḥ prāṇaṃ prajāṃ daduḥ",
    "GV00avs___u:5556": "(AVŚ_10,2.30a) na vai tam cakṣur jahāti na prāṇo jarasaḥ purā |",
    "GV00avs___u:5557": "(AVŚ_10,2.30c) puraṃ yo brahmaṇo veda yasyāḥ puruṣa ucyate ||30||",
    "GV00avs___u:5558": "(AVŚ_10,2.31a) aṣṭācakrā navadvārā devānāṃ pūr ayodhyā |",
    "GV00avs___u:5559": "(AVŚ_10,2.31c) tasyāṃ hiraṇyayaḥ kośaḥ svargo jyotiṣāvṛtaḥ ||31||",
    "GV00avs___u:5560": "(AVŚ_10,2.32a) tasmin hiraṇyaye kośe tryare tripratiṣṭhite |",
    "GV00avs___u:5561": "(AVŚ_10,2.32c) tasmin yad yakṣam ātmanvat tad vai brahmavido viduḥ ||32||",
    "GV00avs___u:5562": "(AVŚ_10,2.33a) prabhrājamānāṃ hariṇīṃ yaśasā saṃparīvṛtām |",
    "GV00avs___u:5563": "(AVŚ_10,2.33c) puraṃ hiraṇyayīṃ brahmā viveśāparājitām ||33|| {6}",
    "GV00avs___u:5564": "(AVŚ_10,3.1a) ayaṃ me varaṇo maṇiḥ sapatnakṣayaṇo vṛṣā |",
    "GV00avs___u:5565": "(AVŚ_10,3.1c) tenā rabhasva tvaṃ śatrūn pra mṛṇīhi durasyataḥ ||1||",
    "GV00avs___u:5566": "(AVŚ_10,3.2a) praiṇān chṛṇīhi pra mṛṇā rabhasva maṇis te astu puraetā",
    "GV00avs___u:5567": "purastāt |",
    "GV00avs___u:5568": "(AVŚ_10,3.2c) avārayanta varaṇena devā abhyācāram asurāṇāṃ śvaḥśvaḥ ||2||",
    "GV00avs___u:5569": "(AVŚ_10,3.3a) ayaṃ maṇir varaṇo viśvabheṣajaḥ sahasrākṣo harito hiraṇyayaḥ",
    "GV00avs___u:5570": "(AVŚ_10,3.3c) sa te śatrūn adharān pādayāti pūrvas tān dabhnuhi ye tvā dviṣanti ||3||",
    "GV00avs___u:5571": "(AVŚ_10,3.4a) ayaṃ te kṛtyāṃ vitatām pauruṣeyād ayaṃ bhayāt |",
    "GV00avs___u:5572": "(AVŚ_10,3.4c) ayaṃ tvā sarvasmāt pāpād varaṇo vārayiṣyate ||4||",
    "GV00avs___u:5573": "(AVŚ_10,3.5a) varaṇo vārayātā ayaṃ devo vanaspatiḥ |",
    "GV00avs___u:5574": "(AVŚ_10,3.5c) yakṣmo yo asminn āviṣṭas tam u devā avīvaran ||5||",
    "GV00avs___u:5575": "(AVŚ_10,3.6a) svapnaṃ suptvā yadi paśyāsi pāpaṃ mṛgaḥ sṛtiṃ yati dhāvād",
    "GV00avs___u:5576": "ajuṣṭām |",
    "GV00avs___u:5577": "(AVŚ_10,3.6c) parikṣavāc chakuneḥ pāpavādād ayaṃ maṇir varaṇo vārayiṣyate",
    "GV00avs___u:5578": "(AVŚ_10,3.7a) arātyās tvā nirṛtyā abhicārād atho bhayāt |",
    "GV00avs___u:5579": "(AVŚ_10,3.7c) mṛtyor ojīyaso vadhād varaṇo vārayiṣyate ||7||",
    "GV00avs___u:5580": "(AVŚ_10,3.8a) yan me mātā yan me pitā bhrātaro yac ca me svā yad enaś cakṛmā vayam |",
    "GV00avs___u:5581": "(AVŚ_10,3.8c) tato no vārayiṣyate 'yaṃ devo vanaspatiḥ ||8||",
    "GV00avs___u:5582": "(AVŚ_10,3.9a) varaṇena pravyathitā bhrātṛvyā me sabandhavaḥ |",
    "GV00avs___u:5583": "(AVŚ_10,3.9c) asūrtaṃ rajo apy agus te yantv adhamaṃ tamaḥ ||9||",
    "GV00avs___u:5584": "(AVŚ_10,3.10a) ariṣṭo 'ham ariṣṭagur āyuṣmānt sarvapūruṣaḥ |",
    "GV00avs___u:5585": "(AVŚ_10,3.10c) tam māyaṃ varaṇo maṇiḥ pari pātu diśodiśaḥ ||10|| {7}",
    "GV00avs___u:5586": "(AVŚ_10,3.11a) ayaṃ me varaṇa urasi rājā devo vanaspatiḥ |",
    "GV00avs___u:5587": "(AVŚ_10,3.11c) sa me śatrūn vi bādhatām indro dasyūn ivāsurān ||11||",
    "GV00avs___u:5588": "(AVŚ_10,3.12a) imaṃ bibharmi varaṇam āyuṣmān chataśāradaḥ |",
    "GV00avs___u:5589": "(AVŚ_10,3.12c) sa me rāṣṭraṃ ca kṣatraṃ ca paśūn ojaś ca me dadhat ||12||",
    "GV00avs___u:5590": "(AVŚ_10,3.13a) yathā vāto vanaspatīn vṛkṣān bhanakty ojasā |",
    "GV00avs___u:5591": "(AVŚ_10,3.13c) evā sapatnān me bhaṅgdhi pūrvān jātāṃ utāparān varaṇas tvābhi rakṣatu ||13||",
    "GV00avs___u:5592": "(AVŚ_10,3.14a) yathā vātaś cāgniś ca vṛkṣān psāto vanaspatīn |",
    "GV00avs___u:5593": "(AVŚ_10,3.14c) evā sapatnān me psāhi pūrvān jātāṃ utāparān varaṇas tvābhi",
    "GV00avs___u:5594": "rakṣatu ||14||",
    "GV00avs___u:5595": "(AVŚ_10,3.15a) yathā vātena prakṣīṇā vṛkṣāḥ śere nyarpitāḥ |",
    "GV00avs___u:5596": "(AVŚ_10,3.15c) evā sapatnāṃs tvaṃ mama pra kṣiṇīhi ny arpaya |",
    "GV00avs___u:5597": "(AVŚ_10,3.15e) pūrvān jātāṃ utāparān varaṇas tvābhi rakṣatu ||15||",
    "GV00avs___u:5598": "(AVŚ_10,3.16a) tāṃs tvaṃ pra chinddhi varaṇa purā diṣṭāt purāyuṣaḥ |",
    "GV00avs___u:5599": "(AVŚ_10,3.16c) ya enaṃ paśuṣu dipsanti ye cāsya rāṣṭradipsavaḥ ||16||",
    "GV00avs___u:5600": "(AVŚ_10,3.17a) yathā sūryo atibhāti yathāsmin teja āhitam |",
    "GV00avs___u:5601": "(AVŚ_10,3.17c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5602": "(AVŚ_10,3.17e) tejasā mā sam ukṣatu yaśasā sam anaktu mā ||17||",
    "GV00avs___u:5603": "(AVŚ_10,3.18a) yathā yaśaś candramasy āditye ca nṛcakṣasi |",
    "GV00avs___u:5604": "(AVŚ_10,3.18c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5605": "(AVŚ_10,3.18e) tejasā mā sam ukṣatu yaśasā sam anaktu mā ||18||",
    "GV00avs___u:5606": "(AVŚ_10,3.19a) yathā yaśaḥ pṛthivyāṃ yathāsmin jātavedasi |",
    "GV00avs___u:5607": "(AVŚ_10,3.19c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5608": "(AVŚ_10,3.19e) tejasā mā sam ukṣatu yaśasā sam anaktu mā ||19||",
    "GV00avs___u:5609": "(AVŚ_10,3.20a) yathā yaśaḥ kanyāyāṃ yathāsmint saṃbhṛte rathe |",
    "GV00avs___u:5610": "(AVŚ_10,3.20c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5611": "(AVŚ_10,3.20e) tejasā mā sam ukṣatu yaśasā sam anaktu mā ||20|| {8}",
    "GV00avs___u:5612": "(AVŚ_10,3.21a) yathā yaśaḥ somapīthe madhuparke yathā yaśaḥ |",
    "GV00avs___u:5613": "(AVŚ_10,3.21c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5614": "(AVŚ_10,3.21e) tejasā mā sam ukṣatu yaśasā sam anaktu mā ||21||",
    "GV00avs___u:5615": "(AVŚ_10,3.22a) yathā yaśo 'gnihotre vaṣaṭkāre yathā yaśaḥ |",
    "GV00avs___u:5616": "(AVŚ_10,3.22c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5617": "(AVŚ_10,3.22e) tejasā mā sam ukṣatu yaśasā sam anaktu mā ||22||",
    "GV00avs___u:5618": "(AVŚ_10,3.23a) yathā yaśo yajamāne yathāsmin yajña āhitam |",
    "GV00avs___u:5619": "(AVŚ_10,3.23c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5620": "(AVŚ_10,3.23e) tejasā mā sam ukṣatu yaśasā sam anaktu mā ||23||",
    "GV00avs___u:5621": "(AVŚ_10,3.24a) yathā yaśaḥ prajāpatau yathāsmin parameṣṭhini |",
    "GV00avs___u:5622": "(AVŚ_10,3.24c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5623": "(AVŚ_10,3.24e) tejasā mā sam ukṣatu yaśasā sam anaktu mā ||24||",
    "GV00avs___u:5624": "(AVŚ_10,3.25a) yathā deveṣv amṛtaṃ yathaiṣu satyam āhitam |",
    "GV00avs___u:5625": "(AVŚ_10,3.25c) evā me varaṇo maṇiḥ kīrtiṃ bhūtiṃ ni yachatu |",
    "GV00avs___u:5626": "(AVŚ_10,3.25e) tejasā mā sam ukṣatu yaśasā sam anaktu mā ||25|| {9}",
    "GV00avs___u:5627": "(AVŚ_10,4.1a) indrasya prathamo ratho devānām aparo ratho varuṇasya tṛtīya it |",
    "GV00avs___u:5628": "(AVŚ_10,4.1c) ahīnām apamā ratha sthānum ārad athārṣat ||1||",
    "GV00avs___u:5629": "(AVŚ_10,4.2a) darbhaḥ śocis tarūṇakam aśvasya vāraḥ paruṣasya vāraḥ |",
    "GV00avs___u:5630": "(AVŚ_10,4.2c) rathasya bandhuram ||2||",
    "GV00avs___u:5631": "(AVŚ_10,4.3a) ava śveta padā jahi pūrveṇa cāpareṇa ca |",
    "GV00avs___u:5632": "(AVŚ_10,4.3c) udaplutam iva dārv ahīnām arasaṃ viṣaṃ vār ugram ||3||",
    "GV00avs___u:5633": "(AVŚ_10,4.4a) araṃghuṣo nimajyonmaja punar abravīt |",
    "GV00avs___u:5634": "(AVŚ_10,4.4c) udaplutam iva dārv ahīnām arasaṃ viṣaṃ vār ugram ||4||",
    "GV00avs___u:5635": "(AVŚ_10,4.5a) paidvo hanti kasarṇīlaṃ paidvaḥ śvitram utāsitam |",
    "GV00avs___u:5636": "(AVŚ_10,4.5c) paidvo ratharvyāḥ śiraḥ saṃ bibheda pṛdākvāḥ ||5||",
    "GV00avs___u:5637": "(AVŚ_10,4.6a) paidva prehi prathamo 'nu tvā vayam emasi |",
    "GV00avs___u:5638": "(AVŚ_10,4.6c) ahīn vy asyatāt patho yena smā vayam emasi ||6||",
    "GV00avs___u:5639": "(AVŚ_10,4.7a) idaṃ paidvo ajāyatedam asya parāyaṇam |",
    "GV00avs___u:5640": "(AVŚ_10,4.7c) imāny arvataḥ padāhighnyo vājinīvataḥ ||7||",
    "GV00avs___u:5641": "(AVŚ_10,4.8a) saṃyataṃ na vi ṣparad vyāttaṃ na saṃ yamat |",
    "GV00avs___u:5642": "(AVŚ_10,4.8c) asmin kṣetre dvāv ahī strī ca pumāṃś ca tāv ubhāv arasā ||8||",
    "GV00avs___u:5643": "(AVŚ_10,4.9a) arasāsa ihāhayo ye anti ye ca dūrake |",
    "GV00avs___u:5644": "(AVŚ_10,4.9c) ghanena hanmi vṛścikam ahiṃ daṇḍenāgatam ||9||",
    "GV00avs___u:5645": "(AVŚ_10,4.10a) aghāśvasyedaṃ bheṣajam ubhayo svajasya ca |",
    "GV00avs___u:5646": "(AVŚ_10,4.10c) indro me 'him aghāyantam ahiṃ paidvo arandhayat ||10|| {10}",
    "GV00avs___u:5647": "(AVŚ_10,4.11a) paidvasya manmahe vayaṃ sthirasya sthiradhāmnaḥ |",
    "GV00avs___u:5648": "(AVŚ_10,4.11c) ime paścā pṛdākavaḥ pradīdhyata āsate ||11||",
    "GV00avs___u:5649": "(AVŚ_10,4.12a) naṣṭāsavo naṣṭaviṣā hatā indreṇa vajriṇā |",
    "GV00avs___u:5650": "(AVŚ_10,4.12c) jaghānendro jaghnimā vayam ||12||",
    "GV00avs___u:5651": "(AVŚ_10,4.13a) hatās tiraścirājayo nipiṣṭāsaḥ pṛdākavaḥ |",
    "GV00avs___u:5652": "(AVŚ_10,4.13c) darviṃ karikrataṃ śvitraṃ darbheṣv asitaṃ jahi ||13||",
    "GV00avs___u:5653": "(AVŚ_10,4.14a) kairātikā kumārikā sakā khanati bheṣajam |",
    "GV00avs___u:5654": "(AVŚ_10,4.14c) hiraṇyayībhir abhribhir girīnām upa sānuṣu ||14||",
    "GV00avs___u:5655": "(AVŚ_10,4.15a) āyam agan yuvā bhiṣak pṛśnihāparājitaḥ |",
    "GV00avs___u:5656": "(AVŚ_10,4.15c) sa vai svajasya jambhana ubhayor vṛścikasya ca ||15||",
    "GV00avs___u:5657": "(AVŚ_10,4.16a) indro me 'him arandhayan mitraś ca varuṇaś ca |",
    "GV00avs___u:5658": "(AVŚ_10,4.16c) vātāparjanyobhā ||16||",
    "GV00avs___u:5659": "(AVŚ_10,4.17a) indro me 'him arandhayat pṛdākuṃ ca pṛdākvam |",
    "GV00avs___u:5660": "(AVŚ_10,4.17c) svajaṃ tiraścirājiṃ kasarṇīlaṃ daśonasim ||17||",
    "GV00avs___u:5661": "(AVŚ_10,4.18a) indro jaghāna prathamaṃ janitāram ahe tava |",
    "GV00avs___u:5662": "(AVŚ_10,4.18c) teṣām u tṛhyamāṇānāṃ kaḥ svit teṣām asad rasaḥ ||18||",
    "GV00avs___u:5663": "(AVŚ_10,4.19a) saṃ hi śīrṣāṇy agrabhaṃ pauñjiṣṭha iva karvaram |",
    "GV00avs___u:5664": "(AVŚ_10,4.19c) sindhor madhyaṃ paretya vy anijam aher viṣam ||19||",
    "GV00avs___u:5665": "(AVŚ_10,4.20a) ahīnāṃ sarveṣāṃ viṣaṃ parā vahantu sindhavaḥ |",
    "GV00avs___u:5666": "(AVŚ_10,4.20c) hatās tiraścirājayo nipiṣṭāsaḥ pṛdākavaḥ ||20|| {11}",
    "GV00avs___u:5667": "(AVŚ_10,4.21a) oṣadhīnām ahaṃ vṛṇa urvarīr iva sādhuyā |",
    "GV00avs___u:5668": "(AVŚ_10,4.21c) nayāmy arvatīr ivāhe niraitu viṣam ||21||",
    "GV00avs___u:5669": "(AVŚ_10,4.22a) yad agnau sūrye viṣaṃ pṛthivyām oṣadhīṣu yat |",
    "GV00avs___u:5670": "(AVŚ_10,4.22c) kāndāviṣaṃ kanaknakaṃ niraitv aitu te viṣam ||22||",
    "GV00avs___u:5671": "(AVŚ_10,4.23a) ye agnijā oṣadhijā ahīnāṃ ye apsujā vidyuta ābabhūvuḥ |",
    "GV00avs___u:5672": "(AVŚ_10,4.23c) yeṣāṃ jātāni bahudhā mahānti tebhyaḥ sarpebhyo namasā vidhema ||23||",
    "GV00avs___u:5673": "(AVŚ_10,4.24a) taudī nāmāsi kanyā ghṛtācī nāma vā asi |",
    "GV00avs___u:5674": "(AVŚ_10,4.24c) adhaspadena te padam ā dade viṣadūṣaṇam ||24||",
    "GV00avs___u:5675": "(AVŚ_10,4.25a) aṅgādaṅgāt pra cyāvaya hṛdayam pari varjaya |",
    "GV00avs___u:5676": "(AVŚ_10,4.25c) adhā viṣasya yat tejo 'vācīnaṃ tad etu te ||25||",
    "GV00avs___u:5677": "(AVŚ_10,4.26a) āre abhūd viṣam araud viṣe viṣam aprāg api |",
    "GV00avs___u:5678": "(AVŚ_10,4.26c) agnir viṣam aher nir adhāt somo nir aṇayīt |",
    "GV00avs___u:5679": "(AVŚ_10,4.26e) daṃṣṭāram anv agād viṣam ahir amṛta ||26|| {12}",
    "GV00avs___u:5680": "(AVŚ_10,5.1a) indrasyauja sthendrasya saha sthendrasya balaṃ sthendrasya",
    "GV00avs___u:5681": "vīryaṃ sthendrasya nṛmṇaṃ stha |",
    "GV00avs___u:5682": "(AVŚ_10,5.1c) jiṣṇave yogāya brahmayogair vo yunajmi ||1||",
    "GV00avs___u:5683": "(AVŚ_10,5.2a) indrasyauja sthendrasya saha sthendrasya balaṃ sthendrasya",
    "GV00avs___u:5684": "vīryaṃ sthendrasya nṛmṇaṃ stha |",
    "GV00avs___u:5685": "(AVŚ_10,5.2c) jiṣṇave yogāya kṣatrayogair vo yunajmi ||2||",
    "GV00avs___u:5686": "(AVŚ_10,5.3a) indrasyauja sthendrasya saha sthendrasya balaṃ sthendrasya",
    "GV00avs___u:5687": "vīryaṃ sthendrasya nṛmṇaṃ stha |",
    "GV00avs___u:5688": "(AVŚ_10,5.3c) jiṣṇave yogāyendrayogair vo yunajmi ||3||",
    "GV00avs___u:5689": "(AVŚ_10,5.4a) indrasyauja sthendrasya saha sthendrasya balaṃ sthendrasya",
    "GV00avs___u:5690": "vīryaṃ sthendrasya nṛmṇaṃ stha |",
    "GV00avs___u:5691": "(AVŚ_10,5.4c) jiṣṇave yogāya somayogair vo yunajmi ||4||",
    "GV00avs___u:5692": "(AVŚ_10,5.5a) indrasyauja sthendrasya saha sthendrasya balaṃ sthendrasya",
    "GV00avs___u:5693": "vīryaṃ sthendrasya nṛmṇaṃ stha |",
    "GV00avs___u:5694": "(AVŚ_10,5.5c) jiṣṇave yogāyāpsuyogair vo yunajmi ||5||",
    "GV00avs___u:5695": "(AVŚ_10,5.6a) indrasyauja sthendrasya saha sthendrasya balaṃ sthendrasya",
    "GV00avs___u:5696": "vīryaṃ sthendrasya nṛmṇaṃ stha |",
    "GV00avs___u:5697": "(AVŚ_10,5.6c) jiṣṇave yogāya viśvāni mā bhūtāny upa tiṣṭhantu yuktā ma āpa stha ||6||",
    "GV00avs___u:5698": "(AVŚ_10,5.7a) agner bhāga stha apāṃ śukram āpo devīr varco asmāsu dhatta |",
    "GV00avs___u:5699": "(AVŚ_10,5.7c) prajāpater vo dhāmnāsmai lokāya sādaye ||7||",
    "GV00avs___u:5700": "(AVŚ_10,5.8a) indrasya bhāga stha apāṃ śukram āpo devīr varco asmāsu",
    "GV00avs___u:5701": "dhatta |",
    "GV00avs___u:5702": "(AVŚ_10,5.8c) prajāpater vo dhāmnāsmai lokāya sādaye ||8||",
    "GV00avs___u:5703": "(AVŚ_10,5.9a) somasya bhāga stha apāṃ śukram āpo devīr varco asmāsu dhatta",
    "GV00avs___u:5704": "(AVŚ_10,5.9c) prajāpater vo dhāmnāsmai lokāya sādaye ||9||",
    "GV00avs___u:5705": "(AVŚ_10,5.10a) varuṇasya bhāga stha apāṃ śukram āpo devīr varco asmāsu",
    "GV00avs___u:5706": "dhatta |",
    "GV00avs___u:5707": "(AVŚ_10,5.10c) prajāpater vo dhāmnāsmai lokāya sādaye ||10|| {13}",
    "GV00avs___u:5708": "(AVŚ_10,5.11a) mitrāvaruṇayor bhāga stha apāṃ śukram āpo devīr varco asmāsu dhatta |",
    "GV00avs___u:5709": "(AVŚ_10,5.11c) prajāpater vo dhāmnāsmai lokāya sādaye ||11||",
    "GV00avs___u:5710": "(AVŚ_10,5.12a) yamasya bhāga stha apām śukram āpo devīr varco asmāsu",
    "GV00avs___u:5711": "dhatta |",
    "GV00avs___u:5712": "(AVŚ_10,5.12c) prajāpater vo dhāmnāsmai lokāya sādaye ||12||",
    "GV00avs___u:5713": "(AVŚ_10,5.13a) pitṝṇāṃ bhāga stha apāṃ śukram āpo devīr varco asmāsu",
    "GV00avs___u:5714": "dhatta |",
    "GV00avs___u:5715": "(AVŚ_10,5.13c) prajāpater vo dhāmnāsmai lokāya sādaye ||13||",
    "GV00avs___u:5716": "(AVŚ_10,5.14a) devasya savitur bhāga stha apāṃ śukram āpo devīr varco",
    "GV00avs___u:5717": "asmāsu dhatta |",
    "GV00avs___u:5718": "(AVŚ_10,5.14c) prajāpater vo dhāmnāsmai lokāya sādaye ||14||",
    "GV00avs___u:5719": "(AVŚ_10,5.15a) yo va āpo 'pāṃ bhāgo 'psv antar yajuṣyo devayajanaḥ |",
    "GV00avs___u:5720": "(AVŚ_10,5.15c) idaṃ tam ati sṛjāmi taṃ mābhyavanikṣi |",
    "GV00avs___u:5721": "(AVŚ_10,5.15e) tena tam abhyatisṛjāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5722": "(AVŚ_10,5.15g) taṃ vadheyaṃ taṃ stṛṣīyānena brahmaṇānena karmaṇānayā menyā",
    "GV00avs___u:5723": "(AVŚ_10,5.16a) yo va āpo 'pām ūrmir apsv antar yajuṣyo devayajanaḥ |",
    "GV00avs___u:5724": "(AVŚ_10,5.16c) idaṃ tam ati sṛjāmi taṃ mābhyavanikṣi |",
    "GV00avs___u:5725": "(AVŚ_10,5.16e) tena tam abhyatisṛjāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5726": "(AVŚ_10,5.16g) taṃ vadheyaṃ taṃ stṛṣīyānena brahmaṇānena karmaṇānayā menyā",
    "GV00avs___u:5727": "(AVŚ_10,5.17a) yo va āpo 'pām vatso 'psv antar yajuṣyo devayajanaḥ |",
    "GV00avs___u:5728": "(AVŚ_10,5.17c) idaṃ tam ati sṛjāmi taṃ mābhyavanikṣi |",
    "GV00avs___u:5729": "(AVŚ_10,5.17e) tena tam abhyatisṛjāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5730": "(AVŚ_10,5.17g) taṃ vadheyaṃ taṃ stṛṣīyānena brahmaṇānena karmaṇānayā menyā",
    "GV00avs___u:5731": "(AVŚ_10,5.18a) yo va āpo 'pāṃ vṛṣabho 'psv antar yajuṣyo devayajanaḥ ||",
    "GV00avs___u:5732": "(AVŚ_10,5.18c) idaṃ tam ati sṛjāmi taṃ mābhyavanikṣi |",
    "GV00avs___u:5733": "(AVŚ_10,5.18e) tena tam abhyatisṛjāmo yo 'smān dveṣṭi yaṃ vayaṃ dviṣmaḥ ||",
    "GV00avs___u:5734": "(AVŚ_10,5.18g) taṃ vadheyaṃ taṃ stṛṣīyānena brahmaṇānena karmaṇānayā menyā",
    "GV00avs___u:5735": "(AVŚ_10,5.19a) yo va āpo 'pāṃ hiraṇyagarbho 'psv antar yajuṣyo devayajanaḥ",
    "GV00avs___u:5736": "(AVŚ_10,5.19c) idaṃ tam ati sṛjāmi taṃ mābhyavanikṣi |",
    "GV00avs___u:5737": "(AVŚ_10,5.19e) tena tam abhyatisṛjāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5738": "(AVŚ_10,5.19g) taṃ vadheyaṃ taṃ stṛṣīyānena brahmaṇānena karmaṇānayā menyā",
    "GV00avs___u:5739": "(AVŚ_10,5.20a) yo va āpo 'pāṃ aśmā pṛśnir divyo 'psv antar yajuṣyo devayajanaḥ |",
    "GV00avs___u:5740": "(AVŚ_10,5.20c) idaṃ tam ati sṛjāmi taṃ mābhyavanikṣi |",
    "GV00avs___u:5741": "(AVŚ_10,5.20e) tena tam abhyatisṛjāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5742": "(AVŚ_10,5.20g) taṃ vadheyaṃ taṃ stṛṣīyānena brahmaṇānena karmaṇānayā menyā",
    "GV00avs___u:5743": "(AVŚ_10,5.21a) yo va āpo 'pāṃ agnayo 'psv antar yajuṣyo devayajanaḥ |",
    "GV00avs___u:5744": "(AVŚ_10,5.21c) idaṃ tam ati sṛjāmi taṃ mābhyavanikṣi |",
    "GV00avs___u:5745": "(AVŚ_10,5.21e) tena tam abhyatisṛjāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5746": "(AVŚ_10,5.21g) taṃ vadheyaṃ taṃ stṛṣīyānena brahmaṇānena karmaṇānayā menyā",
    "GV00avs___u:5747": "(AVŚ_10,5.22a) yad arvācīnaṃ traihāyaṇād anṛtaṃ kiṃ codima |",
    "GV00avs___u:5748": "(AVŚ_10,5.22c) āpo mā tasmāt sarvasmād duritāt pāntv aṃhasaḥ ||22||",
    "GV00avs___u:5749": "(AVŚ_10,5.23a) samudraṃ vaḥ pra hiṇomi svāṃ yonim apītana |",
    "GV00avs___u:5750": "(AVŚ_10,5.23c) ariṣṭāḥ sarvahāyaso mā ca naḥ kiṃ canāmamat ||23||",
    "GV00avs___u:5751": "(AVŚ_10,5.24a) ariprā āpo apa ripram asmat |",
    "GV00avs___u:5752": "(AVŚ_10,5.24c) prāsmad eno duritaṃ supratīkāḥ pra duṣvapnyam pra malaṃ vahantu ||24||",
    "GV00avs___u:5753": "(AVŚ_10,5.25a) viṣṇoḥ kramo 'si sapatnahā pṛthivīsaṃśito 'gnitejāḥ |",
    "GV00avs___u:5754": "(AVŚ_10,5.25c) pṛthivīm anu vi krame 'haṃ pṛthivyās taṃ nir bhajāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5755": "(AVŚ_10,5.25e) sa mā jīvīt taṃ prāno jahātu ||25||",
    "GV00avs___u:5756": "(AVŚ_10,5.26a) viṣṇoḥ kramo 'si sapatnahāntarikṣasaṃśito vāyutejāḥ |",
    "GV00avs___u:5757": "(AVŚ_10,5.26c) antarikṣam anu vi krame 'haṃ antarikṣāt taṃ nir bhajāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5758": "(AVŚ_10,5.26e) sa mā jīvīt taṃ prāno jahātu ||26||",
    "GV00avs___u:5759": "(AVŚ_10,5.27a) viṣṇoḥ kramo 'si sapatnahā dyausaṃśitaḥ sūryatejāḥ |",
    "GV00avs___u:5760": "(AVŚ_10,5.27c) divam anu vi krame 'haṃ divas taṃ nir bhajāmo yo 'smān",
    "GV00avs___u:5761": "dveṣṭi yaṃ vayaṃ dviṣmaḥ |",
    "GV00avs___u:5762": "(AVŚ_10,5.27e) sa mā jivīt taṃ prāno jahātu ||27||",
    "GV00avs___u:5763": "(AVŚ_10,5.28a) viṣṇoḥ kramo 'si sapatnahā diksaṃśito manastejāḥ |",
    "GV00avs___u:5764": "(AVŚ_10,5.28c) diśo anu vi krame 'haṃ digbhyas taṃ nir bhajāmo yo 'smān",
    "GV00avs___u:5765": "dveṣṭi yaṃ vayaṃ dviṣmaḥ |",
    "GV00avs___u:5766": "(AVŚ_10,5.28e) sa mā jīvīt taṃ prāno jahātu ||28||",
    "GV00avs___u:5767": "(AVŚ_10,5.29a) viṣṇoḥ kramo 'si sapatnahāśāsaṃśito vātatejāḥ |",
    "GV00avs___u:5768": "(AVŚ_10,5.29c) āśā anu vi krame 'haṃ āśābhyas taṃ nir bhajāmo yo 'smān",
    "GV00avs___u:5769": "dveṣṭi yaṃ vayaṃ dviṣmaḥ |",
    "GV00avs___u:5770": "(AVŚ_10,5.29e) sa mā jīvīt taṃ prāno jahātu ||29||",
    "GV00avs___u:5771": "(AVŚ_10,5.30a) viṣṇoḥ kramo 'si sapatnahā ṛksaṃśito sāmatejāḥ |",
    "GV00avs___u:5772": "(AVŚ_10,5.30c) ṛco 'nu vi krame 'haṃ ṛgbhyas taṃ nir bhajāmo yo 'smān",
    "GV00avs___u:5773": "dveṣṭi yaṃ vayaṃ dviṣmaḥ |",
    "GV00avs___u:5774": "(AVŚ_10,5.30e) sa mā jīvīt taṃ prāno jahātu ||30|| {15}",
    "GV00avs___u:5775": "(AVŚ_10,5.31a) viṣṇoḥ kramo 'si sapatnahā yajñasaṃśito brahmatejāḥ |",
    "GV00avs___u:5776": "(AVŚ_10,5.31c) yajñam anu vi krame 'haṃ yajñāt taṃ nir bhajāmo yo 'smān",
    "GV00avs___u:5777": "dveṣṭi yaṃ vayaṃ dviṣmaḥ |",
    "GV00avs___u:5778": "(AVŚ_10,5.31e) sa mā jīvīt taṃ prāno jahātu ||31||",
    "GV00avs___u:5779": "(AVŚ_10,5.32a) viṣṇoḥ kramo 'si sapatnahauṣadhīsaṃśito somatejāḥ |",
    "GV00avs___u:5780": "(AVŚ_10,5.32c) oṣadhīr anu vi krame 'haṃ oṣadhībhyas taṃ nir bhajāmo yo 'smān dveṣṭi yaṃ vayaṃ dviṣmaḥ |",
    "GV00avs___u:5781": "(AVŚ_10,5.32e) sa mā jīvīt taṃ prāno jahātu ||32||",
    "GV00avs___u:5782": "(AVŚ_10,5.33a) viṣṇoḥ kramo 'si sapatnahāpsusaṃśito varuṇatejāḥ |",
    "GV00avs___u:5783": "(AVŚ_10,5.33c) apo 'nu vi krame 'haṃ adbhyas taṃ nir bhajāmo yo 'smān",
    "GV00avs___u:5784": "dveṣṭi yaṃ vayaṃ dviṣmaḥ |",
    "GV00avs___u:5785": "(AVŚ_10,5.33e) sa mā jīvīt taṃ prāno jahātu ||33||",
    "GV00avs___u:5786": "(AVŚ_10,5.34a) viṣṇoḥ kramo 'si sapatnahā kṛṣisaṃśito 'nnatejāḥ |",
    "GV00avs___u:5787": "(AVŚ_10,5.34c) kṛṣim anu vi krame 'haṃ kṛṣyās taṃ nir bhajāmo yo 'smān",
    "GV00avs___u:5788": "dveṣṭi yaṃ vayaṃ dviṣmaḥ |",
    "GV00avs___u:5789": "(AVŚ_10,5.34e) sa mā jīvīt taṃ prāno jahātu ||34||",
    "GV00avs___u:5790": "(AVŚ_10,5.35a) visṇoḥ kramo 'si sapatnahā prāṇasaṃśitaḥ puruṣatejāḥ |",
    "GV00avs___u:5791": "(AVŚ_10,5.35c) prāṇam anu vi krame 'haṃ prāṇāt taṃ nir bhajāmo yo 'smān",
    "GV00avs___u:5792": "dveṣṭi yaṃ vayaṃ dviṣmaḥ |",
    "GV00avs___u:5793": "(AVŚ_10,5.35e) sa mā jīvīt taṃ prāno jahātu ||35||",
    "GV00avs___u:5794": "(AVŚ_10,5.36a) jitam asmākam udbhinnam asmākam abhy aṣṭhāṃ viśvāḥ pṛtanā arātīḥ |",
    "GV00avs___u:5795": "(AVŚ_10,5.36c) idam aham āmuṣyāyaṇasyāmuṣyāḥ putrasya varcas tejaḥ prāṇam āyur ni veṣṭayāmīdam enam adharāñcaṃ pādayāmi ||36||",
    "GV00avs___u:5796": "(AVŚ_10,5.37a) sūryasyāvṛtam anvāvarte dakṣiṇām anv āvṛtam |",
    "GV00avs___u:5797": "(AVŚ_10,5.37c) sā me draviṇaṃ yachatu sā me brāhmaṇavarcasam ||37||",
    "GV00avs___u:5798": "(AVŚ_10,5.38a) diśo jyotiṣmatīr abhyāvarte |",
    "GV00avs___u:5799": "(AVŚ_10,5.38c) tā me draviṇaṃ yachantu tā me brāhmaṇavarcasam ||38||",
    "GV00avs___u:5800": "(AVŚ_10,5.39a) saptaṛṣīn abhyāvarte |",
    "GV00avs___u:5801": "(AVŚ_10,5.39c) te me draviṇaṃ yachantu te me brāhmaṇavarcasam ||39||",
    "GV00avs___u:5802": "(AVŚ_10,5.40a) brahmābhyāvarte |",
    "GV00avs___u:5803": "(AVŚ_10,5.40c) tan me draviṇaṃ yachantu tan me brāhmaṇavarcasam ||40||",
    "GV00avs___u:5804": "(AVŚ_10,5.41a) brāhmaṇāṃ abhyāvarte |",
    "GV00avs___u:5805": "(AVŚ_10,5.41c) te me draviṇaṃ yachantu te me brāhmaṇavarcasam ||41||",
    "GV00avs___u:5806": "(AVŚ_10,5.42a) yam vayaṃ mṛgayāmahe taṃ vadhai stṛṇavāmahai |",
    "GV00avs___u:5807": "(AVŚ_10,5.42c) vyātte parameṣṭhino brahmaṇāpīpadāma tam ||42||",
    "GV00avs___u:5808": "(AVŚ_10,5.43a) vaiśvānarasya daṃṣṭrābhyāṃ hetis taṃ sam adhād abhi |",
    "GV00avs___u:5809": "(AVŚ_10,5.43c) iyaṃ taṃ psātv āhutiḥ samid devī sahīyasī ||43||",
    "GV00avs___u:5810": "(AVŚ_10,5.44a) rājño varuṇasya bandho 'si |",
    "GV00avs___u:5811": "(AVŚ_10,5.44c) so 'mum āmuṣyāyaṇam amuṣyāḥ putram anne prāṇe badhāna",
    "GV00avs___u:5812": "(AVŚ_10,5.45a) yat te annaṃ bhuvas pata ākṣiyati pṛthivīm anu |",
    "GV00avs___u:5813": "(AVŚ_10,5.45c) tasya nas tvaṃ bhuvas pate saṃprayacha prajāpate ||45||",
    "GV00avs___u:5814": "(AVŚ_10,5.46a) apo divyā acāyiṣaṃ rasena sam apṛkṣmahi |",
    "GV00avs___u:5815": "(AVŚ_10,5.46c) payasvān agna āgamaṃ taṃ mā saṃ sṛja varcasā ||46||",
    "GV00avs___u:5816": "(AVŚ_10,5.47a) saṃ māgne varcasā sṛja saṃ prajayā sam āyuṣā |",
    "GV00avs___u:5817": "(AVŚ_10,5.47c) vidyur me asya devā indro vidyāt saha ṛṣibhiḥ ||47||",
    "GV00avs___u:5818": "(AVŚ_10,5.48a) yad agne adya mithunā śapato yad vācas tṛṣṭaṃ janayanta",
    "GV00avs___u:5819": "rebhāḥ |",
    "GV00avs___u:5820": "(AVŚ_10,5.48c) manyor manasaḥ śaravyā jāyate yā tayā vidhya hṛdaye yātudhānān ||48||",
    "GV00avs___u:5821": "(AVŚ_10,5.49a) parā śṛṇīhi tapasā yātudhānān parāgne rakṣo harasā śṛṇīhi |",
    "GV00avs___u:5822": "(AVŚ_10,5.49c) parārciṣā mūradevāṃ chṛṇīhi parāsutṛpaḥ śośucataḥ śṛṇīhi",
    "GV00avs___u:5823": "(AVŚ_10,5.50a) apām asmai vajraṃ pra harāmi caturbhṛṣṭiṃ śīrṣabhidyāya vidvān |",
    "GV00avs___u:5824": "(AVŚ_10,5.50c) so asyāṅgāni pra śṛṇātu sarvā tan me devā anu jānantu viśve ||50|| {17}",
    "GV00avs___u:5825": "(AVŚ_10,6.1a) arātīyor bhrātṛvyasya durhārdo dviṣataḥ śiraḥ |",
    "GV00avs___u:5826": "(AVŚ_10,6.1c) api vṛścāmy ojasā ||1||",
    "GV00avs___u:5827": "(AVŚ_10,6.2a) varma mahyam ayaṃ maṇiḥ phālāj jātaḥ kariṣyati |",
    "GV00avs___u:5828": "(AVŚ_10,6.2c) pūrṇo manthena māgamad rasena saha varcasā ||2||",
    "GV00avs___u:5829": "(AVŚ_10,6.3a) yat tvā śikvaḥ parāvadhīt takṣā hastena vāsyā |",
    "GV00avs___u:5830": "(AVŚ_10,6.3c) āpas tvā tasmaj jīvalāḥ punantu śucayaḥ śucim ||3||",
    "GV00avs___u:5831": "(AVŚ_10,6.4a) hiraṇyasrag ayaṃ maṇiḥ śraddhāṃ yajñaṃ maho dadhat |",
    "GV00avs___u:5832": "(AVŚ_10,6.4c) gṛhe vasatu no 'tithiḥ ||4||",
    "GV00avs___u:5833": "(AVŚ_10,6.5a) tasmai ghṛtaṃ suraṃ madhv annamannam kṣadāmahe |",
    "GV00avs___u:5834": "(AVŚ_10,6.5c) sa naḥ piteva putrebhyaḥ śreyaḥśreyaś cikitsatu bhūyobhūyaḥ śvaḥśvo devebhyo maṇir etya ||5||",
    "GV00avs___u:5835": "(AVŚ_10,6.6a) yam abadhnād bṛhaspatir maṇiṃ phālaṃ ghṛtaścutam ugraṃ kadhiram ojase |",
    "GV00avs___u:5836": "(AVŚ_10,6.6c) tam agniḥ praty amuñcata so asmai duha ājyaṃ bhūyobhūyaḥ",
    "GV00avs___u:5837": "śvaḥśvas tena tvaṃ dviṣato jahi ||6||",
    "GV00avs___u:5838": "(AVŚ_10,6.7a) yam abadhnād bṛhaspatir maṇiṃ phālaṃ ghṛtaścutam ugraṃ kadhiram ojase |",
    "GV00avs___u:5839": "(AVŚ_10,6.7c) tam indraḥ praty amuñcataujase vīryāya kam |",
    "GV00avs___u:5840": "(AVŚ_10,6.7e) so asmai balam id duhe bhūyobhūyaḥ śvaḥśvas tena tvaṃ",
    "GV00avs___u:5841": "dviṣato jahi ||7||",
    "GV00avs___u:5842": "(AVŚ_10,6.8a) yam abadhnād bṛhaspatir maṇiṃ phālaṃ ghṛtaścutam ugram kadhiram ojase |",
    "GV00avs___u:5843": "(AVŚ_10,6.8c) taṃ somaḥ praty amuñcata mahe śrotrāya cakṣase |",
    "GV00avs___u:5844": "(AVŚ_10,6.8e) so asmai varca id duhe bhūyobhūyaḥ śvaḥśvas tena tvam",
    "GV00avs___u:5845": "dviṣato jahi ||8||",
    "GV00avs___u:5846": "(AVŚ_10,6.9a) yam abadhnād bṛhaspatir maṇiṃ phālaṃ ghṛtaścutam ugraṃ khadiram ojase |",
    "GV00avs___u:5847": "(AVŚ_10,6.9c) taṃ sūryaḥ praty amuñcata tenemā ajayad diśaḥ |",
    "GV00avs___u:5848": "(AVŚ_10,6.9e) so asmai bhūtim id duhe bhūyobhūyaḥ śvaḥśvas tena tvaṃ",
    "GV00avs___u:5849": "dviṣato jahi ||9||",
    "GV00avs___u:5850": "(AVŚ_10,6.10a) yam abadhnād bṛhaspatir maṇiṃ phālaṃ ghṛtaścutam ugram khadiram ojase |",
    "GV00avs___u:5851": "(AVŚ_10,6.10c) tam bibhrac candramā maṇim asurāṇāṃ puro 'jayad dānavānāṃ hiraṇyayīḥ |",
    "GV00avs___u:5852": "(AVŚ_10,6.10e) so asmai śriyam id duhe bhūyobhūyaḥ śvaḥśvas tena tvaṃ",
    "GV00avs___u:5853": "dviṣato jahi ||10|| {18}",
    "GV00avs___u:5854": "(AVŚ_10,6.11a) yam abadhnād bṛhaspatir vātāya maṇim āśave |",
    "GV00avs___u:5855": "(AVŚ_10,6.11c) so asmai vājinam id duhe bhūyobhūyaḥ śvaḥśvas tena tvaṃ",
    "GV00avs___u:5856": "dviṣato jahi ||11||",
    "GV00avs___u:5857": "(AVŚ_10,6.12a) yam abadhnād bṛhaspatir vātāya maṇim āśave |",
    "GV00avs___u:5858": "(AVŚ_10,6.12c) tenemāṃ maṇinā kṛṣim aśvināv abhi rakṣataḥ |",
    "GV00avs___u:5859": "(AVŚ_10,6.12e) sa bhiṣagbhyāṃ maho duhe bhūyobhūyaḥ śvaḥśvas tena tvaṃ dviṣato jahi ||12||",
    "GV00avs___u:5860": "(AVŚ_10,6.13a) yam abadhnād bṛhaspatir vātāya maṇim āśave |",
    "GV00avs___u:5861": "(AVŚ_10,6.13c) tam bibhrat savitā maṇiṃ tenedam ajayat svaḥ |",
    "GV00avs___u:5862": "(AVŚ_10,6.13e) so asmai sūnṛtāṃ duhe bhūyobhūyaḥ śvaḥśvas tena tvaṃ dviṣato jahi ||13||",
    "GV00avs___u:5863": "(AVŚ_10,6.14a) yam abadhnād bṛhaspatir vātāya maṇim āśave |",
    "GV00avs___u:5864": "(AVŚ_10,6.14c) tam āpo bibhratīr maṇiṃ sadā dhāvanty akṣitāḥ |",
    "GV00avs___u:5865": "(AVŚ_10,6.14e) sa ābhyo 'mṛtam id duhe bhūyobhūyaḥ śvaḥśvas tena tvaṃ",
    "GV00avs___u:5866": "dviṣato jahi ||14||",
    "GV00avs___u:5867": "(AVŚ_10,6.15a) yam abadhnād bṛhaspatir vātāya maṇim āśave |",
    "GV00avs___u:5868": "(AVŚ_10,6.15c) tam rājā varuṇo maṇiṃ praty amuñcata śaṃbhuvam |",
    "GV00avs___u:5869": "(AVŚ_10,6.15e) so asmai satyam id duhe bhūyobhūyaḥ śvaḥśvas tena tvaṃ",
    "GV00avs___u:5870": "dviṣato jahi ||15||",
    "GV00avs___u:5871": "(AVŚ_10,6.16a) yam abadhnād bṛhaspatir vātāya maṇim āśave |",
    "GV00avs___u:5872": "(AVŚ_10,6.16c) taṃ devā bibhrato maṇiṃ sarvāṃl lokān yudhājayan |",
    "GV00avs___u:5873": "(AVŚ_10,6.16e) sa ebhyo jitim id duhe bhūyobhūyaḥ śvaḥśvas tena tvaṃ",
    "GV00avs___u:5874": "dviṣato jahi ||16||",
    "GV00avs___u:5875": "(AVŚ_10,6.17a) yam abadhnād bṛhaspatir vātāya maṇim āśave |",
    "GV00avs___u:5876": "(AVŚ_10,6.17c) tam imaṃ devatā maṇiṃ praty amuñcanta śambhuvam |",
    "GV00avs___u:5877": "(AVŚ_10,6.17e) sa ābhyo viśvam id duhe bhūyobhūyaḥ śvaḥśvas tena tvaṃ",
    "GV00avs___u:5878": "dviṣato jahi ||17||",
    "GV00avs___u:5879": "(AVŚ_10,6.18a) ṛtavas tam abadhnatārtavās tam abadhnata |",
    "GV00avs___u:5880": "(AVŚ_10,6.18c) saṃvatsaras taṃ baddhvā sarvaṃ bhūtaṃ vi rakṣati ||18||",
    "GV00avs___u:5881": "(AVŚ_10,6.19a) antardeśā abadhnata pradiśas tam abadhnata |",
    "GV00avs___u:5882": "(AVŚ_10,6.19c) prajāpatisṛṣṭo maṇir dviṣato me 'dharāṃ akaḥ ||19||",
    "GV00avs___u:5883": "(AVŚ_10,6.20a) atharvāṇo abadhnatātharvaṇā abadhnata |",
    "GV00avs___u:5884": "(AVŚ_10,6.20c) tair medino aṅgiraso dasyūnāṃ bibhiduḥ puras tena tvam dviṣato jahi ||20||",
    "GV00avs___u:5885": "(AVŚ_10,6.21a) taṃ dhātā praty amuñcata sa bhūtaṃ vy akalpayat |",
    "GV00avs___u:5886": "(AVŚ_10,6.21c) tena tvaṃ dviṣato jahi ||21||",
    "GV00avs___u:5887": "(AVŚ_10,6.22a) yam abadhnād bṛhaspatir devebhyo asurakṣitim |",
    "GV00avs___u:5888": "(AVŚ_10,6.22c) sa māyaṃ maṇir āgamad rasena saha varcasā ||22||",
    "GV00avs___u:5889": "(AVŚ_10,6.23a) yam abadhnād bṛhaspatir devebhyo asurakṣitim |",
    "GV00avs___u:5890": "(AVŚ_10,6.23c) sa māyaṃ maṇir āgamat saha gobhir ajāvibhir annena prajayā",
    "GV00avs___u:5891": "saha ||23||",
    "GV00avs___u:5892": "(AVŚ_10,6.24a) yam abadhnād bṛhaspatir devebhyo asurakṣitim |",
    "GV00avs___u:5893": "(AVŚ_10,6.24c) sa māyaṃ maṇir āgamat saha vrīhiyavābhyāṃ mahasā bhūtyā saha ||24||",
    "GV00avs___u:5894": "(AVŚ_10,6.25a) yam abadhnād bṛhaspatir devebhyo asurakṣitim |",
    "GV00avs___u:5895": "(AVŚ_10,6.25c) sa māyaṃ maṇir āgaman madhor ghṛtasya dhārayā kīlālena maṇiḥ saha ||25||",
    "GV00avs___u:5896": "(AVŚ_10,6.26a) yam abadhnād bṛhaspatir devebhyo asurakṣitim |",
    "GV00avs___u:5897": "(AVŚ_10,6.26c) sa māyaṃ maṇir āgamad ūrjayā payasā saha draviṇena śriyā",
    "GV00avs___u:5898": "saha ||26||",
    "GV00avs___u:5899": "(AVŚ_10,6.27a) yam abadhnād bṛhaspatir devebhyo asurakṣitim |",
    "GV00avs___u:5900": "(AVŚ_10,6.27c) sa māyaṃ maṇir āgamat tejasā tviṣyā saha yaśasā kīrtyā saha",
    "GV00avs___u:5901": "(AVŚ_10,6.28a) yam abadhnād bṛhaspatir devebhyo asurakṣitim |",
    "GV00avs___u:5902": "(AVŚ_10,6.28c) sa māyaṃ maṇir āgamat sarvābhir bhūtibhiḥ saha ||28||",
    "GV00avs___u:5903": "(AVŚ_10,6.29a) tam imaṃ devatā maṇiṃ mahyaṃ dadatu puṣṭaye |",
    "GV00avs___u:5904": "(AVŚ_10,6.29c) abhibhuṃ kṣatravardhanaṃ sapatnadambhanaṃ maṇim ||29||",
    "GV00avs___u:5905": "(AVŚ_10,6.30a) brahmaṇā tejasā saha prati muñcāmi me śivam |",
    "GV00avs___u:5906": "(AVŚ_10,6.30c) asapatnaḥ sapatnahā sapatnān me 'dharāṃ akaḥ ||30|| {20}",
    "GV00avs___u:5907": "(AVŚ_10,6.31a) uttaraṃ dviṣato mām ayaṃ maṇiḥ kṛṇotu devajāḥ |",
    "GV00avs___u:5908": "(AVŚ_10,6.31c) yasya lokā ime trayaḥ payo dugdham upāsate |",
    "GV00avs___u:5909": "(AVŚ_10,6.31e) sa māyam adhi rohatu maṇiḥ śraiṣṭhyāya mūrdhataḥ ||31||",
    "GV00avs___u:5910": "(AVŚ_10,6.32a) yaṃ devāḥ pitaro manuṣyā upajīvanti sarvadā |",
    "GV00avs___u:5911": "(AVŚ_10,6.32c) sa māyam adhi rohatu maṇiḥ śraiṣṭhyāya mūrdhataḥ ||32||",
    "GV00avs___u:5912": "(AVŚ_10,6.33a) yathā bījam urvarāyāṃ kṛṣṭe phālena rohati |",
    "GV00avs___u:5913": "(AVŚ_10,6.33c) evā mayi prajā paśavo 'nnamannaṃ vi rohatu ||33||",
    "GV00avs___u:5914": "(AVŚ_10,6.34a) yasmai tvā yajñavardhana maṇe pratyamucaṃ śivam |",
    "GV00avs___u:5915": "(AVŚ_10,6.34c) taṃ tvaṃ śatadakṣiṇa maṇe śraiṣṭhyāya jinvatāt ||34||",
    "GV00avs___u:5916": "(AVŚ_10,6.35a) etam idhmaṃ samāhitaṃ juṣaṇo agne prati harya homaiḥ |",
    "GV00avs___u:5917": "(AVŚ_10,6.35c) tasmin vidhema sumatiṃ svasti prajām cakṣuḥ paśūnt samiddhe jātavedasi brahmaṇā (AVŚ_10,7.1a) kasminn aṅge tapo asyādhi tiṣṭhati kasminn aṅga ṛtam asyādhy",
    "GV00avs___u:5918": "āhitam |",
    "GV00avs___u:5919": "(AVŚ_10,7.1c) kva vrataṃ kva śraddhāsya tiṣṭhati kasminn aṅge satyam asya",
    "GV00avs___u:5920": "pratiṣṭhitam ||1||",
    "GV00avs___u:5921": "(AVŚ_10,7.2a) kasmād aṅgād dīpyate agnir asya kasmād aṅgāt pavate mātariśva |",
    "GV00avs___u:5922": "(AVŚ_10,7.2c) kasmād aṅgād vi mimīte 'dhi candramā maha skambhasya mimāno aṅgam ||2||",
    "GV00avs___u:5923": "(AVŚ_10,7.3a) kasminn aṅge tiṣṭhati bhūmir asya kasminn aṅge tiṣṭhaty antarikṣam |",
    "GV00avs___u:5924": "(AVŚ_10,7.3c) kasminn aṅge tiṣṭhaty āhitā dyauḥ kasminn aṅge tiṣṭhaty uttaraṃ divaḥ ||3||",
    "GV00avs___u:5925": "(AVŚ_10,7.4a) kva prepsan dīpyata ūrdhvo agniḥ kva prepsan pavate mātariśvā |",
    "GV00avs___u:5926": "(AVŚ_10,7.4c) yatra prepsantīr abhiyanty āvṛtaḥ skambhaṃ taṃ brūhi katamaḥ svid eva saḥ",
    "GV00avs___u:5927": "(AVŚ_10,7.5a) kvārdhamāsāḥ kva yanti māsāḥ saṃvatsareṇa saha saṃvidānāḥ |",
    "GV00avs___u:5928": "(AVŚ_10,7.5c) yatra yanty ṛtavo yatrārtavāḥ skambhaṃ taṃ brūhi katamaḥ svid eva saḥ ||5||",
    "GV00avs___u:5929": "(AVŚ_10,7.6a) kva prepsantī yuvatī virūpe ahorātre dravataḥ saṃvidāne |",
    "GV00avs___u:5930": "(AVŚ_10,7.6c) yatra prepsantīr abhiyanty āpaḥ skambhaṃ taṃ brūhi katamaḥ svid eva saḥ ||6||",
    "GV00avs___u:5931": "(AVŚ_10,7.7a) yasmint stabdhvā prajāpatir lokānt sarvāṃ adhārayat |",
    "GV00avs___u:5932": "(AVŚ_10,7.7c) skambhaṃ taṃ brūhi katamaḥ svid eva saḥ ||7||",
    "GV00avs___u:5933": "(AVŚ_10,7.8a) yat paramam avamam yac ca madhyamaṃ prajāpatiḥ sasṛje viśvarūpam |",
    "GV00avs___u:5934": "(AVŚ_10,7.8c) kiyatā skambhaḥ pra viveśa tatra yan na prāviśat kiyat tad babhūva ||8||",
    "GV00avs___u:5935": "(AVŚ_10,7.9a) kiyatā skambhaḥ pra viveśa bhūtam kiyad bhaviṣyad anvāśaye 'sya |",
    "GV00avs___u:5936": "(AVŚ_10,7.9c) ekaṃ yad aṅgam akṛṇot sahasradhā kiyatā skambhaḥ pra viveśa",
    "GV00avs___u:5937": "tatra ||9||",
    "GV00avs___u:5938": "(AVŚ_10,7.10a) yatra lokāmś ca kośāṃś cāpo brahma janā viduḥ |",
    "GV00avs___u:5939": "(AVŚ_10,7.10c) asac ca yatra sac cānta skambhaṃ taṃ brūhi katamaḥ svid eva saḥ ||10|| {22}",
    "GV00avs___u:5940": "(AVŚ_10,7.11a) yatra tapaḥ parākramya vrataṃ dhārayaty uttaram |",
    "GV00avs___u:5941": "(AVŚ_10,7.11c) ṛtaṃ ca yatra śraddhā cāpo brahma samāhitāḥ skambhaṃ taṃ",
    "GV00avs___u:5942": "brūhi katamaḥ svid eva saḥ ||11||",
    "GV00avs___u:5943": "(AVŚ_10,7.12a) yasmin bhūmir antarikṣaṃ dyaur yasminn adhy āhitā |",
    "GV00avs___u:5944": "(AVŚ_10,7.12c) yatrāgniś candramāḥ sūryo vātas tiṣṭhanty ārpitāḥ skambhaṃ taṃ brūhi katamaḥ svid eva saḥ ||12||",
    "GV00avs___u:5945": "(AVŚ_10,7.13a) yasya trayastriṃśad devā aṅge sarve samāhitāḥ |",
    "GV00avs___u:5946": "(AVŚ_10,7.13c) skambhaṃ taṃ brūhi katamaḥ svid eva saḥ ||13||",
    "GV00avs___u:5947": "(AVŚ_10,7.14a) yatra ṛṣayaḥ prathamajā ṛcaḥ sāma yajur mahī |",
    "GV00avs___u:5948": "(AVŚ_10,7.14c) ekarṣir yasminn ārpitaḥ skambhaṃ taṃ brūhi katamaḥ svid eva",
    "GV00avs___u:5949": "saḥ ||14||",
    "GV00avs___u:5950": "(AVŚ_10,7.15a) yatrāmṛtaṃ ca mṛtyuś ca puruṣe 'dhi samāhite |",
    "GV00avs___u:5951": "(AVŚ_10,7.15c) samudro yasya nāḍyaḥ puruṣe 'dhi samāhitāḥ skambhaṃ taṃ",
    "GV00avs___u:5952": "brūhi katamaḥ svid eva saḥ ||15||",
    "GV00avs___u:5953": "(AVŚ_10,7.16a) yasya catasraḥ pradiśo nāḍyas tiṣṭhanti prathamāḥ |",
    "GV00avs___u:5954": "(AVŚ_10,7.16c) yajño yatra parākrāntaḥ skambhaṃ taṃ brūhi katamaḥ svid eva",
    "GV00avs___u:5955": "saḥ ||16||",
    "GV00avs___u:5956": "(AVŚ_10,7.17a) ye puruṣe brahma vidus te viduḥ parameṣṭhinam |",
    "GV00avs___u:5957": "(AVŚ_10,7.17c) yo veda parameṣṭhinaṃ yaś ca veda prajāpatim |",
    "GV00avs___u:5958": "(AVŚ_10,7.17e) jyeṣṭhaṃ ye brāhmaṇaṃ vidus te skambham anusaṃviduḥ ||17||",
    "GV00avs___u:5959": "(AVŚ_10,7.18a) yasya śiro vaiśvānaraś cakṣur aṅgiraso 'bhavan |",
    "GV00avs___u:5960": "(AVŚ_10,7.18c) aṅgāni yasya yātavaḥ skambhaṃ taṃ brūhi katamaḥ svid eva",
    "GV00avs___u:5961": "saḥ ||18||",
    "GV00avs___u:5962": "(AVŚ_10,7.19a) yasya brahma mukham āhur jihvāṃ madhukaśām uta |",
    "GV00avs___u:5963": "(AVŚ_10,7.19c) virājam ūdho yasyāhuḥ skambhaṃ taṃ brūhi katamaḥ svid eva",
    "GV00avs___u:5964": "saḥ ||19||",
    "GV00avs___u:5965": "(AVŚ_10,7.20a) yasmād ṛco apātakṣan yajur yasmād apākaṣan |",
    "GV00avs___u:5966": "(AVŚ_10,7.20c) sāmāni yasya lomāny atharvāṅgiraso mukhaṃ skambhaṃ taṃ brūhi katamaḥ svid eva saḥ ||20|| {23}",
    "GV00avs___u:5967": "(AVŚ_10,7.21a) asaccākhāṃ pratiṣṭhantīṃ paramam iva janā viduḥ |",
    "GV00avs___u:5968": "(AVŚ_10,7.21c) uto san manyante 'vare ye te śākhām upāsate ||21||",
    "GV00avs___u:5969": "(AVŚ_10,7.22a) yatrādityāś ca rudrāś ca vasavaś ca samāhitāḥ |",
    "GV00avs___u:5970": "(AVŚ_10,7.22c) bhūtaṃ ca yatra bhavyaṃ ca sarve lokāḥ pratiṣṭhitāḥ skambhaṃ taṃ brūhi katamaḥ svid eva saḥ ||22||",
    "GV00avs___u:5971": "(AVŚ_10,7.23a) yasya trayastriṃśad devā nidhiṃ rakṣanti sarvadā |",
    "GV00avs___u:5972": "(AVŚ_10,7.23c) nidhiṃ tam adya ko veda yaṃ devā abhirakṣatha ||23||",
    "GV00avs___u:5973": "(AVŚ_10,7.24a) yatra devā brahmavido brahma jyeṣṭham upāsate |",
    "GV00avs___u:5974": "(AVŚ_10,7.24c) yo vai tān vidyāt pratyakṣaṃ sa brahmā veditā syāt ||24||",
    "GV00avs___u:5975": "(AVŚ_10,7.25a) bṛhanto nāma te devā ye 'sataḥ pari jajñire |",
    "GV00avs___u:5976": "(AVŚ_10,7.25c) ekaṃ tad aṅgaṃ skambhasyāsad āhuḥ paro janāḥ ||25||",
    "GV00avs___u:5977": "(AVŚ_10,7.26a) yatra skambhaḥ prajanayan purāṇaṃ vyavartayat |",
    "GV00avs___u:5978": "(AVŚ_10,7.26c) ekaṃ tad aṅgaṃ skambhasya purāṇam anusaṃviduḥ ||26||",
    "GV00avs___u:5979": "(AVŚ_10,7.27a) yasya trayastriṃśad devā aṅge gātrā vibhejire |",
    "GV00avs___u:5980": "(AVŚ_10,7.27c) tān vai trayastriṃśad devān eke brahamvido viduḥ ||27||",
    "GV00avs___u:5981": "(AVŚ_10,7.28a) hiraṇyagarbham paramam anatyudyaṃ janā viduḥ |",
    "GV00avs___u:5982": "(AVŚ_10,7.28c) skambhas tad agre prāsiñcad dhiraṇyaṃ loke antarā ||28||",
    "GV00avs___u:5983": "(AVŚ_10,7.29a) skambhe lokāḥ skambhe tapaḥ skambhe 'dhy ṛtam āhitam |",
    "GV00avs___u:5984": "(AVŚ_10,7.29c) skambha tvā veda pratyakṣam indre sarvaṃ samāhitam ||29||",
    "GV00avs___u:5985": "(AVŚ_10,7.30a) indre lokā indre tapa indre 'dhy ṛtam āhitam |",
    "GV00avs___u:5986": "(AVŚ_10,7.30c) indraṃ tvā veda pratyakṣaṃ skambhe sarvaṃ pratiṣṭhitam",
    "GV00avs___u:5987": "(AVŚ_10,7.31a) nāma nāmnā johavīti purā sūryāt puroṣasaḥ |",
    "GV00avs___u:5988": "(AVŚ_10,7.31c) yad ajaḥ prathamaṃ saṃbabhūva sa ha tat svarājyam iyāya",
    "GV00avs___u:5989": "yasmān nānyat param asti bhūtam ||31||",
    "GV00avs___u:5990": "(AVŚ_10,7.32a) yasya bhūmiḥ pramāntarikṣam utodaram |",
    "GV00avs___u:5991": "(AVŚ_10,7.32c) divaṃ yaś cakre mūrdhānaṃ tasmai jyeṣṭhāya brahmaṇe namaḥ ||32||",
    "GV00avs___u:5992": "(AVŚ_10,7.33a) yasya sūryaś cakṣuś candramāś ca punarṇavaḥ |",
    "GV00avs___u:5993": "(AVŚ_10,7.33c) agniṃ yaś cakra āsyaṃ tasmai jyeṣṭhāya brahmaṇe namaḥ ||33||",
    "GV00avs___u:5994": "(AVŚ_10,7.34a) yasya vātaḥ prāṇāpānau cakṣur aṅgiraso 'bhavan |",
    "GV00avs___u:5995": "(AVŚ_10,7.34c) diśo yaś cakre prajñānīs tasmai jyeṣṭhāya brahmaṇe namaḥ ||34||",
    "GV00avs___u:5996": "(AVŚ_10,7.35a) skambho dādhāra dyāvāpṛthivī ubhe ime skambho dādhārorv antarikṣam |",
    "GV00avs___u:5997": "(AVŚ_10,7.35c) skambho dādhāra pradiśaḥ ṣaḍ urvīḥ skambha idaṃ viśvaṃ bhuvanam ā viveśa",
    "GV00avs___u:5998": "(AVŚ_10,7.36a) yaḥ śramāt tapaso jāto lokānt sarvānt samānaśe |",
    "GV00avs___u:5999": "(AVŚ_10,7.36c) somaṃ yaś cakre kevalaṃ tasmai jyeṣṭhāya brahmaṇe namaḥ ||36||",
    "GV00avs___u:6000": "(AVŚ_10,7.37a) kathaṃ vāto nelayati kathaṃ na ramate manaḥ |",
    "GV00avs___u:6001": "(AVŚ_10,7.37c) kim āpaḥ satyaṃ prepsantīr nelayanti kadā cana ||37||",
    "GV00avs___u:6002": "(AVŚ_10,7.38a) mahad yakṣaṃ bhuvanasya madhye tapasi krāntaṃ salilasya pṛṣṭhe |",
    "GV00avs___u:6003": "(AVŚ_10,7.38c) tasmin chrayante ya u ke ca devā vṛkṣasya skandhaḥ parita iva śākhāḥ ||38||",
    "GV00avs___u:6004": "(AVŚ_10,7.39a) yasmai hastābhyāṃ pādābhyāṃ vācā śrotreṇa cakṣuṣā |",
    "GV00avs___u:6005": "(AVŚ_10,7.39c) yasmai devāḥ sadā baliṃ prayachanti vimite 'mitaṃ skambhaṃ taṃ brūhi katamaḥ svid eva saḥ ||39||",
    "GV00avs___u:6006": "(AVŚ_10,7.40a) apa tasya hataṃ tamo vyāvṛttaḥ sa pāpmanā |",
    "GV00avs___u:6007": "(AVŚ_10,7.40c) sarvāṇi tasmin jyotīṃṣi yāni trīṇi prajāpatau ||40||",
    "GV00avs___u:6008": "(AVŚ_10,7.41a) yo vetasaṃ hiraṇyayaṃ tiṣṭhantaṃ salile veda |",
    "GV00avs___u:6009": "(AVŚ_10,7.41c) sa vai guhyaḥ prajāpatiḥ ||41||",
    "GV00avs___u:6010": "(AVŚ_10,7.42a) tantram eke yuvatī virūpe abhyākrāmaṃ vayataḥ ṣaṇmayūkham |",
    "GV00avs___u:6011": "(AVŚ_10,7.42c) prānyā tantūṃs tirate dhatte anyā nāpa vṛñjāte na gamāto",
    "GV00avs___u:6012": "antam ||42||",
    "GV00avs___u:6013": "(AVŚ_10,7.43a) tayor ahaṃ parinṛtyantyor iva na vi jānāmi yatarā parastāt",
    "GV00avs___u:6014": "(AVŚ_10,7.43c) pumān enad vayaty ud gṛṇanti pumān enad vi jabhārādhi nāke",
    "GV00avs___u:6015": "(AVŚ_10,7.44a) ime mayūkhā upa tastabhur divaṃ sāmāni cakrus tasarāṇi vātave ||44|| {25}",
    "GV00avs___u:6016": "(AVŚ_10,8.1a) yo bhūtaṃ ca bhavyaṃ ca sarvaṃ yaś cādhitiṣṭhati |",
    "GV00avs___u:6017": "(AVŚ_10,8.1c) sv aryasya ca kevalaṃ tasmai jyeṣṭhāya brahmaṇe namaḥ ||1||",
    "GV00avs___u:6018": "(AVŚ_10,8.2a) skambheneme viṣṭabhite dyauś ca bhūmiś ca tiṣṭhataḥ |",
    "GV00avs___u:6019": "(AVŚ_10,8.2c) skambha idaṃ sarvam ātmanvad yat prāṇan nimiṣac ca yat ||2||",
    "GV00avs___u:6020": "(AVŚ_10,8.3a) tisro ha prajā atyāyam āyan ny anyā arkam abhito 'viśanta |",
    "GV00avs___u:6021": "(AVŚ_10,8.3c) bṛhan ha tasthau rajaso vimāno harito hariṇīr ā viveśa ||3||",
    "GV00avs___u:6022": "(AVŚ_10,8.4a) dvādaśa pradhayaś cakram ekaṃ trīṇi nabhyāni ka u tac ciketa",
    "GV00avs___u:6023": "(AVŚ_10,8.4c) tatrāhatās trīṇi śatāni śaṅkavaḥ ṣaṣṭiś ca khīlā avicācalā ye ||4||",
    "GV00avs___u:6024": "(AVŚ_10,8.5a) idaṃ savitar vi jānīhi ṣaḍ yamā eka ekajaḥ |",
    "GV00avs___u:6025": "(AVŚ_10,8.5c) tasmin hāpitvam ichante ya eṣām eka ekajaḥ ||5||",
    "GV00avs___u:6026": "(AVŚ_10,8.6a) āviḥ san nihitaṃ guhā jaran nāma mahat padam |",
    "GV00avs___u:6027": "(AVŚ_10,8.6c) tatredaṃ sarvam ārpitam ejat prāṇat pratiṣṭhitam ||6||",
    "GV00avs___u:6028": "(AVŚ_10,8.7a) ekacakraṃ vartata ekanemi sahasrākṣaraṃ pra puro ni paścā |",
    "GV00avs___u:6029": "(AVŚ_10,8.7c) ardhena viśvaṃ bhuvanaṃ jajāna yad asyārdhaṃ kva tad babhūva",
    "GV00avs___u:6030": "(AVŚ_10,8.8a) pañcavāhī vahatyagram eṣāṃ praṣṭayo yuktā anusaṃvahanti |",
    "GV00avs___u:6031": "(AVŚ_10,8.8c) ayātam asya dadṛśe na yātaṃ paraṃ nedīyo 'varaṃ davīyaḥ",
    "GV00avs___u:6032": "(AVŚ_10,8.9a) tiryagbilaś camasa ūrdhvabudhnas tasmin yaśo nihitaṃ",
    "GV00avs___u:6033": "viśvarūpam |",
    "GV00avs___u:6034": "(AVŚ_10,8.9c) tad āsata ṛṣayaḥ sapta sākaṃ ye asya gopā mahato babhūvuḥ",
    "GV00avs___u:6035": "(AVŚ_10,8.10a) yā purastād yujyate yā ca paścād yā viśvato yujyate yā ca sarvataḥ |",
    "GV00avs___u:6036": "(AVŚ_10,8.10c) yayā yajñaḥ prāṅ tāyate tāṃ tvā pṛchāmi katamā sā ṛcām",
    "GV00avs___u:6037": "(AVŚ_10,8.11a) yad ejati patati yac ca tiṣṭhati prāṇad aprāṇan nimiṣac ca yad bhuvat |",
    "GV00avs___u:6038": "(AVŚ_10,8.11c) tad dādhāra pṛthivīṃ viśvarūpaṃ tat saṃbhūya bhavaty ekam eva ||11||",
    "GV00avs___u:6039": "(AVŚ_10,8.12a) anantaṃ vitataṃ purutrānantam antavac cā samante |",
    "GV00avs___u:6040": "(AVŚ_10,8.12c) te nākapālaś carati vicinvan vidvān bhūtam uta bhavyam asya",
    "GV00avs___u:6041": "(AVŚ_10,8.13a) prajāpatiś carati garbhe antar adṛśyamāno bahudhā vi jāyate |",
    "GV00avs___u:6042": "(AVŚ_10,8.13c) ardhena viśvaṃ bhuvanaṃ jajāna yad asyārdhaṃ katamaḥ sa ketuḥ ||13||",
    "GV00avs___u:6043": "(AVŚ_10,8.14a) ūrdhvaṃ bharantam udakaṃ kumbhenevodahāryam |",
    "GV00avs___u:6044": "(AVŚ_10,8.14c) paśyanti sarve cakṣuṣā na sarve manasā viduḥ ||14||",
    "GV00avs___u:6045": "(AVŚ_10,8.15a) dūre pūrṇena vasati dūra ūnena hīyate |",
    "GV00avs___u:6046": "(AVŚ_10,8.15c) mahad yakṣaṃ bhuvanasya madhye tasmai baliṃ rāṣṭrabhṛto bharanti ||15||",
    "GV00avs___u:6047": "(AVŚ_10,8.16a) yataḥ sūryaḥ udety astaṃ yatra ca gachati |",
    "GV00avs___u:6048": "(AVŚ_10,8.16c) tad eva manye 'haṃ jyeṣṭhaṃ tad u nāty eti kiṃ cana ||16||",
    "GV00avs___u:6049": "(AVŚ_10,8.17a) ye arvāṅ madhya uta vā purāṇaṃ vedaṃ vidvāṃsam abhito",
    "GV00avs___u:6050": "vadanti |",
    "GV00avs___u:6051": "(AVŚ_10,8.17c) ādityam eva te pari vadanti sarve agniṃ dvitīyaṃ trivṛtaṃ",
    "GV00avs___u:6052": "ca haṃsam ||17||",
    "GV00avs___u:6053": "(AVŚ_10,8.18a) sahasrāhṇyaṃ viyatāv asya pakṣau harer haṃsasya patataḥ svargam |",
    "GV00avs___u:6054": "(AVŚ_10,8.18c) sa devānt sarvān urasy upadadya saṃpaśyan yāti bhuvanāni viśvā ||18||",
    "GV00avs___u:6055": "(AVŚ_10,8.19a) satyenordhvas tapati brahmaṇārvāṅ vi paśyati |",
    "GV00avs___u:6056": "(AVŚ_10,8.19c) prāṇena tiryaṅ prāṇati yasmin jyeṣṭham adhi śritam ||19||",
    "GV00avs___u:6057": "(AVŚ_10,8.20a) yo vai te vidyād araṇī yābhyāṃ nirmathyate vasu |",
    "GV00avs___u:6058": "(AVŚ_10,8.20c) sa vidvān jyeṣṭhaṃ manyeta sa vidyād brāhmaṇaṃ mahat ||20||",
    "GV00avs___u:6059": "(AVŚ_10,8.21a) apād agre sam abhavat so agre svar ābharat |",
    "GV00avs___u:6060": "(AVŚ_10,8.21c) catuṣpād bhūtvā bhogyaḥ sarvam ādatta bhojanam ||21||",
    "GV00avs___u:6061": "(AVŚ_10,8.22a) bhogyo bhavad atho annam adad bahu |",
    "GV00avs___u:6062": "(AVŚ_10,8.22c) yo devam uttarāvantam upāsātai sanātanam ||22||",
    "GV00avs___u:6063": "(AVŚ_10,8.23a) sanātanam enam āhur utādya syāt punarṇavaḥ |",
    "GV00avs___u:6064": "(AVŚ_10,8.23c) ahorātre pra jāyete anyo anyasya rūpayoḥ ||23||",
    "GV00avs___u:6065": "(AVŚ_10,8.24a) śataṃ sahasram ayutaṃ nyarbudam asaṃkhyeyaṃ svam asmin niviṣṭam |",
    "GV00avs___u:6066": "(AVŚ_10,8.24c) tad asya ghnanty abhipaśyata eva tasmād devo rocat eṣa etat",
    "GV00avs___u:6067": "(AVŚ_10,8.25a) bālād ekam aṇīyaskam utaikaṃ neva dṛśyate |",
    "GV00avs___u:6068": "(AVŚ_10,8.25c) tataḥ pariṣvajīyasī devatā sā mama priyā ||25||",
    "GV00avs___u:6069": "(AVŚ_10,8.26a) iyaṃ kalyāṇy ajarā martyasyāmṛtā gṛhe |",
    "GV00avs___u:6070": "(AVŚ_10,8.26c) yasmai kṛtā śaye sa yaś cakāra jajāra saḥ ||26||",
    "GV00avs___u:6071": "(AVŚ_10,8.27a) tvaṃ strī tvaṃ pumān asi tvaṃ kumāra uta vā kumārī||",
    "GV00avs___u:6072": "(AVŚ_10,8.27b) tvaṃ jīrṇo daṇḍena vañcasi tvaṃ jāto bhavasi viśvatomukhaḥ ||27||",
    "GV00avs___u:6073": "(AVŚ_10,8.28a) utaiṣāṃ pitota vā putra eṣām utaiṣāṃ jyeṣṭha uta vā",
    "GV00avs___u:6074": "kaniṣṭhaḥ |",
    "GV00avs___u:6075": "(AVŚ_10,8.28c) eko ha devo manasi praviṣṭaḥ prathamo jātaḥ sa u garbhe antaḥ ||28||",
    "GV00avs___u:6076": "(AVŚ_10,8.29a) pūrṇāt pūrṇam ud acati pūrṇaṃ pūrṇena sicyate |",
    "GV00avs___u:6077": "(AVŚ_10,8.29c) uto tad adya vidyāma yatas tat pariṣicyate ||29||",
    "GV00avs___u:6078": "(AVŚ_10,8.30a) eṣā sanatnī sanam eva jātaiṣā purāṇī pari sarvaṃ babhūva |",
    "GV00avs___u:6079": "(AVŚ_10,8.30c) mahī devy uṣaso vibhātī saikenaikena miṣatā vi caṣṭe ||30||",
    "GV00avs___u:6080": "(AVŚ_10,8.31a) avir vai nāma devatartenāste parīvṛtā |",
    "GV00avs___u:6081": "(AVŚ_10,8.31c) tasyā rūpeṇeme vṛkṣā haritā haritasrajaḥ ||31||",
    "GV00avs___u:6082": "(AVŚ_10,8.32a) anti santaṃ na jahāty anti santaṃ na paśyati |",
    "GV00avs___u:6083": "(AVŚ_10,8.32c) devasya paśya kāvyaṃ na mamāra na jīryati ||32||",
    "GV00avs___u:6084": "(AVŚ_10,8.33a) apūrveṇeṣitā vācas tā vadanti yathāyatham |",
    "GV00avs___u:6085": "(AVŚ_10,8.33c) vadantīr yatra gachanti tad āhur brāhmaṇaṃ mahat ||33||",
    "GV00avs___u:6086": "(AVŚ_10,8.34a) yatra devāś ca manuṣyāś cārā nābhāv iva śritāḥ |",
    "GV00avs___u:6087": "(AVŚ_10,8.34c) apāṃ tvā puṣpaṃ pṛchāmi yatra tan māyayā hitam ||34||",
    "GV00avs___u:6088": "(AVŚ_10,8.35a) yebhir vāta iṣitaḥ pravāti ye dadante pañca diśaḥ sadhrīcīḥ",
    "GV00avs___u:6089": "(AVŚ_10,8.35c) ya āhutim atyamanyanta devā apāṃ netāraḥ katame ta āsan",
    "GV00avs___u:6090": "(AVŚ_10,8.36a) imām eṣāṃ pṛthivīṃ vasta eko 'ntarikṣaṃ pary eko babhūva |",
    "GV00avs___u:6091": "(AVŚ_10,8.36c) divam eṣāṃ dadate yo vidhartā viśvā āśāḥ prati rakṣanty eke",
    "GV00avs___u:6092": "(AVŚ_10,8.37a) yo vidyāt sūtraṃ vitataṃ yasminn otāḥ prajā imāḥ |",
    "GV00avs___u:6093": "(AVŚ_10,8.37c) sūtraṃ sūtrasya yo vidyād sa vidyād brāhmaṇaṃ mahat ||37||",
    "GV00avs___u:6094": "(AVŚ_10,8.38a) vedāhaṃ sūtraṃ vitataṃ yasminn otāḥ prajā imāḥ |",
    "GV00avs___u:6095": "(AVŚ_10,8.38c) sūtraṃ sūtrasyāhaṃ vedātho yad brāhmaṇaṃ mahad ||38||",
    "GV00avs___u:6096": "(AVŚ_10,8.39a) yad antarā dyāvāpṛthivī agnir ait pradahan viśvadāvyaḥ |",
    "GV00avs___u:6097": "(AVŚ_10,8.39c) yatrātiṣṭhann ekapatnīḥ parastāt kvevāsīn mātariśvā tadānīm",
    "GV00avs___u:6098": "(AVŚ_10,8.40a) apsv āsīn mātariśvā praviṣṭaḥ praviṣṭā devāḥ salilāny",
    "GV00avs___u:6099": "āsan||",
    "GV00avs___u:6100": "(AVŚ_10,8.40b) bṛhan ha tasthau rajaso vimānaḥ pavamāno harita ā viveśa",
    "GV00avs___u:6101": "(AVŚ_10,8.41a) uttareṇeva gayatrīm amṛte 'dhi vi cakrame |",
    "GV00avs___u:6102": "(AVŚ_10,8.41c) sāmnā ye sāma saṃvidur ajas tad dadṛśe kva ||41||",
    "GV00avs___u:6103": "(AVŚ_10,8.42a) niveśanaḥ saṃgamano vasūnāṃ deva iva savitā satyadharmā |",
    "GV00avs___u:6104": "(AVŚ_10,8.42c) indro na tasthau samare dhanānām ||42||",
    "GV00avs___u:6105": "(AVŚ_10,8.43a) puṇḍarīkaṃ navadvāraṃ tribhir guṇebhir āvṛtam |",
    "GV00avs___u:6106": "(AVŚ_10,8.43c) tasmin yad yakṣam ātmanvat tad vai brahmavido viduḥ ||43||",
    "GV00avs___u:6107": "(AVŚ_10,8.44a) akāmo dhīro amṛtaḥ svayaṃbhū rasena tṛpto na kutaś canonaḥ",
    "GV00avs___u:6108": "(AVŚ_10,8.44c) tam eva vidvān na bibhāya mṛtyor ātmānaṃ dhīram ajaraṃ",
    "GV00avs___u:6109": "yuvānam ||44|| {29}",
    "GV00avs___u:6110": "(AVŚ_10,9.1a) aghāyatām api nahyā mukhāni sapatneṣu vajram arpayaitam |",
    "GV00avs___u:6111": "(AVŚ_10,9.1c) indreṇa dattā prathamā śataudanā bhrātṛvyaghnī yajamānasya",
    "GV00avs___u:6112": "gātuḥ ||1||",
    "GV00avs___u:6113": "(AVŚ_10,9.2a) vediṣ ṭe carma bhavatu barhir lomāni yāni te |",
    "GV00avs___u:6114": "(AVŚ_10,9.2c) eṣā tvā raśanāgrabhīd grāvā tvaiṣo 'dhi nṛtyatu ||2||",
    "GV00avs___u:6115": "(AVŚ_10,9.3a) bālās te prokṣaṇīḥ santu jīhvā saṃ mārṣṭu aghnye |",
    "GV00avs___u:6116": "(AVŚ_10,9.3c) śuddhā tvaṃ yajñiyā bhūtvā divaṃ prehi śataudane ||3||",
    "GV00avs___u:6117": "(AVŚ_10,9.4a) yaḥ śataudanāṃ pacati kāmapreṇa sa kalpate |",
    "GV00avs___u:6118": "(AVŚ_10,9.4c) prītā hy asya ṛtvijaḥ sarve yanti yathāyatham ||4||",
    "GV00avs___u:6119": "(AVŚ_10,9.5a) sa svargam ā rohati yatrādas tridivaṃ divaḥ |",
    "GV00avs___u:6120": "(AVŚ_10,9.5c) apūpanābhiṃ kṛtvā yo dadāti śataudanām ||5||",
    "GV00avs___u:6121": "(AVŚ_10,9.6a) sa tāṃl lokānt sam āpnoti ye divyā ye ca pārthivāḥ |",
    "GV00avs___u:6122": "(AVŚ_10,9.6c) hiraṇyajyotiṣaṃ kṛtvā yo dadāti śataudanām ||6||",
    "GV00avs___u:6123": "(AVŚ_10,9.7a) ye te devi śamitāraḥ paktāro ye ca te janāḥ |",
    "GV00avs___u:6124": "(AVŚ_10,9.7c) te tvā sarve gopsyanti maibhyo bhaiṣīḥ śataudane ||7||",
    "GV00avs___u:6125": "(AVŚ_10,9.8a) vasavas tvā dakṣiṇata uttarān marutas tvā |",
    "GV00avs___u:6126": "(AVŚ_10,9.8c) ādityāḥ paścād gopsyanti sāgniṣṭomam ati drava ||8||",
    "GV00avs___u:6127": "(AVŚ_10,9.9a) devāḥ pitaro manuṣyā gandharvāpsarasaś ca ye |",
    "GV00avs___u:6128": "(AVŚ_10,9.9c) te tvā sarve gopsyanti sātirātram ati drava ||9||",
    "GV00avs___u:6129": "(AVŚ_10,9.10a) antarikṣaṃ divaṃ bhūmim ādityān maruto diśaḥ |",
    "GV00avs___u:6130": "(AVŚ_10,9.10c) lokānt sa sarvān āpnoti yo dadāti śataudanām ||10|| {30}",
    "GV00avs___u:6131": "(AVŚ_10,9.11a) ghṛtaṃ prokṣantī subhagā devī devān gamiṣyati |",
    "GV00avs___u:6132": "(AVŚ_10,9.11c) paktāram aghnye mā hiṃsīr divaṃ prehi śataudane ||11||",
    "GV00avs___u:6133": "(AVŚ_10,9.12a) ye devā diviṣado antarikṣasadaś ca ye ye ceme bhūmyām adhi",
    "GV00avs___u:6134": "(AVŚ_10,9.12c) tebhyas tvaṃ dhukṣva sarvadā kṣīraṃ sarpir atho madhu ||12||",
    "GV00avs___u:6135": "(AVŚ_10,9.13a) yat te śiro yat te mukhaṃ yau karṇau ye ca te hanū |",
    "GV00avs___u:6136": "(AVŚ_10,9.13c) āmikṣāṃ duhratāṃ dātre kṣīraṃ sarpir atho madhu ||13||",
    "GV00avs___u:6137": "(AVŚ_10,9.14a) yau ta oṣṭhau ye nāsike ye śṛṅge ye ca te 'kṣiṇī |",
    "GV00avs___u:6138": "(AVŚ_10,9.14c) āmikṣāṃ duhratāṃ dātre kṣīraṃ sarpir atho madhu ||14||",
    "GV00avs___u:6139": "(AVŚ_10,9.15a) yat te klomā yad dhṛdayaṃ purītat sahakaṇṭhikā |",
    "GV00avs___u:6140": "(AVŚ_10,9.15c) āmikṣāṃ duhratāṃ dātre kṣīraṃ sarpir atho madhu ||15||",
    "GV00avs___u:6141": "(AVŚ_10,9.16a) yat te yakṛd ye matasne yad āntram yāś ca te gudāḥ |",
    "GV00avs___u:6142": "(AVŚ_10,9.16c) āmikṣāṃ duhratāṃ dātre kṣīraṃ sarpir atho madhu ||16||",
    "GV00avs___u:6143": "(AVŚ_10,9.17a) yas te plāśir yo vaniṣṭhur yau kukṣī yac ca carma te |",
    "GV00avs___u:6144": "(AVŚ_10,9.17c) āmikṣāṃ duhratāṃ dātre kṣīraṃ sarpir atho madhu ||17||",
    "GV00avs___u:6145": "(AVŚ_10,9.18a) yat te majjā yad asthi yan maṃsaṃ yac ca lohitam |",
    "GV00avs___u:6146": "(AVŚ_10,9.18c) āmikṣāṃ duhratāṃ dātre kṣīraṃ sarpir atho madhu ||18||",
    "GV00avs___u:6147": "(AVŚ_10,9.19a) yau te bāhū ye doṣaṇī yāv aṃsau yā ca te kakut |",
    "GV00avs___u:6148": "(AVŚ_10,9.19c) āmikṣāṃ duhratāṃ dātre kṣīraṃ sarpir atho madhu ||19||",
    "GV00avs___u:6149": "(AVŚ_10,9.20a) yās te grīvā ye skandhā yāḥ pṛṣṭīr yāś ca parśavaḥ |",
    "GV00avs___u:6150": "(AVŚ_10,9.20c) āmikṣāṃ duhratāṃ dātre kṣīraṃ sarpir atho madhu ||20|| {31}",
    "GV00avs___u:6151": "(AVŚ_10,9.21a) yau ta urū aṣṭhīvantau ye śroṇī yā ca te bhasat |",
    "GV00avs___u:6152": "(AVŚ_10,9.21c) āmikṣāṃ duhratāṃ dātre kṣīraṃ sarpir atho madhu ||21||",
    "GV00avs___u:6153": "(AVŚ_10,9.22a) yat te puchaṃ ye te bālā yad ūdho ye ca te stanāḥ |",
    "GV00avs___u:6154": "(AVŚ_10,9.22c) āmikṣāṃ duhratāṃ dātre kṣīraṃ sarpir atho madhu ||22||",
    "GV00avs___u:6155": "(AVŚ_10,9.23a) yās te jaṅghāḥ yāḥ kuṣṭhikā ṛcharā ye ca te śaphāḥ |",
    "GV00avs___u:6156": "(AVŚ_10,9.23c) āmikṣāṃ duhratāṃ dātre kṣīraṃ sarpir atho madhu ||23||",
    "GV00avs___u:6157": "(AVŚ_10,9.24a) yat te carma śataudane yāni lomāny aghnye |",
    "GV00avs___u:6158": "(AVŚ_10,9.24c) āmikṣāṃ duhratāṃ dātre kṣīraṃ sarpir atho madhu ||24||",
    "GV00avs___u:6159": "(AVŚ_10,9.25a) kroḍau te stāṃ purodāśāv ājyenābhighāritau |",
    "GV00avs___u:6160": "(AVŚ_10,9.25c) tau pakṣau devi kṛtvā sā paktāraṃ divaṃ vaha ||25||",
    "GV00avs___u:6161": "(AVŚ_10,9.26a) ulūkhale musale yaś ca carmaṇi yo vā śūrpe taṇḍulaḥ kaṇaḥ |",
    "GV00avs___u:6162": "(AVŚ_10,9.26c) yaṃ vā vāto mātariśvā pavamāno mamāthāgniṣ ṭad dhotā suhutaṃ kṛṇotu ||26||",
    "GV00avs___u:6163": "(AVŚ_10,9.27a) apo devīr madhumatīr ghṛtaścuto brahmaṇāṃ hasteṣu prapṛthak sādayāmi |",
    "GV00avs___u:6164": "(AVŚ_10,9.27c) yatkāma idam abhiṣiñcāmi vo 'haṃ tan me sarvaṃ saṃ padyatāṃ vayaṃ syāma patayo rayīṇām ||27|| {32}",
    "GV00avs___u:6165": "(AVŚ_10,10.1a) namas te jāyamānāyai jātāyā uta te namaḥ |",
    "GV00avs___u:6166": "(AVŚ_10,10.1c) bālebhyaḥ śaphebhyo rūpāyāghnye te namaḥ ||1||",
    "GV00avs___u:6167": "(AVŚ_10,10.2a) yo vidyāt sapta pravataḥ sapta vidyāt parāvataḥ |",
    "GV00avs___u:6168": "(AVŚ_10,10.2c) śiro yajñasya yo vidyāt sa vaśāṃ prati gṛhṇīyāt ||2||",
    "GV00avs___u:6169": "(AVŚ_10,10.3a) vedāhaṃ sapta pravataḥ sapta veda parāvataḥ |",
    "GV00avs___u:6170": "(AVŚ_10,10.3c) śiro yajñasyāhaṃ veda somaṃ cāsyāṃ vicakṣaṇam ||3||",
    "GV00avs___u:6171": "(AVŚ_10,10.4a) yayā dyaur yayā pṛthivī yayāpo gupitā imāḥ |",
    "GV00avs___u:6172": "(AVŚ_10,10.4c) vaśāṃ sahasradhārāṃ brahmaṇāchāvadāmasi ||4||",
    "GV00avs___u:6173": "(AVŚ_10,10.5a) śataṃ kaṃsāḥ śataṃ dogdhāraḥ śataṃ goptāro adhi pṛṣṭhe asyāḥ |",
    "GV00avs___u:6174": "(AVŚ_10,10.5c) ye devās tasyāṃ prāṇanti te vaśāṃ vidur ekadhā ||5||",
    "GV00avs___u:6175": "(AVŚ_10,10.6a) yajñapadīrākṣīrā svadhāprāṇā mahīlukā |",
    "GV00avs___u:6176": "(AVŚ_10,10.6c) vaśā parjanyapatnī devāṃ apy eti brahmaṇā ||6||",
    "GV00avs___u:6177": "(AVŚ_10,10.7a) anu tvāgniḥ prāviśad anu somo vaśe tvā |",
    "GV00avs___u:6178": "(AVŚ_10,10.7c) ūdhas te bhadre parjanyo vidyutas te stanā vaśe ||7||",
    "GV00avs___u:6179": "(AVŚ_10,10.8a) apas tvaṃ dhukṣe prathamā urvarā aparā vaśe |",
    "GV00avs___u:6180": "(AVŚ_10,10.8c) tṛtīyaṃ rāṣṭraṃ dhukṣe 'nnaṃ kṣīraṃ vaśe tvam ||8||",
    "GV00avs___u:6181": "(AVŚ_10,10.9a) yad ādityair hūyamānopātiṣṭha ṛtavari |",
    "GV00avs___u:6182": "(AVŚ_10,10.9c) indraḥ sahasraṃ pātrānt somaṃ tvāpāyayad vaśe ||9||",
    "GV00avs___u:6183": "(AVŚ_10,10.10a) yad anūcīndram air āt tvā ṛṣabho 'hvayat |",
    "GV00avs___u:6184": "(AVŚ_10,10.10c) tasmāt te vṛtrahā payaḥ kṣīraṃ kruddho 'harad vaśe ||10||",
    "GV00avs___u:6185": "(AVŚ_10,10.11a) yat te kruddho dhanapatir ā kṣīram aharad vaśe |",
    "GV00avs___u:6186": "(AVŚ_10,10.11c) idaṃ tad adya nākas triṣu pātreṣu rakṣati ||11||",
    "GV00avs___u:6187": "(AVŚ_10,10.12a) triṣu pātreṣu taṃ somam ā devy aharad vaśā |",
    "GV00avs___u:6188": "(AVŚ_10,10.12c) atharvā yatra dīkṣito barhiṣy āsta hiraṇyaye ||12||",
    "GV00avs___u:6189": "(AVŚ_10,10.13a) saṃ hi somenāgata sam u sarveṇa padvatā |",
    "GV00avs___u:6190": "(AVŚ_10,10.13c) vaśā samudram adhy aṣṭhad gandharvaiḥ kalibhiḥ saha ||13||",
    "GV00avs___u:6191": "(AVŚ_10,10.14a) saṃ hi vātenāgata sam u sarvaiḥ patatribhiḥ |",
    "GV00avs___u:6192": "(AVŚ_10,10.14c) vaśā samudre prānṛtyad ṛcaḥ sāmāni bibhratī ||14||",
    "GV00avs___u:6193": "(AVŚ_10,10.15a) saṃ hi sūryeṇāgata sam u sarveṇa cakṣuṣā |",
    "GV00avs___u:6194": "(AVŚ_10,10.15c) vaśā samudram aty akhyad bhadrā jyotīṃṣi bibhratī ||15||",
    "GV00avs___u:6195": "(AVŚ_10,10.16a) abhīvṛtā hiraṇyena yad atiṣṭha ṛtāvari |",
    "GV00avs___u:6196": "(AVŚ_10,10.16c) aśvaḥ samudro bhūtvādhy askandad vaśe tvā ||16||",
    "GV00avs___u:6197": "(AVŚ_10,10.17a) tad bhadrāḥ sam agachanta vaśā deṣṭry atho svadhā |",
    "GV00avs___u:6198": "(AVŚ_10,10.17c) atharvā yatra dīkṣito barhiṣy āsta hiraṇyaye ||17||",
    "GV00avs___u:6199": "(AVŚ_10,10.18a) vaśā mātā rājanyasya vaśā mātā svadhe tava |",
    "GV00avs___u:6200": "(AVŚ_10,10.18c) vaśāyā yajña āyudhaṃ tataś cittam ajāyata ||18||",
    "GV00avs___u:6201": "(AVŚ_10,10.19a) ūrdhvo bindur ud acarad brahmaṇaḥ kakudād adhi |",
    "GV00avs___u:6202": "(AVŚ_10,10.19c) tatas tvaṃ jajñiṣe vaśe tato hotājāyata ||19||",
    "GV00avs___u:6203": "(AVŚ_10,10.20a) āsnas te gāthā abhavann uṣṇihābhyo balaṃ vaśe |",
    "GV00avs___u:6204": "(AVŚ_10,10.20c) pājasyāj jajñe yajña stanebhyo raśmayas tava ||20|| {34}",
    "GV00avs___u:6205": "(AVŚ_10,10.21a) īrmābhyām ayanaṃ jātaṃ sakthibhyāṃ ca vaśe tava |",
    "GV00avs___u:6206": "(AVŚ_10,10.21c) āntrebhyo jajñire atrā udarād adhi vīrudhaḥ ||21||",
    "GV00avs___u:6207": "(AVŚ_10,10.22a) yad udaraṃ varuṇasyānuprāviśathā vaśe |",
    "GV00avs___u:6208": "(AVŚ_10,10.22c) tatas tvā brahmod ahvayat sa hi netram avet tava ||22||",
    "GV00avs___u:6209": "(AVŚ_10,10.23a) sarve garbhād avepanta jāyamānād asūsvaḥ |",
    "GV00avs___u:6210": "(AVŚ_10,10.23c) sasūva hi tām āhu vaśeti brahmabhiḥ kḷptaḥ sa hy asyā bandhuḥ ||23||",
    "GV00avs___u:6211": "(AVŚ_10,10.24a) yudha ekaḥ saṃ sṛjati yo asyā eka id vaśī |",
    "GV00avs___u:6212": "(AVŚ_10,10.24c) tarāṃsi yajñā abhavan tarasāṃ cakṣur abhavad vaśā ||24||",
    "GV00avs___u:6213": "(AVŚ_10,10.25a) vaśā yajñaṃ praty agṛhṇād vaśā sūryam adhārayat |",
    "GV00avs___u:6214": "(AVŚ_10,10.25c) vaśāyām antar aviśad odano brahmaṇā saha ||25||",
    "GV00avs___u:6215": "(AVŚ_10,10.26a) vaśām evāmṛtam āhur vaśāṃ mṛtyum upāsate |",
    "GV00avs___u:6216": "(AVŚ_10,10.26c) vaśedaṃ sarvam abhavad devā manuṣyā asurāḥ pitara ṛṣayaḥ ||26||",
    "GV00avs___u:6217": "(AVŚ_10,10.27a) ya evaṃ vidyāt sa vaśāṃ prati gṛhṇīyāt |",
    "GV00avs___u:6218": "(AVŚ_10,10.27c) tathā hi yajñaḥ sarvapād duhe dātre 'napasphuran ||27||",
    "GV00avs___u:6219": "(AVŚ_10,10.28a) tisro jihvā varuṇasyāntar dīdyaty āsani |",
    "GV00avs___u:6220": "(AVŚ_10,10.28c) tāsāṃ yā madhye rājati sā vaśā duṣpratigrahā ||28||",
    "GV00avs___u:6221": "(AVŚ_10,10.29a) caturdhā reto abhavad vaśāyāḥ |",
    "GV00avs___u:6222": "(AVŚ_10,10.29c) āpas turīyam amṛtaṃ turīyaṃ yajñas turīyaṃ paśavas turīyam ||29||",
    "GV00avs___u:6223": "(AVŚ_10,10.30a) vaśā dyaur vaśā pṛthivī vaśā viṣṇuḥ prajāpatiḥ |",
    "GV00avs___u:6224": "(AVŚ_10,10.30c) vaśāyā dugdham apibant sādhyā vasavaś ca ye ||30||",
    "GV00avs___u:6225": "(AVŚ_10,10.31a) vaśāyā dugdhaṃ pītvā sādhyā vasavaś ca ye |",
    "GV00avs___u:6226": "(AVŚ_10,10.31c) te vai bradhnasya viṣṭapi payo asyā upāsate ||31||",
    "GV00avs___u:6227": "(AVŚ_10,10.32a) somam enām eke duhre ghṛtam eka upāsate |",
    "GV00avs___u:6228": "(AVŚ_10,10.32c) ya evaṃ viduṣe vaśāṃ dadus te gatās tridivaṃ divaḥ ||32||",
    "GV00avs___u:6229": "(AVŚ_10,10.33a) brāhmaṇebhyo vaśāṃ dattvā sarvāṃl lokānt sam aśnute |",
    "GV00avs___u:6230": "(AVŚ_10,10.33c) ṛtaṃ hy asyām ārpitam api brahmātho tapaḥ ||33||",
    "GV00avs___u:6231": "(AVŚ_10,10.34a) vaśāṃ devā upa jīvanti vaśāṃ manuṣyā uta |",
    "GV00avs___u:6232": "(AVŚ_10,10.34c) vaśedaṃ sarvam abhavad yāvat sūryo vipaśyati ||34|| {35}",
    "GV00avs___u:6233": "(AVŚ_11,1.1a) agne jāyasvāditir nāthiteyaṃ brahmaudanaṃ pacati putrakāmā |",
    "GV00avs___u:6234": "(AVŚ_11,1.1c) saptaṛṣayo bhūtakṛtas te tvā manthantu prajayā saheha ||1||",
    "GV00avs___u:6235": "(AVŚ_11,1.2a) kṛṇuta dhūmaṃ vṛṣaṇaḥ sakhāyo 'droghāvitā vācam acha |",
    "GV00avs___u:6236": "(AVŚ_11,1.2c) ayam agniḥ pṛtanāṣāṭ suvīro yena devā asahanta dasyūn ||2||",
    "GV00avs___u:6237": "(AVŚ_11,1.3a) agne 'janiṣṭhā mahate vīryāya brahmaudanāya paktave jātavedaḥ |",
    "GV00avs___u:6238": "(AVŚ_11,1.3c) saptaṛṣayo bhūtakṛtas te tvājījanann asyai rayiṃ sarvavīraṃ ni yacha ||3||",
    "GV00avs___u:6239": "(AVŚ_11,1.4a) samiddho agne samidhā sam idhyasva vidvān devān yajñiyāṃ eha",
    "GV00avs___u:6240": "vakṣaḥ |",
    "GV00avs___u:6241": "(AVŚ_11,1.4c) tebhyo haviḥ śrapayaṃ jātaveda uttamaṃ nākam adhi rohayemam ||4||",
    "GV00avs___u:6242": "(AVŚ_11,1.5a) tredhā bhāgo nihito yaḥ purā vo devānāṃ pitṝṇāṃ martyānām |",
    "GV00avs___u:6243": "(AVŚ_11,1.5c) aṃśāṃ jānīdhvaṃ vi bhajāmi tān vo yo devānāṃ sa imāṃ pārayāti ||5||",
    "GV00avs___u:6244": "(AVŚ_11,1.6a) agne sahasvān abhibhūr abhīd asi nīco ny ubja dviṣataḥ",
    "GV00avs___u:6245": "sapatnān |",
    "GV00avs___u:6246": "(AVŚ_11,1.6c) iyaṃ mātrā mīyamānā mitā ca sajātāṃs te balihṛtaḥ kṛṇotu",
    "GV00avs___u:6247": "(AVŚ_11,1.7a) sākaṃ sajātaiḥ payasā sahaidhy ud ubjaināṃ mahate vīryāya |",
    "GV00avs___u:6248": "(AVŚ_11,1.7c) ūrdhvo nākasyādhi roha viṣṭapaṃ svargo loka iti yaṃ vadanti",
    "GV00avs___u:6249": "(AVŚ_11,1.8a) iyaṃ mahī prati gṛhṇātu carma pṛthivī devī sumanasyamānā |",
    "GV00avs___u:6250": "(AVŚ_11,1.8c) atha gachema sukṛtasya lokam ||8||",
    "GV00avs___u:6251": "(AVŚ_11,1.9a) etau grāvāṇau sayujā yuṅdhi carmaṇi nirbindhy aṃśūn yajamānāya sādhu |",
    "GV00avs___u:6252": "(AVŚ_11,1.9c) avaghnatī ni jahi ya imāṃ pṛtanyava ūrdhvaṃ prajām udbharanty ud ūha ||9||",
    "GV00avs___u:6253": "(AVŚ_11,1.10a) gṛhāṇa grāvāṇau sakṛtau vīra hasta ā te devā yajñiyā yajñam aguḥ |",
    "GV00avs___u:6254": "(AVŚ_11,1.10c) trayo varā yatamāṃs tvaṃ vṛṇīṣe tās te samṛddhīr iha",
    "GV00avs___u:6255": "rādhayāmi ||10|| {1}",
    "GV00avs___u:6256": "(AVŚ_11,1.11a) iyaṃ te dhītir idam u te janitraṃ gṛhṇātu tvām aditiḥ śūraputrā |",
    "GV00avs___u:6257": "(AVŚ_11,1.11c) parā punīhi ya imāṃ pṛtanyavo 'syai rayiṃ sarvavīraṃ ni",
    "GV00avs___u:6258": "yacha ||11||",
    "GV00avs___u:6259": "(AVŚ_11,1.12a) upaśvase druvaye sīdatā yūyaṃ vi vicyadhvaṃ yajñiyāsas tuṣaiḥ |",
    "GV00avs___u:6260": "(AVŚ_11,1.12c) śriyā samānān ati sarvānt syāmādhaspadaṃ dviṣatas pādayāmi",
    "GV00avs___u:6261": "(AVŚ_11,1.13a) parehi nāri punar ehi kṣipram apāṃ tvā goṣṭho adhy arukṣad bharāya |",
    "GV00avs___u:6262": "(AVŚ_11,1.13c) tāsāṃ gṛhṇītād yatamā yajñiyā asan vibhājya dhīrītarā jahītāt ||13||",
    "GV00avs___u:6263": "(AVŚ_11,1.14a) emā agur yoṣitaḥ śumbhamānā ut tiṣṭha nāri tavasaṃ rabhasva",
    "GV00avs___u:6264": "(AVŚ_11,1.14c) supatnī patyā prajayā prajāvaty ā tvāgan yajñaḥ prati kumbhaṃ gṛbhāya ||14||",
    "GV00avs___u:6265": "(AVŚ_11,1.15a) ūrjo bhāgo nihito yaḥ purā va ṛṣipraśiṣṭāpa ā bharaitāḥ |",
    "GV00avs___u:6266": "(AVŚ_11,1.15c) ayaṃ yajño gātuvin nāthavit prajāvid ugraḥ paśuvid vīravid vo astu ||15||",
    "GV00avs___u:6267": "(AVŚ_11,1.16a) agne carur yajñiyas tvādhy arukṣac chucis tapiṣṭhas tapasā tapainam |",
    "GV00avs___u:6268": "(AVŚ_11,1.16c) ārṣeyā daivā abhisaṃgatya bhāgam imaṃ tapiṣṭhā ṛtubhis tapantu ||16||",
    "GV00avs___u:6269": "(AVŚ_11,1.17a) śuddhāḥ pūtā yoṣito yajñiyā imā āpaś carum ava sarpantu",
    "GV00avs___u:6270": "śubhrāḥ |",
    "GV00avs___u:6271": "(AVŚ_11,1.17c) aduḥ prajāṃ bahulāṃ paśūn naḥ paktaudanasya sukṛtām etu lokam ||17||",
    "GV00avs___u:6272": "(AVŚ_11,1.18a) brahmaṇā śuddhā uta pūtā ghṛtena somasyāṃśavas taṇḍulā yajñiyā ime |",
    "GV00avs___u:6273": "(AVŚ_11,1.18c) apaḥ pra viśata prati gṛhṇātu vaś carur imaṃ paktvā sukṛtām eta lokam ||18||",
    "GV00avs___u:6274": "(AVŚ_11,1.19a) uruḥ prathasva mahatā mahimnā sahasrapṛṣṭhaḥ sukṛtasya loke",
    "GV00avs___u:6275": "(AVŚ_11,1.19c) pitāmahāḥ pitaraḥ prajopajāhaṃ paktā pañcadaśas te asmi",
    "GV00avs___u:6276": "(AVŚ_11,1.20a) sahasrapṛṣṭhaḥ śatadhāro akṣito brahmaudano devayānaḥ svargaḥ |",
    "GV00avs___u:6277": "(AVŚ_11,1.20c) amūṃs ta ā dadhāmi prajayā reṣayainān balihārāya mṛḍatān mahyam eva ||20||",
    "GV00avs___u:6278": "(AVŚ_11,1.21a) udehi vediṃ prajayā vardhayaināṃ nudasva rakṣaḥ prataraṃ dhehy enām |",
    "GV00avs___u:6279": "(AVŚ_11,1.21c) śriyā samānān ati sarvānt syāmādhaspadaṃ dviṣatas pādayāmi",
    "GV00avs___u:6280": "(AVŚ_11,1.22a) abhyāvartasva paśubhiḥ sahaināṃ pratyaṅṅ enāṃ devatābhiḥ",
    "GV00avs___u:6281": "sahaidhi |",
    "GV00avs___u:6282": "(AVŚ_11,1.22c) mā tvā prāpac chapatho mābhicāraḥ sve kṣetre anamīvā vi",
    "GV00avs___u:6283": "rāja ||22||",
    "GV00avs___u:6284": "(AVŚ_11,1.23a) ṛtena taṣṭā manasā hitaiṣā brahmaudanasya vihitā vedir agre |",
    "GV00avs___u:6285": "(AVŚ_11,1.23c) aṃsadhrīṃ śuddhām upa dhehi nāri tatraudanaṃ sādaya daivānām ||23||",
    "GV00avs___u:6286": "(AVŚ_11,1.24a) aditer hastāṃ srucam etāṃ dvitīyāṃ saptaṛṣayo bhūtakṛto yām akṛṇvan |",
    "GV00avs___u:6287": "(AVŚ_11,1.24c) sā gātrāṇi viduṣy odanasya darvir vedyām adhy enaṃ cinotu",
    "GV00avs___u:6288": "(AVŚ_11,1.25a) śṛtaṃ tvā havyam upa sīdantu daivā niḥsṛpyāgneḥ punar enān",
    "GV00avs___u:6289": "pra sīda |",
    "GV00avs___u:6290": "(AVŚ_11,1.25c) somena pūto jaṭhare sīda brahmaṇām ārṣeyās te mā riṣan",
    "GV00avs___u:6291": "prāśitāraḥ ||25||",
    "GV00avs___u:6292": "(AVŚ_11,1.26a) soma rājant saṃjñānam ā vapaibhyaḥ subrāhmaṇā yatame tvopasīdān |",
    "GV00avs___u:6293": "(AVŚ_11,1.26c) ṛṣīn ārṣeyāṃs tapaso 'dhi jātān brahmaudane suhavā johavīmi",
    "GV00avs___u:6294": "(AVŚ_11,1.27a) śuddhāḥ pūtā yoṣito yajñiyā imā brahmaṇāṃ hasteṣu prapṛthak sādayāmi |",
    "GV00avs___u:6295": "(AVŚ_11,1.27c) yatkāma idam abhiṣiñcāmi vo 'ham indro marutvānt sa dadād idaṃ me ||27||",
    "GV00avs___u:6296": "(AVŚ_11,1.28a) idaṃ me jyotir amṛtaṃ hiraṇyaṃ pakvaṃ kṣetrāt kāmadughā ma",
    "GV00avs___u:6297": "eṣā |",
    "GV00avs___u:6298": "(AVŚ_11,1.28c) idaṃ dhanaṃ ni dadhe brāhmaṇeṣu kṛṇve panthāṃ pitṛṣu yaḥ",
    "GV00avs___u:6299": "svargaḥ ||28||",
    "GV00avs___u:6300": "(AVŚ_11,1.29a) agnau tuṣān ā vapa jātavedasi paraḥ kambūkāṃ apa mṛḍḍhi",
    "GV00avs___u:6301": "dūram |",
    "GV00avs___u:6302": "(AVŚ_11,1.29c) etaṃ śuśruma gṛharājasya bhāgam atho vidma nirṛter bhāgadheyam ||29||",
    "GV00avs___u:6303": "(AVŚ_11,1.30a) śrāmyataḥ pacato viddhi sunvataḥ panthāṃ svargam adhi rohayainam |",
    "GV00avs___u:6304": "(AVŚ_11,1.30c) yena rohāt param āpadya yad vaya uttamaṃ nākaṃ paramaṃ",
    "GV00avs___u:6305": "vyoma ||30|| {3}",
    "GV00avs___u:6306": "(AVŚ_11,1.31a) babhrer adhvaryo mukham etad vi mṛḍḍhy ājyāya lokaṃ kṛṇuhi",
    "GV00avs___u:6307": "pravidvān |",
    "GV00avs___u:6308": "(AVŚ_11,1.31c) ghṛtena gātrānu sarvā vi mṛḍḍhi kṛṇve panthāṃ pitṛṣu yaḥ",
    "GV00avs___u:6309": "svargaḥ ||31||",
    "GV00avs___u:6310": "(AVŚ_11,1.32a) babhre rakṣaḥ samadam ā vapaibhyo 'brāhmaṇā yatame tvopasīdān |",
    "GV00avs___u:6311": "(AVŚ_11,1.32c) purīṣiṇaḥ prathamānāḥ purastād ārṣeyās te mā riṣan prāśitāraḥ ||32||",
    "GV00avs___u:6312": "(AVŚ_11,1.33a) ārṣeyeṣu ni dadha odana tvā nānārṣeyāṇām apy asty atra |",
    "GV00avs___u:6313": "(AVŚ_11,1.33c) agnir me goptā marutaś ca sarve viśve devā abhi rakṣantu pakvam ||33||",
    "GV00avs___u:6314": "(AVŚ_11,1.34a) yajñaṃ duhānaṃ sadam it prapīnaṃ pumāṃsaṃ dhenuṃ sadanaṃ rayīṇām |",
    "GV00avs___u:6315": "(AVŚ_11,1.34c) prajāmṛtatvam uta dīrgham āyū rāyaś ca poṣair upa tvā",
    "GV00avs___u:6316": "sadema ||34||",
    "GV00avs___u:6317": "(AVŚ_11,1.35a) vṛṣabho 'si svarga ṛṣīn ārṣeyān gacha |",
    "GV00avs___u:6318": "(AVŚ_11,1.35c) sukṛtāṃ loke sīda tatra nau saṃskṛtam ||35||",
    "GV00avs___u:6319": "(AVŚ_11,1.36a) samācinuṣvānusaṃprayāhy agne pathaḥ kalpaya devayānān |",
    "GV00avs___u:6320": "(AVŚ_11,1.36c) etaiḥ sukṛtair anu gachema yajñaṃ nāke tiṣṭhantam adhi saptaraśmau ||36||",
    "GV00avs___u:6321": "(AVŚ_11,1.37a) yena devā jyotiṣā dyām udāyan brahmaudanaṃ paktvā sukṛtasya lokam |",
    "GV00avs___u:6322": "(AVŚ_11,1.37c) tena geṣma sukṛtasya lokaṃ svar ārohanto abhi nākam uttamam",
    "GV00avs___u:6323": "(AVŚ_11,2.1a) bhavāśarvau mṛḍataṃ mābhi yātaṃ bhūtapatī paśupatī namo vām |",
    "GV00avs___u:6324": "(AVŚ_11,2.1c) pratihitām āyatāṃ mā vi srāṣṭaṃ mā no hiṃsiṣṭaṃ dvipado mā catuṣpadaḥ ||1||",
    "GV00avs___u:6325": "(AVŚ_11,2.2a) śune kroṣṭre mā śarīrāṇi kartam aliklavebhyo gṛdhrebhyo ye ca kṛṣṇā aviṣyavaḥ",
    "GV00avs___u:6326": "(AVŚ_11,2.2c) makṣikās te paśupate vayāṃsi te vighase mā vidanta ||2||",
    "GV00avs___u:6327": "(AVŚ_11,2.3a) krandāya te prāṇāya yāś ca te bhava ropayaḥ |",
    "GV00avs___u:6328": "(AVŚ_11,2.3c) namas te rudra kṛṇmaḥ sahasrākṣāyāmartya ||3||",
    "GV00avs___u:6329": "(AVŚ_11,2.4a) purastāt te namaḥ kṛṇma uttarād adharād uta |",
    "GV00avs___u:6330": "(AVŚ_11,2.4c) abhīvargād divas pary antarikṣāya te namaḥ ||4||",
    "GV00avs___u:6331": "(AVŚ_11,2.5a) mukhāya te paśupate yāni cakṣūṃṣi te bhava |",
    "GV00avs___u:6332": "(AVŚ_11,2.5c) tvace rūpāya saṃdṛśe pratīcīnāya te namaḥ ||5||",
    "GV00avs___u:6333": "(AVŚ_11,2.6a) aṅgebhyas ta udarāya jihvāyā āsyāya te |",
    "GV00avs___u:6334": "(AVŚ_11,2.6c) dadbhyo gandhāya te namaḥ ||6||",
    "GV00avs___u:6335": "(AVŚ_11,2.7a) astrā nīlaśikhaṇḍena sahasrākṣeṇa vājinā |",
    "GV00avs___u:6336": "(AVŚ_11,2.7c) rudreṇārdhakaghātinā tena mā sam arāmahi ||7||",
    "GV00avs___u:6337": "(AVŚ_11,2.8a) sa no bhavaḥ pari vṛṇaktu viśvata āpa ivāgniḥ pari vṛṇaktu no bhavaḥ |",
    "GV00avs___u:6338": "(AVŚ_11,2.8c) mā no 'bhi māṃsta namo astv asmai ||8||",
    "GV00avs___u:6339": "(AVŚ_11,2.9a) catur namo aṣṭakṛtvo bhavāya daśa kṛtvaḥ paśupate namas te |",
    "GV00avs___u:6340": "(AVŚ_11,2.9c) taveme pañca paśavo vibhaktā gāvo aśvāḥ puruṣā ajāvayaḥ ||9||",
    "GV00avs___u:6341": "(AVŚ_11,2.10a) tava catasraḥ pradiśas tava dyaus tava pṛthivī tavedam ugrorv antarikṣam",
    "GV00avs___u:6342": "(AVŚ_11,2.10c) tavedaṃ sarvam ātmanvad yat prāṇat pṛthivīm anu ||10|| {5}",
    "GV00avs___u:6343": "(AVŚ_11,2.11a) uruḥ kośo vasudhānas tavāyaṃ yasminn imā viśvā bhuvanāny antaḥ |",
    "GV00avs___u:6344": "(AVŚ_11,2.11c) sa no mṛḍa paśupate namas te paraḥ kroṣṭāro abhibhāḥ śvānaḥ paro yantv agharudo vikeśyaḥ ||11||",
    "GV00avs___u:6345": "(AVŚ_11,2.12a) dhanur bibharṣi haritaṃ hiraṇyayaṃ sahasraghniṃ śatavadhaṃ",
    "GV00avs___u:6346": "śikhaṇḍin |",
    "GV00avs___u:6347": "(AVŚ_11,2.12c) rudrasyeṣuś carati devahetis tasyai namo yatamasyāṃ diśītaḥ",
    "GV00avs___u:6348": "(AVŚ_11,2.13a) yo 'bhiyāto nilayate tvāṃ rudra nicikīrṣati |",
    "GV00avs___u:6349": "(AVŚ_11,2.13c) paścād anuprayuṅkṣe taṃ viddhasya padanīr iva ||13||",
    "GV00avs___u:6350": "(AVŚ_11,2.14a) bhavārudrau sayujā saṃvidānāv ubhāv ugrau carato vīryāya |",
    "GV00avs___u:6351": "(AVŚ_11,2.14c) tābhyāṃ namo yatamasyāṃ diśītaḥ ||14||",
    "GV00avs___u:6352": "(AVŚ_11,2.15a) namas te astv āyate namo astu parāyate |",
    "GV00avs___u:6353": "(AVŚ_11,2.15c) namas te rudra tiṣṭhata āsīnāyota te namaḥ ||15||",
    "GV00avs___u:6354": "(AVŚ_11,2.16a) namaḥ sāyaṃ namaḥ prātar namo rātryā namo divā |",
    "GV00avs___u:6355": "(AVŚ_11,2.16c) bhavāya ca śarvāya cobhābhyām akaraṃ namaḥ ||16||",
    "GV00avs___u:6356": "(AVŚ_11,2.17a) sahasrākṣam atipaśyaṃ purastād rudram asyantaṃ bahudhā",
    "GV00avs___u:6357": "vipaścitam |",
    "GV00avs___u:6358": "(AVŚ_11,2.17c) mopārāma jihvayeyamānam ||17||",
    "GV00avs___u:6359": "(AVŚ_11,2.18a) śyāvāśvaṃ kṛṣṇam asitaṃ mṛṇantaṃ bhīmaṃ rathaṃ keśinaḥ pādayantam |",
    "GV00avs___u:6360": "(AVŚ_11,2.18c) pūrve pratīmo namo astv asmai ||18||",
    "GV00avs___u:6361": "(AVŚ_11,2.19a) mā no 'bhi srā matyaṃ devahetiṃ mā naḥ krudhaḥ paśupate namas te |",
    "GV00avs___u:6362": "(AVŚ_11,2.19c) anyatrāsmad divyāṃ śākhāṃ vi dhūnu ||19||",
    "GV00avs___u:6363": "(AVŚ_11,2.20a) mā no hiṃsīr adhi no brūhi pari ṇo vṛṅdhi mā krudhaḥ |",
    "GV00avs___u:6364": "(AVŚ_11,2.20c) mā tvayā sam arāmahi ||20|| {6}",
    "GV00avs___u:6365": "(AVŚ_11,2.21a) mā no goṣu puruṣeṣu mā gṛdho no ajāviṣu |",
    "GV00avs___u:6366": "(AVŚ_11,2.21c) anyatrogra vi vartaya piyārūṇāṃ prajāṃ jahi ||21||",
    "GV00avs___u:6367": "(AVŚ_11,2.22a) yasya takmā kāsikā hetir ekam aśvasyeva vṛṣaṇaḥ kranda eti",
    "GV00avs___u:6368": "(AVŚ_11,2.22c) abhipūrvaṃ nirṇayate namo astv asmai ||22||",
    "GV00avs___u:6369": "(AVŚ_11,2.23a) yo 'ntarikṣe tiṣṭhati viṣṭabhito 'yajvanaḥ pramṛṇan devapīyūn |",
    "GV00avs___u:6370": "(AVŚ_11,2.23c) tasmai namo daśabhiḥ śakvarībhiḥ ||23||",
    "GV00avs___u:6371": "(AVŚ_11,2.24a) tubhyam āraṇyāḥ paśavo mṛgā vane hitā haṃsāḥ suparṇāḥ śakunā vayāṃsi |",
    "GV00avs___u:6372": "(AVŚ_11,2.24c) tava yakṣaṃ paśupate apsv antas tubhyaṃ kṣaranti divyā āpo",
    "GV00avs___u:6373": "vṛdhe ||24||",
    "GV00avs___u:6374": "(AVŚ_11,2.25a) śiṃśumārā ajagarāḥ purīkayā jaṣā matsyā rajasā yebhyo asyasi |",
    "GV00avs___u:6375": "(AVŚ_11,2.25c) na te dūraṃ na pariṣṭhāsti te bhava sadyaḥ sarvāṃ pari paśyasi bhūmiṃ pūrvasmād dhaṃsy uttarasmint samudre ||25||",
    "GV00avs___u:6376": "(AVŚ_11,2.26a) mā no rudra takmanā mā viṣeṇa mā naḥ saṃ srā divyenāgninā |",
    "GV00avs___u:6377": "(AVŚ_11,2.26c) anyatrāsmad vidyutaṃ pātayaitām ||26||",
    "GV00avs___u:6378": "(AVŚ_11,2.27a) bhavo divo bhava īśe pṛthivyā bhava ā papra urv antarikṣam",
    "GV00avs___u:6379": "(AVŚ_11,2.27c) tasyai namo yatamasyāṃ diśītaḥ ||27||",
    "GV00avs___u:6380": "(AVŚ_11,2.28a) bhava rājan yajamānāya mṛḍa paśūnāṃ hi paśupatir babhūtha |",
    "GV00avs___u:6381": "(AVŚ_11,2.28c) yaḥ śraddadhāti santi devā iti catuṣpade dvipade 'sya mṛḍa",
    "GV00avs___u:6382": "(AVŚ_11,2.29a) mā no mahāntam uta mā no arbhakaṃ mā no vahantam uta mā no vakṣyataḥ |",
    "GV00avs___u:6383": "(AVŚ_11,2.29c) mā no hiṃsīḥ pitaraṃ mātaraṃ ca svāṃ tanvaṃ rudra mā rīriṣo naḥ ||29||",
    "GV00avs___u:6384": "(AVŚ_11,2.30a) rudrasyailabakārebhyo 'saṃsūktagilebhyaḥ |",
    "GV00avs___u:6385": "(AVŚ_11,2.30c) idaṃ mahāsyebhyaḥ śvabhyo akaraṃ namaḥ ||30||",
    "GV00avs___u:6386": "(AVŚ_11,2.31a) namas te ghoṣiṇībhyo namas te keśinībhyaḥ |",
    "GV00avs___u:6387": "(AVŚ_11,2.31c) namo namaskṛtābhyo namaḥ saṃbhuñjatībhyaḥ |",
    "GV00avs___u:6388": "(AVŚ_11,2.31e) namas te deva senābhyaḥ svasti no abhayaṃ ca naḥ ||31|| {7}",
    "GV00avs___u:6389": "(AVŚ_11,3.1a) tasyaudanasya bṛhaspatiḥ śiro brahma mukham ||1||",
    "GV00avs___u:6390": "(AVŚ_11,3.2a) dyāvāpṛthivī śrotre sūryācandramasāv akṣiṇī saptaṛṣayaḥ prāṇāpānāḥ ||2||",
    "GV00avs___u:6391": "(AVŚ_11,3.3a) cakṣur musalaṃ kāma ulūkhalam ||3||",
    "GV00avs___u:6392": "(AVŚ_11,3.4a) ditiḥ śūrpam aditiḥ śūrpagrāhī vāto 'pāvinak ||4||",
    "GV00avs___u:6393": "(AVŚ_11,3.5a) aśvāḥ kaṇā gāvas taṇḍulā maśakās tuṣāḥ ||5||",
    "GV00avs___u:6394": "(AVŚ_11,3.6a) kabru phalīkaraṇāḥ śaro 'bhram ||6||",
    "GV00avs___u:6395": "(AVŚ_11,3.7a) śyāmam ayo 'sya māṃsāni lohitam asya lohitam ||7||",
    "GV00avs___u:6396": "(AVŚ_11,3.8a) trapu bhasma haritaṃ varṇaḥ puṣkaram asya gandhaḥ ||8||",
    "GV00avs___u:6397": "(AVŚ_11,3.9a) khalaḥ pātraṃ sphyāv aṃsāv īṣe anūkye ||9||",
    "GV00avs___u:6398": "(AVŚ_11,3.10a) āntrāṇi jatravo gudā varatrāḥ ||10||",
    "GV00avs___u:6399": "(AVŚ_11,3.11a) iyam eva pṛthivī kumbhī bhavati rādhyamānasyaudanasya dyaur apidhānam ||11||",
    "GV00avs___u:6400": "(AVŚ_11,3.12a) sītāḥ parśavaḥ sikatā ūbadhyam ||12||",
    "GV00avs___u:6401": "(AVŚ_11,3.13a) ṛtaṃ hastāvanejanaṃ kulyopasecanam ||13||",
    "GV00avs___u:6402": "(AVŚ_11,3.14a) ṛcā kumbhy adhihitārtvijyena preṣitā ||14||",
    "GV00avs___u:6403": "(AVŚ_11,3.15a) brahmaṇā parigṛhītā sāmnā paryūḍhā ||15||",
    "GV00avs___u:6404": "(AVŚ_11,3.16a) bṛhad āyavanaṃ rathantaraṃ darviḥ ||16||",
    "GV00avs___u:6405": "(AVŚ_11,3.17a) ṛtavaḥ paktāra ārtavāḥ sam indhate ||17||",
    "GV00avs___u:6406": "(AVŚ_11,3.18a) caruṃ pañcabilam ukhaṃ gharmo 'bhīndhe ||18|| [note",
    "GV00avs___u:6407": "CORRIGENDA ed. ŚPP]",
    "GV00avs___u:6408": "(AVŚ_11,3.19a) odanena yajñavataḥ sarve lokāḥ samāpyāḥ ||19||",
    "GV00avs___u:6409": "(AVŚ_11,3.20a) yasmint samudro dyaur bhūmis trayo 'varaparaṃ śritāḥ ||20||",
    "GV00avs___u:6410": "(AVŚ_11,3.21a) yasya devā akalpantocchiṣṭe ṣaḍ aśītayaḥ ||21||",
    "GV00avs___u:6411": "(AVŚ_11,3.22a) taṃ tvaudanasya pṛchāmi yo asya mahimā mahān ||22||",
    "GV00avs___u:6412": "(AVŚ_11,3.23a) sa ya odanasya mahimānaṃ vidyāt ||23||",
    "GV00avs___u:6413": "(AVŚ_11,3.24a) nālpa iti brūyān nānupasecana iti nedaṃ ca kiṃ ceti ||24||",
    "GV00avs___u:6414": "(AVŚ_11,3.25a) yāvad dātābhimanasyeta tan nāti vadet ||25||",
    "GV00avs___u:6415": "(AVŚ_11,3.26a) brahmavādino vadanti parāñcam odanaṃ prāśī3ḥ pratyañcā3m",
    "GV00avs___u:6416": "iti ||26||",
    "GV00avs___u:6417": "(AVŚ_11,3.27a) tvam odanaṃ prāśī3s tvām odanā3 iti ||27||",
    "GV00avs___u:6418": "(AVŚ_11,3.28a) parāñcaṃ cainaṃ prāśīḥ prāṇās tvā hāsyantīty enam āha ||28||",
    "GV00avs___u:6419": "(AVŚ_11,3.29a) pratyañcaṃ cainaṃ prāśīr apānās tvā hāsyantīty enam āha ||29||",
    "GV00avs___u:6420": "(AVŚ_11,3.30a) naivāham odanaṃ na mām odanaḥ ||30||",
    "GV00avs___u:6421": "(AVŚ_11,3.31a) odana evaudanaṃ prāśīt ||31|| {8}",
    "GV00avs___u:6422": "(AVŚ_11,3.32[4.1]a) tataś cainam anyena śīrṣṇā prāśīr yena caitaṃ pūrva ṛṣayaḥ prāśnan",
    "GV00avs___u:6423": "(AVŚ_11,3.32[4.1]b) jyeṣṭhatas te prajā mariṣyatīty enam āha |",
    "GV00avs___u:6424": "(AVŚ_11,3.32[4.1]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6425": "(AVŚ_11,3.32[4.1]d) bṛhaspatinā śīrṣṇā |",
    "GV00avs___u:6426": "(AVŚ_11,3.32[4.1]e) tenainaṃ prāśiṣaṃ tenainam ajīgamam |",
    "GV00avs___u:6427": "(AVŚ_11,3.32[4.1]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6428": "(AVŚ_11,3.32[4.1]g) sarvāṅga eva sarvaparuḥ sarvatanūḥ saṃ bhavati ya evaṃ veda ||32||",
    "GV00avs___u:6429": "(AVŚ_11,3.33[4.2]a) tataś cainam anyābhyāṃ śrotrābhyāṃ prāśīr yābhyāṃ",
    "GV00avs___u:6430": "caitaṃ pūrva ṛṣayaḥ prāśnan |",
    "GV00avs___u:6431": "(AVŚ_11,3.33[4.2]b) badhiro bhaviṣyasīty enam āha |",
    "GV00avs___u:6432": "(AVŚ_11,3.33[4.2]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6433": "(AVŚ_11,3.33[4.2]d) dyāvāpṛthivībhyāṃ śrotrābhyām |",
    "GV00avs___u:6434": "(AVŚ_11,3.33[4.2]e) tābhyām enaṃ prāśiṣaṃ tābhyām enam ajīgamam |",
    "GV00avs___u:6435": "(AVŚ_11,3.33[4.2]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6436": "(AVŚ_11,3.33[4.2]g) sarvāṅga eva sarvaparuḥ sarvatanūḥ saṃ bhavati ya evaṃ veda ||33||",
    "GV00avs___u:6437": "(AVŚ_11,3.34[4.3]a) tataś cainam anyābhyām akṣībhyāṃ prāśīr yābhyāṃ caitaṃ pūrva ṛṣayaḥ prāśnan",
    "GV00avs___u:6438": "(AVŚ_11,3.34[4.3]b) andho bhaviṣyasīty enam āha |",
    "GV00avs___u:6439": "(AVŚ_11,3.34[4.3]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6440": "(AVŚ_11,3.34[4.3]d) sūryācandramasābhyām akṣībhyām |",
    "GV00avs___u:6441": "(AVŚ_11,3.34[4.3]e) tābhyām enaṃ prāśiṣaṃ tābhyām enam ajīgamam |",
    "GV00avs___u:6442": "(AVŚ_11,3.34[4.3]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6443": "(AVŚ_11,3.34[4.3]g) sarvāṅga eva sarvaparuḥ sarvatanūḥ saṃ bhavati ya evaṃ veda ||34||",
    "GV00avs___u:6444": "(AVŚ_11,3.35[4.4]a) tataś cainam anyena mukhena prāśīr yena caitaṃ pūrva ṛṣayaḥ prāśnan",
    "GV00avs___u:6445": "(AVŚ_11,3.35[4.4]b) mukhatas te prajā mariṣyatīty enam āha |",
    "GV00avs___u:6446": "(AVŚ_11,3.35[4.4]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6447": "(AVŚ_11,3.35[4.4]d) brahmaṇā mukhena |",
    "GV00avs___u:6448": "(AVŚ_11,3.35[4.4]e) tenainaṃ prāśiṣaṃ tenainam ajīgamam |",
    "GV00avs___u:6449": "(AVŚ_11,3.35[4.4]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6450": "(AVŚ_11,3.35[4.4]g) sarvāṅga eva sarvaparuḥ sarvatanūḥ saṃ bhavati ya evaṃ veda ||35||",
    "GV00avs___u:6451": "(AVŚ_11,3.36[4.5]a) tataś cainam anyayā jihvayā prāśīr yayā caitaṃ pūrva ṛṣayaḥ prāśnan",
    "GV00avs___u:6452": "(AVŚ_11,3.36[4.5]b) jihvā te mariṣyatīty enam āha |",
    "GV00avs___u:6453": "(AVŚ_11,3.36[4.5]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6454": "(AVŚ_11,3.36[4.5]d) agner jihvayā |",
    "GV00avs___u:6455": "(AVŚ_11,3.36[4.5]e) tayainaṃ prāśiṣaṃ tayainam ajīgamam |",
    "GV00avs___u:6456": "(AVŚ_11,3.36[4.5]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6457": "(AVŚ_11,3.36[4.5]g) sarvāṅga eva sarvaparuḥ sarvatanūḥ saṃ bhavati ya evaṃ veda ||36||",
    "GV00avs___u:6458": "(AVŚ_11,3.37[4.6]a) tataś cainam anyair dantaiḥ prāśīr yaiś caitaṃ pūrva ṛṣayaḥ prāśnan",
    "GV00avs___u:6459": "(AVŚ_11,3.37[4.6]b) dantās te śatsyantīty enam āha |",
    "GV00avs___u:6460": "(AVŚ_11,3.37[4.6]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6461": "(AVŚ_11,3.37[4.6]d) ṛtubhir dantaiḥ |",
    "GV00avs___u:6462": "(AVŚ_11,3.37[4.6]e) tair enaṃ prāśiṣaṃ tair enam ajīgamam |",
    "GV00avs___u:6463": "(AVŚ_11,3.37[4.6]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6464": "(AVŚ_11,3.37[4.6]g) sarvāṅga eva sarvaparuḥ sarvatanūḥ saṃ bhavati ya evaṃ veda ||37||",
    "GV00avs___u:6465": "(AVŚ_11,3.38[4.7]a) tataś cainam anyaiḥ prāṇāpānaiḥ prāśīr yaiś caitaṃ pūrva ṛṣayaḥ prāśnan",
    "GV00avs___u:6466": "(AVŚ_11,3.38[4.7]b) prāṇāpānās tvā hāsyantīty enam āha |",
    "GV00avs___u:6467": "(AVŚ_11,3.38[4.7]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6468": "(AVŚ_11,3.38[4.7]d) saptaṛṣibhiḥ prāṇāpānaiḥ |",
    "GV00avs___u:6469": "(AVŚ_11,3.38[4.7]e) tair enaṃ prāśiṣaṃ tair enam ajīgamam |",
    "GV00avs___u:6470": "(AVŚ_11,3.38[4.7]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6471": "(AVŚ_11,3.38[4.7]g) sarvāṅga eva sarvaparuḥ sarvatanūḥ saṃ bhavati ya evaṃ veda ||38||",
    "GV00avs___u:6472": "(AVŚ_11,3.39[4.8]a) tataś cainam anyena vyacasā prāśīr yena caitaṃ pūrva ṛṣayaḥ prāśnan",
    "GV00avs___u:6473": "(AVŚ_11,3.39[4.8]b) rājayakṣmas tvā haniṣyatīty enam āha |",
    "GV00avs___u:6474": "(AVŚ_11,3.39[4.8]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6475": "(AVŚ_11,3.39[4.8]d) antarikṣeṇa vyacasā |",
    "GV00avs___u:6476": "(AVŚ_11,3.39[4.8]e) tenainaṃ prāśiṣaṃ tenainam ajīgamam |",
    "GV00avs___u:6477": "(AVŚ_11,3.39[4.8]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6478": "(AVŚ_11,3.39[4.8]g) sarvāṅga eva sarvaparuḥ sarvatanūḥ saṃ bhavati ya evaṃ veda ||39||",
    "GV00avs___u:6479": "(AVŚ_11,3.40[4.9]a) tataś cainam anyena pṛṣṭhena prāśīr yena caitaṃ pūrva ṛṣayaḥ prāśnan",
    "GV00avs___u:6480": "(AVŚ_11,3.40[4.9]b) vidyut tvā haniṣyatīty enam āha |",
    "GV00avs___u:6481": "(AVŚ_11,3.40[4.9]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6482": "(AVŚ_11,3.40[4.9]d) divā pṛṣṭhena |",
    "GV00avs___u:6483": "(AVŚ_11,3.40[4.9]e) tenainaṃ prāśiṣaṃ tenainam ajīgamam |",
    "GV00avs___u:6484": "(AVŚ_11,3.40[4.9]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6485": "(AVŚ_11,3.40[4.9]g) sarvāṅga eva sarvaparuḥ sarvatanūḥ saṃ bhavati ya evaṃ veda ||40||",
    "GV00avs___u:6486": "(AVŚ_11,3.41[4.10]a) tataś cainam anyenorasā prāśīr yena caitaṃ pūrva ṛṣayaḥ prāśnan |",
    "GV00avs___u:6487": "(AVŚ_11,3.41[4.10]b) kṛṣyā na rātsyasīty enam āha |",
    "GV00avs___u:6488": "(AVŚ_11,3.41[4.10]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6489": "(AVŚ_11,3.41[4.10]d) pṛthivyorasā |",
    "GV00avs___u:6490": "(AVŚ_11,3.41[4.10]e) tenainaṃ prāśiṣaṃ tenainam ajīgamam |",
    "GV00avs___u:6491": "(AVŚ_11,3.41[4.10]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6492": "(AVŚ_11,3.41[4.10]g) sarvāṅga eva sarvaparuḥ sarvatanūḥ saṃ bhavati ya evaṃ veda ||41|| [10]",
    "GV00avs___u:6493": "(AVŚ_11,3.42[4.11]a) tataś cainam anyenodareṇa prāśīr yena caitaṃ pūrva ṛṣayaḥ prāśnan |",
    "GV00avs___u:6494": "(AVŚ_11,3.42[4.11]b) udaradāras tvā haniṣyatīty enam āha |",
    "GV00avs___u:6495": "(AVŚ_11,3.42[4.11]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6496": "(AVŚ_11,3.42[4.11]d) satyenodareṇa |",
    "GV00avs___u:6497": "(AVŚ_11,3.42[4.11]e) tenainaṃ prāśiṣaṃ tenainam ajīgamam |",
    "GV00avs___u:6498": "(AVŚ_11,3.42[4.11]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6499": "(AVŚ_11,3.42[4.11]g) sarvāṅga eva sarvaparuḥ sarvatanūḥ saṃ bhavati ya evaṃ veda ||42|| [11]",
    "GV00avs___u:6500": "(AVŚ_11,3.43[4.12]a) tataś cainam anyena vastinā prāśīr yena caitaṃ pūrva ṛṣayaḥ prāśnan",
    "GV00avs___u:6501": "(AVŚ_11,3.43[4.12]b) apsu mariṣyasīty enam āha |",
    "GV00avs___u:6502": "(AVŚ_11,3.43[4.12]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6503": "(AVŚ_11,3.43[4.12]d) samudreṇa vastinā |",
    "GV00avs___u:6504": "(AVŚ_11,3.43[4.12]e) tenainaṃ prāśiṣaṃ tenainam ajīgamam |",
    "GV00avs___u:6505": "(AVŚ_11,3.43[4.12]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6506": "(AVŚ_11,3.43[4.12]g) sarvāṅga eva sarvaparuḥ sarvatanūḥ saṃ bhavati ya evaṃ veda ||43|| [12]",
    "GV00avs___u:6507": "(AVŚ_11,3.44[4.13]a) tataś cainam anyābhyām ūrubhyāṃ prāśīr yābhyāṃ caitaṃ pūrva ṛṣayaḥ prāśnan",
    "GV00avs___u:6508": "(AVŚ_11,3.44[4.13]b) ūrū te mariṣyata ity enam āha |",
    "GV00avs___u:6509": "(AVŚ_11,3.44[4.13]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6510": "(AVŚ_11,3.44[4.13]d) mitrāvaruṇayor ūrubhyām |",
    "GV00avs___u:6511": "(AVŚ_11,3.44[4.13]e) tābhyām enaṃ prāśiṣaṃ tābhyām enam ajīgamam |",
    "GV00avs___u:6512": "(AVŚ_11,3.44[4.13]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6513": "(AVŚ_11,3.44[4.13]g) sarvāṅga eva sarvaparuḥ sarvatanūḥ saṃ bhavati ya evaṃ veda ||44|| [13]",
    "GV00avs___u:6514": "(AVŚ_11,3.45[4.14]a) tataś cainam anyābhyām aṣṭhīvadbhyāṃ prāśīr yābhyāṃ",
    "GV00avs___u:6515": "caitaṃ pūrva ṛṣayaḥ prāśnan |",
    "GV00avs___u:6516": "(AVŚ_11,3.45[4.14]b) srāmo bhaviṣyasīty enam āha |",
    "GV00avs___u:6517": "(AVŚ_11,3.45[4.14]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6518": "(AVŚ_11,3.45[4.14]d) tvaṣṭur aṣṭhīvadbhyām |",
    "GV00avs___u:6519": "(AVŚ_11,3.45[4.14]e) tābhyām enaṃ prāśiṣaṃ tābhyām enam ajīgamam |",
    "GV00avs___u:6520": "(AVŚ_11,3.45[4.14]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6521": "(AVŚ_11,3.45[4.14]g) sarvāṅga eva sarvaparuḥ sarvatanūḥ saṃ bhavati ya evaṃ veda ||45|| [14]",
    "GV00avs___u:6522": "(AVŚ_11,3.46[4.15]a) tataś cainam anyābhyāṃ pādābhyāṃ prāśīr yābhyāṃ",
    "GV00avs___u:6523": "caitaṃ pūrva ṛṣayaḥ prāśnan |",
    "GV00avs___u:6524": "(AVŚ_11,3.46[4.15]b) bahucārī bhaviṣyasīty enam āha |",
    "GV00avs___u:6525": "(AVŚ_11,3.46[4.15]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6526": "(AVŚ_11,3.46[4.15]d) aśvinoḥ pādābhyām |",
    "GV00avs___u:6527": "(AVŚ_11,3.46[4.15]e) tābhyām enaṃ prāśiṣaṃ tābhyām enam ajīgamam |",
    "GV00avs___u:6528": "(AVŚ_11,3.46[4.15]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6529": "(AVŚ_11,3.46[4.15]g) sarvāṅga eva sarvaparuḥ sarvatanūḥ saṃ bhavati ya evaṃ veda ||46|| [15]",
    "GV00avs___u:6530": "(AVŚ_11,3.47[4.16]a) tataś cainam anyābhyāṃ prapadābhyāṃ prāśīr yābhyāṃ",
    "GV00avs___u:6531": "caitaṃ pūrva ṛṣayaḥ prāśnan |",
    "GV00avs___u:6532": "(AVŚ_11,3.47[4.16]b) sarpas tvā haniṣyatīty enam āha |",
    "GV00avs___u:6533": "(AVŚ_11,3.47[4.16]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6534": "(AVŚ_11,3.47[4.16]d) savituḥ prapadābhyām |",
    "GV00avs___u:6535": "(AVŚ_11,3.47[4.16]e) tābhyām enaṃ prāśiṣaṃ tābhyām enam ajīgamam |",
    "GV00avs___u:6536": "(AVŚ_11,3.47[4.16]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6537": "(AVŚ_11,3.47[4.16]g) sarvāṅga eva sarvaparuḥ sarvatanūḥ saṃ bhavati ya evaṃ veda ||47|| [16]",
    "GV00avs___u:6538": "(AVŚ_11,3.48[4.17]a) tataś cainam anyābhyāṃ hastābhyāṃ prāśīr yābhyāṃ",
    "GV00avs___u:6539": "caitaṃ pūrva ṛṣayaḥ prāśnan |",
    "GV00avs___u:6540": "(AVŚ_11,3.48[4.17]b) brāhmaṇaṃ haniṣyasīty enam āha |",
    "GV00avs___u:6541": "(AVŚ_11,3.48[4.17]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6542": "(AVŚ_11,3.48[4.17]d) ṛtasya hastābhyām |",
    "GV00avs___u:6543": "(AVŚ_11,3.48[4.17]e) tābhyām enaṃ prāśiṣaṃ tābhyām enam ajīgamam |",
    "GV00avs___u:6544": "(AVŚ_11,3.48[4.17]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6545": "(AVŚ_11,3.48[4.17]g) sarvāṅga eva sarvaparuḥ sarvatanūḥ saṃ bhavati ya evaṃ veda ||48|| [17]",
    "GV00avs___u:6546": "(AVŚ_11,3.49[4.18]a) tataś cainam anyayā pratiṣṭhayā prāśīr yayā caitaṃ pūrva ṛṣayaḥ prāśnan",
    "GV00avs___u:6547": "(AVŚ_11,3.49[4.18]b) apratiṣṭhāno 'nāyatano mariṣyasīty enam āha |",
    "GV00avs___u:6548": "(AVŚ_11,3.49[4.18]c) taṃ vā ahaṃ nārvāñcaṃ na parāñcaṃ na pratyañcam |",
    "GV00avs___u:6549": "(AVŚ_11,3.49[4.18]d) satye pratiṣṭhāya |",
    "GV00avs___u:6550": "(AVŚ_11,3.49[4.18]e) tayainaṃ prāśiṣaṃ tayainam ajīgamam |",
    "GV00avs___u:6551": "(AVŚ_11,3.49[4.18]f) eṣa vā odanaḥ sarvāṅgaḥ sarvaparuḥ sarvatanūḥ |",
    "GV00avs___u:6552": "(AVŚ_11,3.49[4.18]g) sarvāṅga eva sarvaparuḥ sarvatanūḥ saṃ bhavati ya evaṃ veda ||49|| [18]",
    "GV00avs___u:6553": "(AVŚ_11,3.50[5.1]a) etad vai bradhnasya viṣṭapaṃ yad odanaḥ ||50|| [1]",
    "GV00avs___u:6554": "(AVŚ_11,3.51[5.2]a) bradhnaloko bhavati bradhnasya viṣṭapi śrayate ya evaṃ veda ||51|| [2]",
    "GV00avs___u:6555": "(AVŚ_11,3.52[5.3]a) etasmād vā odanāt trayastriṃśataṃ lokān nir amimīta prajāpatiḥ ||52||",
    "GV00avs___u:6556": "(AVŚ_11,3.53[5.4]a) teṣāṃ prajñānāya yajñam asṛjata ||53|| [4]",
    "GV00avs___u:6557": "(AVŚ_11,3.54[5.5]a) sa ya evaṃ viduṣa upadraṣṭā bhavati prāṇaṃ ruṇaddhi ||54|| [5]",
    "GV00avs___u:6558": "(AVŚ_11,3.55[5.6]a) na ca prāṇaṃ ruṇaddhi sarvajyāniṃ jīyate ||55|| [6]",
    "GV00avs___u:6559": "(AVŚ_11,3.56[5.7]a) na ca sarvajyāniṃ jīyate purainaṃ jarasaḥ prāṇo jahāti ||56|| [7] {10}",
    "GV00avs___u:6560": "(AVŚ_11,4[6].1a) prāṇāya namo yasya sarvam idaṃ vaśe |",
    "GV00avs___u:6561": "(AVŚ_11,4[6].1c) yo bhūtaḥ sarvasyeśvaro yasmint sarvaṃ pratiṣṭhitam ||1||",
    "GV00avs___u:6562": "(AVŚ_11,4[6].2a) namas te prāṇa krandāya namas te stanayitnave |",
    "GV00avs___u:6563": "(AVŚ_11,4[6].2c) namas te prāṇa vidyute namas te prāṇa varṣate ||2||",
    "GV00avs___u:6564": "(AVŚ_11,4[6].3a) yat prāṇa stanayitnunābhikrandaty oṣadhīḥ |",
    "GV00avs___u:6565": "(AVŚ_11,4[6].3c) pra vīyante garbhān dadhate 'tho bahvīr vi jāyante ||3||",
    "GV00avs___u:6566": "(AVŚ_11,4[6].4a) yat prāṇa ṛtāv āgate 'bhikrandaty oṣadhīḥ |",
    "GV00avs___u:6567": "(AVŚ_11,4[6].4c) sarvaṃ tadā pra modate yat kiṃ ca bhūmyām adhi ||4||",
    "GV00avs___u:6568": "(AVŚ_11,4[6].5a) yadā prāṇo abhyavarṣīd varṣeṇa pṛthivīṃ mahīm |",
    "GV00avs___u:6569": "(AVŚ_11,4[6].5c) paśavas tat pra modante maho vai no bhaviṣyati ||5||",
    "GV00avs___u:6570": "(AVŚ_11,4[6].6a) abhivṛṣṭā oṣadhayaḥ prāṇena sam avādiran |",
    "GV00avs___u:6571": "(AVŚ_11,4[6].6c) āyur vai naḥ prātītaraḥ sarvā naḥ surabhīr akaḥ ||6||",
    "GV00avs___u:6572": "(AVŚ_11,4[6].7a) namas te astv āyate namo astu parāyate |",
    "GV00avs___u:6573": "(AVŚ_11,4[6].7c) namas te prāṇa tiṣṭhata āsīnāyota te namaḥ ||7||",
    "GV00avs___u:6574": "(AVŚ_11,4[6].8a) namas te prāṇa prāṇate namo astv apānate |",
    "GV00avs___u:6575": "(AVŚ_11,4[6].8c) parācīnāya te namaḥ pratīcīnāya te namaḥ sarvasmai ta idaṃ namaḥ ||8||",
    "GV00avs___u:6576": "(AVŚ_11,4[6].9a) yā te prāṇa priyā tanūr yo te prāṇa preyasī |",
    "GV00avs___u:6577": "(AVŚ_11,4[6].9c) atho yad bheṣajaṃ tava tasya no dhehi jīvase ||9||",
    "GV00avs___u:6578": "(AVŚ_11,4[6].10a) prāṇaḥ prajā anu vaste pitā putram iva priyam |",
    "GV00avs___u:6579": "(AVŚ_11,4[6].10c) prāṇo ha sarvasyeśvaro yac ca prāṇati yac ca na ||10||",
    "GV00avs___u:6580": "(AVŚ_11,4[6].11a) prāṇo mṛtyuḥ prāṇas takmā prāṇaṃ devā upāsate |",
    "GV00avs___u:6581": "(AVŚ_11,4[6].11c) prāṇo ha satyavādinam uttame loka ā dadhat ||11||",
    "GV00avs___u:6582": "(AVŚ_11,4[6].12a) prāṇo virāṭ prāṇo deṣṭrī prāṇaṃ sarva upāsate |",
    "GV00avs___u:6583": "(AVŚ_11,4[6].12c) prāṇo ha sūryaś candramāḥ prāṇam āhuḥ prajāpatim ||12||",
    "GV00avs___u:6584": "(AVŚ_11,4[6].13a) prāṇāpānau vrīhiyavāv anaḍvān prāṇa ucyate |",
    "GV00avs___u:6585": "(AVŚ_11,4[6].13c) yave ha prāṇa āhito 'pāno vrīhir ucyate ||13||",
    "GV00avs___u:6586": "(AVŚ_11,4[6].14a) apānati prāṇati puruṣo garbhe antarā |",
    "GV00avs___u:6587": "(AVŚ_11,4[6].14c) yadā tvaṃ prāṇa jinvasy atha sa jāyate punaḥ ||14||",
    "GV00avs___u:6588": "(AVŚ_11,4[6].15a) prāṇam āhur mātariśvānaṃ vāto ha prāṇa ucyate |",
    "GV00avs___u:6589": "(AVŚ_11,4[6].15c) prāṇe ha bhūtaṃ bhavyaṃ ca prāṇe sarvaṃ pratiṣṭhitam ||15||",
    "GV00avs___u:6590": "(AVŚ_11,4[6].16a) ātharvaṇīr āṅgirasīr daivīr manuṣyajā uta |",
    "GV00avs___u:6591": "(AVŚ_11,4[6].16c) oṣadhayaḥ pra jāyante yadā tvaṃ prāṇa jinvasi ||16||",
    "GV00avs___u:6592": "(AVŚ_11,4[6].17a) yadā prāṇo abhyavarṣīd varṣeṇa pṛthivīṃ mahīm |",
    "GV00avs___u:6593": "(AVŚ_11,4[6].17c) oṣadhayaḥ pra jāyante 'tho yāḥ kāś ca vīrudhaḥ ||17||",
    "GV00avs___u:6594": "(AVŚ_11,4[6].18a) yas te prāṇedaṃ veda yasmiṃś cāsi pratiṣṭhitaḥ |",
    "GV00avs___u:6595": "(AVŚ_11,4[6].18c) sarve tasmai baliṃ harān amuṣmiṃl loka uttame ||18||",
    "GV00avs___u:6596": "(AVŚ_11,4[6].19a) yathā prāṇa balihṛtas tubhyaṃ sarvāḥ prajā imāḥ |",
    "GV00avs___u:6597": "(AVŚ_11,4[6].19c) evā tasmai baliṃ harān yas tvā śṛṇavat suśravaḥ ||19||",
    "GV00avs___u:6598": "(AVŚ_11,4[6].20a) antar garbhaś carati devatāsv ābhūto bhūtaḥ sa u jāyate",
    "GV00avs___u:6599": "punaḥ |",
    "GV00avs___u:6600": "(AVŚ_11,4[6].20c) sa bhūto bhavyaṃ bhaviṣyat pitā putraṃ pra viveśā śacībhiḥ ||20|| {12}",
    "GV00avs___u:6601": "(AVŚ_11,4[6].21a) ekaṃ pādaṃ not khidati salilād dhaṃsa uccaran |",
    "GV00avs___u:6602": "(AVŚ_11,4[6].21c) yad aṅga sa tam utkhiden naivādya na śvaḥ syāt |",
    "GV00avs___u:6603": "(AVŚ_11,4[6].21e) na rātrī nāhaḥ syān na vy uchet kadā cana ||21||",
    "GV00avs___u:6604": "(AVŚ_11,4[6].22a) aṣṭācakraṃ vartata ekanemi sahasrākṣaraṃ pra puro ni paścā |",
    "GV00avs___u:6605": "(AVŚ_11,4[6].22c) ardhena viśvaṃ bhuvanaṃ jajāna yad asyārdhaṃ katamaḥ sa ketuḥ ||22||",
    "GV00avs___u:6606": "(AVŚ_11,4[6].23a) yo asya viśvajanmana īśe viśvasya ceṣṭataḥ |",
    "GV00avs___u:6607": "(AVŚ_11,4[6].23c) anyeṣu kṣipradhanvane tasmai prāṇa namo 'stu te ||23||",
    "GV00avs___u:6608": "(AVŚ_11,4[6].24a) yo asya sarvajanmana īśe sarvasya ceṣṭataḥ |",
    "GV00avs___u:6609": "(AVŚ_11,4[6].24c) atandro brahmaṇā dhīraḥ prāṇo mānu tiṣṭhatu ||24||",
    "GV00avs___u:6610": "(AVŚ_11,4[6].25a) ūrdhvaḥ supteṣu jāgāra nanu tiryaṅ ni padyate |",
    "GV00avs___u:6611": "(AVŚ_11,4[6].25c) na suptam asya supteṣv anu śuśrāva kaś cana ||25||",
    "GV00avs___u:6612": "(AVŚ_11,4[6].26a) prāṇa mā mat paryāvṛto na mad anyo bhaviṣyasi |",
    "GV00avs___u:6613": "(AVŚ_11,4[6].26c) apāṃ garbham iva jīvase prāṇa badhnāmi tvā mayi ||26||",
    "GV00avs___u:6614": "(AVŚ_11,5[7].1a) brahmacārīṣṇaṃś carati rodasī ubhe tasmin devāḥ saṃmanaso bhavanti |",
    "GV00avs___u:6615": "(AVŚ_11,5[7].1c) sa dādhāra pṛthivīṃ divaṃ ca sa ācāryaṃ tapasā piparti",
    "GV00avs___u:6616": "(AVŚ_11,5[7].2a) brahmacāriṇaṃ pitaro devajanāḥ pṛthag devā anusaṃyanti",
    "GV00avs___u:6617": "sarve |",
    "GV00avs___u:6618": "(AVŚ_11,5[7].2c) gandharvā enam anv āyan trayastriṃśat triśatāḥ",
    "GV00avs___u:6619": "ṣaṭsahasrāḥ sarvānt sa devāṃs tapasā piparti ||2||",
    "GV00avs___u:6620": "(AVŚ_11,5[7].3a) ācārya upanayamāno brahmacāriṇaṃ kṛṇute garbham antaḥ |",
    "GV00avs___u:6621": "(AVŚ_11,5[7].3c) taṃ rātrīs tisra udare bibharti taṃ jātaṃ draṣṭum abhisaṃyanti devāḥ ||3||",
    "GV00avs___u:6622": "(AVŚ_11,5[7].4a) iyaṃ samit pṛthivī dyaur dvitīyotāntarikṣaṃ samidhā",
    "GV00avs___u:6623": "pṛṇāti |",
    "GV00avs___u:6624": "(AVŚ_11,5[7].4c) brahmacārī samidhā mekhalayā śrameṇa lokāṃs tapasā",
    "GV00avs___u:6625": "piparti ||4||",
    "GV00avs___u:6626": "(AVŚ_11,5[7].5a) pūrvo jāto brahmaṇo brahmacārī gharmaṃ vasānas tapasod atiṣṭhat |",
    "GV00avs___u:6627": "(AVŚ_11,5[7].5c) tasmāj jātaṃ brāhmaṇaṃ brahma jyeṣṭhaṃ devāś ca sarve amṛtena sākam ||5||",
    "GV00avs___u:6628": "(AVŚ_11,5[7].6a) brahmacāry eti samidhā samiddhaḥ kārṣṇaṃ vasāno dīkṣito dīrghaśmaśruḥ |",
    "GV00avs___u:6629": "(AVŚ_11,5[7].6c) sa sadya eti pūrvasmād uttaraṃ samudraṃ lokānt saṃgṛbhya muhur ācarikrat",
    "GV00avs___u:6630": "(AVŚ_11,5[7].7a) brahmacārī janayan brahmāpo lokaṃ prajāpatiṃ parameṣṭhinaṃ virājam |",
    "GV00avs___u:6631": "(AVŚ_11,5[7].7c) garbho bhūtvāmṛtasya yonāv indro ha bhūtvāsurāṃs tatarha",
    "GV00avs___u:6632": "(AVŚ_11,5[7].8a) ācāryas tatakṣa nabhasī ubhe ime urvī gambhīre pṛthivīṃ divaṃ ca |",
    "GV00avs___u:6633": "(AVŚ_11,5[7].8c) te rakṣati tapasā brahmacārī tasmin devāḥ saṃmanaso bhavanti ||8||",
    "GV00avs___u:6634": "(AVŚ_11,5[7].9a) imāṃ bhūmiṃ pṛthivīṃ brahmacārī bhikṣām ā jabhāra prathamo divaṃ ca |",
    "GV00avs___u:6635": "(AVŚ_11,5[7].9c) te kṛtvā samidhāv upāste tayor ārpitā bhuvanāni viśvā ||9||",
    "GV00avs___u:6636": "(AVŚ_11,5[7].10a) arvāg anyaḥ paro anyo divas pṛṣṭhād guhā nidhī nihitau",
    "GV00avs___u:6637": "brāhmaṇasya |",
    "GV00avs___u:6638": "(AVŚ_11,5[7].10c) tau rakṣati tapasā brahmacārī tat kevalaṃ kṛṇute brahma vidvān ||10||",
    "GV00avs___u:6639": "(AVŚ_11,5[7].11a) arvāg anya ito anyaḥ pṛthivyā agnī sameto nabhasī antareme |",
    "GV00avs___u:6640": "(AVŚ_11,5[7].11c) tayoḥ śrayante raśmayo 'dhi dṛḍhās tān ā tiṣṭhati tapasā brahmacārī ||11||",
    "GV00avs___u:6641": "(AVŚ_11,5[7].12a) abhikrandan stanayann aruṇaḥ śitiṅgo bṛhac chepo 'nu",
    "GV00avs___u:6642": "bhūmau jabhāra |",
    "GV00avs___u:6643": "(AVŚ_11,5[7].12c) brahmacārī siñcati sānau retaḥ pṛthivyāṃ tena jīvanti pradiśaś catasraḥ",
    "GV00avs___u:6644": "(AVŚ_11,5[7].13a) agnau sūrye candramasi mātariśvan brahmacāry apsu",
    "GV00avs___u:6645": "samidham ā dadhāti |",
    "GV00avs___u:6646": "(AVŚ_11,5[7].13c) tāsām arcīṃṣi pṛthag abhre caranti tāsām ājyaṃ puruṣo varṣam āpaḥ ||13||",
    "GV00avs___u:6647": "(AVŚ_11,5[7].14a) ācāryo mṛtyur varuṇaḥ soma oṣadhayaḥ payaḥ |",
    "GV00avs___u:6648": "(AVŚ_11,5[7].14c) jīmūtā āsant satvānas tair idaṃ svar ābhṛtam ||14||",
    "GV00avs___u:6649": "(AVŚ_11,5[7].15a) amā ghṛtaṃ kṛṇute kevalam ācāryo bhūtvā varuṇaḥ |",
    "GV00avs___u:6650": "(AVŚ_11,5[7].15c) yadyad aichat prajāpatau tad brahmacārī prāyachat svān mitro adhy ātmanaḥ",
    "GV00avs___u:6651": "(AVŚ_11,5[7].16a) ācāryo brahmacārī brahmacārī prajāpatiḥ |",
    "GV00avs___u:6652": "(AVŚ_11,5[7].16c) prajāpatir vi rājati virāḍ indro 'bhavad vaśī ||16||",
    "GV00avs___u:6653": "(AVŚ_11,5[7].17a) brahmacaryeṇa tapasā rājā rāṣṭraṃ vi rakṣati |",
    "GV00avs___u:6654": "(AVŚ_11,5[7].17c) ācāryo brahmacaryeṇa brahmacāriṇam ichate ||17||",
    "GV00avs___u:6655": "(AVŚ_11,5[7].18a) brahmacaryeṇa kanyā yuvānaṃ vindate patim |",
    "GV00avs___u:6656": "(AVŚ_11,5[7].18c) anaḍvān brahmacaryeṇāśvo ghāsaṃ jigīṣati ||18||",
    "GV00avs___u:6657": "(AVŚ_11,5[7].19a) brahmacaryeṇa tapasā devā mṛtyum apāghnata |",
    "GV00avs___u:6658": "(AVŚ_11,5[7].19c) indro ha brahmacaryeṇa devebhyaḥ svar ābharat ||19||",
    "GV00avs___u:6659": "(AVŚ_11,5[7].20a) oṣadhayo bhūtabhavyam ahorātre vanaspatiḥ |",
    "GV00avs___u:6660": "(AVŚ_11,5[7].20c) saṃvatsaraḥ saha ṛtubhis te jātā brahmacāriṇaḥ ||20||",
    "GV00avs___u:6661": "(AVŚ_11,5[7].21a) pārthivā divyāḥ paśava āraṇyā grāmyāś ca ye |",
    "GV00avs___u:6662": "(AVŚ_11,5[7].21c) apakṣāḥ pakṣiṇaś ca ye te jātā brahmacāriṇaḥ ||21||",
    "GV00avs___u:6663": "(AVŚ_11,5[7].22a) pṛthak sarve prājāpatyāḥ prāṇān ātmasu bibhrati |",
    "GV00avs___u:6664": "(AVŚ_11,5[7].22c) tānt sarvān brahma rakṣati brahmacāriṇy ābhṛtam ||22||",
    "GV00avs___u:6665": "(AVŚ_11,5[7].23a) devānām etat pariṣūtam anabhyārūḍhaṃ carati rocamānam |",
    "GV00avs___u:6666": "(AVŚ_11,5[7].23c) tasmāj jātaṃ brāhmaṇaṃ brahma jyeṣṭhaṃ devāś ca sarve amṛtena sākam ||23||",
    "GV00avs___u:6667": "(AVŚ_11,5[7].24a) brahmacārī brahma bhrājad bibharti tasmin devā adhi viśve samotāḥ |",
    "GV00avs___u:6668": "(AVŚ_11,5[7].24c) prāṇāpānau janayann ād vyānaṃ vācaṃ mano hṛdayaṃ brahma medhām ||24||",
    "GV00avs___u:6669": "(AVŚ_11,5[7].25a) cakṣuḥ śrotraṃ yaśo asmāsu dhehy annaṃ reto lohitam udaram ||25||",
    "GV00avs___u:6670": "(AVŚ_11,5[7].26a) tāni kalpan brahmacārī salilasya pṛṣṭhe tapo 'tiṣṭhat",
    "GV00avs___u:6671": "tapyamānaḥ samudre |",
    "GV00avs___u:6672": "(AVŚ_11,5[7].26c) sa snāto babhruḥ piṅgalaḥ pṛthivyāṃ bahu rocate ||26||",
    "GV00avs___u:6673": "(AVŚ_11,6[8].1a) agniṃ brūmo vanaspatīn oṣadhīr uta vīrudhaḥ |",
    "GV00avs___u:6674": "(AVŚ_11,6[8].1c) indraṃ bṛhaspatiṃ sūryaṃ te no muñcantv aṃhasaḥ ||1||",
    "GV00avs___u:6675": "(AVŚ_11,6[8].2a) brūmo rājānaṃ varuṇaṃ mitraṃ viṣṇum atho bhagam |",
    "GV00avs___u:6676": "(AVŚ_11,6[8].2c) aṃśaṃ vivasvantaṃ brūmas te no muñcantv aṃhasaḥ ||2||",
    "GV00avs___u:6677": "(AVŚ_11,6[8].3a) brūmo devaṃ savitāraṃ dhātāram uta pūṣaṇam |",
    "GV00avs___u:6678": "(AVŚ_11,6[8].3c) tvaṣṭāram agriyaṃ brūmas te no muñcantv aṃhasaḥ ||3||",
    "GV00avs___u:6679": "(AVŚ_11,6[8].4a) gandharvāpsaraso brūmo aśvinā brahmaṇaspatim |",
    "GV00avs___u:6680": "(AVŚ_11,6[8].4c) aryamā nāma yo devas te no muñcantv aṃhasaḥ ||4||",
    "GV00avs___u:6681": "(AVŚ_11,6[8].5a) ahorātre idaṃ brūmaḥ sūryācandramasāv ubhā |",
    "GV00avs___u:6682": "(AVŚ_11,6[8].5c) viśvān ādityān brūmas te no muñcantv aṃhasaḥ ||5||",
    "GV00avs___u:6683": "(AVŚ_11,6[8].6a) vātaṃ brūmaḥ parjanyam antarikṣam atho diśaḥ |",
    "GV00avs___u:6684": "(AVŚ_11,6[8].6c) āśāś ca sarvā brūmas te no muñcantv aṃhasaḥ ||6||",
    "GV00avs___u:6685": "(AVŚ_11,6[8].7a) muñcantu mā śapathyād ahorātre atho uṣāḥ |",
    "GV00avs___u:6686": "(AVŚ_11,6[8].7c) somo mā devo muñcatu yam āhuś candramā iti ||7||",
    "GV00avs___u:6687": "(AVŚ_11,6[8].8a) pārthivā divyāḥ paśava āraṇyā uta ye mṛgāḥ |",
    "GV00avs___u:6688": "(AVŚ_11,6[8].8c) śakuntān pakṣiṇo brūmas te no muñcantv aṃhasaḥ ||8||",
    "GV00avs___u:6689": "(AVŚ_11,6[8].9a) bhavāśarvāv idaṃ brūmo rudraṃ paśupatiś ca yaḥ |",
    "GV00avs___u:6690": "(AVŚ_11,6[8].9c) iṣūr yā eṣāṃ saṃvidma tā naḥ santu sadā śivāḥ ||9||",
    "GV00avs___u:6691": "(AVŚ_11,6[8].10a) divaṃ brūmo nakṣatrāṇi bhūmiṃ yakṣāṇi parvatān |",
    "GV00avs___u:6692": "(AVŚ_11,6[8].10c) samudrā nadyo veśantās te no muñcantv aṃhasaḥ ||10||",
    "GV00avs___u:6693": "(AVŚ_11,6[8].11a) saptaṛṣīn vā idaṃ brūmo 'po devīḥ prajāpatim |",
    "GV00avs___u:6694": "(AVŚ_11,6[8].11c) pitṝn yamaśreṣṭhān brūmas te no muñcantv aṃhasaḥ |11||",
    "GV00avs___u:6695": "(AVŚ_11,6[8].12a) ye devā diviṣado antarikṣasadaś ca ye |",
    "GV00avs___u:6696": "(AVŚ_11,6[8].12c) pṛthivyāṃ śakrā ye śritās te no muñcantv aṃhasaḥ ||12||",
    "GV00avs___u:6697": "(AVŚ_11,6[8].13a) ādityā rudrā vasavo divi devā atharvāṇaḥ |",
    "GV00avs___u:6698": "(AVŚ_11,6[8].13c) aṅgiraso manīṣiṇas te no muñcantv aṃhasaḥ ||13||",
    "GV00avs___u:6699": "(AVŚ_11,6[8].14a) yajñaṃ brūmo yajamānam ṛcaḥ sāmāni bheṣajā |",
    "GV00avs___u:6700": "(AVŚ_11,6[8].14c) yajūṃṣi hotrā brūmas te no muñcantv aṃhasaḥ ||14||",
    "GV00avs___u:6701": "(AVŚ_11,6[8].15a) pañca rājyāni vīrudhāṃ somaśreṣṭhāni brūmaḥ |",
    "GV00avs___u:6702": "(AVŚ_11,6[8].15c) darbho bhaṅgo yavaḥ sahas te no muñcantv aṃhasaḥ ||15||",
    "GV00avs___u:6703": "(AVŚ_11,6[8].16a) arāyān brūmo rakṣāṃsi sarpān puṇyajanān pitṝn |",
    "GV00avs___u:6704": "(AVŚ_11,6[8].16c) mṛtyūn ekaśataṃ brūmas te no muñcantv aṃhasaḥ ||16||",
    "GV00avs___u:6705": "(AVŚ_11,6[8].17a) ṛtūn brūma ṛtupatīn ārtavān uta hāyanān |",
    "GV00avs___u:6706": "(AVŚ_11,6[8].17c) samāḥ saṃvatsarān māsāṃs te no muñcantv aṃhasaḥ ||17||",
    "GV00avs___u:6707": "(AVŚ_11,6[8].18a) eta devā dakṣiṇataḥ paścāt prāñca udeta |",
    "GV00avs___u:6708": "(AVŚ_11,6[8].18c) purastād uttarāc chakrā viśve devāḥ sametya te no muñcantv aṃhasaḥ ||18||",
    "GV00avs___u:6709": "(AVŚ_11,6[8].19a) viśvān devān idaṃ brūmaḥ satyasandhān ṛtāvṛdhaḥ |",
    "GV00avs___u:6710": "(AVŚ_11,6[8].19c) viśvābhiḥ patnībhiḥ saha te no muñcantv aṃhasaḥ ||19||",
    "GV00avs___u:6711": "(AVŚ_11,6[8].20a) sarvān devān idaṃ brūmaḥ satyasandhān ṛtāvṛdhaḥ |",
    "GV00avs___u:6712": "(AVŚ_11,6[8].20c) sarvābhiḥ patnībhiḥ saha te no muñcantv aṃhasaḥ ||20||",
    "GV00avs___u:6713": "(AVŚ_11,6[8].21a) bhūtaṃ brūmo bhūtapatiṃ bhūtānām uta yo vaśī |",
    "GV00avs___u:6714": "(AVŚ_11,6[8].21c) bhūtāni sarvā saṃgatya te no muñcantv aṃhasaḥ ||21||",
    "GV00avs___u:6715": "(AVŚ_11,6[8].22a) yā devīḥ pañca pradiśo ye devā dvādaśa ṛtavaḥ |",
    "GV00avs___u:6716": "(AVŚ_11,6[8].22c) saṃvatsarasya ye daṃṣṭrās te naḥ santu sadā śivāḥ ||22||",
    "GV00avs___u:6717": "(AVŚ_11,6[8].23a) yan mātalī rathakrītam amṛtaṃ veda bheṣajam |",
    "GV00avs___u:6718": "(AVŚ_11,6[8].23c) tad indro apsu prāveśayat tad āpo datta bheṣajam ||23||",
    "GV00avs___u:6719": "(AVŚ_11,7[9].1a) ucchiṣṭe nāma rūpaṃ cocchiṣṭe loka āhitaḥ |",
    "GV00avs___u:6720": "(AVŚ_11,7[9].1c) ucchiṣṭa indraś cāgniś ca viśvam antaḥ samāhitam ||1||",
    "GV00avs___u:6721": "(AVŚ_11,7[9].2a) ucchiṣṭe dyāvāpṛthivī viśvaṃ bhūtaṃ samāhitam |",
    "GV00avs___u:6722": "(AVŚ_11,7[9].2c) āpaḥ samudra ucchiṣṭe candramā vāta āhitaḥ ||2||",
    "GV00avs___u:6723": "(AVŚ_11,7[9].3a) sann ucchiṣṭe asaṃś cobhau mṛtyur vājaḥ prajāpatiḥ |",
    "GV00avs___u:6724": "(AVŚ_11,7[9].3c) laukyā ucchiṣṭa āyattā vraś ca draś cāpi śrīr mayi ||3||",
    "GV00avs___u:6725": "(AVŚ_11,7[9].4a) dṛḍho dṛṃha sthiro nyo brahma viśvasṛjo daśa |",
    "GV00avs___u:6726": "(AVŚ_11,7[9].4c) nābhim iva sarvataś cakram ucchiṣṭe devatāḥ śritāḥ ||4||",
    "GV00avs___u:6727": "(AVŚ_11,7[9].5a) ṛk sāma yajur ucchiṣṭa udgīthaḥ prastutaṃ stutam |",
    "GV00avs___u:6728": "(AVŚ_11,7[9].5c) hiṅkāra ucchiṣṭe svaraḥ sāmno meḍiś ca tan mayi ||5||",
    "GV00avs___u:6729": "(AVŚ_11,7[9].6a) aindrāgnaṃ pāvamānaṃ mahānāmnīr mahāvratam |",
    "GV00avs___u:6730": "(AVŚ_11,7[9].6c) ucchiṣṭe yajñasyāṅgāny antar garbha iva mātari ||6||",
    "GV00avs___u:6731": "(AVŚ_11,7[9].7a) rājasūyaṃ vājapeyam agniṣṭomaṣ tad adhvaraḥ |",
    "GV00avs___u:6732": "(AVŚ_11,7[9].7c) arkāśvamedhāv ucchiṣṭe jīvabarhir madintamaḥ ||7||",
    "GV00avs___u:6733": "(AVŚ_11,7[9].8a) agnyādheyam atho dīkṣā kāmapraś chandasā saha |",
    "GV00avs___u:6734": "(AVŚ_11,7[9].8c) utsannā yajñāḥ satrāṇy ucchiṣṭe 'dhi samāhitāḥ ||8||",
    "GV00avs___u:6735": "(AVŚ_11,7[9].9a) agnihotraṃ ca śraddhā ca vaṣaṭkāro vrataṃ tapaḥ |",
    "GV00avs___u:6736": "(AVŚ_11,7[9].9c) dakṣiṇeṣṭaṃ pūrtaṃ cocchiṣṭe 'dhi samāhitāḥ ||9||",
    "GV00avs___u:6737": "(AVŚ_11,7[9].10a) ekarātro dvirātraḥ sadyaḥkrīḥ prakrīr ukthyaḥ |",
    "GV00avs___u:6738": "(AVŚ_11,7[9].10c) otaṃ nihitam ucchiṣṭe yajñasyāṇūni vidyayā ||10|| {19}",
    "GV00avs___u:6739": "(AVŚ_11,7[9].11a) catūrātraḥ pañcarātraḥ ṣaḍrātraś cobhayaḥ saha |",
    "GV00avs___u:6740": "(AVŚ_11,7[9].11c) ṣoḍaśī saptarātraś cocchiṣṭāj jajñire sarve ye yajñā amṛte hitāḥ ||11||",
    "GV00avs___u:6741": "(AVŚ_11,7[9].12a) pratīhāro nidhanaṃ viśvajic cābhijic ca yaḥ |",
    "GV00avs___u:6742": "(AVŚ_11,7[9].12c) sāhnātirātrāv ucchiṣṭe dvādaśāho 'pi tan mayi ||12||",
    "GV00avs___u:6743": "(AVŚ_11,7[9].13a) sūnṛtā saṃnatiḥ kṣemaḥ svadhorjāmṛtaṃ sahaḥ |",
    "GV00avs___u:6744": "(AVŚ_11,7[9].13c) ucchiṣṭe sarve pratyañcaḥ kāmāḥ kāmena tātṛpuḥ ||13||",
    "GV00avs___u:6745": "(AVŚ_11,7[9].14a) nava bhūmīḥ samudrā ucchiṣṭe 'dhi śritā divaḥ |",
    "GV00avs___u:6746": "(AVŚ_11,7[9].14c) ā sūryo bhāty ucchiṣṭe 'horātre api tan mayi ||14||",
    "GV00avs___u:6747": "(AVŚ_11,7[9].15a) upahavyaṃ viṣūvantaṃ ye ca yajñā guhā hitāḥ |",
    "GV00avs___u:6748": "(AVŚ_11,7[9].15c) bibharti bhartā viśvasyocchiṣṭo janituḥ pitā ||15||",
    "GV00avs___u:6749": "(AVŚ_11,7[9].16a) pitā janitur ucchiṣṭo 'soḥ pautraḥ pitāmahaḥ |",
    "GV00avs___u:6750": "(AVŚ_11,7[9].16c) sa kṣiyati viśvasyeśāno vṛṣā bhūmyām atighnyaḥ ||16||",
    "GV00avs___u:6751": "(AVŚ_11,7[9].17a) ṛtaṃ satyaṃ tapo rāṣṭraṃ śramo dharmaś ca karma ca |",
    "GV00avs___u:6752": "(AVŚ_11,7[9].17c) bhūtaṃ bhaviṣyad ucchiṣṭe vīryaṃ lakṣmīr balaṃ bale",
    "GV00avs___u:6753": "(AVŚ_11,7[9].18a) samṛddhir oja ākūtiḥ kṣatraṃ rāṣṭraṃ ṣaḍ urvyaḥ |",
    "GV00avs___u:6754": "(AVŚ_11,7[9].18c) saṃvatsaro 'dhy ucchiṣṭa iḍā praiṣā grahā haviḥ ||18||",
    "GV00avs___u:6755": "(AVŚ_11,7[9].19a) caturhotāra āpriyaś cāturmāsyāni nīvidaḥ |",
    "GV00avs___u:6756": "(AVŚ_11,7[9].19c) ucchiṣṭe yajñā hotrāḥ paśubandhās tad iṣṭayaḥ ||19||",
    "GV00avs___u:6757": "(AVŚ_11,7[9].20a) ardhamāsāś ca māsāś cārtavā ṛtubhiḥ saha |",
    "GV00avs___u:6758": "(AVŚ_11,7[9].20c) ucchiṣṭe ghoṣiṇīr āpa stanayitnuḥ śrutir mahī ||20||",
    "GV00avs___u:6759": "(AVŚ_11,7[9].21a) śarkarāḥ sikatā aśmāna oṣadhayo vīrudhas tṛṇā |",
    "GV00avs___u:6760": "(AVŚ_11,7[9].21c) abhrāṇi vidyuto varṣam ucchiṣṭe saṃśritā śritā ||21||",
    "GV00avs___u:6761": "(AVŚ_11,7[9].22a) rāddhiḥ prāptiḥ samāptir vyāptir maha edhatuḥ |",
    "GV00avs___u:6762": "(AVŚ_11,7[9].22c) atyāptir ucchiṣṭe bhūtiś cāhitā nihitā hitā ||22||",
    "GV00avs___u:6763": "(AVŚ_11,7[9].23a) yac ca prāṇati prāṇena yac ca paśyati cakṣuṣā |",
    "GV00avs___u:6764": "(AVŚ_11,7[9].23c) ucchiṣṭāj jajñire sarve divi devā diviśritaḥ ||23||",
    "GV00avs___u:6765": "(AVŚ_11,7[9].24a) ṛcaḥ sāmāni chandāṃsi purāṇaṃ yajuṣā saha |",
    "GV00avs___u:6766": "(AVŚ_11,7[9].24c) ucchiṣṭāj jajñire sarve divi devā diviśritaḥ ||24||",
    "GV00avs___u:6767": "(AVŚ_11,7[9].25a) prāṇāpānau cakṣuḥ śrotram akṣitiś ca kṣitiś ca yā |",
    "GV00avs___u:6768": "(AVŚ_11,7[9].25c) ucchiṣṭāj jajñire sarve divi devā diviśritaḥ ||25||",
    "GV00avs___u:6769": "(AVŚ_11,7[9].26a) ānandā modāḥ pramudo 'bhīmodamudaś ca ye |",
    "GV00avs___u:6770": "(AVŚ_11,7[9].26c) ucchiṣṭāj jajñire sarve divi devā diviśritaḥ ||26||",
    "GV00avs___u:6771": "(AVŚ_11,7[9].27a) devāḥ pitaro manuṣyā gandharvāpsarasaś ca ye |",
    "GV00avs___u:6772": "(AVŚ_11,7[9].27c) ucchiṣṭāj jajñire sarve divi devā diviśritaḥ ||27|| {21}",
    "GV00avs___u:6773": "(AVŚ_11,8[10].1a) yan manyur jāyām āvahat saṃkalpasya gṛhād adhi |",
    "GV00avs___u:6774": "(AVŚ_11,8[10].1c) ka āsaṃ janyāḥ ke varāḥ ka u jyeṣṭhavaro 'bhavat ||1||",
    "GV00avs___u:6775": "(AVŚ_11,8[10].2a) tapaś caivāstāṃ karma cāntar mahaty arṇave |",
    "GV00avs___u:6776": "(AVŚ_11,8[10].2c) ta āsaṃ janyās te varā brahma jyeṣṭhavaro 'bhavat ||2||",
    "GV00avs___u:6777": "(AVŚ_11,8[10].3a) daśa sākam ajāyanta devā devebhyaḥ purā |",
    "GV00avs___u:6778": "(AVŚ_11,8[10].3c) yo vai tān vidyāt pratyakṣaṃ sa vā adya mahad vadet",
    "GV00avs___u:6779": "(AVŚ_11,8[10].4a) prāṇāpānau cakṣuḥ śrotram akṣitiś ca kṣitiś ca yā |",
    "GV00avs___u:6780": "(AVŚ_11,8[10].4c) vyānodānau vāṅ manas te vā ākūtim āvahan ||4||",
    "GV00avs___u:6781": "(AVŚ_11,8[10].5a) ajātā āsann ṛtavo 'tho dhātā bṛhaspatiḥ |",
    "GV00avs___u:6782": "(AVŚ_11,8[10].5c) indrāgnī aśvinā tarhi kaṃ te jyeṣṭham upāsata ||5||",
    "GV00avs___u:6783": "(AVŚ_11,8[10].6a) tapaś caivāstāṃ karma cāntar mahaty arṇave |",
    "GV00avs___u:6784": "(AVŚ_11,8[10].6c) tapo ha jajñe karmaṇas tat te jyeṣṭham upāsata ||6||",
    "GV00avs___u:6785": "(AVŚ_11,8[10].7a) yeta āsīd bhūmiḥ pūrvā yām addhātaya id viduḥ |",
    "GV00avs___u:6786": "(AVŚ_11,8[10].7c) yo vai tāṃ vidyān nāmathā sa manyeta purāṇavit ||7||",
    "GV00avs___u:6787": "(AVŚ_11,8[10].8a) kuta indraḥ kutaḥ somaḥ kuto agnir ajāyata |",
    "GV00avs___u:6788": "(AVŚ_11,8[10].8c) kutas tvaṣṭā sam abhavat kuto dhātājāyata ||8||",
    "GV00avs___u:6789": "(AVŚ_11,8[10].9a) indrād indraḥ somāt somo agner agnir ajāyata |",
    "GV00avs___u:6790": "(AVŚ_11,8[10].9c) tvaṣṭā ha jajñe tvaṣṭur dhātur dhātājāyata ||9||",
    "GV00avs___u:6791": "(AVŚ_11,8[10].10a) ye ta āsan daśa jātā devā devebhyaḥ purā |",
    "GV00avs___u:6792": "(AVŚ_11,8[10].10c) putrebhyo lokaṃ dattvā kasmiṃs te loka āsate ||10||",
    "GV00avs___u:6793": "(AVŚ_11,8[10].11a) yadā keśān asthi snāva māṃsaṃ majjānam ābharat |",
    "GV00avs___u:6794": "(AVŚ_11,8[10].11c) śarīraṃ kṛtvā pādavat kaṃ lokam anu prāviśat ||11||",
    "GV00avs___u:6795": "(AVŚ_11,8[10].12a) kutaḥ keśān kutaḥ snāva kuto asthīny ābharat |",
    "GV00avs___u:6796": "(AVŚ_11,8[10].12c) aṅgā parvāṇi majjānaṃ ko māṃsaṃ kuta ābharat ||12||",
    "GV00avs___u:6797": "(AVŚ_11,8[10].13a) saṃsico nāma te devā ye saṃbhārānt samabharan |",
    "GV00avs___u:6798": "(AVŚ_11,8[10].13c) sarvaṃ saṃsicya martyaṃ devāḥ puruṣam āviśan ||13||",
    "GV00avs___u:6799": "(AVŚ_11,8[10].14a) ūrū pādāv aṣṭhīvantau śiro hastāv atho mukham |",
    "GV00avs___u:6800": "(AVŚ_11,8[10].14c) pṛṣṭīr barjahye pārśve kas tat sam adadhād ṛṣiḥ ||14||",
    "GV00avs___u:6801": "(AVŚ_11,8[10].15a) śiro hastāv atho mukhaṃ jihvāṃ grīvāś ca kīkasāḥ |",
    "GV00avs___u:6802": "(AVŚ_11,8[10].15c) tvacā prāvṛtya sarvaṃ tat saṃdhā sam adadhān mahī ||15||",
    "GV00avs___u:6803": "(AVŚ_11,8[10].16a) yat tac charīram aśayat saṃdhayā saṃhitaṃ mahat |",
    "GV00avs___u:6804": "(AVŚ_11,8[10].16c) yenedam adya rocate ko asmin varṇam ābharat ||16||",
    "GV00avs___u:6805": "(AVŚ_11,8[10].17a) sarve devā upāśikṣan tad ajānād vadhūḥ satī |",
    "GV00avs___u:6806": "(AVŚ_11,8[10].17c) īśā vaśasya yā jāyā sāsmin varṇam ābharat ||17||",
    "GV00avs___u:6807": "(AVŚ_11,8[10].18a) yadā tvaṣṭā vyatṛṇat pitā tvaṣṭur ya uttaraḥ |",
    "GV00avs___u:6808": "(AVŚ_11,8[10].18c) gṛhaṃ kṛtvā martyaṃ devāḥ puruṣam āviśan ||18||",
    "GV00avs___u:6809": "(AVŚ_11,8[10].19a) svapno vai tandrīr nirṛtiḥ pāpmāno nāma devatāḥ |",
    "GV00avs___u:6810": "(AVŚ_11,8[10].19c) jarā khālatyaṃ pālityaṃ śarīram anu prāviśan ||19||",
    "GV00avs___u:6811": "(AVŚ_11,8[10].20a) steyaṃ duṣkṛtaṃ vṛjinaṃ satyaṃ yajño yaśo bṛhat |",
    "GV00avs___u:6812": "(AVŚ_11,8[10].20c) balaṃ ca kṣatram ojaś ca śarīram anu prāviśan ||20||",
    "GV00avs___u:6813": "(AVŚ_11,8[10].21a) bhūtiś ca vā abhūtiś ca rātayo 'rātayaś ca yāḥ |",
    "GV00avs___u:6814": "(AVŚ_11,8[10].21c) kṣudhaś ca sarvās tṛṣṇāś ca śarīram anu prāviśan ||21||",
    "GV00avs___u:6815": "(AVŚ_11,8[10].22a) nindāś ca vā anindāś ca yac ca hanteti neti ca |",
    "GV00avs___u:6816": "(AVŚ_11,8[10].22c) śarīraṃ śraddhā dakṣiṇāśraddhā cānu prāviśan ||22||",
    "GV00avs___u:6817": "(AVŚ_11,8[10].23a) vidyāś ca vā avidyāś ca yac cānyad upadeśyam |",
    "GV00avs___u:6818": "(AVŚ_11,8[10].23c) śarīraṃ brahma prāviśad ṛcaḥ sāmātho yajuḥ ||23||",
    "GV00avs___u:6819": "(AVŚ_11,8[10].24a) ānandā modāḥ pramudo 'bhīmodamudaś ca ye |",
    "GV00avs___u:6820": "(AVŚ_11,8[10].24c) haso nariṣṭā nṛttāni śarīram anu prāviśan ||24||",
    "GV00avs___u:6821": "(AVŚ_11,8[10].25a) ālāpāś ca pralāpāś cābhīlāpalapaś ca ye |",
    "GV00avs___u:6822": "(AVŚ_11,8[10].25c) śarīraṃ sarve prāviśann āyujaḥ prayujo yujaḥ ||25||",
    "GV00avs___u:6823": "(AVŚ_11,8[10].26a) prāṇāpānau cakṣuḥ śrotram akṣitiś ca kṣitiś ca yā |",
    "GV00avs___u:6824": "(AVŚ_11,8[10].26c) vyānodānau vāṅ manaḥ śarīreṇa ta īyante ||26||",
    "GV00avs___u:6825": "(AVŚ_11,8[10].27a) āśiṣaś ca praśiṣaś ca saṃśiṣo viśiṣaś ca yāḥ |",
    "GV00avs___u:6826": "(AVŚ_11,8[10].27c) cittāni sarve saṃkalpāḥ śarīram anu prāviśan ||27||",
    "GV00avs___u:6827": "(AVŚ_11,8[10].28a) āsteyīś ca vāsteyīś ca tvaraṇāḥ kṛpaṇāś ca yāḥ |",
    "GV00avs___u:6828": "(AVŚ_11,8[10].28c) guhyāḥ śukrā sthūlā apas tā bībhatsāv asādayan ||28||",
    "GV00avs___u:6829": "(AVŚ_11,8[10].29a) asthi kṛtvā samidhaṃ tad aṣṭāpo asādayan |",
    "GV00avs___u:6830": "(AVŚ_11,8[10].29c) retaḥ kṛtvājyaṃ devāḥ puruṣam āviśan ||29||",
    "GV00avs___u:6831": "(AVŚ_11,8[10].30a) yā āpo yāś ca devatā yā virāḍ brahmaṇā saha |",
    "GV00avs___u:6832": "(AVŚ_11,8[10].30c) śarīraṃ brahma prāviśac charīre 'dhi prajāpatiḥ ||30||",
    "GV00avs___u:6833": "(AVŚ_11,8[10].31a) sūryaś cakṣur vātaḥ prāṇaṃ puruṣasya vi bhejire |",
    "GV00avs___u:6834": "(AVŚ_11,8[10].31c) athāsyetaram ātmānaṃ devāḥ prāyachann agnaye ||31||",
    "GV00avs___u:6835": "(AVŚ_11,8[10].32a) tasmād vai vidvān puruṣam idaṃ brahmeti manyate |",
    "GV00avs___u:6836": "(AVŚ_11,8[10].32c) sarvā hy asmin devatā gāvo goṣṭha ivāsate ||32||",
    "GV00avs___u:6837": "(AVŚ_11,8[10].33a) prathamena pramāreṇa tredhā viṣvaṅ vi gachati |",
    "GV00avs___u:6838": "(AVŚ_11,8[10].33c) ada ekena gachaty ada ekena gachatīhaikena ni ṣevate ||33||",
    "GV00avs___u:6839": "(AVŚ_11,8[10].34a) apsu stīmāsu vṛddhāsu śarīram antarā hitam |",
    "GV00avs___u:6840": "(AVŚ_11,8[10].34c) tasmiṃ chavo 'dhy antarā tasmāc chavo 'dhy ucyate",
    "GV00avs___u:6841": "(AVŚ_11,9[11].1a) ye bāhavo yā iṣavo dhanvanāṃ vīryāṇi ca |",
    "GV00avs___u:6842": "(AVŚ_11,9[11].1c) asīn paraśūn āyudhaṃ cittākūtaṃ ca yad dhṛdi |",
    "GV00avs___u:6843": "(AVŚ_11,9[11].1e) sarvaṃ tad arbude tvam amitrebhyo dṛśe kurūdārāṃś ca pra",
    "GV00avs___u:6844": "darśaya ||1||",
    "GV00avs___u:6845": "(AVŚ_11,9[11].2a) ut tiṣṭhata saṃ nahyadhvaṃ mitrā devajanā yūyam |",
    "GV00avs___u:6846": "(AVŚ_11,9[11].2c) saṃdṛṣṭā guptā vaḥ santu yā no mitrāṇy arbude ||2||",
    "GV00avs___u:6847": "(AVŚ_11,9[11].3a) ut tiṣṭhatam ā rabhetām ādānasaṃdānābhyām |",
    "GV00avs___u:6848": "(AVŚ_11,9[11].3c) amitrāṇāṃ senā abhi dhattam arbude ||3||",
    "GV00avs___u:6849": "(AVŚ_11,9[11].4a) arbudir nāma yo deva īśānaś ca nyarbudiḥ |",
    "GV00avs___u:6850": "(AVŚ_11,9[11].4c) yābhyām antarikṣam āvṛtam iyaṃ ca pṛthivī mahī |",
    "GV00avs___u:6851": "(AVŚ_11,9[11].4e) tābhyām indramedibhyām ahaṃ jitam anv emi senayā ||4||",
    "GV00avs___u:6852": "(AVŚ_11,9[11].5a) ut tiṣṭha tvaṃ devajanārbude senayā saha |",
    "GV00avs___u:6853": "(AVŚ_11,9[11].5c) bhañjann amitrāṇāṃ senāṃ bhogebhiḥ pari vāraya ||5||",
    "GV00avs___u:6854": "(AVŚ_11,9[11].6a) sapta jātān nyarbuda udārāṇāṃ samīkṣayan |",
    "GV00avs___u:6855": "(AVŚ_11,9[11].6c) tebhiṣ ṭvam ājye hute sarvair ut tiṣṭha senayā ||6||",
    "GV00avs___u:6856": "(AVŚ_11,9[11].7a) pratighnānāśrumukhī kṛdhukarṇī ca krośatu |",
    "GV00avs___u:6857": "(AVŚ_11,9[11].7c) vikeśī puruṣe hate radite arbude tava ||7||",
    "GV00avs___u:6858": "(AVŚ_11,9[11].8a) saṃkarṣantī karūkaraṃ manasā putram ichantī |",
    "GV00avs___u:6859": "(AVŚ_11,9[11].8c) patiṃ bhrātaram āt svān radite arbude tava ||8||",
    "GV00avs___u:6860": "(AVŚ_11,9[11].9a) aliklavā jāṣkamadā gṛdhrāḥ śyenāḥ patatriṇaḥ |",
    "GV00avs___u:6861": "(AVŚ_11,9[11].9c) dhvāṅkṣāḥ śakunayas tṛpyantv amitreṣu samīkṣayan radite",
    "GV00avs___u:6862": "arbude tava ||9||",
    "GV00avs___u:6863": "(AVŚ_11,9[11].10a) atho sarvaṃ śvāpadaṃ makṣikā tṛpyatu krimiḥ |",
    "GV00avs___u:6864": "(AVŚ_11,9[11].10c) pauruṣeye 'dhi kuṇape radite arbude tava ||10|| {25}",
    "GV00avs___u:6865": "(AVŚ_11,9[11].11a) ā gṛhṇītaṃ saṃ bṛhataṃ prāṇāpānān nyarbude |",
    "GV00avs___u:6866": "(AVŚ_11,9[11].11c) nivāśā ghoṣāḥ saṃ yantv amitreṣu samīkṣayan radite arbude tava ||11||",
    "GV00avs___u:6867": "(AVŚ_11,9[11].12a) ud vepaya saṃ vijantāṃ bhiyāmitrānt saṃ sṛja |",
    "GV00avs___u:6868": "(AVŚ_11,9[11].12c) urugrāhair bāhvaṅkair vidhyāmitrān nyarbude ||12||",
    "GV00avs___u:6869": "(AVŚ_11,9[11].13a) muhyantv eṣāṃ bāhavaś cittākūtaṃ ca yad dhṛdi |",
    "GV00avs___u:6870": "(AVŚ_11,9[11].13c) maiṣām uc cheṣi kiṃ cana radite arbude tava ||13||",
    "GV00avs___u:6871": "(AVŚ_11,9[11].14a) pratighnānāḥ saṃ dhāvantūraḥ paṭaurāv āghnānāḥ |",
    "GV00avs___u:6872": "(AVŚ_11,9[11].14c) aghāriṇīr vikeśyo rudatyaḥ puruṣe hate radite arbude tava ||14||",
    "GV00avs___u:6873": "(AVŚ_11,9[11].15a) śvanvatīr apsaraso rūpakā utārbude |",
    "GV00avs___u:6874": "(AVŚ_11,9[11].15c) antaḥpātre rerihatīṃ riśāṃ durṇihitaiṣiṇīm |",
    "GV00avs___u:6875": "(AVŚ_11,9[11].15e) sarvās tā arbude tvam amitrebhyo dṛśe kurūdārāṃś ca pra",
    "GV00avs___u:6876": "darśaya ||15||",
    "GV00avs___u:6877": "(AVŚ_11,9[11].16a) khaḍūre 'dhicaṅkramāṃ kharvikāṃ kharvavāsinīm |",
    "GV00avs___u:6878": "(AVŚ_11,9[11].16c) ya udārā antarhitā gandharvāpsarasaś ca ye |",
    "GV00avs___u:6879": "(AVŚ_11,9[11].16e) sarpā itarajanā rakṣāṃsi ||16||",
    "GV00avs___u:6880": "(AVŚ_11,9[11].17a) caturdaṃṣṭrāṃ chyāvadataḥ kumbhamuṣkāṃ asṛṅmukhān |",
    "GV00avs___u:6881": "(AVŚ_11,9[11].17c) svabhyasā ye codbhyasāḥ ||17||",
    "GV00avs___u:6882": "(AVŚ_11,9[11].18a) ud vepaya tvam arbude 'mitrāṇām amūḥ sicaḥ |",
    "GV00avs___u:6883": "(AVŚ_11,9[11].18c) jayaṃś ca jiṣṇuś cāmitrāṃ jayatām indramedinau ||18||",
    "GV00avs___u:6884": "(AVŚ_11,9[11].19a) prablīno mṛditaḥ śayāṃ hato 'mitro nyarbude |",
    "GV00avs___u:6885": "(AVŚ_11,9[11].19c) agnijihvā dhūmaśikhā jayantīr yantu senayā ||19||",
    "GV00avs___u:6886": "(AVŚ_11,9[11].20a) tayārbude praṇuttānām indro hantu varaṃvaram |",
    "GV00avs___u:6887": "(AVŚ_11,9[11].20c) amitrāṇāṃ śacīpatir māmīṣāṃ moci kaś cana ||20|| {26}",
    "GV00avs___u:6888": "(AVŚ_11,9[11].21a) ut kasantu hṛdayāny ūrdhvaḥ prāṇa ud īṣatu |",
    "GV00avs___u:6889": "(AVŚ_11,9[11].21c) śauṣkāsyam anu vartatām amitrān mota mitriṇaḥ ||21||",
    "GV00avs___u:6890": "(AVŚ_11,9[11].22a) ye ca dhīrā ye cādhīrāḥ parāñco badhirāś ca ye |",
    "GV00avs___u:6891": "(AVŚ_11,9[11].22c) tamasā ye ca tūparā atho bastābhivāsinaḥ |",
    "GV00avs___u:6892": "(AVŚ_11,9[11].22e) sarvāṃs tāṃ arbude tvam amitrebhyo dṛśe kurūdārāṃś ca pra darśaya ||22||",
    "GV00avs___u:6893": "(AVŚ_11,9[11].23a) arbudiś ca triṣandhiś cāmitrān no vi vidhyatām |",
    "GV00avs___u:6894": "(AVŚ_11,9[11].23c) yathaiṣām indra vṛtrahan hanāma śacīpate 'mitrāṇāṃ",
    "GV00avs___u:6895": "sahasraśaḥ ||23||",
    "GV00avs___u:6896": "(AVŚ_11,9[11].24a) vanaspatīn vānaspatyān oṣadhīr uta vīrudhaḥ |",
    "GV00avs___u:6897": "(AVŚ_11,9[11].24c) gandharvāpsarasaḥ sarpān devān puṇyajanān pitṝn |",
    "GV00avs___u:6898": "(AVŚ_11,9[11].24e) sarvāṃs tāṃ arbude tvam amitrebhyo dṛśe kurūdārāṃś ca pra darśaya ||24||",
    "GV00avs___u:6899": "(AVŚ_11,9[11].25a) īśāṃ vo maruto deva ādityo brahmaṇaspatiḥ |",
    "GV00avs___u:6900": "(AVŚ_11,9[11].25c) īśāṃ va indraś cāgniś ca dhātā mitraḥ prajāpatiḥ |",
    "GV00avs___u:6901": "(AVŚ_11,9[11].25e) īśāṃ va ṛṣayaś cakrur amitreṣu samīkṣayan radite arbude tava ||25||",
    "GV00avs___u:6902": "(AVŚ_11,9[11].26a) teṣāṃ sarveṣām īśānā ut tiṣṭhata saṃ nahyadhvam |",
    "GV00avs___u:6903": "(AVŚ_11,9[11].26c) mitrā devajanā yūyam imaṃ saṃgrāmaṃ saṃjitya yathālokaṃ vi tiṣṭhadhvam (AVŚ_11,10[12].1a) ut tiṣṭhata saṃ nahyadhvam udārāḥ ketubhiḥ saha |",
    "GV00avs___u:6904": "(AVŚ_11,10[12].1c) sarpā itarajanā rakṣāṃsy amitrān anu dhāvata ||1||",
    "GV00avs___u:6905": "(AVŚ_11,10[12].2a) īśāṃ vo veda rājyaṃ triṣandhe aruṇaiḥ ketubhiḥ saha |",
    "GV00avs___u:6906": "(AVŚ_11,10[12].2c) ye antarikṣe ye divi pṛthivyāṃ ye ca mānavāḥ |",
    "GV00avs___u:6907": "(AVŚ_11,10[12].2e) triṣandhes te cetasi durṇāmāna upāsatām ||2||",
    "GV00avs___u:6908": "(AVŚ_11,10[12].3a) ayomukhāḥ sūcīmukhā atho vikaṅkatīmukhāḥ |",
    "GV00avs___u:6909": "(AVŚ_11,10[12].3c) kravyādo vātaraṃhasa ā sajantv amitrān vajreṇa",
    "GV00avs___u:6910": "triṣandhinā ||3||",
    "GV00avs___u:6911": "(AVŚ_11,10[12].4a) antar dhehi jātaveda āditya kuṇapaṃ bahu |",
    "GV00avs___u:6912": "(AVŚ_11,10[12].4c) triṣandher iyaṃ senā suhitāstu me vaśe ||4||",
    "GV00avs___u:6913": "(AVŚ_11,10[12].5a) ut tiṣṭha tvaṃ devajanārbude senayā saha |",
    "GV00avs___u:6914": "(AVŚ_11,10[12].5c) ayaṃ balir va āhutas triṣandher āhutiḥ priyā ||5||",
    "GV00avs___u:6915": "(AVŚ_11,10[12].6a) śitipadī saṃ dyatu śaravyeyaṃ catuṣpadī |",
    "GV00avs___u:6916": "(AVŚ_11,10[12].6c) kṛtye 'mitrebhyo bhava triṣandheḥ saha senayā ||6||",
    "GV00avs___u:6917": "(AVŚ_11,10[12].7a) dhūmākṣī saṃ patatu kṛdhukarṇī ca krośatu |",
    "GV00avs___u:6918": "(AVŚ_11,10[12].7c) triṣandheḥ senayā jite aruṇāḥ santu ketavaḥ ||7||",
    "GV00avs___u:6919": "(AVŚ_11,10[12].8a) avāyantāṃ pakṣiṇo ye vayāṃsy antarikṣe divi ye caranti |",
    "GV00avs___u:6920": "(AVŚ_11,10[12].8c) śvāpado makṣikāḥ saṃ rabhantām āmādo gṛdhrāḥ kuṇape radantām ||8||",
    "GV00avs___u:6921": "(AVŚ_11,10[12].9a) yām indreṇa saṃdhāṃ samadhatthā brahmaṇā ca bṛhaspate |",
    "GV00avs___u:6922": "(AVŚ_11,10[12].9c) tayāham indrasaṃdhayā sarvān devān iha huva ito jayata māmutaḥ ||9||",
    "GV00avs___u:6923": "(AVŚ_11,10[12].10a) bṛhaspatir āṅgirasa ṛṣayo brahmasaṃśitāḥ |",
    "GV00avs___u:6924": "(AVŚ_11,10[12].10c) asurakṣayaṇaṃ vadhaṃ triṣandhiṃ divy āśrayan ||10||",
    "GV00avs___u:6925": "(AVŚ_11,10[12].11a) yenāsau gupta āditya ubhāv indraś ca tiṣṭhataḥ |",
    "GV00avs___u:6926": "(AVŚ_11,10[12].11c) triṣandhiṃ devā abhajantaujase ca balāya ca ||11||",
    "GV00avs___u:6927": "(AVŚ_11,10[12].12a) sarvāṃl lokānt sam ajayan devā āhutyānayā |",
    "GV00avs___u:6928": "(AVŚ_11,10[12].12c) bṛhaspatir āṅgiraso vajraṃ yam asiñcatāsurakṣayaṇaṃ vadham ||12||",
    "GV00avs___u:6929": "(AVŚ_11,10[12].13a) bṛhaspatir āṅgiraso vajraṃ yam asiñcatāsurakṣayaṇaṃ vadham |",
    "GV00avs___u:6930": "(AVŚ_11,10[12].13c) tenāham amūṃ senāṃ ni limpāmi bṛhaspate 'mitrān hanmy ojasā ||13||",
    "GV00avs___u:6931": "(AVŚ_11,10[12].14a) sarve devā atyāyanti ye aśnanti vaṣaṭkṛtam |",
    "GV00avs___u:6932": "(AVŚ_11,10[12].14c) imāṃ juṣadhvam āhutim ito jayata māmutaḥ ||14||",
    "GV00avs___u:6933": "(AVŚ_11,10[12].15a) sarve devā atyāyantu triṣandher āhutiḥ priyā |",
    "GV00avs___u:6934": "(AVŚ_11,10[12].15c) saṃdhāṃ mahatīṃ rakṣata yayāgre asurā jitāḥ ||15||",
    "GV00avs___u:6935": "(AVŚ_11,10[12].16a) vāyur amitrāṇām iṣvagrāṇy āñcatu |",
    "GV00avs___u:6936": "(AVŚ_11,10[12].16c) indra eṣāṃ bāhūn prati bhanaktu mā śakan pratidhām iṣum |",
    "GV00avs___u:6937": "(AVŚ_11,10[12].16e) āditya eṣām astraṃ vi nāśayatu candramā yutām agatasya panthām ||16||",
    "GV00avs___u:6938": "(AVŚ_11,10[12].17a) yadi preyur devapurā brahma varmāṇi cakrire |",
    "GV00avs___u:6939": "(AVŚ_11,10[12].17c) tanūpānaṃ paripāṇaṃ kṛṇvānā yad upocire sarvaṃ tad arasaṃ kṛdhi ||17||",
    "GV00avs___u:6940": "(AVŚ_11,10[12].18a) kravyādānuvartayan mṛtyunā ca purohitam |",
    "GV00avs___u:6941": "(AVŚ_11,10[12].18c) triṣandhe prehi senayā jayāmitrān pra padyasva ||18||",
    "GV00avs___u:6942": "(AVŚ_11,10[12].19a) triṣandhe tamasā tvam amitrān pari vāraya |",
    "GV00avs___u:6943": "(AVŚ_11,10[12].19c) pṛṣadājyapraṇuttānāṃ māmīṣāṃ moci kaś cana ||19||",
    "GV00avs___u:6944": "(AVŚ_11,10[12].20a) śitipadī saṃ patatv amitrāṇām amūḥ sicaḥ |",
    "GV00avs___u:6945": "(AVŚ_11,10[12].20c) muhyantv adyāmūḥ senā amitrāṇāṃ nyarbude ||20|| {29}",
    "GV00avs___u:6946": "(AVŚ_11,10[12].21a) mūḍhā amitrā nyarbude jahy eṣāṃ varaṃvaram |",
    "GV00avs___u:6947": "(AVŚ_11,10[12].21c) anayā jahi senayā ||21||",
    "GV00avs___u:6948": "(AVŚ_11,10[12].22a) yaś ca kavacī yaś cākavaco 'mitro yaś cājmani |",
    "GV00avs___u:6949": "(AVŚ_11,10[12].22c) jyāpāśaiḥ kavacapāśair ajmanābhihataḥ śayām ||22||",
    "GV00avs___u:6950": "(AVŚ_11,10[12].23a) ye varmiṇo ye 'varmāṇo amitrā ye ca varmiṇaḥ |",
    "GV00avs___u:6951": "(AVŚ_11,10[12].23c) sarvāṃs tāṃ arbude hatāṃ chvāno 'dantu bhūmyām ||23||",
    "GV00avs___u:6952": "(AVŚ_11,10[12].24a) ye rathino ye arathā asādā ye ca sādinaḥ |",
    "GV00avs___u:6953": "(AVŚ_11,10[12].24c) sarvān adantu tān hatān gṛdhrāḥ śyenāḥ patatriṇaḥ",
    "GV00avs___u:6954": "(AVŚ_11,10[12].25a) sahasrakuṇapā śetām āmitrī senā samare vadhānām |",
    "GV00avs___u:6955": "(AVŚ_11,10[12].25c) vividdhā kakajākṛtā ||25||",
    "GV00avs___u:6956": "(AVŚ_11,10[12].26a) marmāvidhaṃ roruvataṃ suparṇair adantu duścitaṃ mṛditaṃ śayānam |",
    "GV00avs___u:6957": "(AVŚ_11,10[12].26c) ya imāṃ pratīcīm āhutim amitro no yuyutsati ||26||",
    "GV00avs___u:6958": "(AVŚ_11,10[12].27a) yāṃ devā anutiṣṭhanti yasyā nāsti virādhanam |",
    "GV00avs___u:6959": "(AVŚ_11,10[12].27c) tayendro hantu vṛtrahā vajreṇa triṣandhinā ||27|| {30}",
    "GV00avs___u:6960": "(AVŚ_12,1.1a) satyaṃ bṛhad ṛtam ugraṃ dīkṣā tapo brahma yajñaḥ pṛthivīṃ",
    "GV00avs___u:6961": "dhārayanti |",
    "GV00avs___u:6962": "(AVŚ_12,1.1c) sā no bhūtasya bhavyasya patny uruṃ lokaṃ pṛthivī naḥ kṛṇotu",
    "GV00avs___u:6963": "(AVŚ_12,1.2a) asaṃbādhaṃ madhyato mānavānāṃ yasyā udvataḥ pravataḥ samaṃ bahu |",
    "GV00avs___u:6964": "(AVŚ_12,1.2c) nānāvīryā oṣadhīr yā bibharti pṛthivī naḥ prathatāṃ rādhyatāṃ naḥ ||2||",
    "GV00avs___u:6965": "(AVŚ_12,1.3a) yasyāṃ samudra uta sindhur āpo yasyām annaṃ kṛṣṭayaḥ saṃbabhūvuḥ |",
    "GV00avs___u:6966": "(AVŚ_12,1.3c) yasyām idaṃ jinvati prāṇad ejat sā no bhūmiḥ pūrvapeye",
    "GV00avs___u:6967": "dadhātu ||3||",
    "GV00avs___u:6968": "(AVŚ_12,1.4a) yasyāś catasraḥ pradiśaḥ pṛthivyā yasyām annam kṛṣṭayaḥ saṃbabhūvuḥ |",
    "GV00avs___u:6969": "(AVŚ_12,1.4c) yā bibharti bahudhā prāṇad ejat sā no bhūmir goṣv apy anne dadhātu ||4||",
    "GV00avs___u:6970": "(AVŚ_12,1.5a) yasyāṃ pūrve pūrvajanā vicakrire yasyāṃ devā asurān abhyavartayan |",
    "GV00avs___u:6971": "(AVŚ_12,1.5c) gavām aśvānāṃ vayasaś ca viṣṭhā bhagaṃ varcaḥ pṛthivī no",
    "GV00avs___u:6972": "dadhātu ||5||",
    "GV00avs___u:6973": "(AVŚ_12,1.6a) viśvaṃbharā vasudhānī pratiṣṭhā hiraṇyavakṣā jagato niveśanī",
    "GV00avs___u:6974": "(AVŚ_12,1.6c) vaiśvānaraṃ bibhratī bhūmir agnim indraṛṣabhā draviṇe no dadhātu ||6||",
    "GV00avs___u:6975": "(AVŚ_12,1.7a) yāṃ rakṣanty asvapnā viśvadānīṃ devā bhūmiṃ pṛthivīm apramādam |",
    "GV00avs___u:6976": "(AVŚ_12,1.7c) sā no madhu priyaṃ duhām atho ukṣatu varcasā ||7||",
    "GV00avs___u:6977": "(AVŚ_12,1.8a) yārṇave 'dhi salilam agra āsīt yāṃ māyābhir anvacaran",
    "GV00avs___u:6978": "manīṣiṇaḥ |",
    "GV00avs___u:6979": "(AVŚ_12,1.8c) yasyā hṛdayaṃ parame vyomant satyenāvṛtam amṛtaṃ pṛthivyāḥ |",
    "GV00avs___u:6980": "(AVŚ_12,1.8e) sā no bhūmis tviṣiṃ balaṃ rāṣṭre dadhātūttame ||8||",
    "GV00avs___u:6981": "(AVŚ_12,1.9a) yasyām āpaḥ paricarāḥ samānīr ahorātre apramādaṃ kṣaranti |",
    "GV00avs___u:6982": "(AVŚ_12,1.9c) sā no bhūmir bhūridhārā payo duhām atho ukṣatu varcasā ||9||",
    "GV00avs___u:6983": "(AVŚ_12,1.10a) yām aśvināv amimātāṃ viṣṇur yasyāṃ vicakrame |",
    "GV00avs___u:6984": "(AVŚ_12,1.10c) indro yāṃ cakra ātmane 'namitrāṃ śacīpatiḥ |",
    "GV00avs___u:6985": "(AVŚ_12,1.10e) sā no bhūmir vi sṛjatāṃ mātā putrāya me payaḥ ||10|| {1}",
    "GV00avs___u:6986": "(AVŚ_12,1.11a) girayas te parvatā himavanto 'raṇyaṃ te pṛthivi syonam astu",
    "GV00avs___u:6987": "(AVŚ_12,1.11c) babhruṃ kṛṣṇāṃ rohiṇīṃ viśvarūpāṃ dhruvāṃ bhūmiṃ pṛthivīm indraguptām |",
    "GV00avs___u:6988": "(AVŚ_12,1.11e) ajīto 'hato akṣato 'dhy aṣṭhām pṛthivīm aham ||11||",
    "GV00avs___u:6989": "(AVŚ_12,1.12a) yat te madhyaṃ pṛthivi yac ca nabhyaṃ yās ta ūrjas tanvaḥ saṃbabhūvuḥ |",
    "GV00avs___u:6990": "(AVŚ_12,1.12c) tāsu no dhehy abhi naḥ pavasva mātā bhūmiḥ putro ahaṃ pṛthivyāḥ parjanyaḥ pitā sa u naḥ pipartu ||12||",
    "GV00avs___u:6991": "(AVŚ_12,1.13a) yasyāṃ vediṃ parigṛhṇanti bhūmyāṃ yasyāṃ yajñaṃ tanvate viśvakarmāṇaḥ |",
    "GV00avs___u:6992": "(AVŚ_12,1.13c) yasyāṃ mīyante svaravaḥ pṛthivyām ūrdhvāḥ śukrā āhutyāḥ purastāt |",
    "GV00avs___u:6993": "(AVŚ_12,1.13e) sā no bhūmir vardhayad vardhamānā ||13||",
    "GV00avs___u:6994": "(AVŚ_12,1.14a) yo no dveṣat pṛthivi yaḥ pṛtanyād yo 'bhidāsān manasā yo vadhena |",
    "GV00avs___u:6995": "(AVŚ_12,1.14c) taṃ no bhūme randhaya pūrvakṛtvari ||14||",
    "GV00avs___u:6996": "(AVŚ_12,1.15a) tvaj jātās tvayi caranti martyās tvaṃ bibharṣi dvipadas tvaṃ catuṣpadaḥ",
    "GV00avs___u:6997": "(AVŚ_12,1.15c) taveme pṛthivi pañca mānavā yebhyo jyotir amṛtaṃ martyebhya udyant sūryo raśmibhir ātanoti ||15||",
    "GV00avs___u:6998": "(AVŚ_12,1.16a) tā naḥ prajāḥ saṃ duhratāṃ samagrā vāco madhu pṛthivi dhehi mahyam ||16||",
    "GV00avs___u:6999": "(AVŚ_12,1.17a) viśvasvaṃ mātaram oṣadhīnāṃ dhruvāṃ bhūmiṃ pṛthivīṃ",
    "GV00avs___u:7000": "dharmaṇā dhṛtām |",
    "GV00avs___u:7001": "(AVŚ_12,1.17c) śivāṃ syonām anu carema viśvahā ||17||",
    "GV00avs___u:7002": "(AVŚ_12,1.18a) mahat sadhasthaṃ mahatī babhūvitha mahān vega ejathur vepathuṣ ṭe |",
    "GV00avs___u:7003": "(AVŚ_12,1.18c) mahāṃs tvendro rakṣaty apramādam |",
    "GV00avs___u:7004": "(AVŚ_12,1.18e) sā no bhūme pra rocaya hiraṇyasyeva saṃdṛśi mā no dvikṣata kaś cana ||18||",
    "GV00avs___u:7005": "(AVŚ_12,1.19a) agnir bhūmyām oṣadhīṣv agnim āpo bibhraty agnir aśmasu |",
    "GV00avs___u:7006": "(AVŚ_12,1.19c) agnir antaḥ puruṣeṣu goṣv aśveṣv agnayaḥ ||19||",
    "GV00avs___u:7007": "(AVŚ_12,1.20a) agnir diva ā tapaty agner devasyorv antarikṣam |",
    "GV00avs___u:7008": "(AVŚ_12,1.20c) agniṃ martāsa indhate havyavāhaṃ ghṛtapriyam ||20|| {2}",
    "GV00avs___u:7009": "(AVŚ_12,1.21a) agnivāsāḥ pṛthivy asitajñūs tviṣīmantaṃ saṃśitaṃ mā kṛṇotu",
    "GV00avs___u:7010": "(AVŚ_12,1.22a) bhūmyāṃ devebhyo dadati yajñaṃ havyam araṃkṛtam |",
    "GV00avs___u:7011": "(AVŚ_12,1.22c) bhūmyāṃ manuṣyā jīvanti svadhayānnena martyāḥ |",
    "GV00avs___u:7012": "(AVŚ_12,1.22e) sā no bhūmiḥ prāṇam āyur dadhātu jaradaṣṭiṃ mā pṛthivī",
    "GV00avs___u:7013": "kṛṇotu ||22||",
    "GV00avs___u:7014": "(AVŚ_12,1.23a) yas te gandhaḥ pṛthivi saṃbabhūva yaṃ bibhraty oṣadhayo yam",
    "GV00avs___u:7015": "āpaḥ |",
    "GV00avs___u:7016": "(AVŚ_12,1.23c) yaṃ gandharvā apsarasaś ca bhejire tena mā surabhiṃ kṛṇu mā no dvikṣata kaś cana ||23||",
    "GV00avs___u:7017": "(AVŚ_12,1.24a) yas te gandhaḥ puṣkaram āviveśa yaṃ saṃjabhruḥ sūryāyā vivāhe |",
    "GV00avs___u:7018": "(AVŚ_12,1.24c) amartyāḥ pṛthivi gandham agre tena mā surabhiṃ kṛṇu mā no dvikṣata kaś cana",
    "GV00avs___u:7019": "(AVŚ_12,1.25a) yas te gandhaḥ puruṣeṣu strīṣu puṃsu bhago ruciḥ |",
    "GV00avs___u:7020": "(AVŚ_12,1.25c) yo aśveṣu vīreṣu yo mṛgeṣūta hastiṣu |",
    "GV00avs___u:7021": "(AVŚ_12,1.25e) kanyāyāṃ varco yad bhūme tenāsmāṃ api saṃ sṛja mā no dvikṣata kaś cana ||25||",
    "GV00avs___u:7022": "(AVŚ_12,1.26a) śilā bhūmir aśmā pāṃsuḥ sā bhūmiḥ saṃdhṛtā dhṛtā |",
    "GV00avs___u:7023": "(AVŚ_12,1.26c) tasyai hiraṇyavakṣase pṛthivyā akaraṃ namaḥ ||26||",
    "GV00avs___u:7024": "(AVŚ_12,1.27a) yasyāṃ vṛkṣā vānaspatyā dhruvās tiṣṭhanti viśvahā |",
    "GV00avs___u:7025": "(AVŚ_12,1.27c) pṛthivīṃ viśvadhāyasaṃ dhṛtām achāvadāmasi ||27||",
    "GV00avs___u:7026": "(AVŚ_12,1.28a) udīrāṇā utāsīnās tiṣṭhantaḥ prakrāmantaḥ |",
    "GV00avs___u:7027": "(AVŚ_12,1.28c) padbhyāṃ dakṣiṇasavyābhyāṃ mā vyathiṣmahi bhūmyām ||28||",
    "GV00avs___u:7028": "(AVŚ_12,1.29a) vimṛgvarīṃ pṛthivīm ā vadāmi kṣamāṃ bhūmiṃ brahmaṇā vāvṛdhānām |",
    "GV00avs___u:7029": "(AVŚ_12,1.29c) ūrjaṃ puṣṭaṃ bibhratīm annabhāgaṃ ghṛtaṃ tvābhi ni ṣīdema bhūme ||29||",
    "GV00avs___u:7030": "(AVŚ_12,1.30a) śuddhā na āpas tanve kṣarantu yo naḥ sedur apriye taṃ ni dadhmaḥ |",
    "GV00avs___u:7031": "(AVŚ_12,1.30c) pavitreṇa pṛthivi mot punāmi ||30|| {3}",
    "GV00avs___u:7032": "(AVŚ_12,1.31a) yās te prācīḥ pradiśo yā udīcīr yās te bhūme adharād yāś ca",
    "GV00avs___u:7033": "paścāt |",
    "GV00avs___u:7034": "(AVŚ_12,1.31c) syonās tā mahyaṃ carate bhavantu mā ni paptaṃ bhuvane",
    "GV00avs___u:7035": "śiśriyāṇaḥ ||31||",
    "GV00avs___u:7036": "(AVŚ_12,1.32a) mā naḥ paścān mā purastān nudiṣṭhā mottarād adharād uta |",
    "GV00avs___u:7037": "(AVŚ_12,1.32c) svasti bhūme no bhava mā vidan paripanthino varīyo yāvayā",
    "GV00avs___u:7038": "vadham ||32||",
    "GV00avs___u:7039": "(AVŚ_12,1.33a) yāvat te 'bhi vipaśyāmi bhūme sūryeṇa medinā |",
    "GV00avs___u:7040": "(AVŚ_12,1.33c) tāvan me cakṣur mā meṣṭottarāmuttarāṃ samām ||33||",
    "GV00avs___u:7041": "(AVŚ_12,1.34a) yac chayānaḥ paryāvarte dakṣiṇaṃ sakhyam abhi bhūme pārśvam uttānās tvā pratīcīṃ yat pṛṣṭībhir adhiśemahe |",
    "GV00avs___u:7042": "(AVŚ_12,1.34c) mā hiṃsīs tatra no bhūme sarvasya pratiśīvari ||34||",
    "GV00avs___u:7043": "(AVŚ_12,1.35a) yat te bhūme vikhanāmi kṣipraṃ tad api rohatu |",
    "GV00avs___u:7044": "(AVŚ_12,1.35c) mā te marma vimṛgvari mā te hṛdayam arpipam ||35||",
    "GV00avs___u:7045": "(AVŚ_12,1.36a) grīṣmas te bhūme varṣāṇi śarad dhemantaḥ śiśiro vasantaḥ |",
    "GV00avs___u:7046": "(AVŚ_12,1.36c) ṛtavas te vihitā hāyanīr ahorātre pṛthivi no duhātām ||36||",
    "GV00avs___u:7047": "(AVŚ_12,1.37a) yāpa sarpaṃ vijamānā vimṛgvarī yasyām āsann agnayo ye apsv",
    "GV00avs___u:7048": "antaḥ |",
    "GV00avs___u:7049": "(AVŚ_12,1.37c) parā dasyūn dadatī devapīyūn indraṃ vṛṇānā pṛthivī na vṛtram śakrāya dadhre vṛṣabhāya vṛṣṇe ||37||",
    "GV00avs___u:7050": "(AVŚ_12,1.38a) yasyāṃ sadohavirdhāne yūpo yasyāṃ nimīyate |",
    "GV00avs___u:7051": "(AVŚ_12,1.38c) brahmāṇo yasyām arcanty ṛgbhiḥ sāmnā yajurvidaḥ yujyante yasyām ṛtvijaḥ somam indrāya pātave ||38||",
    "GV00avs___u:7052": "(AVŚ_12,1.39a) yasyāṃ pūrve bhūtakṛta ṛṣayo gā udānṛcuḥ |",
    "GV00avs___u:7053": "(AVŚ_12,1.39c) sapta satreṇa vedhaso yajñena tapasā saha ||39||",
    "GV00avs___u:7054": "(AVŚ_12,1.40a) sā no bhūmir ā diśatu yad dhanaṃ kāmayāmahe |",
    "GV00avs___u:7055": "(AVŚ_12,1.40c) bhago anuprayuṅktām indra etu purogavaḥ ||40|| {4}",
    "GV00avs___u:7056": "(AVŚ_12,1.41a) yasyāṃ gāyanti nṛtyanti bhūmyāṃ martyā vyailabāḥ |",
    "GV00avs___u:7057": "(AVŚ_12,1.41c) yudhyante yasyām ākrando yasyām vadati dundubhiḥ |",
    "GV00avs___u:7058": "(AVŚ_12,1.41e) sā no bhūmiḥ pra ṇudatāṃ sapatnān asapatnaṃ mā pṛthivī",
    "GV00avs___u:7059": "kṛṇotu ||41||",
    "GV00avs___u:7060": "(AVŚ_12,1.42a) yasyām annaṃ vrīhiyavau yasyā imāḥ pañca kṛṣṭayaḥ |",
    "GV00avs___u:7061": "(AVŚ_12,1.42c) bhūmyai parjanyapatnyai namo 'stu varṣamedase ||42||",
    "GV00avs___u:7062": "(AVŚ_12,1.43a) yasyāḥ puro devakṛtāḥ kṣetre yasyā vikurvate |",
    "GV00avs___u:7063": "(AVŚ_12,1.43c) prajāpatiḥ pṛthivīṃ viśvagarbhām āśāmāśāṃ raṇyāṃ naḥ kṛṇotu",
    "GV00avs___u:7064": "(AVŚ_12,1.44a) nidhiṃ bibhratī bahudhā guhā vasu maṇiṃ hiraṇyaṃ pṛthivī dadātu me |",
    "GV00avs___u:7065": "(AVŚ_12,1.44c) vasūni no vasudā rāsamānā devī dadhātu sumanasyamānā ||44||",
    "GV00avs___u:7066": "(AVŚ_12,1.45a) janaṃ bibhratī bahudhā vivācasaṃ nānādharmāṇaṃ pṛthivī",
    "GV00avs___u:7067": "yathaukasam |",
    "GV00avs___u:7068": "(AVŚ_12,1.45c) sahasraṃ dhārā draviṇasya me duhāṃ dhruveva dhenur anapasphurantī ||45||",
    "GV00avs___u:7069": "(AVŚ_12,1.46a) yas te sarpo vṛścikas tṛṣṭadaṃśmā hemantajabdho bhṛmalo guhā śaye |",
    "GV00avs___u:7070": "(AVŚ_12,1.46c) krimir jinvat pṛthivi yadyad ejati prāvṛṣi tan naḥ sarpan",
    "GV00avs___u:7071": "mopa sṛpad yac chivaṃ tena no mṛḍa ||46||",
    "GV00avs___u:7072": "(AVŚ_12,1.47a) ye te panthāno bahavo janāyanā rathasya vartmānasaś ca yātave |",
    "GV00avs___u:7073": "(AVŚ_12,1.47c) yaiḥ saṃcaranty ubhaye bhadrapāpās taṃ panthānaṃ",
    "GV00avs___u:7074": "jayemānamitram ataskaraṃ yac chivaṃ tena no mṛḍa ||47||",
    "GV00avs___u:7075": "(AVŚ_12,1.48a) malvaṃ bibhratī gurubhṛd bhadrapāpasya nidhanaṃ titikṣuḥ |",
    "GV00avs___u:7076": "(AVŚ_12,1.48c) varāheṇa pṛthivī saṃvidānā sūkarāya vi jihīte mṛgāya ||48||",
    "GV00avs___u:7077": "(AVŚ_12,1.49a) ye ta āraṇyāḥ paśavo mṛgā vane hitāḥ siṃhā vyāghrāḥ",
    "GV00avs___u:7078": "puruṣādaś caranti |",
    "GV00avs___u:7079": "(AVŚ_12,1.49c) ulaṃ vṛkaṃ pṛthivi duchunām ita ṛkṣīkāṃ rakṣo apa bādhayāsmat ||49||",
    "GV00avs___u:7080": "(AVŚ_12,1.50a) ye gandharvā apsaraso ye cārāyāḥ kimīdinaḥ |",
    "GV00avs___u:7081": "(AVŚ_12,1.50c) piśācānt sarvā rakṣāṃsi tān asmad bhūme yāvaya ||50|| {5}",
    "GV00avs___u:7082": "(AVŚ_12,1.51a) yāṃ dvipādaḥ pakṣiṇaḥ saṃpatanti haṃsāḥ suparṇāḥ śakunā vayāṃsi |",
    "GV00avs___u:7083": "(AVŚ_12,1.51c) yasyāṃ vāto mātariśveyate rajāṃsi kṛṇvaṃś cyāvayaṃś ca vṛkṣān |",
    "GV00avs___u:7084": "(AVŚ_12,1.51e) vātasya pravām upavām anu vāty arciḥ ||51||",
    "GV00avs___u:7085": "(AVŚ_12,1.52a) yasyāṃ kṛṣṇam aruṇaṃ ca saṃhite ahorātre vihite bhūmyām adhi |",
    "GV00avs___u:7086": "(AVŚ_12,1.52c) varṣeṇa bhūmiḥ pṛthivī vṛtāvṛtā sā no dadhātu bhadrayā priye dhāmanidhāmani",
    "GV00avs___u:7087": "(AVŚ_12,1.53a) dyauś ca ma idaṃ pṛthivī cāntarikṣaṃ ca me vyacaḥ |",
    "GV00avs___u:7088": "(AVŚ_12,1.53c) agniḥ sūrya āpo medhāṃ viśve devāś ca saṃ daduḥ ||53||",
    "GV00avs___u:7089": "(AVŚ_12,1.54a) aham asmi sahamāna uttaro nāma bhūmyām |",
    "GV00avs___u:7090": "(AVŚ_12,1.54c) abhīṣāḍ asmi viśvāṣāḍ āśāmāśāṃ viṣāsahiḥ ||54||",
    "GV00avs___u:7091": "(AVŚ_12,1.55a) ado yad devi prathamānā purastād devair uktā vyasarpo mahitvam |",
    "GV00avs___u:7092": "(AVŚ_12,1.55c) ā tvā subhūtam aviśat tadānīm akalpayathāḥ pradiśaś catasraḥ ||55||",
    "GV00avs___u:7093": "(AVŚ_12,1.56a) ye grāmā yad araṇyaṃ yāḥ sabhā adhi bhūmyām |",
    "GV00avs___u:7094": "(AVŚ_12,1.56c) ye saṃgrāmāḥ samitayas teṣu cāru vadema te ||56||",
    "GV00avs___u:7095": "(AVŚ_12,1.57a) aśva iva rajo dudhuve vi tān janān ya ākṣiyan pṛthivīṃ yād ajāyata |",
    "GV00avs___u:7096": "(AVŚ_12,1.57c) mandrāgretvarī bhuvanasya gopā vanaspatīnāṃ gṛbhir oṣadhīnām ||57||",
    "GV00avs___u:7097": "(AVŚ_12,1.58a) yad vadāmi madhumat tad vadāmi yad īkṣe tad vananti mā |",
    "GV00avs___u:7098": "(AVŚ_12,1.58c) tviṣīmān asmi jūtimān avānyān hanmi dodhataḥ ||58||",
    "GV00avs___u:7099": "(AVŚ_12,1.59a) śantivā surabhiḥ syonā kīlālodhnī payasvatī |",
    "GV00avs___u:7100": "(AVŚ_12,1.59c) bhūmir adhi bravītu me pṛthivī payasā saha ||59||",
    "GV00avs___u:7101": "(AVŚ_12,1.60a) yām anvaichad dhaviṣā viśvakarmāntar arṇave rajasi",
    "GV00avs___u:7102": "praviṣṭām |",
    "GV00avs___u:7103": "(AVŚ_12,1.60c) bhujiṣyaṃ pātraṃ nihitaṃ guhā yad āvir bhoge abhavan mātṛmadbhyaḥ ||60||",
    "GV00avs___u:7104": "(AVŚ_12,1.61a) tvam asy āvapanī janānām aditiḥ kāmadughā paprathānā |",
    "GV00avs___u:7105": "(AVŚ_12,1.61c) yat ta ūnaṃ tat ta ā pūrayāti prajāpatiḥ prathamajā ṛtasya",
    "GV00avs___u:7106": "(AVŚ_12,1.62a) upasthās te anamīvā ayakṣmā asmabhyaṃ santu pṛthivi prasūtāḥ |",
    "GV00avs___u:7107": "(AVŚ_12,1.62c) dīrghaṃ na āyuḥ pratibudhyamānā vayaṃ tubhyaṃ balihṛtaḥ syāma ||62||",
    "GV00avs___u:7108": "(AVŚ_12,1.63a) bhūme mātar ni dhehi mā bhadrayā supratiṣṭhitam |",
    "GV00avs___u:7109": "(AVŚ_12,1.63c) saṃvidānā divā kave śriyāṃ mā dhehi bhūtyām ||63|| {6}",
    "GV00avs___u:7110": "(AVŚ_12,2.1a) naḍam ā roha na te atra loka idaṃ sīsaṃ bhāgadheyaṃ ta ehi |",
    "GV00avs___u:7111": "(AVŚ_12,2.1c) yo goṣu yakṣmaḥ puruṣeṣu yakṣmas tena tvaṃ sākam adharāṅ",
    "GV00avs___u:7112": "parehi ||1||",
    "GV00avs___u:7113": "(AVŚ_12,2.2a) aghaśaṃsaduḥśaṃsābhyāṃ kareṇānukareṇa ca |",
    "GV00avs___u:7114": "(AVŚ_12,2.2c) yakṣmaṃ ca sarvaṃ teneto mṛtyuṃ ca nir ajāmasi ||2||",
    "GV00avs___u:7115": "(AVŚ_12,2.3a) nir ito mṛtyuṃ nirṛtiṃ nir arātim ajāmasi |",
    "GV00avs___u:7116": "(AVŚ_12,2.3c) yo no dveṣṭi tam addhy agne akravyād yam u dviṣmas tam u te pra suvāmasi ||3||",
    "GV00avs___u:7117": "(AVŚ_12,2.4a) yady agniḥ kravyād yadi vā vyāghra imaṃ goṣṭhaṃ praviveśānyokāḥ |",
    "GV00avs___u:7118": "(AVŚ_12,2.4c) taṃ māṣājyaṃ kṛtvā pra hiṇomi dūraṃ sa gachatv apsuṣado 'py",
    "GV00avs___u:7119": "agnīn ||4||",
    "GV00avs___u:7120": "(AVŚ_12,2.5a) yat tvā kruddhāḥ pracakrur manyunā puruṣe mṛte |",
    "GV00avs___u:7121": "(AVŚ_12,2.5c) sukalpam agne tat tvayā punas tvod dīpayāmasi ||5||",
    "GV00avs___u:7122": "(AVŚ_12,2.6a) punas tvādityā rudrā vasavaḥ punar brahmā vasunītir agne |",
    "GV00avs___u:7123": "(AVŚ_12,2.6c) punas tvā brahmaṇas patir ādhād dīrghāyutvāya śataśāradāya",
    "GV00avs___u:7124": "(AVŚ_12,2.7a) yo agniḥ kravyāt praviveśa no gṛham imaṃ paśyann itaraṃ",
    "GV00avs___u:7125": "jātavedasam |",
    "GV00avs___u:7126": "(AVŚ_12,2.7c) taṃ harāmi pitṛyajñāya dūraṃ sa gharmam indhāṃ parame sadhasthe ||7||",
    "GV00avs___u:7127": "(AVŚ_12,2.8a) kravyādam agniṃ pra hiṇomi dūram yamarājño gachatu ripravāhaḥ |",
    "GV00avs___u:7128": "(AVŚ_12,2.8c) ihāyam itaro jātavedā devo devebhyo havyaṃ vahatu prajānan ||8||",
    "GV00avs___u:7129": "(AVŚ_12,2.9a) kravyādam agnim iṣito harāmi janān dṛṃhantaṃ vajreṇa mṛtyum |",
    "GV00avs___u:7130": "(AVŚ_12,2.9c) ni taṃ śāsmi gārhapatyena vidvān pitṝṇāṃ loke 'pi bhāgo astu ||9||",
    "GV00avs___u:7131": "(AVŚ_12,2.10a) kravyādam agniṃ śaśamānam ukthyaṃ pra hiṇomi pathibhiḥ pitṛyāṇaiḥ |",
    "GV00avs___u:7132": "(AVŚ_12,2.10c) mā devayānaiḥ punar ā gā atraivaidhi pitṛṣu jāgṛhi tvam",
    "GV00avs___u:7133": "(AVŚ_12,2.11a) sam indhate saṃkasukaṃ svastaye śuddhā bhavantaḥ śucayaḥ pāvakāḥ |",
    "GV00avs___u:7134": "(AVŚ_12,2.11c) jahāti ripram aty ena eti samiddho agniḥ supunā punāti",
    "GV00avs___u:7135": "(AVŚ_12,2.12a) devo agniḥ saṃkasuko divas pṛṣṭhāny āruhat |",
    "GV00avs___u:7136": "(AVŚ_12,2.12c) mucyamāno nir eṇaso 'mog asmāṃ aśastyāḥ ||12||",
    "GV00avs___u:7137": "(AVŚ_12,2.13a) asmin vayaṃ saṃkasuke agnau riprāṇi mṛjmahe |",
    "GV00avs___u:7138": "(AVŚ_12,2.13c) abhūma yajñiyāḥ śuddhāḥ pra ṇa āyūṃṣi tāriṣat ||13||",
    "GV00avs___u:7139": "(AVŚ_12,2.14a) saṃkasuko vikasuko nirṛtho yaś ca nisvaraḥ |",
    "GV00avs___u:7140": "(AVŚ_12,2.14c) te te yakṣmaṃ savedaso dūrād dūram anīnaśan ||14||",
    "GV00avs___u:7141": "(AVŚ_12,2.15a) yo no aśveṣu vīreṣu yo no goṣv ajāviṣu |",
    "GV00avs___u:7142": "(AVŚ_12,2.15c) kravyādaṃ nir ṇudāmasi yo agnir janayopanaḥ ||15||",
    "GV00avs___u:7143": "(AVŚ_12,2.16a) anyebhyas tvā puruṣebhyo gobhyo aśvebhyas tvā |",
    "GV00avs___u:7144": "(AVŚ_12,2.16c) niḥ kravyādaṃ nudāmasi yo agnir jīvitayopanaḥ ||16||",
    "GV00avs___u:7145": "(AVŚ_12,2.17a) yasmin devā amṛjata yasmin manuṣyā uta |",
    "GV00avs___u:7146": "(AVŚ_12,2.17c) tasmin ghṛtastāvo mṛṣṭvā tvam agne divaṃ ruha ||17||",
    "GV00avs___u:7147": "(AVŚ_12,2.18a) samiddho agna āhuta sa no mābhyapakramīḥ |",
    "GV00avs___u:7148": "(AVŚ_12,2.18c) atraiva dīdihi dyavi jyok ca sūryaṃ dṛśe ||18||",
    "GV00avs___u:7149": "(AVŚ_12,2.19a) sīse mṛḍḍhvaṃ naḍe mṛḍḍhvam agnau saṃkasuke ca yat |",
    "GV00avs___u:7150": "(AVŚ_12,2.19c) atho avyāṃ rāmāyāṃ śīrṣaktim upabarhaṇe ||19||",
    "GV00avs___u:7151": "(AVŚ_12,2.20a) sīse malaṃ sādayitvā śīrṣaktim upabarhaṇe |",
    "GV00avs___u:7152": "(AVŚ_12,2.20c) avyām asiknyāṃ mṛṣṭvā śuddhā bhavata yajñiyāḥ ||20|| {8}",
    "GV00avs___u:7153": "(AVŚ_12,2.21a) paraṃ mṛtyo anu parehi panthāṃ yas ta eṣa itaro devayānāt |",
    "GV00avs___u:7154": "(AVŚ_12,2.21c) cakṣuṣmate śṛṇvate te bravīmīheme vīrā bahavo bhavantu",
    "GV00avs___u:7155": "(AVŚ_12,2.22a) ime jīvā vi mṛtair āvavṛtrann abhūd bhadrā devahutir no",
    "GV00avs___u:7156": "adya |",
    "GV00avs___u:7157": "(AVŚ_12,2.22c) prāñco agāma nṛtaye hasāya suvīrāso vidatham ā vadema ||22||",
    "GV00avs___u:7158": "(AVŚ_12,2.23a) imaṃ jīvebhyaḥ paridhiṃ dadhāmi maiṣāṃ nu gād aparo artham",
    "GV00avs___u:7159": "etam |",
    "GV00avs___u:7160": "(AVŚ_12,2.23c) śataṃ jīvantaḥ śaradaḥ purūcīs tiro mṛtyuṃ dadhatām parvatena ||23||",
    "GV00avs___u:7161": "(AVŚ_12,2.24a) ā rohatāyur jarasaṃ vṛṇānā anupūrvaṃ yatamānā yati stha |",
    "GV00avs___u:7162": "(AVŚ_12,2.24c) tān vas tvaṣṭā sujanimā sajoṣāḥ sarvam āyur nayatu jīvanāya",
    "GV00avs___u:7163": "(AVŚ_12,2.25a) yathāhāny anupūrvaṃ bhavanti yatha rtava ṛtubhir yanti sākam |",
    "GV00avs___u:7164": "(AVŚ_12,2.25c) yathā na pūrvam aparo jahāty evā dhātar āyūṃṣi kalpayaiṣām",
    "GV00avs___u:7165": "(AVŚ_12,2.26a) aśmanvatī rīyate saṃ rabhadhvaṃ vīrayadhvaṃ pra taratā sakhāyaḥ |",
    "GV00avs___u:7166": "(AVŚ_12,2.26c) atrā jahīta ye asan durevā anamīvān ut taremābhi vājān",
    "GV00avs___u:7167": "(AVŚ_12,2.27a) ut tiṣṭhatā pra taratā sakhāyo 'śmanvatī nadī syandata iyam",
    "GV00avs___u:7168": "(AVŚ_12,2.27c) atrā jahīta ye asann aśivāḥ śivānt syonān ut taremābhi",
    "GV00avs___u:7169": "vājān ||27||",
    "GV00avs___u:7170": "(AVŚ_12,2.28a) vaiśvadevīṃ varcasā ā rabhadhvaṃ śuddhā bhavantaḥ śucayaḥ pāvakāḥ |",
    "GV00avs___u:7171": "(AVŚ_12,2.28c) atikrāmanto duritā padāni śataṃ himāḥ sarvavīrā madema",
    "GV00avs___u:7172": "(AVŚ_12,2.29a) udīcīnaiḥ pathibhir vāyumadbhir atikrāmanto 'varān parebhiḥ",
    "GV00avs___u:7173": "(AVŚ_12,2.29c) triḥ sapta kṛtva ṛṣayaḥ paretā mṛtyuṃ praty auhan padayopanena ||29||",
    "GV00avs___u:7174": "(AVŚ_12,2.30a) mṛtyoḥ padaṃ yopayanta eta drāghīya āyuḥ prataraṃ dadhānāḥ |",
    "GV00avs___u:7175": "(AVŚ_12,2.30c) āsīnā mṛtyuṃ nudatā sadhasthe 'tha jīvāso vidatham ā vadema",
    "GV00avs___u:7176": "(AVŚ_12,2.31a) imā nārīr avidhavāḥ supatnīr āñjanena sarpiṣā saṃ spṛśantām |",
    "GV00avs___u:7177": "(AVŚ_12,2.31c) anaśravo anamīvāḥ suratnā ā rohantu janayo yonim agre ||31||",
    "GV00avs___u:7178": "(AVŚ_12,2.32a) vyākaromi haviṣāham etau tau brahmaṇā vy ahaṃ kalpayāmi |",
    "GV00avs___u:7179": "(AVŚ_12,2.32c) svadhāṃ pitṛbhyo ajarāṃ kṛṇomi dīrgheṇāyuṣā sam imānt sṛjāmi ||32||",
    "GV00avs___u:7180": "(AVŚ_12,2.33a) yo no agniḥ pitaro hṛtsv antar āviveśāmṛto martyeṣu |",
    "GV00avs___u:7181": "(AVŚ_12,2.33c) mayy ahaṃ taṃ pari gṛhṇāmi devaṃ mā so asmān dvikṣata mā vayaṃ tam ||33||",
    "GV00avs___u:7182": "(AVŚ_12,2.34a) apāvṛtya gārhapatyāt kravyādā preta dakṣiṇā |",
    "GV00avs___u:7183": "(AVŚ_12,2.34c) priyaṃ pitṛbhya ātmane brahmabhyaḥ kṛṇutā priyam ||34||",
    "GV00avs___u:7184": "(AVŚ_12,2.35a) dvibhāgadhanam ādāya pra kṣiṇāty avartyā |",
    "GV00avs___u:7185": "(AVŚ_12,2.35c) agniḥ putrasya jyeṣṭhasya yaḥ kravyād anirāhitaḥ ||35||",
    "GV00avs___u:7186": "(AVŚ_12,2.36a) yat kṛṣate yad vanute yac ca vasnena vindate |",
    "GV00avs___u:7187": "(AVŚ_12,2.36c) sarvaṃ martyasya tan nāsti kravyāc ced anirāhitaḥ ||36||",
    "GV00avs___u:7188": "(AVŚ_12,2.37a) ayajñiyo hatavarcā bhavati nainena havir attave |",
    "GV00avs___u:7189": "(AVŚ_12,2.37c) chinatti kṛṣyā gor dhanād yaṃ kravyād anuvartate ||37||",
    "GV00avs___u:7190": "(AVŚ_12,2.38a) muhur gṛdhyaiḥ pra vadaty ārtim martyo nītya |",
    "GV00avs___u:7191": "(AVŚ_12,2.38c) kravyād yān agnir antikād anuvidvān vitāvati ||38||",
    "GV00avs___u:7192": "(AVŚ_12,2.39a) grāhyā gṛhāḥ saṃ sṛjyante striyā yan mriyate patiḥ |",
    "GV00avs___u:7193": "(AVŚ_12,2.39c) brahmaiva vidvān eṣyo yaḥ kravyādaṃ nirādadhat ||39||",
    "GV00avs___u:7194": "(AVŚ_12,2.40a) yad ripraṃ śamalaṃ cakṛma yac ca duṣkṛtam |",
    "GV00avs___u:7195": "(AVŚ_12,2.40c) āpo mā tasmāc chumbhantv agneḥ saṃkasukāc ca yat ||40||",
    "GV00avs___u:7196": "(AVŚ_12,2.41a) tā adharād udīcīr āvavṛtran prajānaitīḥ pathibhir",
    "GV00avs___u:7197": "devayānaiḥ |",
    "GV00avs___u:7198": "(AVŚ_12,2.41c) parvatasya vṛṣabhasyādhi pṛṣṭhe navāś caranti saritaḥ",
    "GV00avs___u:7199": "purāṇīḥ ||41||",
    "GV00avs___u:7200": "(AVŚ_12,2.42a) agne akravyān niḥ kravyādaṃ nudā devayajanaṃ vaha ||42||",
    "GV00avs___u:7201": "(AVŚ_12,2.43a) imaṃ kravyād ā viveśāyaṃ kravyādam anv agāt |",
    "GV00avs___u:7202": "(AVŚ_12,2.43c) vyāghrau kṛtvā nānānaṃ taṃ harāmi śivāparam ||43||",
    "GV00avs___u:7203": "(AVŚ_12,2.44a) antardhir devānāṃ paridhir manuṣyāṇām agnir gārhapatya",
    "GV00avs___u:7204": "ubhayān antarā śritaḥ ||44||",
    "GV00avs___u:7205": "(AVŚ_12,2.45a) jīvānām āyuḥ pra tira tvam agne pitṝṇāṃ lokam api gachantu ye mṛtāḥ |",
    "GV00avs___u:7206": "(AVŚ_12,2.45c) sugārhapatyo vitapann arātim uṣāmuṣāṃ śreyasīṃ dhehy asmai",
    "GV00avs___u:7207": "(AVŚ_12,2.46a) sarvān agne sahamānaḥ sapatnān aiṣām ūrjaṃ rayim asmāsu dhehi ||46||",
    "GV00avs___u:7208": "(AVŚ_12,2.47a) imam indraṃ vahniṃ paprim anvārabhadhvaṃ sa vo nir vakṣad",
    "GV00avs___u:7209": "duritād avadyāt |",
    "GV00avs___u:7210": "(AVŚ_12,2.47c) tenāpa hata śarum āpatantaṃ tena rudrasya pari pātāstām ||47||",
    "GV00avs___u:7211": "(AVŚ_12,2.48a) anaḍvāhaṃ plavam anvārabhadhvaṃ sa vo nir vakṣad duritād avadyāt |",
    "GV00avs___u:7212": "(AVŚ_12,2.48c) ā rohata savitur nāvam etāṃ ṣaḍbhir urvībhir amatiṃ tarema",
    "GV00avs___u:7213": "(AVŚ_12,2.49a) ahorātre anv eṣi bibhrat kṣemyas tiṣṭhan prataraṇaḥ suvīraḥ |",
    "GV00avs___u:7214": "(AVŚ_12,2.49c) anāturānt sumanasas talpa bibhraj jyog eva naḥ puruṣagandhir edhi ||49||",
    "GV00avs___u:7215": "(AVŚ_12,2.50a) te devebhya ā vṛścante pāpaṃ jīvanti sarvadā |",
    "GV00avs___u:7216": "(AVŚ_12,2.50c) kravyād yān agnir antikād aśva ivānuvapate naḍam ||50||",
    "GV00avs___u:7217": "(AVŚ_12,2.51a) ye 'śraddhā dhanakāmyā kravyādā samāsate |",
    "GV00avs___u:7218": "(AVŚ_12,2.51c) te vā anyeṣāṃ kumbhīṃ paryādadhati sarvadā ||51||",
    "GV00avs___u:7219": "(AVŚ_12,2.52a) preva pipatiṣati manasā muhur ā vartate punaḥ |",
    "GV00avs___u:7220": "(AVŚ_12,2.52c) kravyād yān agnir antikād anuvidvān vitāvati ||52||",
    "GV00avs___u:7221": "(AVŚ_12,2.53a) aviḥ kṛṣṇā bhāgadheyaṃ paśūnāṃ sīsaṃ kravyād api candraṃ ta",
    "GV00avs___u:7222": "āhuḥ |",
    "GV00avs___u:7223": "(AVŚ_12,2.53c) māṣāḥ piṣṭā bhāgadheyaṃ te havyam araṇyānyā gahvaraṃ sacasva ||53||",
    "GV00avs___u:7224": "(AVŚ_12,2.54a) iṣīkāṃ jaratīm iṣṭvā tilpiñjaṃ daṇḍanaṃ naḍam |",
    "GV00avs___u:7225": "(AVŚ_12,2.54c) tam indra idhmam kṛtvā yamasyāgniṃ nirādadhau ||54||",
    "GV00avs___u:7226": "(AVŚ_12,2.55a) pratyañcam arkaṃ pratyarpayitvā pravidvān panthāṃ vi hy āviveśa |",
    "GV00avs___u:7227": "(AVŚ_12,2.55c) parāmīṣām asūn dideśa dīrgheṇāyuṣā sam imānt sṛjāmi ||55||",
    "GV00avs___u:7228": "(AVŚ_12,3.1a) pumān puṃso 'dhi tiṣṭha carmehi tatra hvayasva yatamā priyā",
    "GV00avs___u:7229": "te |",
    "GV00avs___u:7230": "(AVŚ_12,3.1c) yāvantāv agre prathamaṃ sameyathus tad vāṃ vayo yamarājye samānam ||1||",
    "GV00avs___u:7231": "(AVŚ_12,3.2a) tāvad vāṃ cakṣus tati vīryāṇi tāvat tejas tatidhā vājināni |",
    "GV00avs___u:7232": "(AVŚ_12,3.2c) agniḥ śarīraṃ sacate yadaidho 'dhā pakvān mithunā saṃ",
    "GV00avs___u:7233": "bhavāthaḥ ||2||",
    "GV00avs___u:7234": "(AVŚ_12,3.3a) sam asmiṃl loke sam u devayāne saṃ smā sametaṃ yamarājyeṣu |",
    "GV00avs___u:7235": "(AVŚ_12,3.3c) pūtau pavitrair upa tad dhvayethāṃ yadyad reto adhi vāṃ",
    "GV00avs___u:7236": "saṃbabhūva ||3||",
    "GV00avs___u:7237": "(AVŚ_12,3.4a) āpas putrāso abhi saṃ viśadhvam imaṃ jīvaṃ jīvadhanyāḥ sametya |",
    "GV00avs___u:7238": "(AVŚ_12,3.4c) tāsāṃ bhajadhvam amṛtaṃ yam āhur odanaṃ pacati vāṃ janitrī",
    "GV00avs___u:7239": "(AVŚ_12,3.5a) yaṃ vāṃ pitā pacati yaṃ ca mātā riprān nirmuktyai śamalāc ca vācaḥ |",
    "GV00avs___u:7240": "(AVŚ_12,3.5c) sa odanaḥ śatadhāraḥ svarga ubhe vy āpa nabhasī mahitvā",
    "GV00avs___u:7241": "(AVŚ_12,3.6a) ubhe nabhasī ubhayāṃś ca lokān ye yajvanām abhijitāḥ svargāḥ",
    "GV00avs___u:7242": "(AVŚ_12,3.6c) teṣāṃ jyotiṣmān madhumān yo agre tasmin putrair jarasi saṃ",
    "GV00avs___u:7243": "śrayethām ||6||",
    "GV00avs___u:7244": "(AVŚ_12,3.7a) prācīṃprācīṃ pradiśam ā rabhethām etaṃ lokaṃ śraddadhānāḥ sacante |",
    "GV00avs___u:7245": "(AVŚ_12,3.7c) yad vāṃ pakvaṃ pariviṣṭam agnau tasya guptaye daṃpatī saṃ",
    "GV00avs___u:7246": "śrayethām ||7||",
    "GV00avs___u:7247": "(AVŚ_12,3.8a) dakṣiṇāṃ diśam abhi nakṣamāṇau paryāvartethām abhi pātram etat |",
    "GV00avs___u:7248": "(AVŚ_12,3.8c) tasmin vāṃ yamaḥ pitṛbhiḥ saṃvidānaḥ pakvāya śarma bahulaṃ ni yachāt ||8||",
    "GV00avs___u:7249": "(AVŚ_12,3.9a) pratīcī diśām iyam id varaṃ yasyāṃ somo adhipā mṛḍitā ca |",
    "GV00avs___u:7250": "(AVŚ_12,3.9c) tasyāṃ śrayethāṃ sukṛtaḥ sacethām adhā pakvān mithunā saṃ bhavāthaḥ ||9||",
    "GV00avs___u:7251": "(AVŚ_12,3.10a) uttaraṃ rāṣṭraṃ prajayottarāvad diśām udīcī kṛṇavan no agram |",
    "GV00avs___u:7252": "(AVŚ_12,3.10c) pāṅktaṃ chandaḥ puruṣo babhūva viśvair viśvāṅgaiḥ saha saṃ bhavema ||10||",
    "GV00avs___u:7253": "(AVŚ_12,3.11a) dhruveyaṃ virāṇ namo astv asyai śivā putrebhya uta mahyam",
    "GV00avs___u:7254": "astu |",
    "GV00avs___u:7255": "(AVŚ_12,3.11c) sā no devy adite viśvavāra irya iva gopā abhi rakṣa pakvam ||11||",
    "GV00avs___u:7256": "(AVŚ_12,3.12a) piteva putrān abhi saṃ svajasva naḥ śivā no vātā iha vāntu bhūmau |",
    "GV00avs___u:7257": "(AVŚ_12,3.12c) yam odanaṃ pacato devate iha taṃ nas tapa uta satyaṃ ca vettu ||12||",
    "GV00avs___u:7258": "(AVŚ_12,3.13a) yadyad kṛṣṇaḥ śakuna eha gatvā tsaran viṣaktaṃ bila āsasāda",
    "GV00avs___u:7259": "(AVŚ_12,3.13c) yad vā dāsy ārdrahastā samaṅkta ulūkhalaṃ musalaṃ śumbhatāpaḥ ||13||",
    "GV00avs___u:7260": "(AVŚ_12,3.14a) ayaṃ grāvā pṛthubudhno vayodhāḥ pūtaḥ pavitrair apa hantu rakṣaḥ |",
    "GV00avs___u:7261": "(AVŚ_12,3.14c) ā roha carma mahi śarma yacha mā daṃpatī pautram aghaṃ ni gātām ||14||",
    "GV00avs___u:7262": "(AVŚ_12,3.15a) vanaspatiḥ saha devair na āgan rakṣaḥ piśācāṃ apabādhamānaḥ |",
    "GV00avs___u:7263": "(AVŚ_12,3.15c) sa uc chrayātai pra vadāti vācaṃ tena lokāṃ abhi sarvān jayema ||15||",
    "GV00avs___u:7264": "(AVŚ_12,3.16a) sapta medhān paśavaḥ pary agṛhṇan ya eṣāṃ jyotiṣmāṃ uta yaś cakarśa |",
    "GV00avs___u:7265": "(AVŚ_12,3.16c) trayastriṃśad devatās tānt sacante sa naḥ svargam abhi neṣa",
    "GV00avs___u:7266": "lokam ||16||",
    "GV00avs___u:7267": "(AVŚ_12,3.17a) svargaṃ lokam abhi no nayāsi saṃ jāyayā saha putraiḥ syāma",
    "GV00avs___u:7268": "(AVŚ_12,3.17c) gṛhṇāmi hastam anu maitv atra mā nas tārīn nirṛtir mo arātiḥ ||17||",
    "GV00avs___u:7269": "(AVŚ_12,3.18a) grāhiṃ pāpmānam ati tāṃ ayāma tamo vy asya pra vadāsi valgu |",
    "GV00avs___u:7270": "(AVŚ_12,3.18c) vānaspatya udyato mā jihiṃsīr mā taṇḍulaṃ vi śarīr devayantam ||18||",
    "GV00avs___u:7271": "(AVŚ_12,3.19a) viśvavyacā ghṛtapṛṣṭho bhaviṣyant sayonir lokam upa yāhy etam |",
    "GV00avs___u:7272": "(AVŚ_12,3.19c) varṣavṛddham upa yacha śūrpaṃ tuṣaṃ palāvān apa tad vinaktu",
    "GV00avs___u:7273": "(AVŚ_12,3.20a) trayo lokāḥ saṃmitā brāhmaṇena dyaur evāsau pṛthivy antarikṣam |",
    "GV00avs___u:7274": "(AVŚ_12,3.20c) aṃśūn gṛbhītvānvārabhethām ā pyāyantāṃ punar ā yantu śūrpam ||20|| {14}",
    "GV00avs___u:7275": "(AVŚ_12,3.21a) pṛthag rūpāṇi bahudhā paśūnām ekarūpo bhavasi saṃ samṛddhyā |",
    "GV00avs___u:7276": "(AVŚ_12,3.21c) etāṃ tvacaṃ lohinīṃ tāṃ nudasva grāvā śumbhāti malaga iva",
    "GV00avs___u:7277": "vastrā ||21||",
    "GV00avs___u:7278": "(AVŚ_12,3.22a) pṛthivīṃ tvā pṛthivyām ā veśayāmi tanūḥ samānī vikṛtā ta",
    "GV00avs___u:7279": "eṣā |",
    "GV00avs___u:7280": "(AVŚ_12,3.22c) yadyad dyuttaṃ likhitam arpaṇena tena mā susror brahmaṇāpi tad vapāmi ||22||",
    "GV00avs___u:7281": "(AVŚ_12,3.23a) janitrīva prati haryāsi sūnuṃ saṃ tvā dadhāmi pṛthivīṃ pṛthivyā |",
    "GV00avs___u:7282": "(AVŚ_12,3.23c) ukhā kumbhī vedyāṃ mā vyathiṣṭhā yajñāyudhair ājyenātiṣaktā",
    "GV00avs___u:7283": "(AVŚ_12,3.24a) agniḥ pacan rakṣatu tvā purastād indro rakṣatu dakṣiṇato marutvān |",
    "GV00avs___u:7284": "(AVŚ_12,3.24c) varuṇas tvā dṛṃhād dharuṇe pratīcyā uttarāt tvā somaḥ saṃ",
    "GV00avs___u:7285": "dadātai ||24||",
    "GV00avs___u:7286": "(AVŚ_12,3.25a) pūtāḥ pavitraiḥ pavante abhrād divaṃ ca yanti pṛthivīṃ ca",
    "GV00avs___u:7287": "lokān |",
    "GV00avs___u:7288": "(AVŚ_12,3.25c) tā jīvalā jīvadhanyāḥ pratiṣṭhāḥ pātra āsiktāḥ pary agnir indhām ||25||",
    "GV00avs___u:7289": "(AVŚ_12,3.26a) ā yanti divaḥ pṛthivīṃ sacante bhūmyāḥ sacante adhy antarikṣam |",
    "GV00avs___u:7290": "(AVŚ_12,3.26c) śuddhāḥ satīs tā u śumbhanta eva tā naḥ svargam abhi lokaṃ nayantu ||26||",
    "GV00avs___u:7291": "(AVŚ_12,3.27a) uteva prabhvīr uta saṃmitāsa uta śukrāḥ śucayaś cāmṛtāsaḥ |",
    "GV00avs___u:7292": "(AVŚ_12,3.27c) tā odanaṃ daṃpatibhyāṃ praśiṣṭā āpaḥ śikṣantīḥ pacatā sunāthāḥ ||27||",
    "GV00avs___u:7293": "(AVŚ_12,3.28a) saṃkhyātā stokāḥ pṛthivīṃ sacante prāṇāpānaiḥ saṃmitā",
    "GV00avs___u:7294": "oṣadhībhiḥ |",
    "GV00avs___u:7295": "(AVŚ_12,3.28c) asaṃkhyātā opyamānāḥ suvarṇāḥ sarvaṃ vyāpuḥ śucayaḥ",
    "GV00avs___u:7296": "śucitvam ||28||",
    "GV00avs___u:7297": "(AVŚ_12,3.29a) ud yodhanty abhi valganti taptāḥ phenam asyanti bahulāṃś ca",
    "GV00avs___u:7298": "bindūn |",
    "GV00avs___u:7299": "(AVŚ_12,3.29c) yoṣeva dṛṣṭvā patim ṛtviyāyaitais taṇḍulair bhavatā sam āpaḥ ||29||",
    "GV00avs___u:7300": "(AVŚ_12,3.30a) ut thāpaya sīdato budhna enān adbhir ātmānam abhi saṃ",
    "GV00avs___u:7301": "spṛśantām |",
    "GV00avs___u:7302": "(AVŚ_12,3.30c) amāsi pātrair udakaṃ yad etan mitās taṇḍulāḥ pradiśo yadīmāḥ ||30|| {15}",
    "GV00avs___u:7303": "(AVŚ_12,3.31a) pra yacha parśuṃ tvarayā harausam ahiṃsanta oṣadhīr dāntu parvan |",
    "GV00avs___u:7304": "(AVŚ_12,3.31c) vāsāṃ somaḥ pari rājyaṃ babhūvāmanyutā no vīrudho bhavantu ||31||",
    "GV00avs___u:7305": "(AVŚ_12,3.32a) navaṃ barhir odanāya stṛṇīta priyaṃ hṛdaś cakṣuṣo valgv astu |",
    "GV00avs___u:7306": "(AVŚ_12,3.32c) tasmin devāḥ saha daivīr viśantv imaṃ prāśnantv ṛtubhir niṣadya ||32||",
    "GV00avs___u:7307": "(AVŚ_12,3.33a) vanaspate stīrṇam ā sīda barhir agniṣṭobhaiḥ saṃmito devatābhiḥ |",
    "GV00avs___u:7308": "(AVŚ_12,3.33c) tvaṣṭreva rūpaṃ sukṛtaṃ svadhityainā ehāḥ pari pātre dadṛśrām ||33||",
    "GV00avs___u:7309": "(AVŚ_12,3.34a) ṣaṣṭyāṃ śaratsu nidhipā abhīchāt svaḥ pakvenābhy aśnavātai",
    "GV00avs___u:7310": "(AVŚ_12,3.34c) upainaṃ jīvān pitaraś ca putrā etaṃ svargaṃ gamayāntam agneḥ ||34||",
    "GV00avs___u:7311": "(AVŚ_12,3.35a) dhartā dhriyasva dharuṇe pṛthivyā acyutaṃ tvā devatāś cyāvayantu |",
    "GV00avs___u:7312": "(AVŚ_12,3.35c) taṃ tvā daṃpatī jīvantau jīvaputrāv ud vāsayātaḥ pary agnidhānāt ||35||",
    "GV00avs___u:7313": "(AVŚ_12,3.36a) sarvānt samāgā abhijitya lokān yāvantaḥ kāmāḥ sam atītṛpas tān |",
    "GV00avs___u:7314": "(AVŚ_12,3.36c) vi gāhethām āyavanaṃ ca darvir ekasmin pātre adhy ud",
    "GV00avs___u:7315": "dharainam ||36||",
    "GV00avs___u:7316": "(AVŚ_12,3.37a) upa stṛṇīhi prathaya purastād ghṛtena pātram abhi ghārayaitat |",
    "GV00avs___u:7317": "(AVŚ_12,3.37c) vāśrevosrā taruṇaṃ stanasyum imaṃ devāso abhihiṅkṛṇota",
    "GV00avs___u:7318": "(AVŚ_12,3.38a) upāstarīr akaro lokam etam uruḥ prathatām asamaḥ svargaḥ |",
    "GV00avs___u:7319": "(AVŚ_12,3.38c) tasmiṃ chrayātai mahiṣaḥ suparṇo devā enaṃ devatābhyaḥ pra yachān ||38||",
    "GV00avs___u:7320": "(AVŚ_12,3.39a) yadyaj jāyā pacati tvat paraḥparaḥ patir vā jāye tvat tiraḥ",
    "GV00avs___u:7321": "(AVŚ_12,3.39c) saṃ tat sṛjethāṃ saha vāṃ tad astu saṃpādayantau saha lokam ekam ||39||",
    "GV00avs___u:7322": "(AVŚ_12,3.40a) yāvanto asyāḥ pṛthivīṃ sacante asmat putrāḥ pari ye saṃbabhūvuḥ |",
    "GV00avs___u:7323": "(AVŚ_12,3.40c) sarvāṃs tāṃ upa pātre hvayethāṃ nābhiṃ jānānāḥ śiśavaḥ samāyān ||40|| {16}",
    "GV00avs___u:7324": "(AVŚ_12,3.41a) vasor yā dhārā madhunā prapīnā ghṛtena miśrā amṛtasya nābhayaḥ |",
    "GV00avs___u:7325": "(AVŚ_12,3.41c) sarvās tā ava rundhe svargaḥ ṣaṣṭyāṃ śaratsu nidhipā abhīchāt ||41||",
    "GV00avs___u:7326": "(AVŚ_12,3.42a) nidhiṃ nidhipā abhy enam ichād anīśvarā abhitaḥ santu ye",
    "GV00avs___u:7327": "'nye |",
    "GV00avs___u:7328": "(AVŚ_12,3.42c) asmābhir datto nihitaḥ svargas tribhiḥ kāṇḍais trīnt svargān arukṣat ||42||",
    "GV00avs___u:7329": "(AVŚ_12,3.43a) agnī rakṣas tapatu yad videvaṃ kravyād piśāca iha mā pra pāsta |",
    "GV00avs___u:7330": "(AVŚ_12,3.43c) nudāma enam apa rudhmo asmad ādityā enam aṅgirasaḥ sacantām",
    "GV00avs___u:7331": "(AVŚ_12,3.44a) ādityebhyo aṅgirobhyo madhv idaṃ ghṛtena miśraṃ prati vedayāmi |",
    "GV00avs___u:7332": "(AVŚ_12,3.44c) śuddhahastau brāhmaṇasyānihatyaitaṃ svargaṃ sukṛtāv apītam ||44||",
    "GV00avs___u:7333": "(AVŚ_12,3.45a) idaṃ prāpam uttamaṃ kāṇḍam asya yasmāl lokāt parameṣṭhī samāpa |",
    "GV00avs___u:7334": "(AVŚ_12,3.45c) ā siñca sarpir ghṛtavat sam aṅgdhy eṣa bhāgo aṅgiraso no atra ||45||",
    "GV00avs___u:7335": "(AVŚ_12,3.46a) satyāya ca tapase devatābhyo nidhiṃ śevadhiṃ pari dadma etam |",
    "GV00avs___u:7336": "(AVŚ_12,3.46c) mā no dyūte 'va gān mā samityāṃ mā smānyasmā ut sṛjatā purā mat ||46||",
    "GV00avs___u:7337": "(AVŚ_12,3.47a) ahaṃ pacāmy ahaṃ dadāmi mamed u karman karuṇe 'dhi jāyā |",
    "GV00avs___u:7338": "(AVŚ_12,3.47c) kaumāro loko ajaniṣṭa putro 'nvārabhethāṃ vaya uttarāvat ||47||",
    "GV00avs___u:7339": "(AVŚ_12,3.48a) na kilbiṣam atra nādhāro asti na yan mitraiḥ samamamāna eti",
    "GV00avs___u:7340": "(AVŚ_12,3.48c) anūnaṃ pātraṃ nihitaṃ na etat paktāraṃ pakvaḥ punar ā",
    "GV00avs___u:7341": "viśāti ||48||",
    "GV00avs___u:7342": "(AVŚ_12,3.49a) priyaṃ priyāṇāṃ kṛṇavāma tamas te yantu yatame dviṣanti |",
    "GV00avs___u:7343": "(AVŚ_12,3.49c) dhenur anaḍvān vayovaya āyad eva pauruṣeyam apa mṛtyuṃ nudantu ||49||",
    "GV00avs___u:7344": "(AVŚ_12,3.50a) sam agnayaḥ vidur anyo anyaṃ ya oṣadhīḥ sacate yaś ca sindhūn |",
    "GV00avs___u:7345": "(AVŚ_12,3.50c) yāvanto devā divy ātapanti hiraṇyaṃ jyotiḥ pacato babhūva ||50|| {17}",
    "GV00avs___u:7346": "(AVŚ_12,3.51a) eṣā tvacāṃ puruṣe saṃ babhūvānagnāḥ sarve paśavo ye anye |",
    "GV00avs___u:7347": "(AVŚ_12,3.51c) kṣatreṇātmānaṃ pari dhāpayātho 'motaṃ vāso mukham odanasya",
    "GV00avs___u:7348": "(AVŚ_12,3.52a) yad akṣeṣu vadā yat samityāṃ yad vā vadā anṛtaṃ vittakāmyā",
    "GV00avs___u:7349": "(AVŚ_12,3.52c) samānaṃ tantum abhi samvasānau tasmint sarvaṃ śamalaṃ sādayāthaḥ ||52||",
    "GV00avs___u:7350": "(AVŚ_12,3.53a) varṣaṃ vanuṣvāpi gacha devāṃs tvaco dhūmaṃ pary ut pātayāsi",
    "GV00avs___u:7351": "(AVŚ_12,3.53c) viśvavyacā ghṛtapṛṣṭho bhaviṣyant sayonir lokam upa yāhy etam ||53||",
    "GV00avs___u:7352": "(AVŚ_12,3.54a) tanvaṃ svargo bahudhā vi cakre yathā vida ātmann anyavarṇām",
    "GV00avs___u:7353": "(AVŚ_12,3.54c) apājait kṛṣṇāṃ ruśatīṃ punāno yā lohinī tāṃ te agnau juhomi",
    "GV00avs___u:7354": "(AVŚ_12,3.55a) prācyai tvā diśe 'gnaye 'dhipataye 'sitāya rakṣitra ādityāyeṣumate |",
    "GV00avs___u:7355": "(AVŚ_12,3.55c) etaṃ pari dadmas taṃ no gopāyatāsmākam aitoḥ |",
    "GV00avs___u:7356": "(AVŚ_12,3.55e) diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema ||55||",
    "GV00avs___u:7357": "(AVŚ_12,3.56a) dakṣiṇāyai tvā diśa indrāyādhipataye tiraścirājaye rakṣitre",
    "GV00avs___u:7358": "yamāyeṣumate |",
    "GV00avs___u:7359": "(AVŚ_12,3.56c) etaṃ pari dadmas taṃ no gopāyatāsmākam aitoḥ |",
    "GV00avs___u:7360": "(AVŚ_12,3.56e) diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema ||56||",
    "GV00avs___u:7361": "(AVŚ_12,3.57a) pratīcyai tvā diśe varuṇāyādhipataye pṛdākave rakṣitre",
    "GV00avs___u:7362": "'nnāyeṣumate |",
    "GV00avs___u:7363": "(AVŚ_12,3.57c) etaṃ pari dadmas taṃ no gopāyatāsmākam aitoḥ |",
    "GV00avs___u:7364": "(AVŚ_12,3.57e) diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema ||57||",
    "GV00avs___u:7365": "(AVŚ_12,3.58a) udīcyai tvā diśe somāyādhipataye svajāya rakṣitre 'śanyā",
    "GV00avs___u:7366": "iṣumatyai |",
    "GV00avs___u:7367": "(AVŚ_12,3.58c) etaṃ pari dadmas taṃ no gopāyatāsmākam aitoḥ |",
    "GV00avs___u:7368": "(AVŚ_12,3.58e) diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema ||58||",
    "GV00avs___u:7369": "(AVŚ_12,3.59a) dhruvāyai tvā diśe viṣṇave 'dhipataye kalmāṣagrīvāya rakṣitra oṣadhībhya iṣumatībhyaḥ",
    "GV00avs___u:7370": "(AVŚ_12,3.59c) etaṃ pari dadmas taṃ no gopāyatāsmākam aitoḥ |",
    "GV00avs___u:7371": "(AVŚ_12,3.59e) diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema ||59||",
    "GV00avs___u:7372": "(AVŚ_12,3.60a) ūrdhvāyai tvā diśe bṛhaspataye 'dhipataye śvitrāya rakṣitre varṣāyeṣumate",
    "GV00avs___u:7373": "(AVŚ_12,3.60c) etaṃ pari dadmas taṃ no gopāyatāsmākam aitoḥ |",
    "GV00avs___u:7374": "(AVŚ_12,3.60e) diṣṭaṃ no atra jarase ni neṣaj jarā mṛtyave pari ṇo dadātv atha pakvena saha saṃ bhavema ||60|| {18}",
    "GV00avs___u:7375": "(AVŚ_12,4.1a) dadāmīty eva brūyād anu cainām abhutsata |",
    "GV00avs___u:7376": "(AVŚ_12,4.1c) vaśāṃ brahmabhyo yācadbhyas tat prajāvad apatyavat ||1||",
    "GV00avs___u:7377": "(AVŚ_12,4.2a) prajayā sa vi krīṇīte paśubhiś copa dasyati |",
    "GV00avs___u:7378": "(AVŚ_12,4.2c) ya ārṣeyebhyo yācadbhyo devānāṃ gāṃ na ditsati ||2||",
    "GV00avs___u:7379": "(AVŚ_12,4.3a) kūṭayāsya saṃ śīryante śloṇayā kāṭam ardati |",
    "GV00avs___u:7380": "(AVŚ_12,4.3c) baṇḍayā dahyante gṛhāḥ kāṇayā dīyate svam ||3||",
    "GV00avs___u:7381": "(AVŚ_12,4.4a) vilohito adhiṣṭhānāc chakno vindati gopatim |",
    "GV00avs___u:7382": "(AVŚ_12,4.4c) tathā vaśāyāḥ saṃvidyaṃ duradabhnā hy ucyase ||4||",
    "GV00avs___u:7383": "(AVŚ_12,4.5a) pador asyā adhiṣṭhānād viklindur nāma vindati |",
    "GV00avs___u:7384": "(AVŚ_12,4.5c) anāmanāt saṃ śīryante yā mukhenopajighrati ||5||",
    "GV00avs___u:7385": "(AVŚ_12,4.6a) yo asyāḥ karṇāv āskunoty ā sa deveṣu vṛścate |",
    "GV00avs___u:7386": "(AVŚ_12,4.6c) lakṣma kurva iti manyate kanīyaḥ kṛṇute svam ||6||",
    "GV00avs___u:7387": "(AVŚ_12,4.7a) yad asyāḥ kasmai cid bhogāya bālān kaś cit prakṛntati |",
    "GV00avs___u:7388": "(AVŚ_12,4.7c) tataḥ kiśorā mriyante vatsāṃś ca ghātuko vṛkaḥ ||7||",
    "GV00avs___u:7389": "(AVŚ_12,4.8a) yad asyā gopatau satyā loma dhvāṅkṣo ajīhiḍat |",
    "GV00avs___u:7390": "(AVŚ_12,4.8c) tataḥ kumārā mriyante yakṣmo vindaty anāmanāt ||8||",
    "GV00avs___u:7391": "(AVŚ_12,4.9a) yad asyāḥ palpūlanaṃ śakṛd dāsī samasyati |",
    "GV00avs___u:7392": "(AVŚ_12,4.9c) tato 'parūpaṃ jāyate tasmād avyeṣyad enasaḥ ||9||",
    "GV00avs___u:7393": "(AVŚ_12,4.10a) jāyamānābhi jāyate devānt sabrāhmaṇān vaśā |",
    "GV00avs___u:7394": "(AVŚ_12,4.10c) tasmād brahmabhyo deyaiṣā tad āhuḥ svasya gopanam ||10||",
    "GV00avs___u:7395": "(AVŚ_12,4.11a) ya enāṃ vanim āyanti teṣāṃ devakṛtā vaśā |",
    "GV00avs___u:7396": "(AVŚ_12,4.11c) brahmajyeyaṃ tad abruvan ya enāṃ nipriyāyate ||11||",
    "GV00avs___u:7397": "(AVŚ_12,4.12a) ya ārṣeyebhyo yācadbhyo devānāṃ gāṃ na ditsati |",
    "GV00avs___u:7398": "(AVŚ_12,4.12c) ā sa deveṣu vṛścate brāhmaṇānāṃ ca manyave ||12||",
    "GV00avs___u:7399": "(AVŚ_12,4.13a) yo asya syād vaśābhogo anyām icheta tarhi saḥ |",
    "GV00avs___u:7400": "(AVŚ_12,4.13c) hiṃste adattā puruṣaṃ yācitāṃ ca na ditsati ||13||",
    "GV00avs___u:7401": "(AVŚ_12,4.14a) yathā śevadhir nihito brāhmaṇānāṃ tathā vaśā |",
    "GV00avs___u:7402": "(AVŚ_12,4.14c) tām etad achāyanti yasmin kasmiṃś ca jāyate ||14||",
    "GV00avs___u:7403": "(AVŚ_12,4.15a) svam etad achāyanti yad vaśāṃ brāhmaṇā abhi |",
    "GV00avs___u:7404": "(AVŚ_12,4.15c) yathainān anyasmin jinīyād evāsyā nirodhanam ||15||",
    "GV00avs___u:7405": "(AVŚ_12,4.16a) cared evā traihāyaṇād avijñātagadā satī |",
    "GV00avs___u:7406": "(AVŚ_12,4.16c) vaśāṃ ca vidyān nārada brāhmaṇās tarhy eṣyāḥ ||16||",
    "GV00avs___u:7407": "(AVŚ_12,4.17a) ya enām avaśām āha devānāṃ nihitaṃ nidhim |",
    "GV00avs___u:7408": "(AVŚ_12,4.17c) ubhau tasmai bhavāśarvau parikramyeṣum asyataḥ ||17||",
    "GV00avs___u:7409": "(AVŚ_12,4.18a) yo asyā ūdho na vedātho asyā stanān uta |",
    "GV00avs___u:7410": "(AVŚ_12,4.18c) ubhayenaivāsmai duhe dātuṃ ced aśakad vaśām ||18||",
    "GV00avs___u:7411": "(AVŚ_12,4.19a) duradabhnainam ā śaye yācitāṃ ca na ditsati |",
    "GV00avs___u:7412": "(AVŚ_12,4.19c) nāsmai kāmāḥ sam ṛdhyante yām adattvā cikīrṣati ||19||",
    "GV00avs___u:7413": "(AVŚ_12,4.20a) devā vaśām ayācan mukhaṃ kṛtvā brāhmaṇam |",
    "GV00avs___u:7414": "(AVŚ_12,4.20c) teṣāṃ sarveṣām adadad dheḍaṃ ny eti mānuṣaḥ ||20|| {20}",
    "GV00avs___u:7415": "(AVŚ_12,4.21a) heḍaṃ paśūnāṃ ny eti brāhmaṇebhyo 'dadad vaśām |",
    "GV00avs___u:7416": "(AVŚ_12,4.21c) devānāṃ nihitaṃ bhāgaṃ martyaś cen nipriyāyate ||21||",
    "GV00avs___u:7417": "(AVŚ_12,4.22a) yad anye śataṃ yāceyur brāhmaṇā gopatiṃ vaśām |",
    "GV00avs___u:7418": "(AVŚ_12,4.22c) athaināṃ devā abruvann evaṃ ha viduṣo vaśā ||22||",
    "GV00avs___u:7419": "(AVŚ_12,4.23a) ya evaṃ viduṣe 'dattvāthānyebhyo dadad vaśām |",
    "GV00avs___u:7420": "(AVŚ_12,4.23c) durgā tasmā adhiṣṭhāne pṛthivī sahadevatā ||23||",
    "GV00avs___u:7421": "(AVŚ_12,4.24a) devā vaśām ayācan yasminn agre ajāyata |",
    "GV00avs___u:7422": "(AVŚ_12,4.24c) tām etāṃ vidyān nāradaḥ saha devair ud ājata ||24||",
    "GV00avs___u:7423": "(AVŚ_12,4.25a) anapatyam alpapaśuṃ vaśā kṛṇoti pūruṣam |",
    "GV00avs___u:7424": "(AVŚ_12,4.25c) brāhmaṇaiś ca yācitām athaināṃ nipriyāyate ||25||",
    "GV00avs___u:7425": "(AVŚ_12,4.26a) agnīṣomābhyāṃ kāmāya mitrāya varuṇāya ca |",
    "GV00avs___u:7426": "(AVŚ_12,4.26c) tebhyo yācanti brāhmaṇās teṣv ā vṛścate 'dadat ||26||",
    "GV00avs___u:7427": "(AVŚ_12,4.27a) yāvad asyā gopatir nopaśṛṇuyād ṛcaḥ svayam |",
    "GV00avs___u:7428": "(AVŚ_12,4.27c) cared asya tāvad goṣu nāsya śrutvā gṛhe vaset ||27||",
    "GV00avs___u:7429": "(AVŚ_12,4.28a) yo asyā ṛca upaśrutyātha goṣv acīcarat |",
    "GV00avs___u:7430": "(AVŚ_12,4.28c) āyuś ca tasya bhūtiṃ ca devā vṛścanti hīḍitāḥ ||28||",
    "GV00avs___u:7431": "(AVŚ_12,4.29a) vaśā carantī bahudhā devānāṃ nihito nidhiḥ |",
    "GV00avs___u:7432": "(AVŚ_12,4.29c) āviṣ kṛṇuṣva rūpāṇi yadā sthāma jighāṃsati ||29||",
    "GV00avs___u:7433": "(AVŚ_12,4.30a) āvir ātmānaṃ kṛṇute yadā sthāma jighāṃsati |",
    "GV00avs___u:7434": "(AVŚ_12,4.30c) atho ha brahmabhyo vaśā yāñcyāya kṛṇute manaḥ ||30|| {21}",
    "GV00avs___u:7435": "(AVŚ_12,4.31a) manasā saṃ kalpayati tad devāṃ api gachati |",
    "GV00avs___u:7436": "(AVŚ_12,4.31c) tato ha brahmāṇo vaśām upaprayanti yācitum ||31||",
    "GV00avs___u:7437": "(AVŚ_12,4.32a) svadhākāreṇa pitṛbhyo yajñena devatābhyaḥ |",
    "GV00avs___u:7438": "(AVŚ_12,4.32c) dānena rājanyo vaśāyā mātur heḍam na gachati ||32||",
    "GV00avs___u:7439": "(AVŚ_12,4.33a) vaśā mātā rājanyasya tathā saṃbhūtam agraśaḥ |",
    "GV00avs___u:7440": "(AVŚ_12,4.33c) tasyā āhur anarpaṇaṃ yad brahmabhyaḥ pradīyate ||33||",
    "GV00avs___u:7441": "(AVŚ_12,4.34a) yathājyaṃ pragṛhītam ālumpet sruco agnaye |",
    "GV00avs___u:7442": "(AVŚ_12,4.34c) evā ha brahmabhyo vaśām agnaya ā vṛścate 'dadat ||34||",
    "GV00avs___u:7443": "(AVŚ_12,4.35a) puroḍāśavatsā sudughā loke 'smā upa tiṣṭhati |",
    "GV00avs___u:7444": "(AVŚ_12,4.35c) sāsmai sarvān kāmān vaśā pradaduṣe duhe ||35||",
    "GV00avs___u:7445": "(AVŚ_12,4.36a) sarvān kāmān yamarājye vaśā pradaduṣe duhe |",
    "GV00avs___u:7446": "(AVŚ_12,4.36c) athāhur nārakaṃ lokaṃ nirundhānasya yācitām ||36||",
    "GV00avs___u:7447": "(AVŚ_12,4.37a) pravīyamānā carati kruddhā gopataye vaśā |",
    "GV00avs___u:7448": "(AVŚ_12,4.37c) vehataṃ mā manyamāno mṛtyoḥ pāśeṣu badhyatām ||37||",
    "GV00avs___u:7449": "(AVŚ_12,4.38a) yo vehataṃ manyamāno 'mā ca pacate vaśām |",
    "GV00avs___u:7450": "(AVŚ_12,4.38c) apy asya putrān pautrāṃś ca yācayate bṛhaspatiḥ ||38||",
    "GV00avs___u:7451": "(AVŚ_12,4.39a) mahad eṣāva tapati carantī goṣu gaur api |",
    "GV00avs___u:7452": "(AVŚ_12,4.39c) atho ha gopataye vaśādaduṣe viṣaṃ duhe ||39||",
    "GV00avs___u:7453": "(AVŚ_12,4.40a) priyaṃ paśūnāṃ bhavati yad brahmabhyaḥ pradīyate |",
    "GV00avs___u:7454": "(AVŚ_12,4.40c) atho vaśāyās tat priyaṃ yad devatrā haviḥ syāt ||40|| {22}",
    "GV00avs___u:7455": "(AVŚ_12,4.41a) yā vaśā udakalpayan devā yajñād udetya |",
    "GV00avs___u:7456": "(AVŚ_12,4.41c) tāsāṃ viliptyaṃ bhīmām udākuruta nāradaḥ ||41||",
    "GV00avs___u:7457": "(AVŚ_12,4.42a) tāṃ devā amīmāṃsanta vaśeyā3m avaśeti |",
    "GV00avs___u:7458": "(AVŚ_12,4.42c) tām abravīn nārada eṣā vaśānāṃ vaśatameti ||42||",
    "GV00avs___u:7459": "(AVŚ_12,4.43a) kati nu vaśā nārada yās tvaṃ vettha manuṣyajāḥ |",
    "GV00avs___u:7460": "(AVŚ_12,4.43c) tās tvā pṛchāmi vidvāṃsaṃ kasyā nāśnīyād abrāhmaṇaḥ ||43||",
    "GV00avs___u:7461": "(AVŚ_12,4.44a) viliptyā bṛhaspate yā ca sūtavaśā vaśā |",
    "GV00avs___u:7462": "(AVŚ_12,4.44c) tasyā nāśnīyād abrāhmaṇo ya āśaṃseta bhūtyām ||44||",
    "GV00avs___u:7463": "(AVŚ_12,4.45a) namas te astu nāradānuṣṭhu viduṣe vaśā |",
    "GV00avs___u:7464": "(AVŚ_12,4.45c) katamāsāṃ bhīmatamā yām adattvā parābhavet ||45||",
    "GV00avs___u:7465": "(AVŚ_12,4.46a) viliptī yā bṛhaspate 'tho sūtavaśā vaśā |",
    "GV00avs___u:7466": "(AVŚ_12,4.46c) tasyā nāśnīyād abrāhmaṇo ya āśaṃseta bhūtyām ||46||",
    "GV00avs___u:7467": "(AVŚ_12,4.47a) trīṇi vai vaśājātāni viliptī sūtavaśā vaśā |",
    "GV00avs___u:7468": "(AVŚ_12,4.47c) tāḥ pra yached brahmabhyaḥ so 'nāvraskaḥ prajāpatau ||47||",
    "GV00avs___u:7469": "(AVŚ_12,4.48a) etad vo brāhmaṇā havir iti manvīta yācitaḥ |",
    "GV00avs___u:7470": "(AVŚ_12,4.48c) vaśāṃ ced enaṃ yāceyur yā bhīmādaduṣo gṛhe ||48||",
    "GV00avs___u:7471": "(AVŚ_12,4.49a) devā vaśāṃ pary avadan na no 'dād iti hīḍitāḥ |",
    "GV00avs___u:7472": "(AVŚ_12,4.49c) etābhir ṛgbhir bhedaṃ tasmād vai sa parābhavat ||49||",
    "GV00avs___u:7473": "(AVŚ_12,4.50a) utaināṃ bhedo nādadād vaśām indreṇa yācitaḥ |",
    "GV00avs___u:7474": "(AVŚ_12,4.50c) tasmāt taṃ devā āgaso 'vṛścann ahamuttare ||50||",
    "GV00avs___u:7475": "(AVŚ_12,4.51a) ye vaśāyā adānāya vadanti parirāpiṇaḥ |",
    "GV00avs___u:7476": "(AVŚ_12,4.51c) indrasya manyave jālmā ā vṛścante acittyā ||51||",
    "GV00avs___u:7477": "(AVŚ_12,4.52a) ye gopatiṃ parāṇīyāthāhur mā dadā iti |",
    "GV00avs___u:7478": "(AVŚ_12,4.52c) rudrasyāstāṃ te hetīṃ pari yanty acittyā ||52||",
    "GV00avs___u:7479": "(AVŚ_12,4.53a) yadi hutaṃ yady ahutām amā ca pacate vaśām |",
    "GV00avs___u:7480": "(AVŚ_12,4.53c) devānt sabrāhmaṇān ṛtvā jihmo lokān nir ṛchati ||53|| {23}",
    "GV00avs___u:7481": "(AVŚ_12,5.53a) śrameṇa tapasā sṛṣṭā brahmaṇā vittā rte śritā ||1||",
    "GV00avs___u:7482": "(AVŚ_12,5.2a) satyenāvṛtā śriyā prāvṛtā yaśasā parīvṛtā ||2||",
    "GV00avs___u:7483": "(AVŚ_12,5.3a) svadhayā parihitā śraddhayā paryūḍhā dīkṣayā guptā yajñe pratiṣṭhitā loko nidhanam",
    "GV00avs___u:7484": "(AVŚ_12,5.4a) brahma padavāyaṃ brāhmaṇo 'dhipatiḥ ||4||",
    "GV00avs___u:7485": "(AVŚ_12,5.5a) tām ādadānasya brahmagavīṃ jinato brāhmaṇaṃ kṣatriyasya",
    "GV00avs___u:7486": "(AVŚ_12,5.6a) apa krāmati sūnṛtā vīryaṃ punyā lakṣmīḥ ||6|| {24}",
    "GV00avs___u:7487": "(AVŚ_12,5.7a) ojaś ca tejaś ca sahaś ca balaṃ ca vāk cendriyaṃ ca śrīś ca dharmaś ca ||7||",
    "GV00avs___u:7488": "(AVŚ_12,5.8a) brahma ca kṣatraṃ ca rāṣṭraṃ ca viśaś ca tviṣiś ca yaśaś ca",
    "GV00avs___u:7489": "varcaś ca draviṇaṃ ca ||8||",
    "GV00avs___u:7490": "(AVŚ_12,5.9a) āyuś ca rūpaṃ ca nāma ca kīrtiś ca prāṇaś cāpānaś ca cakṣuś",
    "GV00avs___u:7491": "ca śrotraṃ ca ||9||",
    "GV00avs___u:7492": "(AVŚ_12,5.10a) payaś ca rasaś cānnaṃ cānnādyaṃ ca rtaṃ ca satyaṃ ceṣṭaṃ ca pūrtaṃ ca prajā ca paśavaś ca ||10||",
    "GV00avs___u:7493": "(AVŚ_12,5.11a) tāni sarvāṇy apa krāmanti brahmagavīm ādadānasya jinato brāhmaṇaṃ kṣatriyasya (AVŚ_12,5.12a) saiṣā bhīmā brahmagavy aghaviṣā sākṣāt kṛtyā kūlbajam āvṛtā ||12||",
    "GV00avs___u:7494": "(AVŚ_12,5.13a) sarvāṇy asyāṃ ghorāṇi sarve ca mṛtyavaḥ ||13||",
    "GV00avs___u:7495": "(AVŚ_12,5.14a) sarvāṇy asyāṃ krūrāṇi sarve puruṣavadhāḥ ||14||",
    "GV00avs___u:7496": "(AVŚ_12,5.15a) sā brahmajyaṃ devapīyuṃ brahmagavy ādīyamānā mṛtyoḥ padvīṣa ā dyati ||15||",
    "GV00avs___u:7497": "(AVŚ_12,5.16a) meniḥ śatavadhā hi sā brahmajyasya kṣitir hi sā ||16||",
    "GV00avs___u:7498": "(AVŚ_12,5.17a) tasmād vai brāhmaṇānāṃ gaur durādharṣā vijānatā ||17||",
    "GV00avs___u:7499": "(AVŚ_12,5.18a) vajro dhāvantī vaiśvānara udvītā ||18||",
    "GV00avs___u:7500": "(AVŚ_12,5.19a) hetiḥ śaphān utkhidantī mahādevo 'pekṣamāṇā ||19||",
    "GV00avs___u:7501": "(AVŚ_12,5.20a) kṣurapavir īkṣamāṇā vāśyamānābhi sphūrjati ||20||",
    "GV00avs___u:7502": "(AVŚ_12,5.21a) mṛtyur hiṅkṛṇvaty ugro devaḥ puchaṃ paryasyantī ||21||",
    "GV00avs___u:7503": "(AVŚ_12,5.22a) sarvajyāniḥ karṇau varīvarjayantī rājayakṣmo mehantī ||22||",
    "GV00avs___u:7504": "(AVŚ_12,5.23a) menir duhyamānā śīrṣaktir dugdhā ||23||",
    "GV00avs___u:7505": "(AVŚ_12,5.24a) sedir upatiṣṭhantī mithoyodhaḥ parāmṛṣṭā ||24||",
    "GV00avs___u:7506": "(AVŚ_12,5.25a) śaravyā mukhe 'pinahyamāna ṛtir hanyamānā ||25||",
    "GV00avs___u:7507": "(AVŚ_12,5.26a) aghaviṣā nipatantī tamo nipatitā ||26||",
    "GV00avs___u:7508": "(AVŚ_12,5.27a) anugachantī prāṇān upa dāsayati brahmagavī brahmajyasya",
    "GV00avs___u:7509": "(AVŚ_12,5.28a) vairaṃ vikṛtyamānā pautrādyaṃ vibhājyamānā ||28||",
    "GV00avs___u:7510": "(AVŚ_12,5.29a) devahetir hriyamāṇā vyṛddhir hṛtā ||29||",
    "GV00avs___u:7511": "(AVŚ_12,5.30a) pāpmādhidhīyamānā pāruṣyam avadhīyamānā ||30||",
    "GV00avs___u:7512": "(AVŚ_12,5.31a) viṣaṃ prayasyantī takmā prayastā ||31||",
    "GV00avs___u:7513": "(AVŚ_12,5.32a) aghaṃ pracyamānā duṣvapnyaṃ pakvā ||32||",
    "GV00avs___u:7514": "(AVŚ_12,5.33a) mūlabarhaṇī paryākriyamāṇā kṣitiḥ paryākṛtā ||33||",
    "GV00avs___u:7515": "(AVŚ_12,5.34a) asaṃjñā gandhena śug uddhriyamāṇāśīviṣa uddhṛtā ||34||",
    "GV00avs___u:7516": "(AVŚ_12,5.35a) abhūtir upahriyamāṇā parābhūtir upahṛtā ||35||",
    "GV00avs___u:7517": "(AVŚ_12,5.36a) śarvaḥ kruddhaḥ piśyamānā śimidā piśitā ||36||",
    "GV00avs___u:7518": "(AVŚ_12,5.37a) avartir aśyamānā nirṛtir aśitā ||37||",
    "GV00avs___u:7519": "(AVŚ_12,5.38a) aśitā lokāc chinatti brahmagavī brahmajyam asmāc cāmuṣmāc ca ||38|| {27}",
    "GV00avs___u:7520": "(AVŚ_12,5.39a) tasyā āhananaṃ kṛtyā menir āśasanaṃ valaga ūbadhyam ||39||",
    "GV00avs___u:7521": "(AVŚ_12,5.40a) asvagatā parihṇutā ||40||",
    "GV00avs___u:7522": "(AVŚ_12,5.41a) agniḥ kravyād bhūtvā brahmagavī brahmajyaṃ praviśyātti",
    "GV00avs___u:7523": "(AVŚ_12,5.42a) sarvāsyāṅgā parvā mūlāni vṛścati ||42||",
    "GV00avs___u:7524": "(AVŚ_12,5.43a) chinatty asya pitṛbandhu parā bhāvayati mātṛbandhu ||43||",
    "GV00avs___u:7525": "(AVŚ_12,5.44a) vivāhāṃ jñātīnt sarvān api kṣāpayati brahmagavī",
    "GV00avs___u:7526": "brahmajyasya kṣatriyeṇāpunardīyamānā ||44||",
    "GV00avs___u:7527": "(AVŚ_12,5.45a) avāstum enam asvagam aprajasaṃ karoty aparāparaṇo bhavati kṣīyate ||45||",
    "GV00avs___u:7528": "(AVŚ_12,5.46a) ya evaṃ viduṣo brāhmaṇasya kṣatriyo gām ādatte ||46|| {28}",
    "GV00avs___u:7529": "(AVŚ_12,5.47a) kṣipraṃ vai tasyāhanane gṛdhrāḥ kurvata ailabam ||47||",
    "GV00avs___u:7530": "(AVŚ_12,5.48a) kṣipraṃ vai tasyādahanaṃ pari nṛtyanti keśinīr āghnānāḥ pāṇinorasi kurvāṇāḥ pāpam ailabam ||48||",
    "GV00avs___u:7531": "(AVŚ_12,5.49a) kṣipraṃ vai tasya vāstuṣu vṛkāḥ kurvata ailabam ||49||",
    "GV00avs___u:7532": "(AVŚ_12,5.50a) kṣipraṃ vai tasya pṛchanti yat tad āsī3d idaṃ nu tā3d iti",
    "GV00avs___u:7533": "(AVŚ_12,5.51a) chindhy ā chindhi pra chindhy api kṣāpaya kṣāpaya ||51||",
    "GV00avs___u:7534": "(AVŚ_12,5.52a) ādadānam āṅgirasi brahmajyam upa dāsaya ||52||",
    "GV00avs___u:7535": "(AVŚ_12,5.53a) vaiśvadevī hy ucyase kṛtyā kūlbajam āvṛtā ||53||",
    "GV00avs___u:7536": "(AVŚ_12,5.54a) oṣantī samoṣantī brahmaṇo vajraḥ ||54||",
    "GV00avs___u:7537": "(AVŚ_12,5.55a) kṣurapavir mṛtyur bhūtvā vi dhāva tvam ||55||",
    "GV00avs___u:7538": "(AVŚ_12,5.56a) ā datse jinatāṃ varca iṣṭaṃ pūrtaṃ cāśiṣaḥ ||56||",
    "GV00avs___u:7539": "(AVŚ_12,5.57a) ādāya jītaṃ jītāya loke 'muṣmin pra yachasi ||57||",
    "GV00avs___u:7540": "(AVŚ_12,5.58a) aghnye padavīr bhava brāhmaṇasyābhiśastyā ||58||",
    "GV00avs___u:7541": "(AVŚ_12,5.59a) meniḥ śaravyā bhavāghād aghaviṣā bhava ||59||",
    "GV00avs___u:7542": "(AVŚ_12,5.60a) aghnye pra śiro jahi brahmajyasya kṛtāgaso devapīyor arādhasaḥ ||60||",
    "GV00avs___u:7543": "(AVŚ_12,5.61a) tvayā pramūrṇaṃ mṛditam agnir dahatu duścitam ||61|| {29}",
    "GV00avs___u:7544": "(AVŚ_12,5.62a) vṛśca pra vṛśca saṃ vṛśca daha pra daha saṃ daha ||62||",
    "GV00avs___u:7545": "(AVŚ_12,5.63a) brahmajyaṃ devy aghnya ā mūlād anusaṃdaha ||63||",
    "GV00avs___u:7546": "(AVŚ_12,5.64a) yathāyād yamasādanāt pāpalokān parāvataḥ ||64||",
    "GV00avs___u:7547": "(AVŚ_12,5.65a) evā tvaṃ devy aghnye brahmajyasya kṛtāgaso devapīyor arādhasaḥ ||65||",
    "GV00avs___u:7548": "(AVŚ_12,5.66a) vajreṇa śataparvaṇā tīkṣṇena kṣurabhṛṣṭinā ||66||",
    "GV00avs___u:7549": "(AVŚ_12,5.67a) pra skandhān pra śiro jahi ||67||",
    "GV00avs___u:7550": "(AVŚ_12,5.68a) lomāny asya saṃ chindhi tvacam asya vi veṣṭaya ||68||",
    "GV00avs___u:7551": "(AVŚ_12,5.69a) māṃsāny asya śātaya snāvāny asya saṃ vṛha ||69||",
    "GV00avs___u:7552": "(AVŚ_12,5.70a) asthīny asya pīḍaya majjānam asya nir jahi ||70||",
    "GV00avs___u:7553": "(AVŚ_12,5.71a) sarvāsyāṅgā parvāṇi vi śrathaya ||71||",
    "GV00avs___u:7554": "(AVŚ_12,5.72a) agnir enaṃ kravyāt pṛthivyā nudatām ud oṣatu vāyur antarikṣān mahato varimṇaḥ",
    "GV00avs___u:7555": "(AVŚ_12,5.73a) sūrya enaṃ divaḥ pra ṇudatāṃ ny oṣatu ||73|| {30}",
    "GV00avs___u:7556": "(AVŚ_13,1.1a) udehi vājin yo apsv antar idaṃ rāṣṭraṃ pra viśa sūnṛtāvat |",
    "GV00avs___u:7557": "(AVŚ_13,1.1c) yo rohito viśvam idaṃ jajāna sa tvā rāṣṭrāya subhṛtaṃ",
    "GV00avs___u:7558": "bibhartu ||1||",
    "GV00avs___u:7559": "(AVŚ_13,1.2a) ud vāja ā gan yo apsv antar viśa ā roha tvadyonayo yāḥ |",
    "GV00avs___u:7560": "(AVŚ_13,1.2c) somaṃ dadhāno 'pa oṣadhīr gāś catuṣpado dvipada ā veśayeha",
    "GV00avs___u:7561": "(AVŚ_13,1.3a) yūyam ugrā marutaḥ pṛśnimātara indreṇa yujā pra mṛṇīta śatrūn |",
    "GV00avs___u:7562": "(AVŚ_13,1.3c) ā vo rohitaḥ śṛṇavat sudānavas triṣaptāso marutaḥ svādusaṃmudaḥ ||3||",
    "GV00avs___u:7563": "(AVŚ_13,1.4a) ruho ruroha rohita ā ruroha garbho janīnāṃ januṣām upastham",
    "GV00avs___u:7564": "(AVŚ_13,1.4c) tābhiḥ saṃrabdham anv avindan ṣaḍ urvīr gātuṃ prapaśyann iha",
    "GV00avs___u:7565": "rāṣṭram āhāḥ ||4||",
    "GV00avs___u:7566": "(AVŚ_13,1.5a) ā te rāṣṭram iha rohito 'hārṣīd vy āsthan mṛdho abhayaṃ te abhūt |",
    "GV00avs___u:7567": "(AVŚ_13,1.5c) tasmai te dyāvāpṛthivī revatībhiḥ kāmaṃ duhātām iha śakvarībhiḥ ||5||",
    "GV00avs___u:7568": "(AVŚ_13,1.6a) rohito dyāvāpṛthivī jajāna tatra tantuṃ parameṣṭhī tatāna |",
    "GV00avs___u:7569": "(AVŚ_13,1.6c) tatra śiśriye 'ja ekapādo 'dṛṃhad dyāvāpṛthivī balena ||6||",
    "GV00avs___u:7570": "(AVŚ_13,1.7a) rohito dyāvāpṛthivī adṛṃhat tena sva stabhitaṃ tena nākaḥ |",
    "GV00avs___u:7571": "(AVŚ_13,1.7c) tenāntarikṣaṃ vimitā rajāṃsi tena devā amṛtam anv avindan ||7||",
    "GV00avs___u:7572": "(AVŚ_13,1.8a) vi rohito amṛśad viśvarūpaṃ samākurvāṇaḥ praruho ruhaś ca |",
    "GV00avs___u:7573": "(AVŚ_13,1.8c) divaṃ rūḍhvā mahatā mahimnā saṃ te rāṣṭram anaktu payasā",
    "GV00avs___u:7574": "ghṛtena ||8||",
    "GV00avs___u:7575": "(AVŚ_13,1.9a) yās te ruhaḥ praruho yās ta āruho yābhir āpṛṇāsi divam antarikṣam |",
    "GV00avs___u:7576": "(AVŚ_13,1.9c) tāsāṃ brahmaṇā payasā vavṛdhāno viśi rāṣṭre jāgṛhi rohitasya ||9||",
    "GV00avs___u:7577": "(AVŚ_13,1.10a) yas te viśas tapasaḥ saṃbabhūvur vatsaṃ gāyatrīm anu tā",
    "GV00avs___u:7578": "ihāguḥ |",
    "GV00avs___u:7579": "(AVŚ_13,1.10c) tās tvā viśantu manasā śivena saṃmātā vatso abhy etu",
    "GV00avs___u:7580": "rohitaḥ ||10|| {1}",
    "GV00avs___u:7581": "(AVŚ_13,1.11a) ūrdhvo rohito adhi nāke asthād viśvā rūpāṇi janayan yuvā",
    "GV00avs___u:7582": "kaviḥ |",
    "GV00avs___u:7583": "(AVŚ_13,1.11c) tigmenāgnir jyotiṣā vi bhāti tṛtīye cakre rajasi priyāṇi ||11||",
    "GV00avs___u:7584": "(AVŚ_13,1.12a) sahasraśṛṅgo vṛṣabho jātavedā ghṛtāhutaḥ somapṛṣṭhaḥ suvīraḥ |",
    "GV00avs___u:7585": "(AVŚ_13,1.12c) mā mā hāsīn nāthito net tvā jahāni gopoṣaṃ ca me vīrapoṣaṃ ca dhehi ||12||",
    "GV00avs___u:7586": "(AVŚ_13,1.13a) rohito yajñasya janitā mukhaṃ ca rohitāya vācā śrotreṇa manasā juhomi |",
    "GV00avs___u:7587": "(AVŚ_13,1.13c) rohitaṃ devā yanti sumanasyamānāḥ sa mā rohaiḥ sāmityai rohayatu ||13||",
    "GV00avs___u:7588": "(AVŚ_13,1.14a) rohito yajñaṃ vy adadhād viśvakarmaṇe tasmāt tejāṃsy upa memāny āguḥ |",
    "GV00avs___u:7589": "(AVŚ_13,1.14c) voceyaṃ te nābhiṃ bhuvanasyādhi majmani ||14||",
    "GV00avs___u:7590": "(AVŚ_13,1.15a) ā tvā ruroha bṛhaty uta paṅktir ā kakub varcasā jātavedaḥ |",
    "GV00avs___u:7591": "(AVŚ_13,1.15c) ā tvā rurohoṣṇihākṣaro vaṣaṭkāra ā tvā ruroha rohito retasā",
    "GV00avs___u:7592": "saha ||15||",
    "GV00avs___u:7593": "(AVŚ_13,1.16a) ayaṃ vaste garbhaṃ pṛthivyā divaṃ vaste 'yam antarikṣam |",
    "GV00avs___u:7594": "(AVŚ_13,1.16c) ayaṃ bradhnasya viṣṭapi svar lokān vy ānaśe ||16||",
    "GV00avs___u:7595": "(AVŚ_13,1.17a) vācas pate pṛthivī naḥ syonā syonā yonis talpā naḥ suśevā |",
    "GV00avs___u:7596": "(AVŚ_13,1.17c) ihaiva prāṇaḥ sakhye no astu taṃ tvā parameṣṭhin pary agnir āyuṣā varcasā dadhātu",
    "GV00avs___u:7597": "(AVŚ_13,1.18a) vācas pata ṛtavaḥ pañca ye nau vaiśvakarmaṇāḥ pari ye",
    "GV00avs___u:7598": "saṃbabhūvuḥ |",
    "GV00avs___u:7599": "(AVŚ_13,1.18c) ihaiva prāṇaḥ sakhye no astu taṃ tvā parameṣṭhin pari",
    "GV00avs___u:7600": "rohita āyuṣā varcasā dadhātu ||18||",
    "GV00avs___u:7601": "(AVŚ_13,1.19a) vācas pate saumanasaṃ manaś ca goṣṭhe no gā janaya yoniṣu prajāḥ |",
    "GV00avs___u:7602": "(AVŚ_13,1.19c) ihaiva prāṇaḥ sakhye no astu taṃ tvā parameṣṭhin pary aham āyuṣā varcasā dadhātu",
    "GV00avs___u:7603": "(AVŚ_13,1.20a) pari tvā dhāt savitā devo agnir varcasā mitrāvaruṇāv abhi",
    "GV00avs___u:7604": "tvā |",
    "GV00avs___u:7605": "(AVŚ_13,1.20c) sarvā arātīr avakrāmann ehīdaṃ rāṣṭram akaraḥ sunṛtāvat",
    "GV00avs___u:7606": "(AVŚ_13,1.21a) yaṃ tvā pṛṣatī rathe praṣṭir vahati rohita |",
    "GV00avs___u:7607": "(AVŚ_13,1.21c) śubhā yāsi riṇann apaḥ ||21||",
    "GV00avs___u:7608": "(AVŚ_13,1.22a) anuvratā rohiṇī rohitasya sūriḥ suvarṇā bṛhatī suvarcāḥ |",
    "GV00avs___u:7609": "(AVŚ_13,1.22c) tayā vājān viśvarūpāṃ jayema tayā viśvāḥ pṛtanā abhi ṣyāma",
    "GV00avs___u:7610": "(AVŚ_13,1.23a) idaṃ sado rohiṇī rohitasyāsau panthāḥ pṛṣatī yena yāti |",
    "GV00avs___u:7611": "(AVŚ_13,1.23c) tāṃ gandharvāḥ kaśyapā un nayanti tāṃ rakṣanti kavayo 'pramādam ||23||",
    "GV00avs___u:7612": "(AVŚ_13,1.24a) sūryasyāśvā harayaḥ ketumantaḥ sadā vahanty amṛtāḥ sukhaṃ ratham |",
    "GV00avs___u:7613": "(AVŚ_13,1.24c) ghṛtapāvā rohito bhrājamāno divaṃ devaḥ pṛṣatīm ā viveśa ||24||",
    "GV00avs___u:7614": "(AVŚ_13,1.25a) yo rohito vṛṣabhas tigmaśṛṅgaḥ pary agniṃ pari sūryaṃ babhūva |",
    "GV00avs___u:7615": "(AVŚ_13,1.25c) yo viṣṭabhnāti pṛthivīṃ divaṃ ca tasmād devā adhi sṛṣṭīḥ",
    "GV00avs___u:7616": "sṛjante ||25||",
    "GV00avs___u:7617": "(AVŚ_13,1.26a) rohito divam āruhan mahataḥ pary arṇavāt |",
    "GV00avs___u:7618": "(AVŚ_13,1.26c) sarvo ruroha rohito ruhaḥ ||26||",
    "GV00avs___u:7619": "(AVŚ_13,1.27a) vi mimīṣva payasvatīṃ ghṛtācīṃ devānāṃ dhenur anapaspṛg eṣā |",
    "GV00avs___u:7620": "(AVŚ_13,1.27c) indraḥ somaṃ pibatu kṣemo astv agniḥ pra stautu vi mṛdho nudasva ||27||",
    "GV00avs___u:7621": "(AVŚ_13,1.28a) samiddho agniḥ samidhāno ghṛtavṛddho ghṛtāhutaḥ |",
    "GV00avs___u:7622": "(AVŚ_13,1.28c) abhīṣāṭ viśvāṣāḍ agniḥ sapatnān hantu ye mama ||28||",
    "GV00avs___u:7623": "(AVŚ_13,1.29a) hantv enān pra dahatv arir yo naḥ pṛtanyati |",
    "GV00avs___u:7624": "(AVŚ_13,1.29c) kravyādāgninā vayaṃ sapatnān pra dahāmasi ||29||",
    "GV00avs___u:7625": "(AVŚ_13,1.30a) avācīnān ava jahīndra vajreṇa bāhumān |",
    "GV00avs___u:7626": "(AVŚ_13,1.30c) adhā sapatnān māmakān agnes tejobhir ādiṣi ||30|| {3}",
    "GV00avs___u:7627": "(AVŚ_13,1.31a) agne sapatnān adharān pādayāsmad vyathayā sajātam utpipānaṃ bṛhaspate |",
    "GV00avs___u:7628": "(AVŚ_13,1.31c) indrāgnī mitrāvaruṇāv adhare padyantām apratimanyūyamānāḥ ||31||",
    "GV00avs___u:7629": "(AVŚ_13,1.32a) udyaṃs tvaṃ deva sūrya sapatnān ava me jahi |",
    "GV00avs___u:7630": "(AVŚ_13,1.32c) avainān aśmanā jahi te yantv adhamaṃ tamaḥ ||32||",
    "GV00avs___u:7631": "(AVŚ_13,1.33a) vatso virājo vṛṣabho matīnām ā ruroha śukrapṛṣṭho",
    "GV00avs___u:7632": "'ntarikṣam |",
    "GV00avs___u:7633": "(AVŚ_13,1.33c) ghṛtenārkam abhy arcanti vatsaṃ brahma santaṃ brahmaṇā vardhayanti ||33||",
    "GV00avs___u:7634": "(AVŚ_13,1.34a) divaṃ ca roha pṛthivīṃ ca roha rāṣṭraṃ ca roha draviṇaṃ ca roha |",
    "GV00avs___u:7635": "(AVŚ_13,1.34c) prajāṃ ca rohāmṛtaṃ ca roha rohitena tanvaṃ saṃ spṛṣasva",
    "GV00avs___u:7636": "(AVŚ_13,1.35a) ye devā rāṣṭrabhṛto 'bhito yanti sūryam |",
    "GV00avs___u:7637": "(AVŚ_13,1.35c) taiṣ ṭe rohitaḥ samvidāno rāṣṭraṃ dadhātu sumanasyamānaḥ",
    "GV00avs___u:7638": "(AVŚ_13,1.36a) ut tvā yajñā brahmapūtā vahanty adhvagato harayas tvā vahanti |",
    "GV00avs___u:7639": "(AVŚ_13,1.36c) tiraḥ samudram ati rocase 'rṇavam ||36||",
    "GV00avs___u:7640": "(AVŚ_13,1.37a) rohite dyāvāpṛthivī adhi śrite vasujiti gojiti saṃdhanājiti",
    "GV00avs___u:7641": "(AVŚ_13,1.37c) sahasraṃ yasya janimāni sapta ca voceyaṃ te nābhiṃ bhuvanasyādhi majmani",
    "GV00avs___u:7642": "(AVŚ_13,1.38a) yaśā yāsi pradiśo diśaś ca yaśāḥ paśūnām uta carṣaṇīnām |",
    "GV00avs___u:7643": "(AVŚ_13,1.38c) yaśāḥ pṛthivyā adityā upasthe 'haṃ bhūyāsaṃ saviteva cāruḥ",
    "GV00avs___u:7644": "(AVŚ_13,1.39a) amutra sann iha vetthetaḥ saṃs tāni paśyasi |",
    "GV00avs___u:7645": "(AVŚ_13,1.39c) itaḥ paśyanti rocanaṃ divi sūryaṃ vipaścitam ||39||",
    "GV00avs___u:7646": "(AVŚ_13,1.40a) devo devān marcayasy antaś carasy arṇave |",
    "GV00avs___u:7647": "(AVŚ_13,1.40c) samānam agnim indhate taṃ viduḥ kavayaḥ pare ||40|| {4}",
    "GV00avs___u:7648": "(AVŚ_13,1.41a) avaḥ pareṇa para enāvareṇa padā vatsaṃ bibratī gaur ud",
    "GV00avs___u:7649": "asthāt |",
    "GV00avs___u:7650": "(AVŚ_13,1.41c) sā kadrīcī kaṃ svid ardhaṃ parāgāt kva svit sūte nahi yūthe asmin ||41||",
    "GV00avs___u:7651": "(AVŚ_13,1.42a) ekapadī dvipadī sā catuṣpady aṣṭāpadī navapadī babhūvuṣī |",
    "GV00avs___u:7652": "(AVŚ_13,1.42c) sahasrākṣarā bhuvanasya paṅktis tasyāḥ samudrā adhi vi kṣaranti ||42||",
    "GV00avs___u:7653": "(AVŚ_13,1.43a) ārohan dyām amṛtaḥ prāva me vacaḥ |",
    "GV00avs___u:7654": "(AVŚ_13,1.43c) ut tvā yajñā brahmapūtā vahanty adhvagato harayas tvā vahanti ||43||",
    "GV00avs___u:7655": "(AVŚ_13,1.44a) veda tat te amartya yat ta ākramaṇaṃ divi |",
    "GV00avs___u:7656": "(AVŚ_13,1.44c) yat te sadhasthaṃ parame vyoman ||44||",
    "GV00avs___u:7657": "(AVŚ_13,1.45a) sūryo dyāṃ sūryaḥ pṛṭhivīṃ sūrya āpo'ti paśyati |",
    "GV00avs___u:7658": "(AVŚ_13,1.45c) sūryo bhūtasyaikaṃ cakṣur ā ruroha divaṃ mahīm ||45||",
    "GV00avs___u:7659": "(AVŚ_13,1.46a) urvīr āsan paridhayo vedir bhūmir akalpata |",
    "GV00avs___u:7660": "(AVŚ_13,1.46c) tatraitāv agnī ādhatta himaṃ ghraṃsaṃ ca rohitaḥ ||46||",
    "GV00avs___u:7661": "(AVŚ_13,1.47a) himaṃ ghraṃsaṃ cādhāya yūpān kṛtvā parvatān |",
    "GV00avs___u:7662": "(AVŚ_13,1.47c) varṣājyāv agnī ījāte rohitasya svarvidaḥ ||47||",
    "GV00avs___u:7663": "(AVŚ_13,1.48a) svarvido rohitasya brahmaṇāgniḥ sam idhyate |",
    "GV00avs___u:7664": "(AVŚ_13,1.48c) tasmād ghraṃsas tasmād dhimas tasmād yajño 'jāyata ||48||",
    "GV00avs___u:7665": "(AVŚ_13,1.49a) brahmaṇāgnī vāvṛdhānau brahmavṛddhau brahmāhutau |",
    "GV00avs___u:7666": "(AVŚ_13,1.49c) brahmeddhāv agnī ījāte rohitasya svarvidaḥ ||49||",
    "GV00avs___u:7667": "(AVŚ_13,1.50a) satye anyaḥ samāhito 'psv anyaḥ sam idhyate |",
    "GV00avs___u:7668": "(AVŚ_13,1.50c) brahmeddhāv agnī ījāte rohitasya svarvidaḥ ||50|| {5}",
    "GV00avs___u:7669": "(AVŚ_13,1.51a) yaṃ vātaḥ pariśumbhati yaṃ vendro brahmaṇaspatiḥ |",
    "GV00avs___u:7670": "(AVŚ_13,1.51c) brahmeddhāvagnī ījāte rohitasya svarvidaḥ ||51||",
    "GV00avs___u:7671": "(AVŚ_13,1.52a) vediṃ bhūmiṃ kalpayitvā divaṃ kṛtvā dakṣiṇām |",
    "GV00avs___u:7672": "(AVŚ_13,1.52c) ghraṃsaṃ tad agniṃ kṛtvā cakāra viśvam ātmanvad varṣeṇājyena rohitaḥ ||52||",
    "GV00avs___u:7673": "(AVŚ_13,1.53a) varṣam ājam ghraṃso agnir vedir bhūmir akalpata |",
    "GV00avs___u:7674": "(AVŚ_13,1.53c) tatraitān parvatān agnir gīrbhir ūrdhvāṃ akalpayat ||53||",
    "GV00avs___u:7675": "(AVŚ_13,1.54a) gīrbhir ūrdhvān kalpayitvā rohito bhūmim abravīt |",
    "GV00avs___u:7676": "(AVŚ_13,1.54c) tvayīdaṃ sarvaṃ jāyatāṃ yad bhūtaṃ yac ca bhāvyam ||54||",
    "GV00avs___u:7677": "(AVŚ_13,1.55a) sa yajñaḥ prathamo bhūto bhavyo ajāyata |",
    "GV00avs___u:7678": "(AVŚ_13,1.55c) tasmād dha jajña idaṃ sarvaṃ yat kiṃ cedaṃ virocate",
    "GV00avs___u:7679": "rohitena ṛṣiṇābhṛtam ||55||",
    "GV00avs___u:7680": "(AVŚ_13,1.56a) yaś ca gāṃ padā sphurati pratyaṅ sūryaṃ ca mehati |",
    "GV00avs___u:7681": "(AVŚ_13,1.56c) tasya vṛścāmi te mūlaṃ na chāyāṃ karavo 'param ||56||",
    "GV00avs___u:7682": "(AVŚ_13,1.57a) yo mābhichāyam atyeṣi māṃ cāgniṃ cāntarā |",
    "GV00avs___u:7683": "(AVŚ_13,1.57c) tasya vṛścāmi te mūlaṃ na chāyāṃ karavo 'param ||57||",
    "GV00avs___u:7684": "(AVŚ_13,1.58a) yo adya deva sūrya tvāṃ ca māṃ cāntarāyati |",
    "GV00avs___u:7685": "(AVŚ_13,1.58c) duṣvapnyaṃ tasmiṃ chamalaṃ duritāni ca mṛjmahe ||58||",
    "GV00avs___u:7686": "(AVŚ_13,1.59a) mā pra gāma patho vayaṃ mā yajñād indra sominaḥ |",
    "GV00avs___u:7687": "(AVŚ_13,1.59c) mānta sthur no arātayaḥ ||59||",
    "GV00avs___u:7688": "(AVŚ_13,1.60a) yo yajñasya prasādhanas tantur deveṣv ātataḥ |",
    "GV00avs___u:7689": "(AVŚ_13,1.60c) tam āhutam aśīmahi ||60|| {6}",
    "GV00avs___u:7690": "(AVŚ_13,2.1a) ud asya ketavo divi śukrā bhrājanta īrate |",
    "GV00avs___u:7691": "(AVŚ_13,2.1c) ādityasya nṛcakṣaso mahivratasya mīḍhuṣaḥ ||1||",
    "GV00avs___u:7692": "(AVŚ_13,2.2a) diśāṃ prajñānāṃ svarayantam arciṣā supakṣam āśuṃ patayantam arṇave |",
    "GV00avs___u:7693": "(AVŚ_13,2.2c) stavāma sūryaṃ bhuvanasya gopāṃ yo raśmibhir diśa ābhāti sarvāḥ ||2||",
    "GV00avs___u:7694": "(AVŚ_13,2.3a) yat prāṅ pratyaṅ svadhayā yāsi śībhaṃ nānārūpe ahanī karṣi",
    "GV00avs___u:7695": "māyayā |",
    "GV00avs___u:7696": "(AVŚ_13,2.3c) tad āditya mahi tat te mahi śravo yad eko viśvaṃ pari bhūma",
    "GV00avs___u:7697": "jāyase ||3||",
    "GV00avs___u:7698": "(AVŚ_13,2.4a) vipaścitaṃ taraṇiṃ bhrājamānaṃ vahanti yaṃ haritaḥ sapta bahvīḥ |",
    "GV00avs___u:7699": "(AVŚ_13,2.4c) srutād yam attrir divam unnināya taṃ tvā paśyanti pariyāntam",
    "GV00avs___u:7700": "ājim ||4||",
    "GV00avs___u:7701": "(AVŚ_13,2.5a) mā tvā dabhan pariyāntam ājiṃ svasti durgāṃ ati yāhi śībham",
    "GV00avs___u:7702": "(AVŚ_13,2.5c) divaṃ ca sūrya pṛthivīṃ ca devīm ahorātre vimimāno yad eṣi",
    "GV00avs___u:7703": "(AVŚ_13,2.6a) svasti te sūrya carase rathāya yenobhāv antau pariyāsi sadyaḥ |",
    "GV00avs___u:7704": "(AVŚ_13,2.6c) yaṃ te vahanti harito vahiṣṭhāḥ śatam aśvā yadi vā sapta bahvīḥ ||6||",
    "GV00avs___u:7705": "(AVŚ_13,2.7a) sukhaṃ sūrya ratham aṃśumantaṃ syonaṃ suvahnim adhi tiṣṭha vājinam |",
    "GV00avs___u:7706": "(AVŚ_13,2.7c) yaṃ te vahanti harito vahiṣṭhāḥ śatam aśvā yadi vā sapta bahvīḥ ||7||",
    "GV00avs___u:7707": "(AVŚ_13,2.8a) sapta sūryo harito yātave rathe hiraṇyatvacaso bṛhatīr ayukta |",
    "GV00avs___u:7708": "(AVŚ_13,2.8c) amoci śukro rajasaḥ parastād vidhūya devas tamo divam āruhat",
    "GV00avs___u:7709": "(AVŚ_13,2.9a) ut ketunā bṛhatā deva āgann apāvṛk tamo 'bhi jyotir aśrait |",
    "GV00avs___u:7710": "(AVŚ_13,2.9c) divyaḥ suparṇaḥ sa vīro vy akhyad aditeḥ putro bhuvanāni",
    "GV00avs___u:7711": "viśvā ||9||",
    "GV00avs___u:7712": "(AVŚ_13,2.10a) udyan raśmīn ā tanuṣe viśvā rupāṇi puṣyasi |",
    "GV00avs___u:7713": "(AVŚ_13,2.10c) ubhā samudrau kratunā vi bhāsi sarvāṃl lokān paribhūr bhrājamānaḥ ||10||",
    "GV00avs___u:7714": "(AVŚ_13,2.11a) pūrvāparaṃ carato māyayaitau śiśū krīḍantau pari yāto",
    "GV00avs___u:7715": "'rṇavam |",
    "GV00avs___u:7716": "(AVŚ_13,2.11c) viśvānyo bhuvanā vicaṣṭe hairaṇyair anyaṃ harito vahanti",
    "GV00avs___u:7717": "(AVŚ_13,2.12a) divi tvāttrir adhārayat sūryā māsāya kartave |",
    "GV00avs___u:7718": "(AVŚ_13,2.12c) sa eṣi sudhṛtas tapan viśvā bhūtāvacākaśat ||12||",
    "GV00avs___u:7719": "(AVŚ_13,2.13a) ubhāv antau sam arṣasi vatsaḥ saṃmātarāv iva |",
    "GV00avs___u:7720": "(AVŚ_13,2.13c) nanv etad itaḥ purā brahma devā amī viduḥ ||13||",
    "GV00avs___u:7721": "(AVŚ_13,2.14a) yat samudram anu śritaṃ tat siṣāsati sūryaḥ |",
    "GV00avs___u:7722": "(AVŚ_13,2.14c) adhvāsya vitato mahān pūrvaś cāparaś ca yaḥ ||14||",
    "GV00avs___u:7723": "(AVŚ_13,2.15a) taṃ sam āpnoti jūtibhis tato nāpa cikitsati |",
    "GV00avs___u:7724": "(AVŚ_13,2.15c) tenāmṛtasya bhakṣaṃ devānāṃ nāva rundhate ||15||",
    "GV00avs___u:7725": "(AVŚ_13,2.16a) ud u tyaṃ jātavedasaṃ devaṃ vahanti ketavaḥ |",
    "GV00avs___u:7726": "(AVŚ_13,2.16c) dṛśe viśvāya sūryam ||16||",
    "GV00avs___u:7727": "(AVŚ_13,2.17a) apa tye tāyavo yathā nakṣatrā yanty aktubhiḥ |",
    "GV00avs___u:7728": "(AVŚ_13,2.17c) sūrāya viśvacakṣase ||17||",
    "GV00avs___u:7729": "(AVŚ_13,2.18a) adṛśrann asya ketavo vi raśmayo janāṃ anu |",
    "GV00avs___u:7730": "(AVŚ_13,2.18c) bhrājanto agnayo yathā ||18||",
    "GV00avs___u:7731": "(AVŚ_13,2.19a) taraṇir viśvadarśato jyotiṣkṛd asi sūrya |",
    "GV00avs___u:7732": "(AVŚ_13,2.19c) viśvam ā bhāsi rocana ||19||",
    "GV00avs___u:7733": "(AVŚ_13,2.20a) pratyaṅ devānāṃ viśaḥ pratyaṅṅ ud eṣi mānuṣīḥ |",
    "GV00avs___u:7734": "(AVŚ_13,2.20c) pratyaṅ viśvaṃ svar dṛśe ||20|| {8}",
    "GV00avs___u:7735": "(AVŚ_13,2.21a) yenā pāvaka cakṣasā bhuraṇyantaṃ janāṃ anu |",
    "GV00avs___u:7736": "(AVŚ_13,2.21c) tvaṃ varuṇa paśyasi ||21||",
    "GV00avs___u:7737": "(AVŚ_13,2.22a) vi dyām eṣi rajas pṛthv ahar mimāno aktubhiḥ |",
    "GV00avs___u:7738": "(AVŚ_13,2.22c) paśyan janmāni sūrya ||22||",
    "GV00avs___u:7739": "(AVŚ_13,2.23a) sapta tvā harito rathe vahanti deva sūrya |",
    "GV00avs___u:7740": "(AVŚ_13,2.23c) śociṣkeśaṃ vicakṣaṇam ||23||",
    "GV00avs___u:7741": "(AVŚ_13,2.24a) ayukta sapta śundhyuvaḥ sūro rathasya naptyaḥ |",
    "GV00avs___u:7742": "(AVŚ_13,2.24c) tābhir yāti svayuktibhiḥ ||24||",
    "GV00avs___u:7743": "(AVŚ_13,2.25a) rohito divam āruhat tapasā tapasvī |",
    "GV00avs___u:7744": "(AVŚ_13,2.25c) sa yonim aiti sa u jāyate punaḥ sa devānām adhipatir babhūva ||25||",
    "GV00avs___u:7745": "(AVŚ_13,2.26a) yo viśvacarṣaṇir uta viśvatomukho yo viśvataspāṇir uta viśvataspṛthaḥ |",
    "GV00avs___u:7746": "(AVŚ_13,2.26c) saṃ bāhubhyāṃ bharati saṃ patatrair dyāvāpṛthivī janayan deva ekaḥ ||26||",
    "GV00avs___u:7747": "(AVŚ_13,2.27a) ekapād dvipado bhūyo vi cakrame dvipāt tripādam abhy eti",
    "GV00avs___u:7748": "paścāt |",
    "GV00avs___u:7749": "(AVŚ_13,2.27c) dvipād dha ṣaṭpado bhūyo vi cakrame ta ekapadas tanvaṃ sam āsate ||27||",
    "GV00avs___u:7750": "(AVŚ_13,2.28a) atandro yāsyan harito yad āsthād dve rūpe kṛṇute rocamānaḥ",
    "GV00avs___u:7751": "(AVŚ_13,2.28c) ketumān udyant sahamāno rajāṃsi viśvā āditya pravato vi bhāsi ||28||",
    "GV00avs___u:7752": "(AVŚ_13,2.29a) baṇ mahāṃ asi sūrya baḍ āditya mahāṃ asi |",
    "GV00avs___u:7753": "(AVŚ_13,2.29c) mahāṃs te mahato mahimā tvam āditya mahāṃ asi ||29||",
    "GV00avs___u:7754": "(AVŚ_13,2.30a) rocase divi rocase antarikṣe pataṅga pṛthivyāṃ rocase rocase apsv antaḥ |",
    "GV00avs___u:7755": "(AVŚ_13,2.30c) ubhā samudrau rucyā vy āpitha devo devāsi mahiṣaḥ svarjit",
    "GV00avs___u:7756": "(AVŚ_13,2.31a) arvāṅ parastāt prayato vyadhva āśur vipaścit patayan pataṅgaḥ |",
    "GV00avs___u:7757": "(AVŚ_13,2.31c) viṣṇur vicittaḥ śavasādhitiṣṭhan pra ketunā sahate viśvam ejat ||31||",
    "GV00avs___u:7758": "(AVŚ_13,2.32a) citrāś cikitvān mahiṣaḥ suparṇa ārocayan rodasī antarikṣam",
    "GV00avs___u:7759": "(AVŚ_13,2.32c) ahorātre pari sūryaṃ vasāne prāsya viśvā tirato vīryāṇi ||32||",
    "GV00avs___u:7760": "(AVŚ_13,2.33a) tigmo vibhrājan tanvaṃ śiśāno 'raṃgamāsaḥ pravato rarāṇaḥ |",
    "GV00avs___u:7761": "(AVŚ_13,2.33c) jyotiṣmān pakṣī mahiṣo vayodhā viśvā āsthāt pradiśaḥ kalpamānaḥ ||33||",
    "GV00avs___u:7762": "(AVŚ_13,2.34a) citraṃ devānām ketur anīkaṃ jyotiṣmān pradiśaḥ sūrya udyan |",
    "GV00avs___u:7763": "(AVŚ_13,2.34c) divākaro 'ti dyumnais tamāṃsi viśvātārīd duritāni śukraḥ ||34||",
    "GV00avs___u:7764": "(AVŚ_13,2.35a) citraṃ devānām ud agād anīkaṃ cakṣur mitrasya varuṇasyāgneḥ |",
    "GV00avs___u:7765": "(AVŚ_13,2.35c) āprād dyāvāpṛthivī antarikṣaṃ sūrya ātmā jagatas tasthuṣaś ca ||35||",
    "GV00avs___u:7766": "(AVŚ_13,2.36a) uccā patantam aruṇaṃ suparṇaṃ madhye divas taraṇiṃ bhrājamānam |",
    "GV00avs___u:7767": "(AVŚ_13,2.36c) paśyama tvā savitāraṃ yam āhur ajasraṃ jyotir yad avindad",
    "GV00avs___u:7768": "attriḥ ||36||",
    "GV00avs___u:7769": "(AVŚ_13,2.37a) divas pṛṣṭhe dhāvamānaṃ suparṇam adityāḥ putraṃ nāthakāma upa yāmi bhītaḥ |",
    "GV00avs___u:7770": "(AVŚ_13,2.37c) sa naḥ sūrya pra tira dīrgham āyur mā riṣāma sumatau te syāma ||37||",
    "GV00avs___u:7771": "(AVŚ_13,2.38a) sahasrāhṇyaṃ viyatāv asya pakṣau harer haṃsasya patataḥ svargam |",
    "GV00avs___u:7772": "(AVŚ_13,2.38c) sa devānt sarvān urasy upadadya saṃpaśyan yāti bhuvanāni viśvā ||38||",
    "GV00avs___u:7773": "(AVŚ_13,2.39a) rohitaḥ kālo abhavad rohito 'gre prajāpatiḥ |",
    "GV00avs___u:7774": "(AVŚ_13,2.39c) rohito yajñānāṃ mukhaṃ rohitaḥ svar ābharat ||39||",
    "GV00avs___u:7775": "(AVŚ_13,2.40a) rohito loko abhavad rohito 'ty atapad divam |",
    "GV00avs___u:7776": "(AVŚ_13,2.40c) rohito raśmibhir bhūmiṃ samudram anu saṃ carat ||40|| {10}",
    "GV00avs___u:7777": "(AVŚ_13,2.41a) sarvā diśaḥ sam acarad rohito 'dhipatir divaḥ |",
    "GV00avs___u:7778": "(AVŚ_13,2.41c) divaṃ samudram ād bhūmiṃ sarvaṃ bhūtaṃ vi rakṣati ||41||",
    "GV00avs___u:7779": "(AVŚ_13,2.42a) ārohan chukro bṛhatīr atandro dve rūpe kṛṇute rocamānaḥ |",
    "GV00avs___u:7780": "(AVŚ_13,2.42c) citraś cikitvān mahiṣo vātamāyā yāvato lokān abhi yad vibhāti ||42||",
    "GV00avs___u:7781": "(AVŚ_13,2.43a) abhy anyad eti pary anyad asyate 'horātrābhyāṃ mahiṣaḥ kalpamānaḥ |",
    "GV00avs___u:7782": "(AVŚ_13,2.43c) sūryaṃ vayaṃ rajasi kṣiyantaṃ gātuvidaṃ havāmahe nādhamānāḥ",
    "GV00avs___u:7783": "(AVŚ_13,2.44a) pṛthivīpro mahiṣo nādhamānasya gātur adabdhacakṣuḥ pari",
    "GV00avs___u:7784": "viśvaṃ babhūva |",
    "GV00avs___u:7785": "(AVŚ_13,2.44c) viśvaṃ saṃpaśyant suvidatro yajatra idaṃ śṛṇotu yad ahaṃ bravīmi ||44||",
    "GV00avs___u:7786": "(AVŚ_13,2.45a) pary asya mahimā pṛthivīṃ samudraṃ jyotiṣā vibhrājan pari dyām antarikṣam",
    "GV00avs___u:7787": "(AVŚ_13,2.45c) sarvaṃ saṃpaśyant suvidatro yajatra idaṃ śṛṇotu yad ahaṃ bravīmi ||45||",
    "GV00avs___u:7788": "(AVŚ_13,2.46a) abodhy agniḥ samidhā janānāṃ prati dhenum ivāyatīm uṣasam |",
    "GV00avs___u:7789": "(AVŚ_13,2.46c) yahvā iva pra vayām ujjihānāḥ pra bhānavaḥ sisrate nākam",
    "GV00avs___u:7790": "acha ||46|| {11}",
    "GV00avs___u:7791": "(AVŚ_13,3.1a) ya ime dyāvāpṛthivī jajāna yo drāpim kṛtvā bhuvanāni vaste |",
    "GV00avs___u:7792": "(AVŚ_13,3.1c) yasmin kṣiyanti pradiśaḥ ṣaḍ urvīr yāḥ pataṅgo anu vicākaśīti |",
    "GV00avs___u:7793": "(AVŚ_13,3.1e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7794": "(AVŚ_13,3.2a) yasmād vātā ṛtuthā pavante yasmāt samudrā adhi vikṣaranti |",
    "GV00avs___u:7795": "(AVŚ_13,3.2c) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7796": "(AVŚ_13,3.2e) ud vepaya rohita pra kṣiṇīhi brahmajyasya prati muñca pāśān",
    "GV00avs___u:7797": "(AVŚ_13,3.3a) yo mārayati prāṇayati yasmāt prāṇanti bhuvanāni viśvā |",
    "GV00avs___u:7798": "(AVŚ_13,3.3c) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7799": "(AVŚ_13,3.3e) ud vepaya rohita pra kṣiṇīhi brahmajyasya prati muñca pāśān",
    "GV00avs___u:7800": "(AVŚ_13,3.4a) yaḥ prāṇena dyāvāpṛthivī tarpayaty apānena samudrasya",
    "GV00avs___u:7801": "jaṭharaṃ yaḥ piparti |",
    "GV00avs___u:7802": "(AVŚ_13,3.4c) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7803": "(AVŚ_13,3.4e) ud vepaya rohita pra kṣiṇīhi brahmajyasya prati muñca pāśān",
    "GV00avs___u:7804": "(AVŚ_13,3.5a) yasmin virāṭ parameṣṭhī prajāpatir agnir vaiśvānaraḥ saha paṅktyā śritaḥ |",
    "GV00avs___u:7805": "(AVŚ_13,3.5c) yaḥ parasya prāṇaṃ paramasya teja ādade |",
    "GV00avs___u:7806": "(AVŚ_13,3.5e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7807": "(AVŚ_13,3.6a) yasmin ṣaḍ urvīḥ pañca diśo adhiśritāś catasra āpo yajñasya",
    "GV00avs___u:7808": "trayo 'kṣarāḥ |",
    "GV00avs___u:7809": "(AVŚ_13,3.6c) yo antarā rodasī kruddhaś cakṣuṣaikṣata |",
    "GV00avs___u:7810": "(AVŚ_13,3.6e) tasya devasya kruddhasyaitad āgo ya evaṃ vidvāṃsaṃ brāhmaṇam jināti |",
    "GV00avs___u:7811": "(AVŚ_13,3.7a) yo annādo annapatir babhūva brahmaṇas patir uta yaḥ |",
    "GV00avs___u:7812": "(AVŚ_13,3.7c) bhūto bhaviṣyat bhuvanasya yas patiḥ |",
    "GV00avs___u:7813": "(AVŚ_13,3.7e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7814": "(AVŚ_13,3.8a) ahorātrair vimitaṃ triṃśadaṅgaṃ trayodaśaṃ māsaṃ yo",
    "GV00avs___u:7815": "nirmimīte |",
    "GV00avs___u:7816": "(AVŚ_13,3.8c) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7817": "(AVŚ_13,3.8e) ud vepaya rohita pra kṣiṇīhi brahmajyasya prati muñca pāśān",
    "GV00avs___u:7818": "(AVŚ_13,3.9a) kṛsṇaṃ niyānaṃ harayaḥ suparṇā apo vasānā divam ut patanti |",
    "GV00avs___u:7819": "(AVŚ_13,3.9c) ta āvavṛtrant sadanād ṛtasya |",
    "GV00avs___u:7820": "(AVŚ_13,3.9e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7821": "(AVŚ_13,3.10a) yat te candraṃ kaśyapa rocanāvad yat saṃhitaṃ puṣkalaṃ citrabhānu yasmint sūryā ārpitāḥ sapta sākam |",
    "GV00avs___u:7822": "(AVŚ_13,3.10c) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7823": "(AVŚ_13,3.10e) ud vepaya rohita pra kṣiṇīhi brahmajyasya prati muñca pāśān",
    "GV00avs___u:7824": "(AVŚ_13,3.11a) bṛhad enam anu vaste purastād rathaṃtaraṃ prati gṛhṇāti paścāt |",
    "GV00avs___u:7825": "(AVŚ_13,3.11c) jyotir vasāne sadam apramādam |",
    "GV00avs___u:7826": "(AVŚ_13,3.11e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7827": "(AVŚ_13,3.12a) bṛhad anyataḥ pakṣa āsīd rathaṃtaram anyataḥ sabale sadhrīcī |",
    "GV00avs___u:7828": "(AVŚ_13,3.12c) yad rohitam ajanayanta devāḥ |",
    "GV00avs___u:7829": "(AVŚ_13,3.12e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7830": "(AVŚ_13,3.13a) sa varuṇaḥ sāyam agnir bhavati sa mitro bhavati prātar",
    "GV00avs___u:7831": "udyan |",
    "GV00avs___u:7832": "(AVŚ_13,3.13c) sa savitā bhūtvāntarikṣeṇa yāti sa indro bhūtvā tapati madhyato divam |",
    "GV00avs___u:7833": "(AVŚ_13,3.13e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7834": "(AVŚ_13,3.14a) sahasrāhṇyaṃ viyatāv asya pakṣau harer haṃsasya patataḥ svargam |",
    "GV00avs___u:7835": "(AVŚ_13,3.14c) sa devānt sarvān urasy upadadya saṃpaśyan yāti bhuvanāni viśvā |",
    "GV00avs___u:7836": "(AVŚ_13,3.14e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7837": "(AVŚ_13,3.15a) ayaṃ sa devo apsv antaḥ sahasramūlaḥ paruśāko attriḥ |",
    "GV00avs___u:7838": "(AVŚ_13,3.15c) ya idaṃ viśvaṃ bhuvanaṃ jajāna |",
    "GV00avs___u:7839": "(AVŚ_13,3.15e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7840": "(AVŚ_13,3.16a) śukraṃ vahanti harayo raghuṣyado devaṃ divi varcasā bhrājamānam |",
    "GV00avs___u:7841": "(AVŚ_13,3.16c) yasyordhvā divaṃ tanvas tapanty arvāṅ suvarṇaiḥ paṭarair vi bhāti |",
    "GV00avs___u:7842": "(AVŚ_13,3.16e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7843": "(AVŚ_13,3.17a) yenādityān haritaḥ samvahanti yena yajñena bahavo yanti prajānantaḥ |",
    "GV00avs___u:7844": "(AVŚ_13,3.17c) yad ekaṃ jyotir bahudhā vibhāti |",
    "GV00avs___u:7845": "(AVŚ_13,3.17e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7846": "(AVŚ_13,3.18a) sapta yuñjanti ratham ekacakram eko aśvo vahati saptanāmā |",
    "GV00avs___u:7847": "(AVŚ_13,3.18c) trinābhi cakram ajaram anarvaṃ yatremā viśvā bhuvanādhi tasthuḥ |",
    "GV00avs___u:7848": "(AVŚ_13,3.18e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7849": "(AVŚ_13,3.19a) aṣṭadhā yukto vahati vahnir ugraḥ pitā devānāṃ janitā matīnām |",
    "GV00avs___u:7850": "(AVŚ_13,3.19c) ṛtasya tantuṃ manasā mimānaḥ sarvā diśaḥ pavate mātariśvā |",
    "GV00avs___u:7851": "(AVŚ_13,3.19e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7852": "(AVŚ_13,3.20a) saṃyañcaṃ tantuṃ pradiśo 'nu sarvā antar gāyatryām amṛtasya garbhe |",
    "GV00avs___u:7853": "(AVŚ_13,3.20c) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7854": "(AVŚ_13,3.20e) ud vepaya rohita pra kṣiṇīhi brahmajyasya prati muñca pāśān",
    "GV00avs___u:7855": "(AVŚ_13,3.21a) nimrucas tisro vyuṣo ha tisras trīṇi rajāṃsi divo aṅga",
    "GV00avs___u:7856": "tisraḥ |",
    "GV00avs___u:7857": "(AVŚ_13,3.21c) vidmā te agne tredhā janitraṃ tredhā devānāṃ janimāni vidma",
    "GV00avs___u:7858": "(AVŚ_13,3.21e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7859": "(AVŚ_13,3.22a) vi ya aurṇot pṛthivīṃ jāyamāna ā samudram adadhāt antarikṣe",
    "GV00avs___u:7860": "(AVŚ_13,3.22c) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7861": "(AVŚ_13,3.22e) ud vepaya rohita pra kṣiṇīhi brahmajyasya prati muñca pāśān",
    "GV00avs___u:7862": "(AVŚ_13,3.23a) tvam agne kratubhiḥ ketubhir hito 'rkaḥ samiddha ud arocathā divi |",
    "GV00avs___u:7863": "(AVŚ_13,3.23c) kim abhy ārcan marutaḥ pṛśnimātaro yad rohitam ajanayanta devāḥ |",
    "GV00avs___u:7864": "(AVŚ_13,3.23e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7865": "(AVŚ_13,3.24a) ya ātmadā baladā yasya viśva upāsate praśiṣaṃ yasya devāḥ |",
    "GV00avs___u:7866": "(AVŚ_13,3.24c) yo 'syeśe dvipado yaś catuṣpadaḥ |",
    "GV00avs___u:7867": "(AVŚ_13,3.24e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7868": "(AVŚ_13,3.25a) ekapād dvipado bhūyo vi cakrame dvipāt tripādam abhy eti",
    "GV00avs___u:7869": "paścāt |",
    "GV00avs___u:7870": "(AVŚ_13,3.25c) catuṣpāc cakre dvipadām abhisvare saṃpaśyan paṅktim",
    "GV00avs___u:7871": "upatiṣṭhamānaḥ |",
    "GV00avs___u:7872": "(AVŚ_13,3.25e) tasya devasya kruddhasyaitad āgo ya evaṃ vidvāṃsaṃ brāhmaṇaṃ jināti |",
    "GV00avs___u:7873": "(AVŚ_13,3.26a) kṛṣṇāyaḥ putro arjuno rātryā vatso 'jāyata |",
    "GV00avs___u:7874": "(AVŚ_13,3.26c) sa ha dyām adhi rohati ruho ruroha rohitaḥ ||26|| {14}",
    "GV00avs___u:7875": "(AVŚ_13,4.26a) sa eti savitā svar divas pṛṣṭhe 'vacākaśat ||1||",
    "GV00avs___u:7876": "(AVŚ_13,4.2a) raśmibhir nabha ābhṛtaṃ mahendra ety āvṛtaḥ ||2||",
    "GV00avs___u:7877": "(AVŚ_13,4.3a) sa dhātā sa vidhartā sa vāyur nabha ucchritam ||3||",
    "GV00avs___u:7878": "(AVŚ_13,4.4a) so 'ryamā sa varuṇaḥ sa rudraḥ sa mahādevaḥ ||4||",
    "GV00avs___u:7879": "(AVŚ_13,4.5a) so agniḥ sa u sūryaḥ sa u eva mahāyamaḥ ||5||",
    "GV00avs___u:7880": "(AVŚ_13,4.6a) taṃ vatsā upa tiṣṭhanty ekaśīrṣāṇo yutā daśa ||6||",
    "GV00avs___u:7881": "(AVŚ_13,4.7a) paścāt prāñca ā tanvanti yad udeti vi bhāsati ||7||",
    "GV00avs___u:7882": "(AVŚ_13,4.8a) tasyaiṣa māruto gaṇaḥ sa eti śikyākṛtaḥ ||8||",
    "GV00avs___u:7883": "(AVŚ_13,4.9a) raśmibhir nabha ābhṛtaṃ mahendra ety āvṛtaḥ ||9||",
    "GV00avs___u:7884": "(AVŚ_13,4.10a) tasyeme nava kośā viṣṭambhā navadhā hitāḥ ||10||",
    "GV00avs___u:7885": "(AVŚ_13,4.11a) sa prajābhyo vi paśyati yac ca prāṇati yac ca na ||11||",
    "GV00avs___u:7886": "(AVŚ_13,4.12a) tam idaṃ nigataṃ sahaḥ sa eṣa eka ekavṛd eka eva ||12||",
    "GV00avs___u:7887": "(AVŚ_13,4.13a) ete asmin devā ekavṛto bhavanti ||13|| {15}",
    "GV00avs___u:7888": "(AVŚ_13,4.14a) kīrtiś ca yaśaś cāmbhaś ca nabhaś ca brāhmaṇavarcasaṃ cānnaṃ cānnādyaṃ ca",
    "GV00avs___u:7889": "(AVŚ_13,4.15a) ya etaṃ devam ekavṛtaṃ veda ||15||",
    "GV00avs___u:7890": "(AVŚ_13,4.16a) na dvitīyo na tṛtīyaś caturtho nāpy ucyate ||16||",
    "GV00avs___u:7891": "(AVŚ_13,4.17a) na pañcamo na ṣaṣṭhaḥ saptamo nāpy ucyate ||17||",
    "GV00avs___u:7892": "(AVŚ_13,4.18a) nāṣṭamo na navamo daśamo nāpy ucyate ||18||",
    "GV00avs___u:7893": "(AVŚ_13,4.19a) sa sarvasmai vi paśyati yac ca prāṇati yac ca na ||19||",
    "GV00avs___u:7894": "(AVŚ_13,4.20a) tam idaṃ nigataṃ sahaḥ sa eṣa eka ekavṛd eka eva ||20||",
    "GV00avs___u:7895": "(AVŚ_13,4.21a) sarve asmin devā ekavṛto bhavanti ||21|| {16}",
    "GV00avs___u:7896": "(AVŚ_13,4.22a) brahma ca tapaś ca kīrtiś ca yaśaś cāmbhaś ca nabhaś ca brāhmaṇavarcasaṃ cānnaṃ cānnādyaṃ ca ||2||",
    "GV00avs___u:7897": "(AVŚ_13,4.23a) bhūtaṃ ca bhavyaṃ ca śraddhā ca ruciś ca svargaś ca svadhā ca ||23||",
    "GV00avs___u:7898": "(AVŚ_13,4.24a) ya etaṃ devam ekavṛtaṃ veda ||24||",
    "GV00avs___u:7899": "(AVŚ_13,4.25a) sa eva mṛtyuḥ so 'mṛtaṃ so 'bhvaṃ sa rakṣaḥ ||25||",
    "GV00avs___u:7900": "(AVŚ_13,4.26a) sa rudro vasuvanir vasudeye namovāke vaṣaṭkāro 'nu saṃhitaḥ",
    "GV00avs___u:7901": "(AVŚ_13,4.27a) tasyeme sarve yātava upa praśiṣam āsate ||27||",
    "GV00avs___u:7902": "(AVŚ_13,4.28a) tasyāmū sarvā nakṣatrā vaśe candramasā saha ||28|| {17}",
    "GV00avs___u:7903": "(AVŚ_13,4.29a) sa vā ahno 'jāyata tasmād ahar ajāyata ||29||",
    "GV00avs___u:7904": "(AVŚ_13,4.30a) sa vai rātryā ajāyata tasmād rātrir ajāyata ||30||",
    "GV00avs___u:7905": "(AVŚ_13,4.31a) sa vā antarikṣād ajāyata tasmād antarikṣam ajāyata ||31||",
    "GV00avs___u:7906": "(AVŚ_13,4.32a) sa vai vāyor ajāyata tasmād vāyur ajāyata ||32||",
    "GV00avs___u:7907": "(AVŚ_13,4.33a) sa vai divo 'jāyata tasmād dyaur adhi ajāyata ||33||",
    "GV00avs___u:7908": "(AVŚ_13,4.34a) sa vai digbhyo 'jāyata tasmād diśo 'jāyanta ||34||",
    "GV00avs___u:7909": "(AVŚ_13,4.35a) sa vai bhūmer ajāyata tasmād bhūmir ajāyata ||35||",
    "GV00avs___u:7910": "(AVŚ_13,4.36a) sa vā agner ajāyata tasmād agnir ajāyata ||36||",
    "GV00avs___u:7911": "(AVŚ_13,4.37a) sa vā adbhyo 'jāyata tasmād āpo 'jāyanta ||37||",
    "GV00avs___u:7912": "(AVŚ_13,4.38a) sa vā ṛgbhyo 'jāyata tasmād ṛco 'jāyanta ||38||",
    "GV00avs___u:7913": "(AVŚ_13,4.39a) sa vai yajñād ajāyata tasmād yajño 'jāyata ||39||",
    "GV00avs___u:7914": "(AVŚ_13,4.40a) sa yajñas tasya yajñaḥ sa yajñasya śiras kṛtam ||40||",
    "GV00avs___u:7915": "(AVŚ_13,4.41a) sa stanayati sa vi dyotate sa u aśmānam asyati ||41||",
    "GV00avs___u:7916": "(AVŚ_13,4.42a) pāpāya vā bhadrāya vā puruṣāyāsurāya vā ||42||",
    "GV00avs___u:7917": "(AVŚ_13,4.43a) yad vā kṛṇoṣy oṣadhīr yad vā varṣasi bhadrayā yad vā janyam avīvṛdhaḥ ||43||",
    "GV00avs___u:7918": "(AVŚ_13,4.44a) tāvāṃs te maghavan mahimopo te tanvaḥ śatam ||44||",
    "GV00avs___u:7919": "(AVŚ_13,4.45a) upo te badhve baddhāni yadi vāsi nyarbudam ||45|| {18}",
    "GV00avs___u:7920": "(AVŚ_13,4.46a) bhūyān indro namurād bhūyān indrāsi mṛtyubhyaḥ ||46||",
    "GV00avs___u:7921": "(AVŚ_13,4.47a) bhūyān arātyāḥ śacyāḥ patis tvam indrāsi vibhūḥ prabhūr iti",
    "GV00avs___u:7922": "tvopāsmahe vayam ||47||",
    "GV00avs___u:7923": "(AVŚ_13,4.48a) namas te astu paśyata paśya mā paśyata ||48||",
    "GV00avs___u:7924": "(AVŚ_13,4.49a) annādyena yaśasā tejasā brāhmaṇavarcasena ||49||",
    "GV00avs___u:7925": "(AVŚ_13,4.50a) ambho amo mahaḥ saha iti tvopāsmahe vayam ||50||",
    "GV00avs___u:7926": "(AVŚ_13,4.51a) ambho aruṇaṃ rajataṃ rajaḥ saha iti tvopāsmahe vayam ||51||",
    "GV00avs___u:7927": "(AVŚ_13,4.52a) uruḥ pṛthuḥ subhūr bhuva iti tvopāsmahe vayam ||52||",
    "GV00avs___u:7928": "(AVŚ_13,4.53a) pratho varo vyaco loka iti tvopāsmahe vayam ||53||",
    "GV00avs___u:7929": "(AVŚ_13,4.54a) bhavadvasur idadvasuḥ saṃyadvasur āyadvasur iti tvopāsmahe",
    "GV00avs___u:7930": "vayam ||54||",
    "GV00avs___u:7931": "(AVŚ_13,4.55a) namas te astu paśyata paśya mā paśyata ||55||",
    "GV00avs___u:7932": "(AVŚ_13,4.56a) annādyena yaśasā tejasā brāhmaṇavarcasena ||56|| {20}",
    "GV00avs___u:7933": "(AVŚ_14,1.1a) satyenottabhitā bhūmiḥ sūryeṇottabhitā dyauḥ |",
    "GV00avs___u:7934": "(AVŚ_14,1.1c) ṛtenādityās tiṣṭhanti divi somo adhi śritaḥ ||1||",
    "GV00avs___u:7935": "(AVŚ_14,1.2a) somenādityā balinaḥ somena pṛthivī mahī |",
    "GV00avs___u:7936": "(AVŚ_14,1.2c) atho nakṣatrāṇām eṣām upasthe soma āhitaḥ ||2||",
    "GV00avs___u:7937": "(AVŚ_14,1.3a) somaṃ manyate papivān yat saṃpiṃṣanty oṣadhim |",
    "GV00avs___u:7938": "(AVŚ_14,1.3c) somaṃ yaṃ brahmāṇo vidur na tasyāśnāti pārthivaḥ ||3||",
    "GV00avs___u:7939": "(AVŚ_14,1.4a) yat tvā soma prapibanti tata ā pyāyase punaḥ |",
    "GV00avs___u:7940": "(AVŚ_14,1.4c) vāyuḥ somasya rakṣitā samānāṃ māsa ākṛtiḥ ||4||",
    "GV00avs___u:7941": "(AVŚ_14,1.5a) āchadvidhānair gupito bārhataiḥ soma rakṣitaḥ |",
    "GV00avs___u:7942": "(AVŚ_14,1.5c) grāvṇām ic chṛṇvan tiṣṭhasi na te aśnāti pārthivaḥ ||5||",
    "GV00avs___u:7943": "(AVŚ_14,1.6a) cittir ā upabarhaṇaṃ cakṣur ā abhyañjanam |",
    "GV00avs___u:7944": "(AVŚ_14,1.6c) dyaur bhūmiḥ kośa āsīd yad ayāt sūryā patim ||6||",
    "GV00avs___u:7945": "(AVŚ_14,1.7a) raibhy āsīd anudeyī nārāśaṃsī nyocanī |",
    "GV00avs___u:7946": "(AVŚ_14,1.7c) suryāyā bhadram id vāso gāthayati pariṣkṛtā ||7||",
    "GV00avs___u:7947": "(AVŚ_14,1.8a) stomā āsan pratidhayaḥ kurīraṃ chanda opaśaḥ |",
    "GV00avs___u:7948": "(AVŚ_14,1.8c) sūryāyā aśvinā varāgnir āsīt purogavaḥ ||8||",
    "GV00avs___u:7949": "(AVŚ_14,1.9a) somo vadhūyur abhavad aśvināstām ubhā varā |",
    "GV00avs___u:7950": "(AVŚ_14,1.9c) sūryāṃ yat patye śaṃsantīṃ manasā savitādadāt ||9||",
    "GV00avs___u:7951": "(AVŚ_14,1.10a) mano asyā ana āsīd dyaur āsīd uta chadiḥ |",
    "GV00avs___u:7952": "(AVŚ_14,1.10c) śukrāv anaḍvāhāv āstāṃ yad ayāt sūryā patim ||10|| {1}",
    "GV00avs___u:7953": "(AVŚ_14,1.11a) ṛksāmābhyām abhihitau gāvau te sāmanāv aitām |",
    "GV00avs___u:7954": "(AVŚ_14,1.11c) śrotre te cakre āstāṃ divi panthāś carācaraḥ ||11||",
    "GV00avs___u:7955": "(AVŚ_14,1.12a) śucī te cakre yātyā vyāno akṣa āhataḥ |",
    "GV00avs___u:7956": "(AVŚ_14,1.12c) ano manasmayaṃ sūryārohat prayatī patim ||12||",
    "GV00avs___u:7957": "(AVŚ_14,1.13a) sūryāyā vahatuḥ prāgāt savitā yam avāsṛjat |",
    "GV00avs___u:7958": "(AVŚ_14,1.13c) maghāsu hanyante gāvaḥ phalgunīṣu vy uhyate ||13||",
    "GV00avs___u:7959": "(AVŚ_14,1.14a) yad aśvinā pṛchamānāv ayātaṃ tricakreṇa vahatuṃ sūryāyāḥ |",
    "GV00avs___u:7960": "(AVŚ_14,1.14c) kvaikaṃ cakraṃ vām āsīt kva deṣṭrāya tasthathuḥ ||14||",
    "GV00avs___u:7961": "(AVŚ_14,1.15a) yad ayātaṃ śubhas patī vareyaṃ sūryām upa |",
    "GV00avs___u:7962": "(AVŚ_14,1.15c) viśve devā anu tad vām ajānan putraḥ pitaram avṛṇīta pūṣā",
    "GV00avs___u:7963": "(AVŚ_14,1.16a) dve te cakre sūrye brahmāṇa ṛtuthā viduḥ |",
    "GV00avs___u:7964": "(AVŚ_14,1.16c) athaikaṃ cakraṃ yad guhā tad addhātaya id viduḥ ||16||",
    "GV00avs___u:7965": "(AVŚ_14,1.17a) aryamaṇaṃ yajāmahe subandhuṃ pativedanam |",
    "GV00avs___u:7966": "(AVŚ_14,1.17c) urvārukam iva bandhanāt preto muñcāmi nāmutaḥ ||17||",
    "GV00avs___u:7967": "(AVŚ_14,1.18a) preto muñcāmi nāmutaḥ subaddhām amutas karam |",
    "GV00avs___u:7968": "(AVŚ_14,1.18c) yatheyam indra mīḍhvaḥ suputrā subhagāsati ||18||",
    "GV00avs___u:7969": "(AVŚ_14,1.19a) pra tvā muñcāmi varuṇasya pāśād yena tvābadhnāt savitā suśevāḥ |",
    "GV00avs___u:7970": "(AVŚ_14,1.19c) ṛtasya yonau sukṛtasya loke syonaṃ te astu sahasaṃbhalāyai ||19||",
    "GV00avs___u:7971": "(AVŚ_14,1.20a) bhagas tveto nayatu hastagṛhyāśvinā tvā pra vahatāṃ rathena |",
    "GV00avs___u:7972": "(AVŚ_14,1.20c) gṛhān gacha gṛhapatnī yathāso vaśinī tvaṃ vidatham ā vadāsi",
    "GV00avs___u:7973": "(AVŚ_14,1.21a) iha priyaṃ prajāyai te sam ṛdhyatām asmin gṛhe gārhapatyāya",
    "GV00avs___u:7974": "jāgṛhi |",
    "GV00avs___u:7975": "(AVŚ_14,1.21c) enā patyā tanvaṃ saṃ spṛśasvātha jirvir vidatham ā vadāsi",
    "GV00avs___u:7976": "(AVŚ_14,1.22a) ihaiva staṃ mā vi yauṣṭaṃ viśvam āyur vy aśnutam |",
    "GV00avs___u:7977": "(AVŚ_14,1.22c) krīḍantau putrair naptṛbhir modamānau svastakau ||22||",
    "GV00avs___u:7978": "(AVŚ_14,1.23a) pūrvāparaṃ carato māyaitau śiśū krīḍantau pari yāto 'rṇavam",
    "GV00avs___u:7979": "(AVŚ_14,1.23c) viśvānyo bhuvanā vicaṣṭa ṛtūṃr anyo vidadhaj jāyase navaḥ ||23||",
    "GV00avs___u:7980": "(AVŚ_14,1.24a) navonavo bhavasi jāyamāno 'hnāṃ ketur uṣasām eṣy agram |",
    "GV00avs___u:7981": "(AVŚ_14,1.24c) bhāgaṃ devebhyo vi dadhāsy āyan pra candramas tirase dīrgham āyuḥ ||24||",
    "GV00avs___u:7982": "(AVŚ_14,1.25a) parā dehi śāmulyaṃ brahmabhyo vi bhajā vasu |",
    "GV00avs___u:7983": "(AVŚ_14,1.25c) kṛtyaiṣā padvatī bhūtvā jāyā viśate patim ||25||",
    "GV00avs___u:7984": "(AVŚ_14,1.26a) nīlalohitaṃ bhavati kṛtyāsaktir vy ajyate |",
    "GV00avs___u:7985": "(AVŚ_14,1.26c) edhante asyā jñātayaḥ patir bandheṣu badhyate ||26||",
    "GV00avs___u:7986": "(AVŚ_14,1.27a) aślīlā tanūr bhavati ruśatī pāpayāmuyā |",
    "GV00avs___u:7987": "(AVŚ_14,1.27c) patir yad vadhvo vāsasaḥ svam aṅgam abhyūrṇute ||27||",
    "GV00avs___u:7988": "(AVŚ_14,1.28a) āśasanaṃ viśasanam atho adhivikartanam |",
    "GV00avs___u:7989": "(AVŚ_14,1.28c) sūryāyāḥ paśya rūpāṇi tāni brahmota śumbhati ||28||",
    "GV00avs___u:7990": "(AVŚ_14,1.29a) tṛṣṭam etat kaṭukam apāṣṭhavad viṣavan naitad attave |",
    "GV00avs___u:7991": "(AVŚ_14,1.29c) sūryāṃ yo brahmā veda sa id vādhūyam arhati ||29||",
    "GV00avs___u:7992": "(AVŚ_14,1.30a) sa it tat syonaṃ harati brahmā vāsaḥ sumaṅgalam |",
    "GV00avs___u:7993": "(AVŚ_14,1.30c) prāyaścittiṃ yo adhyeti yena jāyā na riṣyati ||30|| {3}",
    "GV00avs___u:7994": "(AVŚ_14,1.31a) yuvaṃ bhagaṃ saṃ bharataṃ samṛddham ṛtaṃ vadantāv ṛtodyeṣu |",
    "GV00avs___u:7995": "(AVŚ_14,1.31c) brahmaṇas pate patim asyai rocaya cāru saṃbhalo vadatu vācam etām ||31||",
    "GV00avs___u:7996": "(AVŚ_14,1.32a) ihed asātha na paro gamāthemaṃ gāvaḥ prajayā vardhayātha |",
    "GV00avs___u:7997": "(AVŚ_14,1.32c) śubhaṃ yatīr usriyāḥ somavarcaso viśve devāḥ krann iha vo",
    "GV00avs___u:7998": "manāṃsi ||32||",
    "GV00avs___u:7999": "(AVŚ_14,1.33a) imaṃ gāvaḥ prajayā saṃ viśāthāyaṃ devānāṃ na mināti bhāgam",
    "GV00avs___u:8000": "(AVŚ_14,1.33c) asmai vaḥ pūṣā marutaś ca sarve asmai vo dhātā savitā suvāti ||33||",
    "GV00avs___u:8001": "(AVŚ_14,1.34a) anṛkṣarā ṛjavaḥ santu panthano yebhiḥ sakhāyo yanti no vareyam |",
    "GV00avs___u:8002": "(AVŚ_14,1.34c) saṃ bhagena sam aryamṇā saṃ dhātā sṛjatu varcasā ||34||",
    "GV00avs___u:8003": "(AVŚ_14,1.35a) yac ca varco akṣeṣu surāyāṃ ca yad āhitam |",
    "GV00avs___u:8004": "(AVŚ_14,1.35c) yad goṣv aśvinā varcas tenemāṃ varcasāvatam ||35||",
    "GV00avs___u:8005": "(AVŚ_14,1.36a) yena mahānaghnyā jaghanam aśvinā yena vā surā |",
    "GV00avs___u:8006": "(AVŚ_14,1.36c) yenākṣā abhyaṣicyanta tenemāṃ varcasāvatam ||36||",
    "GV00avs___u:8007": "(AVŚ_14,1.37a) yo anidhmo dīdayad apsv antar yaṃ viprāsa īḍate adhvareṣu |",
    "GV00avs___u:8008": "(AVŚ_14,1.37c) apāṃ napān madhumatīr apo dā yābhir indro vāvṛdhe vīryāvān",
    "GV00avs___u:8009": "(AVŚ_14,1.38a) idam ahaṃ ruśantaṃ grābhaṃ tanūdūṣim apohāmi |",
    "GV00avs___u:8010": "(AVŚ_14,1.38c) yo bhadro rocanas tam ud acāmi ||38||",
    "GV00avs___u:8011": "(AVŚ_14,1.39a) āsyai brāhmaṇāḥ snapanīr harantv avīraghnīr ud ajantv āpaḥ |",
    "GV00avs___u:8012": "(AVŚ_14,1.39c) aryamṇo agniṃ pary etu pūṣan pratīkṣante śvaśuro devaraś ca",
    "GV00avs___u:8013": "(AVŚ_14,1.40a) śaṃ te hiraṇyaṃ śam u santv āpaḥ śaṃ methir bhavatu śaṃ yugasya tardma |",
    "GV00avs___u:8014": "(AVŚ_14,1.40c) śaṃ ta āpaḥ śatapavitrā bhavantu śam u patyā tanvaṃ saṃ spṛśasva ||40|| {4}",
    "GV00avs___u:8015": "(AVŚ_14,1.41a) khe rathasya khe 'nasaḥ khe yugasya śatakrato |",
    "GV00avs___u:8016": "(AVŚ_14,1.41c) apālām indra triṣ pūtvākṛṇoḥ sūryatvacam ||41||",
    "GV00avs___u:8017": "(AVŚ_14,1.42a) āśāsānā saumanasaṃ prajāṃ saubhāgyaṃ rayim |",
    "GV00avs___u:8018": "(AVŚ_14,1.42c) patyur anuvratā bhūtvā saṃ nahyasvāmṛtāya kam ||42||",
    "GV00avs___u:8019": "(AVŚ_14,1.43a) yathā sindhur nadīnāṃ sāmrājyaṃ suṣuve vṛṣā |",
    "GV00avs___u:8020": "(AVŚ_14,1.43c) evā tvaṃ samrājñy edhi patyur astaṃ paretya ||43||",
    "GV00avs___u:8021": "(AVŚ_14,1.44a) samrājñy edhi śvaśureṣu samrājñy uta devṛṣu |",
    "GV00avs___u:8022": "(AVŚ_14,1.44c) nanānduḥ samrājñy edhi samrājñy uta śvaśrvāḥ ||44||",
    "GV00avs___u:8023": "(AVŚ_14,1.45a) yā akṛntann avayan yāś ca tatnire yā devīr antāṃ abhito",
    "GV00avs___u:8024": "'dadanta |",
    "GV00avs___u:8025": "(AVŚ_14,1.45c) tās tvā jarase saṃ vyayantv āyuṣmatīdaṃ pari dhatsva vāsaḥ",
    "GV00avs___u:8026": "(AVŚ_14,1.46a) jīvaṃ rudanti vi nayanty adhvaraṃ dīrghām anu prasitiṃ dīdhyur naraḥ |",
    "GV00avs___u:8027": "(AVŚ_14,1.46c) vāmaṃ pitṛbhyo ya idaṃ samīrire mayaḥ patibhyo janaye pariṣvaje ||46||",
    "GV00avs___u:8028": "(AVŚ_14,1.47a) syonaṃ dhruvaṃ prajāyai dhārayāmi te 'śmānaṃ devyāḥ pṛthivyā upasthe |",
    "GV00avs___u:8029": "(AVŚ_14,1.47c) tam ā tiṣṭhānumādyā suvarcā dīrghaṃ ta āyuḥ savitā kṛṇotu",
    "GV00avs___u:8030": "(AVŚ_14,1.48a) yenāgnir asyā bhūmyā hastaṃ jagrāha dakṣiṇam |",
    "GV00avs___u:8031": "(AVŚ_14,1.48c) tena gṛhṇāmi te hastaṃ mā vyathiṣṭhā mayā saha prajayā ca dhanena ca ||48||",
    "GV00avs___u:8032": "(AVŚ_14,1.49a) devas te savitā hastaṃ gṛhṇātu somo rājā suprajasaṃ kṛṇotu",
    "GV00avs___u:8033": "(AVŚ_14,1.49c) agniḥ subhagāṃ jatavedāḥ patye patnīṃ jaradaṣṭim kṛṇotu",
    "GV00avs___u:8034": "(AVŚ_14,1.50a) gṛhṇāmi te saubhagatvāya hastaṃ mayā patyā jaradaṣṭir yathāsaḥ |",
    "GV00avs___u:8035": "(AVŚ_14,1.50c) bhago aryamā savitā puraṃdhir mahyaṃ tvādur gārhapatyāya devāḥ ||50|| {5}",
    "GV00avs___u:8036": "(AVŚ_14,1.51a) bhagas te hastam agrahīt savitā hastam agrahīt |",
    "GV00avs___u:8037": "(AVŚ_14,1.51c) patnī tvam asi dharmaṇāhaṃ gṛhapatis tava ||51||",
    "GV00avs___u:8038": "(AVŚ_14,1.52a) mameyam astu poṣyā mahyaṃ tvādād bṛhaspatiḥ |",
    "GV00avs___u:8039": "(AVŚ_14,1.52c) mayā patyā prajāvati saṃ jīva śaradaḥ śatam ||52||",
    "GV00avs___u:8040": "(AVŚ_14,1.53a) tvaṣṭā vāso vy adadhāc chubhe kaṃ bṛhaspateḥ praśiṣā kavīnām |",
    "GV00avs___u:8041": "(AVŚ_14,1.53c) tenemāṃ nārīṃ savitā bhagaś ca sūryām iva pari dhattāṃ",
    "GV00avs___u:8042": "prajayā ||53||",
    "GV00avs___u:8043": "(AVŚ_14,1.54a) indrāgnī dyāvāpṛthivī mātariśvā mitrāvaruṇā bhago aśvinobhā",
    "GV00avs___u:8044": "(AVŚ_14,1.54c) bṛhaspatir maruto brahma soma imāṃ nāriṃ prajayā vardhayantu ||54||",
    "GV00avs___u:8045": "(AVŚ_14,1.55a) bṛhaspatiḥ prathamaḥ sūryāyāḥ śīrṣe keśāṃ akalpayat |",
    "GV00avs___u:8046": "(AVŚ_14,1.55c) tenemām aśvinā nārīṃ patye saṃ śobhayāmasi ||55||",
    "GV00avs___u:8047": "(AVŚ_14,1.56a) idaṃ tad rūpaṃ yad avasta yoṣā jāyāṃ jijñāse manasā",
    "GV00avs___u:8048": "carantīm |",
    "GV00avs___u:8049": "(AVŚ_14,1.56c) tām anv artiṣye sakhibhir navagvaiḥ ka imān vidvān vi",
    "GV00avs___u:8050": "cacarta pāśān ||56||",
    "GV00avs___u:8051": "(AVŚ_14,1.57a) ahaṃ vi ṣyāmi mayi rūpam asyā vedad it paśyan manasaḥ kulāyam |",
    "GV00avs___u:8052": "(AVŚ_14,1.57c) na steyam admi manasod amucye svayaṃ śrathnāno varuṇasya pāśān ||57||",
    "GV00avs___u:8053": "(AVŚ_14,1.58a) pra tvā muñcāmi varuṇasya pāśād yena tvābadhnāt savitā suśevāḥ |",
    "GV00avs___u:8054": "(AVŚ_14,1.58c) uruṃ lokaṃ sugam atra panthāṃ kṛṇomi tubhyaṃ sahapatnyai vadhu ||58||",
    "GV00avs___u:8055": "(AVŚ_14,1.59a) ud yachadhvam apa rakṣo hanāthemaṃ nārīṃ sukṛte dadhāta |",
    "GV00avs___u:8056": "(AVŚ_14,1.59c) dhātā vipaścit patim asyai viveda bhago rājā pura etu",
    "GV00avs___u:8057": "prajānan ||59||",
    "GV00avs___u:8058": "(AVŚ_14,1.60a) bhagas tatakṣa caturaḥ pādān bhagas tatakṣa catvāry uṣpalāni |",
    "GV00avs___u:8059": "(AVŚ_14,1.60c) tvaṣṭā pipeśa madhyato 'nu vardhrānt sā no astu sumaṅgalī ||60||",
    "GV00avs___u:8060": "(AVŚ_14,1.61a) sukiṃśukaṃ vahatuṃ viśvarūpaṃ hiraṇyavarṇaṃ suvṛtaṃ sucakram |",
    "GV00avs___u:8061": "(AVŚ_14,1.61c) ā roha sūrye amṛtasya lokaṃ syonaṃ patibhyo vahatuṃ kṛṇu",
    "GV00avs___u:8062": "tvam ||61||",
    "GV00avs___u:8063": "(AVŚ_14,1.62a) abhrātṛghnīṃ varuṇāpaśughnīṃ bṛhaspate |",
    "GV00avs___u:8064": "(AVŚ_14,1.62c) indrāpatighnīm putriṇīm āsmabhyaṃ savitar vaha ||62||",
    "GV00avs___u:8065": "(AVŚ_14,1.63a) mā hiṃsiṣṭaṃ kumāryaṃ sthūṇe devakṛte pathi |",
    "GV00avs___u:8066": "(AVŚ_14,1.63c) śālāyā devyā dvāraṃ syonaṃ kṛṇmo vadhūpatham ||63||",
    "GV00avs___u:8067": "(AVŚ_14,1.64a) brahmāparaṃ yujyatāṃ brahma pūrvaṃ brahmāntato madhyato",
    "GV00avs___u:8068": "brahma sarvataḥ |",
    "GV00avs___u:8069": "(AVŚ_14,1.64c) anāvyādhāṃ devapurāṃ prapadya śivā syonā patiloke vi rāja ||64|| {6}",
    "GV00avs___u:8070": "(AVŚ_14,2.1a) tubhyam agre pary avahant sūryāṃ vahatunā saha |",
    "GV00avs___u:8071": "(AVŚ_14,2.1c) sa naḥ patibhyo jāyāṃ dā agne prajayā saha ||1||",
    "GV00avs___u:8072": "(AVŚ_14,2.2a) punaḥ patnīm agnir adād āyuṣā saha varcasā |",
    "GV00avs___u:8073": "(AVŚ_14,2.2c) dīrghāyur asyā yaḥ patir jīvāti śaradaḥ śatam ||2||",
    "GV00avs___u:8074": "(AVŚ_14,2.3a) somasya jāyā prathamaṃ gandharvas te 'paraḥ patiḥ |",
    "GV00avs___u:8075": "(AVŚ_14,2.3c) tṛtīyo agniṣ ṭe patis turīyas te manuṣyajāḥ ||3||",
    "GV00avs___u:8076": "(AVŚ_14,2.4a) somo dadad gandharvāya gandharvo dadad agnaye |",
    "GV00avs___u:8077": "(AVŚ_14,2.4c) rayiṃ ca putrāṃs cādād agnir mahyam atho imām ||4||",
    "GV00avs___u:8078": "(AVŚ_14,2.5a) ā vām agant sumatir vājinīvasū ny aśvinā hṛtsu kāmā araṃsata",
    "GV00avs___u:8079": "(AVŚ_14,2.5c) abhūtaṃ gopā mithunā śubhas patī priyā aryamṇo duryāṃ aśīmahi ||5||",
    "GV00avs___u:8080": "(AVŚ_14,2.6a) sā mandasānā manasā śivena rayiṃ dhehi sarvavīraṃ vacasyam |",
    "GV00avs___u:8081": "(AVŚ_14,2.6c) sugaṃ tīrthaṃ suprapāṇaṃ śubhas patī sthāṇuṃ pathiṣṭhām apa durmatiṃ hatam",
    "GV00avs___u:8082": "(AVŚ_14,2.7a) yā oṣadhayo yā nadyo yāni kṣetrāṇi yā vanā |",
    "GV00avs___u:8083": "(AVŚ_14,2.7c) tās tvā vadhu prajāvatīṃ patye rakṣantu rakṣasaḥ ||7||",
    "GV00avs___u:8084": "(AVŚ_14,2.8a) emaṃ panthām arukṣāma sugaṃ svastivāhanam |",
    "GV00avs___u:8085": "(AVŚ_14,2.8c) yasmin vīro na riṣyaty anyeṣāṃ vindate vasu ||8||",
    "GV00avs___u:8086": "(AVŚ_14,2.9a) idaṃ su me naraḥ śṛṇuta yayāśiṣā daṃpatī vāmam aśnutaḥ |",
    "GV00avs___u:8087": "(AVŚ_14,2.9c) ye gandharvā apsarasaś ca devīr eṣu vānaspatyeṣu ye 'dhi",
    "GV00avs___u:8088": "tasthuḥ |",
    "GV00avs___u:8089": "(AVŚ_14,2.9e) syonās te asyai vadhvai bhavantu mā hiṃsiṣur vahatum uhyamānam ||9||",
    "GV00avs___u:8090": "(AVŚ_14,2.10a) ye vadhvaś candraṃ vahatuṃ yakṣmā yanti janāṃ anu |",
    "GV00avs___u:8091": "(AVŚ_14,2.10c) punas tān yajñiyā devā nayantu yata āgatāḥ ||10|| {7}",
    "GV00avs___u:8092": "(AVŚ_14,2.11a) mā vidan paripanthino ya āsīdanti daṃpatī |",
    "GV00avs___u:8093": "(AVŚ_14,2.11c) sugena durgam atītām apa drāntv arātayaḥ ||11||",
    "GV00avs___u:8094": "(AVŚ_14,2.12a) saṃ kāśayāmi vahatuṃ brahmaṇā gṛhair aghoreṇa cakṣuṣā mitriyeṇa |",
    "GV00avs___u:8095": "(AVŚ_14,2.12c) paryāṇaddhaṃ viśvarūpaṃ yad asti syonaṃ patibhyaḥ savitā tat kṛṇotu ||12||",
    "GV00avs___u:8096": "(AVŚ_14,2.13a) śivā nārīyam astam āgann imaṃ dhātā lokam asyai dideśa |",
    "GV00avs___u:8097": "(AVŚ_14,2.13c) tām aryamā bhago aśvinobhā prajāpatiḥ prajayā vardhayantu",
    "GV00avs___u:8098": "(AVŚ_14,2.14a) ātmanvaty urvarā nārīyam āgan tasyāṃ naro vapata bījam asyām |",
    "GV00avs___u:8099": "(AVŚ_14,2.14c) sā vaḥ prajāṃ janayad vakṣaṇābhyo bibhratī dugdham ṛṣabhasya retaḥ ||14||",
    "GV00avs___u:8100": "(AVŚ_14,2.15a) prati tiṣṭha virāḍ asi viṣṇur iveha sarasvati |",
    "GV00avs___u:8101": "(AVŚ_14,2.15c) sinīvāli pra jāyatāṃ bhagasya sumatāv asat ||15||",
    "GV00avs___u:8102": "(AVŚ_14,2.16a) ud va ūrmiḥ śamyā hantv āpo yoktrāṇi muñcata |",
    "GV00avs___u:8103": "(AVŚ_14,2.16c) māduṣkṛtau vyenasāv aghnyāv aśunam āratām ||16||",
    "GV00avs___u:8104": "(AVŚ_14,2.17a) aghoracakṣur apatighnī syonā śagmā suśevā suyamā gṛhebhyaḥ",
    "GV00avs___u:8105": "(AVŚ_14,2.17c) vīrasūr devṛkāmā saṃ tvayaidhiṣīmahi sumasyamānā ||17||",
    "GV00avs___u:8106": "(AVŚ_14,2.18a) adevṛghny apatighnīhaidhi śivā paśubhyaḥ suyamā suvarcāḥ |",
    "GV00avs___u:8107": "(AVŚ_14,2.18c) prajāvatī vīrasūr devṛkāmā syonemam agniṃ gārhapatyaṃ",
    "GV00avs___u:8108": "saparya ||18||",
    "GV00avs___u:8109": "(AVŚ_14,2.19a) ut tiṣṭhetaḥ kim ichantīdam āgā ahaṃ tveḍe abhibhūḥ svād",
    "GV00avs___u:8110": "gṛhāt |",
    "GV00avs___u:8111": "(AVŚ_14,2.19c) śūnyaiṣī nirṛte yājaganthot tiṣṭhārāte pra pata meha raṃsthāḥ ||19||",
    "GV00avs___u:8112": "(AVŚ_14,2.20a) yadā gārhapatyam asaparyait pūrvam agniṃ vadhūr iyam |",
    "GV00avs___u:8113": "(AVŚ_14,2.20c) adhā sarasvatyai nāri pitṛbhyaś ca namas kuru ||20|| {8}",
    "GV00avs___u:8114": "(AVŚ_14,2.21a) śarma varmaitad ā harāsyai nāryā upastire |",
    "GV00avs___u:8115": "(AVŚ_14,2.21c) sinīvāli pra jāyatāṃ bhagasya sumatāv asat ||21||",
    "GV00avs___u:8116": "(AVŚ_14,2.22a) yaṃ balbajaṃ nyasyatha carma copastṛṇīthana |",
    "GV00avs___u:8117": "(AVŚ_14,2.22c) tad ā rohatu suprajā yā kanyā vindate patim ||22||",
    "GV00avs___u:8118": "(AVŚ_14,2.23a) upa stṛṇīhi balbajam adhi carmaṇi rohite |",
    "GV00avs___u:8119": "(AVŚ_14,2.23c) tatropaviśya suprajā imam agniṃ saparyatu ||23||",
    "GV00avs___u:8120": "(AVŚ_14,2.24a) ā roha carmopa sīdāgnim eṣa devo hanti rakṣāṃsi sarvā |",
    "GV00avs___u:8121": "(AVŚ_14,2.24c) iha prajāṃ janaya patye asmai sujyaiṣṭhyo bhavat putras ta",
    "GV00avs___u:8122": "eṣaḥ ||24||",
    "GV00avs___u:8123": "(AVŚ_14,2.25a) vi tiṣṭhantāṃ mātur asyā upasthān nānārūpāḥ paśavo jāyamānāḥ |",
    "GV00avs___u:8124": "(AVŚ_14,2.25c) sumaṅgaly upa sīdemam agniṃ saṃpatnī prati bhūṣeha devān ||25||",
    "GV00avs___u:8125": "(AVŚ_14,2.26a) sumaṅgalī prataraṇī gṛhāṇāṃ suśevā patye śvaśurāya śaṃbhūḥ",
    "GV00avs___u:8126": "(AVŚ_14,2.26c) syonā śvaśrvai pra gṛhān viśemān ||26||",
    "GV00avs___u:8127": "(AVŚ_14,2.27a) syonā bhava śvaśurebhyaḥ syonā patye gṛhebhyaḥ |",
    "GV00avs___u:8128": "(AVŚ_14,2.27c) syonāsyai sarvasyai viśe syonā puṣṭāyaiṣāṃ bhava ||27||",
    "GV00avs___u:8129": "(AVŚ_14,2.28a) sumaṅgalīr iyaṃ vadhūr imāṃ sameta paśyata |",
    "GV00avs___u:8130": "(AVŚ_14,2.28c) saubhāgyam asyai dattvā daurbhāgyair viparetana ||28||",
    "GV00avs___u:8131": "(AVŚ_14,2.29a) yā durhārdo yuvatayo yāś ceha jaratīr api |",
    "GV00avs___u:8132": "(AVŚ_14,2.29c) varco nv asyai saṃ dattāthāstaṃ viparetana ||29||",
    "GV00avs___u:8133": "(AVŚ_14,2.30a) rukmaprastaraṇaṃ vahyaṃ viśvā rūpāṇi bibhratam |",
    "GV00avs___u:8134": "(AVŚ_14,2.30c) ārohat sūryā sāvitrī bṛhate saubhagāya kam ||30|| {9}",
    "GV00avs___u:8135": "(AVŚ_14,2.31a) ā roha talpaṃ sumanasyamāneha prajāṃ janaya patye asmai |",
    "GV00avs___u:8136": "(AVŚ_14,2.31c) indrāṇīva subudhā budhyamānā jyotiragrā uṣasaḥ prati",
    "GV00avs___u:8137": "jāgarāsi ||31||",
    "GV00avs___u:8138": "(AVŚ_14,2.32a) devā agre ny apadyanta patnīḥ sam aspṛśanta tanvas tanūbhiḥ",
    "GV00avs___u:8139": "(AVŚ_14,2.32c) sūryeva nāri viśvarūpā mahitvā prajāvatī patyā saṃ bhaveha ||32||",
    "GV00avs___u:8140": "(AVŚ_14,2.33a) ut tiṣṭheto viśvāvaso namaseḍāmahe tvā |",
    "GV00avs___u:8141": "(AVŚ_14,2.33c) jāmim icha pitṛṣadaṃ nyaktāṃ sa te bhāgo januṣā tasya",
    "GV00avs___u:8142": "viddhi ||33||",
    "GV00avs___u:8143": "(AVŚ_14,2.34a) apsarasaḥ sadhamādaṃ madanti havirdhānam antarā sūryaṃ ca |",
    "GV00avs___u:8144": "(AVŚ_14,2.34c) tās te janitram abhi tāḥ parehi namas te gandharvartunā",
    "GV00avs___u:8145": "kṛṇomi ||34||",
    "GV00avs___u:8146": "(AVŚ_14,2.35a) namo gandharvasya namase namo bhāmāya cakṣuṣe ca kṛṇmaḥ |",
    "GV00avs___u:8147": "(AVŚ_14,2.35c) viśvāvaso brahmaṇā te namo 'bhi jāyā apsarasaḥ parehi",
    "GV00avs___u:8148": "(AVŚ_14,2.36a) rāyā vayaṃ sumanasaḥ syāmod ito gandharvam āvīvṛtāma |",
    "GV00avs___u:8149": "(AVŚ_14,2.36c) agant sa devaḥ paramaṃ sadhastham aganma yatra pratiranta āyuḥ ||36||",
    "GV00avs___u:8150": "(AVŚ_14,2.37a) saṃ pitarāv ṛtviye sṛjethāṃ mātā pitā ca retaso bhavāthaḥ |",
    "GV00avs___u:8151": "(AVŚ_14,2.37c) marya iva yoṣām adhi rohayaināṃ prajāṃ kṛṇvāthām iha puṣyataṃ rayim ||37||",
    "GV00avs___u:8152": "(AVŚ_14,2.38a) tāṃ pūṣaṃ chivatamām erayasva yasyāṃ bījaṃ manuṣyā vapanti |",
    "GV00avs___u:8153": "(AVŚ_14,2.38c) yā na ūrū uśatī viśrayāti yasyām uśantaḥ praharema śepaḥ",
    "GV00avs___u:8154": "(AVŚ_14,2.39a) ā rohorum upa dhatsva hastaṃ pari ṣvajasva jāyāṃ sumanasyamānaḥ |",
    "GV00avs___u:8155": "(AVŚ_14,2.39c) prajāṃ kṛṇvāthām iha modamānau dīrghaṃ vām āyuḥ savitā kṛṇotu ||39||",
    "GV00avs___u:8156": "(AVŚ_14,2.40a) ā vāṃ prajāṃ janayatu prajāpatir ahorātrābhyāṃ sam anaktv aryamā |",
    "GV00avs___u:8157": "(AVŚ_14,2.40c) adurmaṅgalī patilokam ā viśemaṃ śaṃ no bhava dvipade śaṃ",
    "GV00avs___u:8158": "catuṣpade ||40|| {10}",
    "GV00avs___u:8159": "(AVŚ_14,2.41a) devair dattaṃ manunā sākam etad vādhūyaṃ vāso vadhvaś ca",
    "GV00avs___u:8160": "vastram |",
    "GV00avs___u:8161": "(AVŚ_14,2.41c) yo brahmaṇe cikituṣe dadāti sa id rakṣāṃsi talpāni hanti",
    "GV00avs___u:8162": "(AVŚ_14,2.42a) yaṃ me datto brahmabhāgaṃ vadhūyor vādhūyaṃ vāso vadhvaś ca",
    "GV00avs___u:8163": "vastram |",
    "GV00avs___u:8164": "(AVŚ_14,2.42c) yuvaṃ brahmaṇe 'numanyamānau bṛhaspate sākam indraś ca dattam ||42||",
    "GV00avs___u:8165": "(AVŚ_14,2.43a) syonād yoner adhi badhyamānau hasāmudau mahasā modamānau |",
    "GV00avs___u:8166": "(AVŚ_14,2.43c) sugū suputrau sugṛhau tarātho jīvāv uṣaso vibhātīḥ ||43||",
    "GV00avs___u:8167": "(AVŚ_14,2.44a) navaṃ vasānaḥ surabhiḥ suvāsā udāgāṃ jīva uṣaso vibhātīḥ |",
    "GV00avs___u:8168": "(AVŚ_14,2.44c) āṇḍāt patatrīvāmukṣi viśvasmād enasas pari ||44||",
    "GV00avs___u:8169": "(AVŚ_14,2.45a) śumbhanī dyāvāpṛthivī antisumne mahivrate |",
    "GV00avs___u:8170": "(AVŚ_14,2.45c) āpaḥ sapta susruvur devīs tā no muñcantv aṃhasaḥ ||45||",
    "GV00avs___u:8171": "(AVŚ_14,2.46a) sūryāyai devebhyo mitrāya varuṇāya ca |",
    "GV00avs___u:8172": "(AVŚ_14,2.46c) ye bhūtasya pracetasas tebhya idam akaraṃ namaḥ ||46||",
    "GV00avs___u:8173": "(AVŚ_14,2.47a) ya ṛte cid abhiśriṣaḥ purā jatrubhya ātṛdaḥ |",
    "GV00avs___u:8174": "(AVŚ_14,2.47c) saṃdhātā saṃdhiṃ maghavā purūvasur niṣkartā vihrutaṃ punaḥ",
    "GV00avs___u:8175": "(AVŚ_14,2.48a) apāsmat tama uchatu nīlaṃ piśaṅgam uta lohitaṃ yat |",
    "GV00avs___u:8176": "(AVŚ_14,2.48c) nirdahanī yā pṛṣātaky asmin tāṃ sthāṇāv adhy ā sajāmi",
    "GV00avs___u:8177": "(AVŚ_14,2.49a) yāvatīḥ kṛtyā upavāsane yāvanto rājño varuṇasya pāśāḥ |",
    "GV00avs___u:8178": "(AVŚ_14,2.49c) vyṛddhayo yā asamṛddhayo yā asmin tā sthāṇāv adhi sādayāmi",
    "GV00avs___u:8179": "(AVŚ_14,2.50a) yā me priyatamā tanūḥ sā me bibhāya vāsasaḥ |",
    "GV00avs___u:8180": "(AVŚ_14,2.50c) tasyāgre tvaṃ vanaspate nīviṃ kṛṇuṣva mā vayaṃ riṣāma ||50|| {11}",
    "GV00avs___u:8181": "(AVŚ_14,2.51a) ye antā yāvatīḥ sico ya otavo ye ca tantavaḥ |",
    "GV00avs___u:8182": "(AVŚ_14,2.51c) vāso yat patnībhir utaṃ tan na syonam upa spṛśāt ||51||",
    "GV00avs___u:8183": "(AVŚ_14,2.52a) uśatīḥ kanyalā imāḥ pitṛlokāt patiṃ yatīḥ |",
    "GV00avs___u:8184": "(AVŚ_14,2.52c) ava dīkṣām asṛkṣata svāhā ||52||",
    "GV00avs___u:8185": "(AVŚ_14,2.53a) bṛhaspatināvasṛṣṭāṃ viśve devā adhārayan |",
    "GV00avs___u:8186": "(AVŚ_14,2.53c) varco goṣu praviṣṭaṃ yat tenemāṃ saṃ sṛjāmasi ||53||",
    "GV00avs___u:8187": "(AVŚ_14,2.54a) bṛhaspatināvasṛṣṭāṃ viśve devā adhārayan |",
    "GV00avs___u:8188": "(AVŚ_14,2.54c) tejo goṣu praviṣṭaṃ yat tenemāṃ saṃ sṛjāmasi ||54||",
    "GV00avs___u:8189": "(AVŚ_14,2.55a) bṛhaspatināvasṛṣṭāṃ viśve devā adhārayan |",
    "GV00avs___u:8190": "(AVŚ_14,2.55c) bhajo goṣu praviṣṭo yas tenemāṃ saṃ sṛjāmasi ||55||",
    "GV00avs___u:8191": "(AVŚ_14,2.56a) bṛhaspatināvasṛṣṭāṃ viśve devā adhārayan |",
    "GV00avs___u:8192": "(AVŚ_14,2.56c) yaśo goṣu praviṣṭaṃ yat tenemāṃ saṃ sṛjāmasi ||56||",
    "GV00avs___u:8193": "(AVŚ_14,2.57a) bṛhaspatināvasṛṣṭāṃ viśve devā adhārayan |",
    "GV00avs___u:8194": "(AVŚ_14,2.57c) payo goṣu praviṣṭaṃ yat tenemāṃ saṃ sṛjāmasi ||57||",
    "GV00avs___u:8195": "(AVŚ_14,2.58a) bṛhaspatināvasṛṣṭāṃ viśve devā adhārayan |",
    "GV00avs___u:8196": "(AVŚ_14,2.58c) raso goṣu praviṣṭo yas tenemāṃ saṃ sṛjāmasi ||58||",
    "GV00avs___u:8197": "(AVŚ_14,2.59a) yadīme keśino janā gṛhe te samanartiṣū rodena kṛṇvanto 'gham |",
    "GV00avs___u:8198": "(AVŚ_14,2.59c) agniṣ ṭvā tasmād enasaḥ savitā ca pra muñcatām ||59||",
    "GV00avs___u:8199": "(AVŚ_14,2.60a) yadīyaṃ duhitā tava vikeśy arudad gṛhe rodena kṛṇvaty agham",
    "GV00avs___u:8200": "(AVŚ_14,2.60c) agniṣ ṭvā tasmād enasaḥ savitā ca pra muñcatām ||60|| {12}",
    "GV00avs___u:8201": "(AVŚ_14,2.61a) yaj jāmayo yad yuvatayo gṛhe te samanartiṣū rodena kṛṇvatīr",
    "GV00avs___u:8202": "agham |",
    "GV00avs___u:8203": "(AVŚ_14,2.61c) agniṣ ṭvā tasmād enasaḥ savitā ca pra muñcatām ||61||",
    "GV00avs___u:8204": "(AVŚ_14,2.62a) yat te prajāyāṃ paśuṣu yad vā gṛheṣu niṣṭhitam aghakṛdbhir",
    "GV00avs___u:8205": "aghaṃ kṛtam |",
    "GV00avs___u:8206": "(AVŚ_14,2.62c) agniṣ ṭvā tasmād enasaḥ savitā ca pra muñcatām ||62||",
    "GV00avs___u:8207": "(AVŚ_14,2.63a) iyaṃ nāry upa brūte pūlyāny āvapantikā |",
    "GV00avs___u:8208": "(AVŚ_14,2.63c) dīrghāyur astu me patir jīvāti śaradaḥ śatam ||63||",
    "GV00avs___u:8209": "(AVŚ_14,2.64a) ihemāv indra saṃ nuda cakravākeva daṃpatī |",
    "GV00avs___u:8210": "(AVŚ_14,2.64c) prajayainau svastakau viśvam āyur vy aśnutām ||64||",
    "GV00avs___u:8211": "(AVŚ_14,2.65a) yad āsandyām upadhāne yad vopavāsane kṛtam |",
    "GV00avs___u:8212": "(AVŚ_14,2.65c) vivāhe kṛtyāṃ yāṃ cakrur āsnāne tāṃ ni dadhmasi ||65||",
    "GV00avs___u:8213": "(AVŚ_14,2.66a) yad duṣkṛtaṃ yac chamalaṃ vivāhe vahatau ca yat |",
    "GV00avs___u:8214": "(AVŚ_14,2.66c) tat saṃbhalasya kambale mṛjmahe duritaṃ vayam ||66||",
    "GV00avs___u:8215": "(AVŚ_14,2.67a) saṃbhale malaṃ sādayitvā kambale duritaṃ vayam |",
    "GV00avs___u:8216": "(AVŚ_14,2.67c) abhūma yajñiyāḥ śuddhāḥ pra ṇa āyūṃṣi tāriṣat ||67||",
    "GV00avs___u:8217": "(AVŚ_14,2.68a) kṛtrimaḥ kaṇṭakaḥ śatadan ya eṣaḥ |",
    "GV00avs___u:8218": "(AVŚ_14,2.68c) apāsyāḥ keśyaṃ malam apa śīrṣaṇyaṃ likhāt ||68||",
    "GV00avs___u:8219": "(AVŚ_14,2.69a) aṅgādaṅgād vayam asyā apa yakṣmaṃ ni dadhmasi |",
    "GV00avs___u:8220": "(AVŚ_14,2.69c) tan mā prāpat pṛthivīṃ mota devān divaṃ mā prāpad urv antarikṣam |",
    "GV00avs___u:8221": "(AVŚ_14,2.69e) apo mā prāpan malam etad agne yamam mā prāpat pitṝṃś ca sarvān ||69||",
    "GV00avs___u:8222": "(AVŚ_14,2.70a) saṃ tvā nahyāmi payasā pṛthivyāḥ saṃ tvā nahyāmi payasauṣadhīnām |",
    "GV00avs___u:8223": "(AVŚ_14,2.70c) saṃ tvā nahyāmi prajayā dhanena sā saṃnaddhā sanuhi vājam",
    "GV00avs___u:8224": "emam ||70|| {13}",
    "GV00avs___u:8225": "(AVŚ_14,2.71a) amo 'ham asmi sā tvaṃ sāmāham asmy ṛk tvaṃ dyaur ahaṃ",
    "GV00avs___u:8226": "pṛthivī tvam |",
    "GV00avs___u:8227": "(AVŚ_14,2.71c) tāv iha saṃ bhavāva prajām ā janayāvahai ||71||",
    "GV00avs___u:8228": "(AVŚ_14,2.72a) janiyanti nāv agravaḥ putriyanti sudānavaḥ |",
    "GV00avs___u:8229": "(AVŚ_14,2.72c) ariṣṭāsū sacevahi bṛhate vājasātaye ||72||",
    "GV00avs___u:8230": "(AVŚ_14,2.73a) ye pitaro vadhūdarśā imaṃ vahatum āgaman |",
    "GV00avs___u:8231": "(AVŚ_14,2.73c) te asyai vadhvai saṃpatnyai prajāvac charma yachantu ||73||",
    "GV00avs___u:8232": "(AVŚ_14,2.74a) yedaṃ pūrvāgan raśanāyamānā prajām asyai draviṇaṃ ceha dattvā |",
    "GV00avs___u:8233": "(AVŚ_14,2.74c) tāṃ vahantv agatasyānu panthāṃ virāḍ iyaṃ suprajā aty ajaiṣīt ||74||",
    "GV00avs___u:8234": "(AVŚ_14,2.75a) pra budhyasva subudhā budhyamānā dīrghāyutvāya śataśāradāya",
    "GV00avs___u:8235": "(AVŚ_14,2.75c) gṛhān gacha gṛhapatnī yathāso dīrghaṃ ta āyuḥ savitā kṛṇotu",
    "GV00avs___u:8236": "(AVŚ_15,1.1a) vrātya āsīd īyamāna eva sa prajāpatiṃ sam airayat ||1||",
    "GV00avs___u:8237": "(AVŚ_15,1.2a) sa prajāpatiḥ suvarṇam ātmann apaśyat tat prājanayat ||2||",
    "GV00avs___u:8238": "(AVŚ_15,1.3a) tad ekam abhavat tal lalāmam abhavat tan mahad abhavat taj jyeṣṭham abhavat tad brahmābhavat tat tapo 'bhavat tat satyam abhavat tena prājāyata ||3||",
    "GV00avs___u:8239": "(AVŚ_15,1.4a) so 'vardhata sa mahān abhavat sa mahādevo 'bhavat ||4||",
    "GV00avs___u:8240": "(AVŚ_15,1.5a) sa devānām īśāṃ pary ait sa īśāno 'bhavat ||5||",
    "GV00avs___u:8241": "(AVŚ_15,1.6a) sa ekavrātyo 'bhavat sa dhanur ādatta tad evendradhanuḥ ||6||",
    "GV00avs___u:8242": "(AVŚ_15,1.7a) nīlam asyodaraṃ lohitaṃ pṛṣṭham ||7||",
    "GV00avs___u:8243": "(AVŚ_15,1.8a) nīlenaivāpriyaṃ bhrātṛvyaṃ prorṇoti lohitena dviṣantaṃ vidhyatīti brahmavādino vadanti ||8||",
    "GV00avs___u:8244": "(AVŚ_15,2.1[2.1]a) sa ud atiṣṭhat sa prācīṃ diśam anu vy acalat |",
    "GV00avs___u:8245": "(AVŚ_15,2.1[2.2]b) taṃ bṛhac ca rathantaraṃ cādityāś ca viśve ca devā",
    "GV00avs___u:8246": "anuvyacalan |",
    "GV00avs___u:8247": "(AVŚ_15,2.1[2.3]c) bṛhate ca vai sa rathantarāya cādityebhyaś ca viśvebhyaś ca devebhya ā vṛścate ya evaṃ vidvāṃsaṃ vrātyam upavadati |",
    "GV00avs___u:8248": "(AVŚ_15,2.1[2.4]d) bṛhataś ca vai sa rathantarasya cādityānāṃ ca viśveṣāṃ ca devānāṃ priyaṃ dhāma bhavati ya evaṃ veda |",
    "GV00avs___u:8249": "(AVŚ_15,2.1[2.5]e) tasya prācyāṃ diśi śraddhā puṃścalī mitro māgadho vijñānaṃ vāso 'har uṣṇīṣaṃ rātrī keśā haritau pravartau kalmalir maṇiḥ |",
    "GV00avs___u:8250": "(AVŚ_15,2.1[2.6-7]f) bhūtaṃ ca bhaviṣyac ca pariṣkandau mano vipathaṃ mātariśvā ca pavamānaś ca vipathavāhau vātaḥ sārathī reṣmā pratodaḥ kīrtiś ca yaśaś ca puraḥsarau |",
    "GV00avs___u:8251": "(AVŚ_15,2.1[2.8]g) ainaṃ kīrtir gachaty ā yaśo gachati ya evaṃ veda ||1||",
    "GV00avs___u:8252": "(AVŚ_15,2.2[2.9]a) sa ud atiṣṭhat sa dakṣiṇāṃ diśam anu vy acalat |",
    "GV00avs___u:8253": "(AVŚ_15,2.2[2.10]b) taṃ yajñāyajñiyaṃ ca vāmadevyaṃ ca yajñaś ca yajamānaś ca paśavaś cānuvyacalan",
    "GV00avs___u:8254": "(AVŚ_15,2.2[2.11]c) yajñāyajñiyāya ca vai sa vāmadevyāya ca yajñāya ca yajamānāya ca paśubhyaś cā vṛścate ya evaṃ vidvāṃsaṃ vrātyam upavadati |",
    "GV00avs___u:8255": "(AVŚ_15,2.2[2.12]d) yajñāyajñiyasya ca vai sa vāmadevyasya ca yajñasya ca yajamānasya ca paśūnāṃ ca priyaṃ dhāma bhavati ya evaṃ veda |",
    "GV00avs___u:8256": "(AVŚ_15,2.2[2.13]e) tasya dakṣiṇāyāṃ diśy uṣāḥ puṃścalī mantro māgadho vijñānaṃ vāso 'har uṣṇīṣaṃ rātrī keśā haritau pravartau kalmalir maṇiḥ |",
    "GV00avs___u:8257": "(AVŚ_15,2.2[2.14]f) amāvāsyā ca paurṇamāsī ca pariṣkandau mano vipathaṃ mātariśvā ca pavamānaś ca vipathavāhau vātaḥ sārathī reṣmā pratodaḥ kīrtiś ca yaśaś ca puraḥsarau |",
    "GV00avs___u:8258": "(AVŚ_15,2.2[2.14]g) ainaṃ kīrtir gachaty ā yaśo gachati ya evaṃ veda ||2||",
    "GV00avs___u:8259": "(AVŚ_15,2.3[2.15]a) sa ud atiṣṭhat sa pratīcīṃ diśam anu vy acalat |",
    "GV00avs___u:8260": "(AVŚ_15,2.3[2.16]b) taṃ vairūpaṃ ca vairājaṃ cāpaś ca varuṇaś ca rājānuvyacalan |",
    "GV00avs___u:8261": "(AVŚ_15,2.3[2.17]c) vairūpāya ca vai sa vairājāya cādbhyaś ca varuṇāya ca",
    "GV00avs___u:8262": "rājña ā vṛścate ya evaṃ vidvāṃsaṃ vrātyam upavadati |",
    "GV00avs___u:8263": "(AVŚ_15,2.3[2.18]d) vairūpasya ca vai sa vairājasya cāpāṃ ca varuṇasya ca",
    "GV00avs___u:8264": "rājñaḥ priyaṃ dhāma bhavati ya evaṃ veda |",
    "GV00avs___u:8265": "(AVŚ_15,2.3[2.19]e) tasya pratīcyāṃ diśīrā puṃścalī haso māgadho vijñānaṃ vāso 'har uṣṇīṣaṃ rātrī keśā haritau pravartau kalmalir maṇiḥ |",
    "GV00avs___u:8266": "(AVŚ_15,2.3[2.20]f) ahaś ca rātrī ca pariṣkandau mano vipathaṃ mātariśvā ca pavamānaś ca vipathavāhau vātaḥ sārathī reṣmā pratodaḥ kīrtiś ca yaśaś ca puraḥsarau |",
    "GV00avs___u:8267": "(AVŚ_15,2.3[2.20]g) ainaṃ kīrtir gachaty ā yaśo gachati ya evaṃ veda ||3||",
    "GV00avs___u:8268": "(AVŚ_15,2.4[2.21]a) sa ud atiṣṭhat sa udīcīṃ diśam anu vy acalat |",
    "GV00avs___u:8269": "(AVŚ_15,2.4[2.22]b) taṃ śyaitaṃ ca naudhasaṃ ca saptarṣayaś ca somaś ca",
    "GV00avs___u:8270": "rājānuvyacalan |",
    "GV00avs___u:8271": "(AVŚ_15,2.4[2.23]c) śyaitāya ca vai sa naudhasāya ca saptarṣibhyaś ca somāya ca rājña ā vṛścate ya evaṃ vidvāṃsaṃ vrātyam upavadati |",
    "GV00avs___u:8272": "(AVŚ_15,2.4[2.24]d) śyaitasya ca vai sa naudhasasya ca saptarṣīṇāṃ ca somasya ca rājñaḥ priyaṃ dhāma bhavati ya evaṃ veda |",
    "GV00avs___u:8273": "(AVŚ_15,2.4[2.25]e) tasyodīcyāṃ diśi vidyut puṃścalī stanayitnur māgadho",
    "GV00avs___u:8274": "vijñānaṃ vāso 'har uṣṇīṣaṃ rātrī keśā haritau pravartau kalmalir maṇiḥ |",
    "GV00avs___u:8275": "(AVŚ_15,2.4[2.26-27]f) śrutaṃ ca viśrutaṃ ca pariṣkandau mano vipathaṃ mātariśvā ca pavamānaś ca vipathavāhau vātaḥ sārathī reṣmā pratodaḥ kīrtiś ca yaśaś ca puraḥsarau |",
    "GV00avs___u:8276": "(AVŚ_15,2.4[2.28]g) ainaṃ kīrtir gachaty ā yaśo gachati ya evaṃ veda ||4||",
    "GV00avs___u:8277": "(AVŚ_15,3.1a) sa saṃvatsaram ūrdhvo 'tiṣṭhat taṃ devā abruvan vrātya kiṃ nu tiṣṭhasīti",
    "GV00avs___u:8278": "(AVŚ_15,3.2a) so 'bravīd āsandīṃ me saṃ bharantv iti ||2||",
    "GV00avs___u:8279": "(AVŚ_15,3.3a) tasmai vrātyāyāsandīṃ sam abharan ||3||",
    "GV00avs___u:8280": "(AVŚ_15,3.4a) tasyā grīṣmaś ca vasantaś ca dvau pādāv āstāṃ śarac ca varṣāś ca dvau ||4||",
    "GV00avs___u:8281": "(AVŚ_15,3.5a) bṛhac ca rathantaraṃ cānūcye āstāṃ yajñāyajñiyaṃ ca vāmadevyaṃ ca tiraścye ||5||",
    "GV00avs___u:8282": "(AVŚ_15,3.6a) ṛcaḥ prāñcas tantavo yajūṃṣi tiryañcaḥ ||6||",
    "GV00avs___u:8283": "(AVŚ_15,3.7a) veda āstaraṇaṃ brahmopabarhaṇam ||7||",
    "GV00avs___u:8284": "(AVŚ_15,3.8a) sāmāsāda udgītho 'paśrayaḥ ||8||",
    "GV00avs___u:8285": "(AVŚ_15,3.9a) tām āsandīṃ vrātya ārohat ||9||",
    "GV00avs___u:8286": "(AVŚ_15,3.10a) tasya devajanāḥ pariṣkandā āsant saṃkalpāḥ prahāyyā viśvāni bhūtāny upasadaḥ",
    "GV00avs___u:8287": "(AVŚ_15,3.11a) viśvāny evāsya bhūtāny upasado bhavanti ya evaṃ veda ||11||",
    "GV00avs___u:8288": "(AVŚ_15,4.1[4.1]a) tasmai prācyā diśaḥ |",
    "GV00avs___u:8289": "(AVŚ_15,4.1[4.2]b) vāsantau māsau goptārāv akurvan bṛhac ca rathantaraṃ cānuṣṭhātārau |",
    "GV00avs___u:8290": "(AVŚ_15,4.1[4.3]c) vāsantāv enaṃ māsau prācyā diśo gopāyato bṛhac ca rathantaraṃ cānu tiṣṭhato ya evaṃ veda ||1|| [3]",
    "GV00avs___u:8291": "(AVŚ_15,4.2[4.4]a) tasmai dakṣiṇāyā diśaḥ |",
    "GV00avs___u:8292": "(AVŚ_15,4.2[4.5]b) graiṣmau māsau goptārāv akurvan yajñāyajñiyaṃ ca",
    "GV00avs___u:8293": "vāmadevyaṃ cānuṣṭhātārau |",
    "GV00avs___u:8294": "(AVŚ_15,4.2[4.6]c) graiṣmāv enaṃ māsau dakṣiṇāyā diśo gopāyato",
    "GV00avs___u:8295": "yajñāyajñiyaṃ ca vāmadevyaṃ cānu tiṣṭhato ya evaṃ veda ||2|| [6]",
    "GV00avs___u:8296": "(AVŚ_15,4.3[4.7]a) tasmai pratīcyā diśaḥ |",
    "GV00avs___u:8297": "(AVŚ_15,4.3[4.8]b) vārṣikau māsau goptārāv akurvan vairūpaṃ ca vairājaṃ cānuṣṭhātārau |",
    "GV00avs___u:8298": "(AVŚ_15,4.3[4.9]c) vārṣikāv enaṃ māsau pratīcyā diśo gopāyato vairūpaṃ ca vairājaṃ cānu tiṣṭhato ya evaṃ veda ||3|| [9]",
    "GV00avs___u:8299": "(AVŚ_15,4.4[4.10]a) tasmā udīcyā diśaḥ |",
    "GV00avs___u:8300": "(AVŚ_15,4.4[4.11]b) śāradau māsau goptārāv akurvaṃ chyaitaṃ ca naudhasaṃ cānuṣṭhātārau |",
    "GV00avs___u:8301": "(AVŚ_15,4.4[4.12]c) śāradāv enaṃ māsāv udīcyā diśo gopāyataḥ śyaitaṃ ca naudhasaṃ cānu tiṣṭhato ya evaṃ veda ||4|| [12]",
    "GV00avs___u:8302": "(AVŚ_15,4.5[4.13]a) tasmai dhruvāyā diśaḥ |",
    "GV00avs___u:8303": "(AVŚ_15,4.5[4.14]b) haimanau māsau goptārāv akurvan bhūmiṃ cāgniṃ",
    "GV00avs___u:8304": "cānuṣṭhātārau |",
    "GV00avs___u:8305": "(AVŚ_15,4.5[4.15]c) haimanāv enaṃ māsau dhruvāyā diśo gopāyato bhūmiś cāgniś cānu tiṣṭhato ya evaṃ veda ||5|| [15]",
    "GV00avs___u:8306": "(AVŚ_15,4.6[4.16]a) tasmā ūrdhvāyā diśaḥ |",
    "GV00avs___u:8307": "(AVŚ_15,4.6[4.17]b) śaiśirau māsau goptārāv akurvan divaṃ cādityaṃ",
    "GV00avs___u:8308": "cānuṣṭhātārau |",
    "GV00avs___u:8309": "(AVŚ_15,4.6[4.18]c) śaiśirāv enaṃ māsāv ūrdhvāyā diśo gopāyato dyauś cādityaś cānu tiṣṭhato ya evaṃ veda ||6|| [18]",
    "GV00avs___u:8310": "(AVŚ_15,5.1[5.1]a) tasmai prācyā diśo antardeśād bhavam iṣvāsam",
    "GV00avs___u:8311": "anuṣṭhātāram akurvan |",
    "GV00avs___u:8312": "(AVŚ_15,5.1[5.2-3]b) bhava enam iṣvāsaḥ prācyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti ya evaṃ veda ||1|| [2-3]",
    "GV00avs___u:8313": "(AVŚ_15,5.2[5.4]a) tasmai dakṣiṇāyā diśo antardeśāc charvam iṣvāsam",
    "GV00avs___u:8314": "anuṣṭhātāram akurvan |",
    "GV00avs___u:8315": "(AVŚ_15,5.2[5.5]b) śarva enam iśvāso dakṣiṇāyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti ya evaṃ veda ||2|| [5]",
    "GV00avs___u:8316": "(AVŚ_15,5.3[5.6]a) tasmai pratīcyā diśo antardeśāt paśupatim iṣvāsam",
    "GV00avs___u:8317": "anuṣṭhātāram akurvan |",
    "GV00avs___u:8318": "(AVŚ_15,5.3[5.7]b) paśupatir enam iṣvāsaḥ pratīcyā diśo antardeśād",
    "GV00avs___u:8319": "anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti ya evaṃ veda (AVŚ_15,5.4[5.8]a) tasmā udīcyā diśo antardeśād ugraṃ devam iṣvāsam anuṣṭhātāram akurvan |",
    "GV00avs___u:8320": "(AVŚ_15,5.4[5.9]b) ugra enaṃ deva iṣvāsa udīcyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān",
    "GV00avs___u:8321": "hinasti ya evaṃ veda ||4|| [9]",
    "GV00avs___u:8322": "(AVŚ_15,5.5[5.10]a) tasmai dhruvāyā diśo antardeśād rudram iṣvāsam",
    "GV00avs___u:8323": "anuṣṭhātāram akurvan |",
    "GV00avs___u:8324": "(AVŚ_15,5.5[5.11]b) rudra enam iṣvāso dhruvāyā diśo antardeśād anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti ya evaṃ veda ||5|| [11]",
    "GV00avs___u:8325": "(AVŚ_15,5.6[5.12]a) tasmā ūrdhvāyā diśo antardeśān mahādevam iṣvāsam",
    "GV00avs___u:8326": "anuṣṭhātāram akurvan |",
    "GV00avs___u:8327": "(AVŚ_15,5.6[5.13]b) mahādeva enam iṣvāsa ūrdhvāyā diśo antardeśād",
    "GV00avs___u:8328": "anuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti ya evaṃ veda (AVŚ_15,5.7[5.14]a) tasmai sarvebhyo antardeśebhya īśānam iṣvāsam anuṣṭhātāram akurvan",
    "GV00avs___u:8329": "(AVŚ_15,5.7[5.15-16]b) īśāna enam iṣvāsaḥ sarvebhyo antardeśebhyo 'nuṣṭhātānu tiṣṭhati nainaṃ śarvo na bhavo neśāno nāsya paśūn na samānān hinasti ya evaṃ veda ||7|| [15-16]",
    "GV00avs___u:8330": "(AVŚ_15,6.1[6.1]a) sa dhruvāṃ diśam anu vy acalat |",
    "GV00avs___u:8331": "(AVŚ_15,6.1[6.2]b) taṃ bhūmiś cāgniś cauṣadhayaś ca vanaspatayaś ca vānaspatyāś ca vīrudhaś cānuvyacalan |",
    "GV00avs___u:8332": "(AVŚ_15,6.1[6.3]c) bhūmeś ca vai so 'gneś cauṣadhīnāṃ ca vanaspatīnāṃ ca vānaspatyānāṃ ca vīrudhāṃ ca priyaṃ dhāma bhavati ya evaṃ veda ||1|| [3]",
    "GV00avs___u:8333": "(AVŚ_15,6.2[6.4]a) sa ūrdhvāṃ diśam anu vy acalat |",
    "GV00avs___u:8334": "(AVŚ_15,6.2[6.5]b) tam ṛtaṃ ca satyaṃ ca sūryaś ca candraś ca nakṣatrāṇi cānuvyacalan |",
    "GV00avs___u:8335": "(AVŚ_15,6.2[6.6]c) ṛtasya ca vai sa satyasya ca sūryasya ca candrasya ca nakṣatrāṇāṃ ca priyaṃ dhāma bhavati ya evaṃ veda ||2|| [6]",
    "GV00avs___u:8336": "(AVŚ_15,6.3[6.7]a) sa uttamāṃ diśam anu vy acalat |",
    "GV00avs___u:8337": "(AVŚ_15,6.3[6.8]b) tam ṛcaś ca sāmāni ca yajūṃṣi ca brahma cānuvyacalan |",
    "GV00avs___u:8338": "(AVŚ_15,6.3[6.9]c) ṛcāṃ ca vai sa sāmnāṃ ca yajuṣāṃ ca brahmaṇaś ca priyaṃ dhāma bhavati ya evaṃ veda ||3|| [9]",
    "GV00avs___u:8339": "(AVŚ_15,6.4[6.10]a) sa bṛhatīṃ diśam anu vy acalat |",
    "GV00avs___u:8340": "(AVŚ_15,6.4[6.11]b) tam itihāsaś ca purāṇaṃ ca gāthāś ca nārāśaṃsīś cānuvyacalan |",
    "GV00avs___u:8341": "(AVŚ_15,6.4[6.12]c) itihāsasya ca vai sa purāṇasya ca gāthānāṃ ca nārāśaṃsīnāṃ ca priyaṃ dhāma bhavati ya evaṃ veda ||4|| [12]",
    "GV00avs___u:8342": "(AVŚ_15,6.5[6.13]a) sa paramāṃ diśam anu vy acalat |",
    "GV00avs___u:8343": "(AVŚ_15,6.5[6.14]b) tam āhavanīyaś ca gārhapatyaś ca dakṣiṇāgniś ca yajñaś ca yajamānaś ca paśavaś cānuvyacalan |",
    "GV00avs___u:8344": "(AVŚ_15,6.5[6.15]c) āhavanīyasya ca vai sa gārhapatyasya ca dakṣiṇāgneś ca yajñasya ca yajamānasya ca paśūnāṃ ca priyaṃ dhāma bhavati ya evaṃ veda",
    "GV00avs___u:8345": "(AVŚ_15,6.6[6.16]a) so 'nādiṣṭāṃ diśam anu vy acalat |",
    "GV00avs___u:8346": "(AVŚ_15,6.6[6.17]b) tam ṛtavaś cārtavāś ca lokāś ca laukyāś ca māsāś",
    "GV00avs___u:8347": "cārdhamāsāś cāhorātre cānuvyacalan |",
    "GV00avs___u:8348": "(AVŚ_15,6.6[6.18]c) ṛtūnāṃ ca vai sa ārtavānāṃ ca lokānāṃ ca laukyānāṃ ca māsānāṃ cārdhamāsānāṃ cāhorātrayoś ca priyaṃ dhāma bhavati ya evaṃ veda ||6|| [18]",
    "GV00avs___u:8349": "(AVŚ_15,6.7[6.19]a) so 'nāvṛttāṃ diśam anu vy acalat tato nāvartsyann",
    "GV00avs___u:8350": "amanyata |",
    "GV00avs___u:8351": "(AVŚ_15,6.7[6.20]b) taṃ ditiś cāditiś ceḍā cendrāṇī cānuvyacalan |",
    "GV00avs___u:8352": "(AVŚ_15,6.7[6.21]c) diteś ca vai so 'diteś ceḍāyāś cendrāṇyāś ca priyaṃ dhāma bhavati ya evaṃ veda ||7|| [21]",
    "GV00avs___u:8353": "(AVŚ_15,6.8[6.22]a) sa diśo 'nu vy acalat taṃ virāḍ anu vy acalat sarve ca",
    "GV00avs___u:8354": "devāḥ sarvāś ca devatāḥ |",
    "GV00avs___u:8355": "(AVŚ_15,6.8[6.23]b) virājaś ca vai sa sarveṣāṃ ca devānāṃ sarvāsāṃ ca",
    "GV00avs___u:8356": "devatānāṃ priyaṃ dhāma bhavati ya evaṃ veda ||8|| [23]",
    "GV00avs___u:8357": "(AVŚ_15,6.9[6.24]a) sa sarvān antardeśān anu vy acalat |",
    "GV00avs___u:8358": "(AVŚ_15,6.9[6.25]b) taṃ prajāpatiś ca parameṣṭhī ca pitā ca pitāmahaś cānuvyacalan |",
    "GV00avs___u:8359": "(AVŚ_15,6.9[6.26]c) prajāpateś ca vai sa parameṣṭhinaś ca pituś ca pitāmahasya ca priyaṃ dhāma bhavati ya evaṃ veda ||9|| [26]",
    "GV00avs___u:8360": "(AVŚ_15,7.1a) sa mahimā sadrur bhūtvāntaṃ pṛthivyā agachat samudro 'bhavat",
    "GV00avs___u:8361": "(AVŚ_15,7.2a) taṃ prajāpatiś ca parameṣṭhī ca pitā ca pitāmahaś cāpaś ca śraddhā ca varṣaṃ bhūtvānuvyavartayanta ||2||",
    "GV00avs___u:8362": "(AVŚ_15,7.3a) ainam āpo gachanty ainaṃ śraddhā gachaty ainaṃ varṣaṃ gachati ya evaṃ veda",
    "GV00avs___u:8363": "(AVŚ_15,7.4a) taṃ śraddhā ca yajñaś ca lokaś cānnaṃ cānnādyaṃ ca",
    "GV00avs___u:8364": "bhūtvābhiparyāvartanta ||4||",
    "GV00avs___u:8365": "(AVŚ_15,7.5a) ainaṃ śraddhā gachaty ainaṃ yajño gachaty ainaṃ loko gachaty",
    "GV00avs___u:8366": "ainam annaṃ gachaty ainam annādyaṃ gachati ya evaṃ veda ||5||",
    "GV00avs___u:8367": "(AVŚ_15,8.1a) so 'rajyata tato rājanyo 'jāyata ||1||",
    "GV00avs___u:8368": "(AVŚ_15,8.2a) sa viśaḥ sabandhūn annam annādyam abhyudatiṣṭhat ||2||",
    "GV00avs___u:8369": "(AVŚ_15,8.3a) viśāṃ ca vai sa sabandhūnāṃ cānnasya cānnādyasya ca priyaṃ",
    "GV00avs___u:8370": "dhāma bhavati ya evaṃ veda ||3||",
    "GV00avs___u:8371": "(AVŚ_15,9.1a) sa viśo 'nu vy acalat ||1||",
    "GV00avs___u:8372": "(AVŚ_15,9.2a) taṃ sabhā ca samitiś ca senā ca surā cānuvyacalan ||2||",
    "GV00avs___u:8373": "(AVŚ_15,9.3a) sabhāyāś ca vai sa samiteś ca senāyāś ca surāyāś ca priyaṃ dhāma bhavati ya evaṃ veda ||3||",
    "GV00avs___u:8374": "(AVŚ_15,10.1a) tad yasyaivaṃ vidvān vrātyo rājño 'tithir gṛhān āgachet ||1||",
    "GV00avs___u:8375": "(AVŚ_15,10.2a) śreyāṃsam enam ātmano mānayet tathā kṣatrāya nā vṛścate tathā rāṣṭrāya nā vṛścate ||2||",
    "GV00avs___u:8376": "(AVŚ_15,10.3a) ato vai brahma ca kṣatraṃ cod atiṣṭhatāṃ te abrūtāṃ kaṃ pra viśāveti ||3||",
    "GV00avs___u:8377": "(AVŚ_15,10.4a) bṛhaspatim eva brahma praviśatv indraṃ kṣatraṃ tathā vā iti",
    "GV00avs___u:8378": "(AVŚ_15,10.5a) ato vai bṛhaspatim eva brahma prāviśad indraṃ kṣatram ||5||",
    "GV00avs___u:8379": "(AVŚ_15,10.6a) iyaṃ vā u pṛthivī bṛhaspatir dyaur evendraḥ ||6||",
    "GV00avs___u:8380": "(AVŚ_15,10.7a) ayaṃ vā u agnir brahmāsāv ādityaḥ kṣatram ||7||",
    "GV00avs___u:8381": "(AVŚ_15,10.8a) ainaṃ brahma gachati brahmavarcasī bhavati ||8||",
    "GV00avs___u:8382": "(AVŚ_15,10.9a) yaḥ pṛthivīṃ bṛhaspatim agniṃ brahma veda ||9||",
    "GV00avs___u:8383": "(AVŚ_15,10.10a) ainam indriyaṃ gachatīndriyavān bhavati ||10||",
    "GV00avs___u:8384": "(AVŚ_15,10.11a) ya ādityaṃ kṣatraṃ divam indraṃ veda ||11||",
    "GV00avs___u:8385": "(AVŚ_15,11.1a) tad yasyaivaṃ vidvān vrātyo 'tithir gṛhān āgachet ||1||",
    "GV00avs___u:8386": "(AVŚ_15,11.2a) svayam enam abhyudetya brūyād vrātya kvāvātsīr vrātyodakaṃ vrātya tarpayantu vrātya yathā te priyaṃ tathāstu vrātya yathā te vaśas",
    "GV00avs___u:8387": "tathāstu vrātya yathā te nikāmas tathāstv iti ||2||",
    "GV00avs___u:8388": "(AVŚ_15,11.3a) yad enam āha vrātya kvāvātsīr iti patha eva tena devayānān ava rundhe ||3||",
    "GV00avs___u:8389": "(AVŚ_15,11.4a) yad enam āha vrātyodakam ity apa eva tenāva rundhe ||4||",
    "GV00avs___u:8390": "(AVŚ_15,11.5a) yad enam āha vrātya tarpayantv iti prāṇam eva tena",
    "GV00avs___u:8391": "varṣīyāṃsaṃ kurute ||5||",
    "GV00avs___u:8392": "(AVŚ_15,11.6a) yad enam āha vrātya yathā te priyaṃ tathāstv iti priyam eva tenāva rundhe",
    "GV00avs___u:8393": "(AVŚ_15,11.7a) ainaṃ priyaṃ gachati priyaḥ priyasya bhavati ya evaṃ veda",
    "GV00avs___u:8394": "(AVŚ_15,11.8a) yad enam āha vrātya yathā te vaśas tathāstv iti vaśam eva tenāva rundhe",
    "GV00avs___u:8395": "(AVŚ_15,11.9a) ainaṃ vaśo gachati vaśī vaśināṃ bhavati ya evaṃ veda ||9||",
    "GV00avs___u:8396": "(AVŚ_15,11.10a) yad enam āha vrātya yathā te nikāmas tathāstv iti nikāmam eva tenāva rundhe",
    "GV00avs___u:8397": "(AVŚ_15,11.11a) ainaṃ nikāmo gachati nikāme nikāmasya bhavati ya evaṃ veda",
    "GV00avs___u:8398": "(AVŚ_15,12.1a) tad yasyaivaṃ vidvān vrātya uddhṛteṣv agniṣv adhiśrite",
    "GV00avs___u:8399": "'gnihotre 'tithir gṛhān āgachet ||1||",
    "GV00avs___u:8400": "(AVŚ_15,12.2a) svayam enam abhyudetya brūyād vrātyāti sṛja hoṣyāmīti ||2||",
    "GV00avs___u:8401": "(AVŚ_15,12.3a) sa cātisṛjej juhuyān na cātisṛjen na juhuyāt ||3||",
    "GV00avs___u:8402": "(AVŚ_15,12.4a) sa ya evaṃ viduṣā vrātyenātisṛṣṭo juhoti ||4||",
    "GV00avs___u:8403": "(AVŚ_15,12.5a) pra pitṛyāṇaṃ panthāṃ jānāti pra devayānam ||5||",
    "GV00avs___u:8404": "(AVŚ_15,12.6a) na deveṣv ā vṛścate hutam asya bhavati ||6||",
    "GV00avs___u:8405": "(AVŚ_15,12.7a) pary asyāsmiṃl loka āyatanaṃ śiṣyate ya evaṃ viduṣā vrātyenātisṛṣṭo juhoti",
    "GV00avs___u:8406": "(AVŚ_15,12.8a) atha ya evaṃ viduṣā vrātyenānatisṛṣṭo juhoti ||8||",
    "GV00avs___u:8407": "(AVŚ_15,12.9a) na pitṛyāṇaṃ panthāṃ jānāti na devayānam ||9||",
    "GV00avs___u:8408": "(AVŚ_15,12.10a) ā deveṣu vṛścate ahutam asya bhavati ||10||",
    "GV00avs___u:8409": "(AVŚ_15,12.11a) nāsyāsmiṃl loka āyatanaṃ śiṣyate ya evaṃ viduṣā vrātyenānatisṛṣṭo juhoti ||11||",
    "GV00avs___u:8410": "(AVŚ_15,13.1[13.1]a) tad yasyaivaṃ vidvān vrātya ekāṃ rātrim atithir gṛhe vasati |",
    "GV00avs___u:8411": "(AVŚ_15,13.1[13.2]b) ye pṛthivyāṃ puṇyā lokās tān eva tenāva rundhe ||1||",
    "GV00avs___u:8412": "(AVŚ_15,13.2[13.3]a) tad yasyaivaṃ vidvān vrātyo dvitīyāṃ rātrim atithir gṛhe vasati |",
    "GV00avs___u:8413": "(AVŚ_15,13.2[13.4]b) ye 'ntarikṣe puṇyā lokās tān eva tenāva rundhe ||2||",
    "GV00avs___u:8414": "(AVŚ_15,13.3[13.5]a) tad yasyaivaṃ vidvān vrātyas tṛtīyāṃ rātrim atithir gṛhe vasati |",
    "GV00avs___u:8415": "(AVŚ_15,13.3[13.6]b) ye divi puṇyā lokās tān eva tenāva rundhe ||3|| [6]",
    "GV00avs___u:8416": "(AVŚ_15,13.4[13.7]a) tad yasyaivaṃ vidvān vrātyaś caturthīṃ rātrim atithir gṛhe vasati |",
    "GV00avs___u:8417": "(AVŚ_15,13.4[13.8]b) ye puṇyānāṃ puṇyā lokās tān eva tenāva rundhe ||4||",
    "GV00avs___u:8418": "(AVŚ_15,13.5[13.9]a) tad yasyaivaṃ vidvān vrātyo 'parimitā rātrīr atithir gṛhe vasati |",
    "GV00avs___u:8419": "(AVŚ_15,13.5[13.10]b) ya evāparimitāḥ puṇyā lokās tān eva tenāva rundhe ||5|| [10]",
    "GV00avs___u:8420": "(AVŚ_15,13.6[13.11]a) atha yasyāvrātyo vrātyabruvo nāmabibhraty atithir gṛhān āgachet ||6||",
    "GV00avs___u:8421": "(AVŚ_15,13.7[13.12]a) karṣed enaṃ na cainaṃ karṣet ||7|| [12]",
    "GV00avs___u:8422": "(AVŚ_15,13.8[13.13]a) asyai devatāyā udakaṃ yācāmīmāṃ devatāṃ vāsaya imām imāṃ devatāṃ pari veveṣmīty enaṃ pari veviṣyāt ||8|| [13]",
    "GV00avs___u:8423": "(AVŚ_15,13.9[13.14]a) tasyām evāsya tad devatāyāṃ hutaṃ bhavati ya evaṃ veda ||9|| [14]",
    "GV00avs___u:8424": "(AVŚ_15,14.1[14.1]a) sa yat prācīṃ diśam anu vyacalan mārutaṃ śardho bhūtvānuvyacalan mano 'nnādaṃ kṛtvā |",
    "GV00avs___u:8425": "(AVŚ_15,14.1[14.2]b) manasānnādenānnam atti ya evaṃ veda ||1|| [2]",
    "GV00avs___u:8426": "(AVŚ_15,14.2[14.3]a) sa yad dakṣiṇāṃ diśam anu vyacalad indro bhūtvānuvyacalad balam annādaṃ kṛtvā |",
    "GV00avs___u:8427": "(AVŚ_15,14.2[14.4]b) balenānnādenānnam atti ya evaṃ veda ||2|| [4]",
    "GV00avs___u:8428": "(AVŚ_15,14.3[14.5]a) sa yat pratīcīṃ diśam anu vyacalad varuṇo rājā bhūtvānuvyacalad apo 'nnādīḥ kṛtvā |",
    "GV00avs___u:8429": "(AVŚ_15,14.3[14.6]b) adbhir annādībhir annam atti ya evaṃ veda ||3|| [6]",
    "GV00avs___u:8430": "(AVŚ_15,14.4[14.7]a) sa yad udīcīṃ diśam anu vyacalat somo rājā bhūtvānuvyacalat saptarṣibhir huta āhutim annādīṃ kṛtvā |",
    "GV00avs___u:8431": "(AVŚ_15,14.4[14.8]b) āhutyānnādyānnam atti ya evaṃ veda ||4|| [8]",
    "GV00avs___u:8432": "(AVŚ_15,14.5[14.9]a) sa yad dhruvāṃ diśam anu vyacalad viṣṇur bhūtvānuvyacalad virājam annādīṃ kṛtvā |",
    "GV00avs___u:8433": "(AVŚ_15,14.5[14.10]b) virājānnādyānnam atti ya evaṃ veda ||5|| [10]",
    "GV00avs___u:8434": "(AVŚ_15,14.6[14.11]a) sa yat paśūn anu vyacalad rudro bhūtvānuvyacalad oṣadhīr annādīḥ kṛtvā",
    "GV00avs___u:8435": "(AVŚ_15,14.6[14.12]b) oṣadhībhir annādībhir annam atti ya evaṃ veda ||6||",
    "GV00avs___u:8436": "(AVŚ_15,14.7[14.13]a) sa yat pitṝn anu vyacalad yamo rājā bhūtvānuvyacalat svadhākāram annādaṃ kṛtvā |",
    "GV00avs___u:8437": "(AVŚ_15,14.7[14.14]b) svadhākāreṇānnādenānnam atti ya evaṃ veda ||7|| [14]",
    "GV00avs___u:8438": "(AVŚ_15,14.8[14.15]a) sa yan manuṣyān anu vyacalad agnir bhūtvānuvyacalat svāhākāram annādaṃ kṛtvā |",
    "GV00avs___u:8439": "(AVŚ_15,14.8[14.16]b) svāhākāreṇānnādenānnam atti ya evaṃ veda ||8|| [16]",
    "GV00avs___u:8440": "(AVŚ_15,14.9[14.17]a) sa yad ūrdhvāṃ diśam anu vyacalad bṛhaspatir bhūtvānuvyacalad vaṣaṭkāram annādaṃ kṛtvā |",
    "GV00avs___u:8441": "(AVŚ_15,14.9[14.18]b) vaṣaṭkāreṇānnādenānnam atti ya evaṃ veda ||9|| [18]",
    "GV00avs___u:8442": "(AVŚ_15,14.10[14.19]a) sa yad devān anu vyacalad īśāno bhūtvānuvyacalan manyum annādaṃ kṛtvā",
    "GV00avs___u:8443": "(AVŚ_15,14.10[14.20]b) manyunānnādenānnam atti ya evaṃ veda ||10|| [20]",
    "GV00avs___u:8444": "(AVŚ_15,14.11[14.21]a) sa yat prajā anu vyacalat prajāpatir",
    "GV00avs___u:8445": "bhūtvānuvyacalat prāṇam annādaṃ kṛtvā |",
    "GV00avs___u:8446": "(AVŚ_15,14.11[14.22]b) prāṇenānnādenānnam atti ya evaṃ veda ||11|| [22]",
    "GV00avs___u:8447": "(AVŚ_15,14.12[14.23]a) sa yat sarvān antardeśān anu vyacalat parameṣṭhī bhūtvānuvyacalad brahmānnādaṃ kṛtvā |",
    "GV00avs___u:8448": "(AVŚ_15,14.12[14.24]b) brahmaṇānnādenānnam atti ya evaṃ veda ||12|| [24]",
    "GV00avs___u:8449": "(AVŚ_15,15.1a) tasya vrātyasya ||1||",
    "GV00avs___u:8450": "(AVŚ_15,15.2a) sapta prāṇāḥ saptāpānāḥ sapta vyānāḥ ||2||",
    "GV00avs___u:8451": "(AVŚ_15,15.3a) yo 'sya prathamaḥ prāṇa ūrdhvo nāmāyaṃ so agniḥ ||3||",
    "GV00avs___u:8452": "(AVŚ_15,15.4a) yo 'sya dvitīyaḥ prāṇaḥ prauḍho nāmāsau sa ādityaḥ ||4||",
    "GV00avs___u:8453": "(AVŚ_15,15.5a) yo 'sya tṛtīyaḥ prāṇo 'bhyūḍho nāmāsau sa candramāḥ ||5||",
    "GV00avs___u:8454": "(AVŚ_15,15.6a) yo 'sya caturthaḥ prāṇo vibhūr nāmāyaṃ sa pavamānaḥ ||6||",
    "GV00avs___u:8455": "(AVŚ_15,15.7a) yo 'sya pañcamaḥ prāṇo yonir nāma tā imā āpaḥ ||7||",
    "GV00avs___u:8456": "(AVŚ_15,15.8a) yo 'sya ṣaṣṭhaḥ prāṇaḥ priyo nāma ta ime paśavaḥ ||8||",
    "GV00avs___u:8457": "(AVŚ_15,15.9a) yo 'sya saptamaḥ prāṇo 'parimito nāma tā imāḥ prajāḥ ||9||",
    "GV00avs___u:8458": "(AVŚ_15,16.1a) yo 'sya prathamo 'pānaḥ sā paurṇamāsī ||1||",
    "GV00avs___u:8459": "(AVŚ_15,16.2a) yo 'sya dvitīyo 'pānaḥ sāṣṭakā ||2||",
    "GV00avs___u:8460": "(AVŚ_15,16.3a) yo 'sya tṛtīyo 'pānaḥ sāmāvāsyā ||3||",
    "GV00avs___u:8461": "(AVŚ_15,16.4a) yo 'sya caturtho 'pānaḥ sā śraddhā ||4||",
    "GV00avs___u:8462": "(AVŚ_15,16.5a) yo 'sya pañcamo 'pānaḥ sā dīkṣā ||5||",
    "GV00avs___u:8463": "(AVŚ_15,16.6a) yo 'sya ṣaṣṭho 'pānaḥ sa yajñaḥ ||6||",
    "GV00avs___u:8464": "(AVŚ_15,16.7a) yo 'sya saptamo 'pānas tā imā dakṣiṇāḥ ||7||",
    "GV00avs___u:8465": "(AVŚ_15,17.1a) yo 'sya prathamo vyānaḥ seyaṃ bhūmiḥ ||1||",
    "GV00avs___u:8466": "(AVŚ_15,17.2a) yo 'sya dvitīyo vyānas tad antarikṣam ||2||",
    "GV00avs___u:8467": "(AVŚ_15,17.3a) yo 'sya tṛtīyo vyānaḥ sā dyauḥ ||3||",
    "GV00avs___u:8468": "(AVŚ_15,17.4a) yo 'sya caturtho vyānas tāni nakṣatrāṇi ||4||",
    "GV00avs___u:8469": "(AVŚ_15,17.5a) yo 'sya pañcamo vyānas ta ṛtavaḥ ||5||",
    "GV00avs___u:8470": "(AVŚ_15,17.6a) yo 'sya ṣaṣṭho vyānas ta ārtavāḥ ||6||",
    "GV00avs___u:8471": "(AVŚ_15,17.7a) yo 'sya saptamo vyānaḥ sa saṃvatsaraḥ ||7||",
    "GV00avs___u:8472": "(AVŚ_15,17.8a) samānam arthaṃ pari yanti devāḥ saṃvatsaraṃ vā etad ṛtavo",
    "GV00avs___u:8473": "'nupariyanti vrātyaṃ ca ||8||",
    "GV00avs___u:8474": "(AVŚ_15,17.9a) yad ādityam abhisaṃviśanty amāvāsyāṃ caiva tat paurṇamāsīṃ ca ||9||",
    "GV00avs___u:8475": "(AVŚ_15,17.10a) ekaṃ tad eṣām amṛtatvam ity āhutir eva ||10||",
    "GV00avs___u:8476": "(AVŚ_15,18.1a) tasya vrātyasya ||1||",
    "GV00avs___u:8477": "(AVŚ_15,18.2a) yad asya dakṣiṇam akṣy asau sa ādityo yad asya savyam akṣy asau sa candramāḥ",
    "GV00avs___u:8478": "(AVŚ_15,18.3a) yo 'sya dakṣiṇaḥ karṇo 'yaṃ so agnir yo 'sya savyaḥ karṇo 'yaṃ sa pavamānaḥ",
    "GV00avs___u:8479": "(AVŚ_15,18.4a) ahorātre nāsike ditiś cāditiś ca śīrṣakapāle saṃvatsaraḥ śiraḥ ||4||",
    "GV00avs___u:8480": "(AVŚ_15,18.5a) ahnā pratyaṅ vrātyo rātryā prāṅ namo vrātyāya ||5||",
    "GV00avs___u:8481": "(AVŚ_16,1.1a) atisṛṣṭo apāṃ vṛṣabho 'tisṛṣṭā agnayo divyāḥ ||1||",
    "GV00avs___u:8482": "(AVŚ_16,1.2a) rujan parirujan mṛṇan pramṛṇan ||2||",
    "GV00avs___u:8483": "(AVŚ_16,1.3a) mroko manohā khano nirdāha ātmadūṣis tanūdūṣiḥ ||3||",
    "GV00avs___u:8484": "(AVŚ_16,1.4a) idaṃ tam ati sṛjāmi taṃ mābhyavanikṣi ||4||",
    "GV00avs___u:8485": "(AVŚ_16,1.5a) tena tam abhyatisṛjāmo yo 'smān dveṣṭi yaṃ vayaṃ dviṣmaḥ",
    "GV00avs___u:8486": "(AVŚ_16,1.6a) apām agram asi samudraṃ vo 'bhyavasṛjāmi ||6||",
    "GV00avs___u:8487": "(AVŚ_16,1.7a) yo 'psv agnir ati taṃ sṛjāmi mrokaṃ khaniṃ tanūdūṣim ||7||",
    "GV00avs___u:8488": "(AVŚ_16,1.8a) yo va āpo 'gnir āviveśa sa eṣa yad vo ghoraṃ tad etat ||8||",
    "GV00avs___u:8489": "(AVŚ_16,1.9a) indrasya va indriyeṇābhi ṣiñcet ||9||",
    "GV00avs___u:8490": "(AVŚ_16,1.10a) ariprā āpo apa ripram asmat ||10||",
    "GV00avs___u:8491": "(AVŚ_16,1.11a) prāsmad eno vahantu pra duṣvapnyaṃ vahantu ||11||",
    "GV00avs___u:8492": "(AVŚ_16,1.12a) śivena mā cakṣuṣā paśyatāpaḥ śivayā tanvopa spṛśata tvacaṃ me ||12||",
    "GV00avs___u:8493": "(AVŚ_16,1.13a) śivān agnīn apsuṣado havāmahe mayi kṣatraṃ varca ā dhatta",
    "GV00avs___u:8494": "devīḥ ||13||",
    "GV00avs___u:8495": "(AVŚ_16,2.1a) nir durarmaṇya ūrjā madhumatī vāk ||1||",
    "GV00avs___u:8496": "(AVŚ_16,2.2a) madhumatī stha madhumatīṃ vācam udeyam ||2||",
    "GV00avs___u:8497": "(AVŚ_16,2.3a) upahūto me gopāḥ upahūto gopīthaḥ ||3||",
    "GV00avs___u:8498": "(AVŚ_16,2.4a) suśrutau karṇau bhadraśrutau karṇau bhadraṃ ślokaṃ śrūyāsam",
    "GV00avs___u:8499": "(AVŚ_16,2.5a) suśrutiś ca mopaśrutiś ca mā hāsiṣṭāṃ sauparṇaṃ cakṣur ajasraṃ jyotiḥ ||5||",
    "GV00avs___u:8500": "(AVŚ_16,2.6a) ṛṣīṇāṃ prastaro 'si namo 'stu daivāya prastarāya ||6||",
    "GV00avs___u:8501": "(AVŚ_16,3.1a) mūrdhāhaṃ rayīṇāṃ mūrdhā samānānāṃ bhūyāsam ||1||",
    "GV00avs___u:8502": "(AVŚ_16,3.2a) rujaś ca mā venaś ca mā hāsiṣṭāṃ mūrdhā ca mā vidharmā ca mā hāsiṣṭām ||2||",
    "GV00avs___u:8503": "(AVŚ_16,3.3a) urvaś ca mā camasaś ca mā hāsiṣṭāṃ dhartā ca mā dharuṇaś ca",
    "GV00avs___u:8504": "mā hāsiṣṭām ||3||",
    "GV00avs___u:8505": "(AVŚ_16,3.4a) vimokaś ca mārdrapaviś ca mā hāsiṣṭām ārdradānuś ca mā",
    "GV00avs___u:8506": "mātariśvā ca mā hāsiṣṭām ||4||",
    "GV00avs___u:8507": "(AVŚ_16,3.5a) bṛhaspatir ma ātmā nṛmaṇā nāma hṛdyaḥ ||5||",
    "GV00avs___u:8508": "(AVŚ_16,3.6a) asaṃtāpaṃ me hṛdayam urvī gavyūtiḥ samudro asmi vidharmaṇā ||6||",
    "GV00avs___u:8509": "(AVŚ_16,4.1a) nābhir ahaṃ rayīṇāṃ nābhiḥ samānānāṃ bhūyāsam ||1||",
    "GV00avs___u:8510": "(AVŚ_16,4.2a) svāsad asi sūṣā amṛto martyeśv ā ||2||",
    "GV00avs___u:8511": "(AVŚ_16,4.3a) mā māṃ prāṇo hāsīn mo apāno 'vahāya parā gāt ||3||",
    "GV00avs___u:8512": "(AVŚ_16,4.4a) sūryo māhnaḥ pātv agniḥ pṛthivyā vāyur antarikṣād yamo manuṣyebhyaḥ sarasvatī pārthivebhyaḥ ||4||",
    "GV00avs___u:8513": "(AVŚ_16,4.5a) prāṇāpanau mā mā hāsiṣṭam mā jane pra meṣi ||5||",
    "GV00avs___u:8514": "(AVŚ_16,4.6a) svasty adyoṣaso doṣasaś ca sarva āpaḥ sarvagaṇo aśīya ||6||",
    "GV00avs___u:8515": "(AVŚ_16,4.7a) śakvarī stha paśavo mopa stheṣur mitrāvaruṇau me prāṇāpānāv agnir me dakṣaṃ dadhātu ||7||",
    "GV00avs___u:8516": "(AVŚ_16,5.1a) vidma te svapna janitraṃ grāhyāḥ putro 'si yamasya karaṇaḥ |",
    "GV00avs___u:8517": "(AVŚ_16,5.1b) antako 'si mṛtyur asi |",
    "GV00avs___u:8518": "(AVŚ_16,5.1c) taṃ tvā svapna tathā saṃ vidma sa naḥ svapna duṣvapnyāt pāhi ||1||",
    "GV00avs___u:8519": "(AVŚ_16,5.2a) vidma te svapna janitraṃ nirṛtyāḥ putro 'si yamasya karaṇaḥ |",
    "GV00avs___u:8520": "(AVŚ_16,5.3a) vidma te svapna janitraṃ abhūtyāḥ putro 'si yamasya [...] ||",
    "GV00avs___u:8521": "(AVŚ_16,5.4a) vidma te svapna janitraṃ nirbhūtyāḥ putro 'si [...] || 4 ||",
    "GV00avs___u:8522": "(AVŚ_16,5.5a) vidma te svapna janitraṃ parābhūtyāḥ putro 'si [...] || 5 ||",
    "GV00avs___u:8523": "(AVŚ_16,5.6a) vidma te svapna janitraṃ devajāmīnāṃ putro 'si yamasya karaṇaḥ |",
    "GV00avs___u:8524": "(AVŚ_16,5.6b) antako 'si mṛtyur asi |",
    "GV00avs___u:8525": "(AVŚ_16,5.6c) taṃ tvā svapna tathā saṃ vidma sa naḥ svapna duṣvapnyāt pāhi ||6||",
    "GV00avs___u:8526": "(AVŚ_16,6.1a) ajaiṣmādyāsanām adyāmūm anāgaso vayam ||1||",
    "GV00avs___u:8527": "(AVŚ_16,6.2a) uṣo yasmād duṣvapnyād abhaiṣmāpa tad uchatu ||2||",
    "GV00avs___u:8528": "(AVŚ_16,6.3a) dviṣate tat parā vaha śapate tat parā vaha ||3||",
    "GV00avs___u:8529": "(AVŚ_16,6.4a) yaṃ dviṣmo yaś ca no dveṣṭi tasmā enad gamayāmaḥ ||4||",
    "GV00avs___u:8530": "(AVŚ_16,6.5a) uṣā devī vācā saṃvidānā vāg devy uṣasā saṃvidānā ||5||",
    "GV00avs___u:8531": "(AVŚ_16,6.6a) uṣas patir vācas patinā saṃvidāno vācas patinā saṃvidānaḥ ||6||",
    "GV00avs___u:8532": "(AVŚ_16,6.7a) te 'muṣmai parā vahantv arāyān durṇāmnaḥ sadānvāḥ ||7||",
    "GV00avs___u:8533": "(AVŚ_16,6.8a) kumbhīkāḥ dūṣīkāḥ pīyakān ||8||",
    "GV00avs___u:8534": "(AVŚ_16,6.9a) jāgradduṣvapnyaṃ svapneduṣvapnyam ||9||",
    "GV00avs___u:8535": "(AVŚ_16,6.10a) anāgamiṣyato varān avitteḥ saṃkalpān amucyā druhaḥ pāśān",
    "GV00avs___u:8536": "(AVŚ_16,6.11a) tad amuṣmā agne devāḥ parā vahantu vaghrir yathāsad vithuro",
    "GV00avs___u:8537": "na sādhuḥ ||11||",
    "GV00avs___u:8538": "(AVŚ_16,7.1a) tenainaṃ vidhyāmy abhūtyainaṃ vidhyāmi nirbhūtyainaṃ vidhyāmi parābhūtyainaṃ vidhyāmi grāhyainaṃ vidhyāmi tamasainaṃ vidhyāmi",
    "GV00avs___u:8539": "(AVŚ_16,7.2a) devānām enaṃ ghoraiḥ krūraiḥ praiṣair abhipreṣyāmi ||2||",
    "GV00avs___u:8540": "(AVŚ_16,7.3a) vaiśvānarasyainaṃ daṃṣṭrayor api dadhāmi ||3||",
    "GV00avs___u:8541": "(AVŚ_16,7.4a) evānevāva sā garat ||4||",
    "GV00avs___u:8542": "(AVŚ_16,7.5a) yo 'smān dveṣṭi tam ātmā dveṣṭu yaṃ vayaṃ dviṣmaḥ sa ātmānaṃ",
    "GV00avs___u:8543": "dveṣṭu ||5||",
    "GV00avs___u:8544": "(AVŚ_16,7.6a) nir dviṣantaṃ divo niḥ pṛthivyā nir antarikṣād bhajāma ||6||",
    "GV00avs___u:8545": "(AVŚ_16,7.7a) suyāmaṃś cākṣuṣa ||7||",
    "GV00avs___u:8546": "(AVŚ_16,7.8a) idam aham āmuṣyāyaṇe 'muṣyāḥ putre duṣvapnyaṃ mṛje ||8||",
    "GV00avs___u:8547": "(AVŚ_16,7.9a) yad adoado abhyagachaṃ yad doṣā yat pūrvāṃ rātrim ||9||",
    "GV00avs___u:8548": "(AVŚ_16,7.10a) yaj jāgrad yat supto yad divā yan naktam ||10||",
    "GV00avs___u:8549": "(AVŚ_16,7.11a) yad aharahar abhigachāmi tasmād enam ava daye ||11||",
    "GV00avs___u:8550": "(AVŚ_16,7.12a) taṃ jahi tena mandasva tasya pṛṣṭīr api śṛṇīhi ||12||",
    "GV00avs___u:8551": "(AVŚ_16,7.13a) sa mā jīvīt taṃ prāṇo jahātu ||13||",
    "GV00avs___u:8552": "(AVŚ_16,8.1a) jitam asmākam udbhinnam asmākam ṛtam asmākaṃ tejas asmākaṃ brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8553": "asmākam ||1||",
    "GV00avs___u:8554": "(AVŚ_16,8.2a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8555": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8556": "asmākam |",
    "GV00avs___u:8557": "(AVŚ_16,8.2c) tasmād amuṃ nir bhajāmo 'mum āmuṣyāyaṇam amuṣyāḥ putram asau yaḥ |",
    "GV00avs___u:8558": "(AVŚ_16,8.2e) sa nirṛtyāḥ pāśān mā moci ||2||",
    "GV00avs___u:8559": "(AVŚ_16,8.3a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8560": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8561": "asmākam |",
    "GV00avs___u:8562": "(AVŚ_16,8.3c) tasmād amuṃ nir bhajāmo 'mum āmuṣyāyaṇam amuṣyāḥ putram asau yaḥ |",
    "GV00avs___u:8563": "(AVŚ_16,8.3e) so 'bhūtyāḥ pāśān mā moci ||3||",
    "GV00avs___u:8564": "(AVŚ_16,8.4a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8565": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8566": "asmākam |",
    "GV00avs___u:8567": "(AVŚ_16,8.4c) tasmād amuṃ nir bhajāmo 'mum āmuṣyāyaṇam amuṣyāḥ putram asau yaḥ |",
    "GV00avs___u:8568": "(AVŚ_16,8.4e) sa nirbhūtyāḥ pāśān mā moci ||4||",
    "GV00avs___u:8569": "(AVŚ_16,8.5a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8570": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8571": "asmākam |",
    "GV00avs___u:8572": "(AVŚ_16,8.5c) tasmād amuṃ nir bhajāmo 'mum āmuṣyāyaṇam amuṣyāḥ putram asau yaḥ |",
    "GV00avs___u:8573": "(AVŚ_16,8.5e) sa parābhūtyāḥ pāśān mā moci ||5||",
    "GV00avs___u:8574": "(AVŚ_16,8.6a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8575": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8576": "asmākam |",
    "GV00avs___u:8577": "(AVŚ_16,8.6c) tasmād amuṃ nir bhajāmo 'mum āmuṣyāyaṇam amuṣyāḥ putram asau yaḥ |",
    "GV00avs___u:8578": "(AVŚ_16,8.6e) sa devajāmīnāṃ pāśān mā moci ||6||",
    "GV00avs___u:8579": "(AVŚ_16,8.7a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8580": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8581": "asmākam |",
    "GV00avs___u:8582": "(AVŚ_16,8.7c) tasmād amuṃ nir bhajāmo 'mum āmuṣyāyaṇam amuṣyāḥ putram asau yaḥ |",
    "GV00avs___u:8583": "(AVŚ_16,8.7e) sa bṛhaspateḥ pāśān mā moci ||7||",
    "GV00avs___u:8584": "(AVŚ_16,8.8a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8585": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8586": "asmākam |",
    "GV00avs___u:8587": "(AVŚ_16,8.8c) tasmād amuṃ nir bhajāmo 'mum āmuṣyāyaṇam amuṣyāḥ putram asau yaḥ |",
    "GV00avs___u:8588": "(AVŚ_16,8.8e) sa prajāpateḥ pāśān mā moci ||8||",
    "GV00avs___u:8589": "(AVŚ_16,8.9a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8590": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8591": "asmākam |",
    "GV00avs___u:8592": "(AVŚ_16,8.9c) tasmād amuṃ nir bhajāmo 'mum āmuṣyāyaṇam amuṣyāḥ putram asau yaḥ |",
    "GV00avs___u:8593": "(AVŚ_16,8.9e) sa ṛṣīṇāṃ pāśān mā moci ||9||",
    "GV00avs___u:8594": "(AVŚ_16,8.10a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8595": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8596": "asmākam |",
    "GV00avs___u:8597": "(AVŚ_16,8.10c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8598": "asau yaḥ |",
    "GV00avs___u:8599": "(AVŚ_16,8.10e) sa ārṣeyāṇāṃ pāśān mā moci ||10||",
    "GV00avs___u:8600": "(AVŚ_16,8.11a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8601": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8602": "asmākam |",
    "GV00avs___u:8603": "(AVŚ_16,8.11c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8604": "asau yaḥ |",
    "GV00avs___u:8605": "(AVŚ_16,8.11e) so 'ṅgirasāṃ pāśān mā moci ||11||",
    "GV00avs___u:8606": "(AVŚ_16,8.12a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8607": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8608": "asmākam |",
    "GV00avs___u:8609": "(AVŚ_16,8.12c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8610": "asau yaḥ |",
    "GV00avs___u:8611": "(AVŚ_16,8.12e) sa āṅgirasānāṃ pāśān mā moci ||12||",
    "GV00avs___u:8612": "(AVŚ_16,8.13a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8613": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8614": "asmākam |",
    "GV00avs___u:8615": "(AVŚ_16,8.13c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8616": "asau yaḥ |",
    "GV00avs___u:8617": "(AVŚ_16,8.13e) so 'tharvaṇām pāśān mā moci ||13||",
    "GV00avs___u:8618": "(AVŚ_16,8.14a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8619": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8620": "asmākam |",
    "GV00avs___u:8621": "(AVŚ_16,8.14c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8622": "asau yaḥ |",
    "GV00avs___u:8623": "(AVŚ_16,8.14e) sa ātharvaṇānāṃ pāśān mā moci ||14||",
    "GV00avs___u:8624": "(AVŚ_16,8.15a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8625": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8626": "asmākam |",
    "GV00avs___u:8627": "(AVŚ_16,8.15c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8628": "asau yaḥ |",
    "GV00avs___u:8629": "(AVŚ_16,8.15e) sa vanaspatīṇāṃ pāśān mā moci ||15||",
    "GV00avs___u:8630": "(AVŚ_16,8.16a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8631": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8632": "asmākam |",
    "GV00avs___u:8633": "(AVŚ_16,8.16c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8634": "asau yaḥ |",
    "GV00avs___u:8635": "(AVŚ_16,8.16e) sa vānaspatyānāṃ pāśān mā moci ||16||",
    "GV00avs___u:8636": "(AVŚ_16,8.17a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8637": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8638": "asmākam |",
    "GV00avs___u:8639": "(AVŚ_16,8.17c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8640": "asau yaḥ |",
    "GV00avs___u:8641": "(AVŚ_16,8.17e) sa ṛtūnāṃ pāśān mā moci ||17||",
    "GV00avs___u:8642": "(AVŚ_16,8.18a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8643": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8644": "asmākam |",
    "GV00avs___u:8645": "(AVŚ_16,8.18c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8646": "asau yaḥ |",
    "GV00avs___u:8647": "(AVŚ_16,8.18e) sa ārtavānāṃ pāśān mā moci ||18||",
    "GV00avs___u:8648": "(AVŚ_16,8.19a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8649": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8650": "asmākam |",
    "GV00avs___u:8651": "(AVŚ_16,8.19c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8652": "asau yaḥ |",
    "GV00avs___u:8653": "(AVŚ_16,8.19e) sa māsānāṃ pāśān mā moci ||19||",
    "GV00avs___u:8654": "(AVŚ_16,8.20a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8655": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8656": "asmākam |",
    "GV00avs___u:8657": "(AVŚ_16,8.20c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8658": "asau yaḥ |",
    "GV00avs___u:8659": "(AVŚ_16,8.20e) so 'rdhamāsānāṃ pāśān mā moci ||20||",
    "GV00avs___u:8660": "(AVŚ_16,8.21a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8661": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8662": "asmākam |",
    "GV00avs___u:8663": "(AVŚ_16,8.21c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8664": "asau yaḥ |",
    "GV00avs___u:8665": "(AVŚ_16,8.21e) so 'horātrayoḥ pāśān mā moci ||21||",
    "GV00avs___u:8666": "(AVŚ_16,8.22a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8667": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8668": "asmākam |",
    "GV00avs___u:8669": "(AVŚ_16,8.22c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8670": "asau yaḥ |",
    "GV00avs___u:8671": "(AVŚ_16,8.22e) so 'hnoḥ saṃyatoḥ pāśān mā moci ||22||",
    "GV00avs___u:8672": "(AVŚ_16,8.23a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8673": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8674": "asmākam |",
    "GV00avs___u:8675": "(AVŚ_16,8.23c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8676": "asau yaḥ |",
    "GV00avs___u:8677": "(AVŚ_16,8.23e) sa dyāvāpṛthivyoḥ pāśān mā moci ||23||",
    "GV00avs___u:8678": "(AVŚ_16,8.24a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8679": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8680": "asmākam |",
    "GV00avs___u:8681": "(AVŚ_16,8.24c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8682": "asau yaḥ |",
    "GV00avs___u:8683": "(AVŚ_16,8.24e) sa indrāgnyoḥ pāśān mā moci ||24||",
    "GV00avs___u:8684": "(AVŚ_16,8.25a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8685": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8686": "asmākam |",
    "GV00avs___u:8687": "(AVŚ_16,8.25c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8688": "asau yaḥ |",
    "GV00avs___u:8689": "(AVŚ_16,8.25e) sa mitrāvaruṇayoḥ pāśān mā moci ||25||",
    "GV00avs___u:8690": "(AVŚ_16,8.26a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8691": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8692": "asmākam |",
    "GV00avs___u:8693": "(AVŚ_16,8.26c) tasmād amuṃ nir bhajāmo 'mum āmuṣyāyaṇam amuṣyāḥ putram",
    "GV00avs___u:8694": "asau yaḥ |",
    "GV00avs___u:8695": "(AVŚ_16,8.26e) sa rājño varuṇasya pāśān mā moci ||26||",
    "GV00avs___u:8696": "(AVŚ_16,8.27a) jitam asmākam udbhinnam asmākam ṛtam asmākaṃ tejo 'smākaṃ",
    "GV00avs___u:8697": "brahmāsmākaṃ svar asmākaṃ yajño 'smākaṃ paśavo 'smākaṃ prajā asmākaṃ vīrā",
    "GV00avs___u:8698": "asmākam ||27||",
    "GV00avs___u:8699": "(AVŚ_16,9.1a) jitam asmākam udbhinnam asmākam abhy aṣṭhāṃ viśvāḥ pṛtanā arātīḥ ||1||",
    "GV00avs___u:8700": "(AVŚ_16,9.2a) tad agnir āha tad u soma āha pūṣā mā dhāt sukṛtasya loke",
    "GV00avs___u:8701": "(AVŚ_16,9.3a) aganma svaḥ svar aganma saṃ sūryasya jyotiṣāganma ||3||",
    "GV00avs___u:8702": "(AVŚ_16,9.4a) vasyobhūyāya vasumān yajño vasu vaṃsiṣīya vasumān bhūyāsaṃ vasu mayi dhehi ||4||",
    "GV00avs___u:8703": "(AVŚ_17,1.1a) viṣāsahiṃ sahamānaṃ sāsahānaṃ sahīyāṃsam |",
    "GV00avs___u:8704": "(AVŚ_17,1.1c) sahamānaṃ sahojitaṃ svarjitaṃ gojitaṃ saṃdhanājitam |",
    "GV00avs___u:8705": "(AVŚ_17,1.1e) īḍyaṃ nāma hva indram āyuṣmān bhūyāsam ||1||",
    "GV00avs___u:8706": "(AVŚ_17,1.2a) viṣāsahiṃ sahamānaṃ sāsahānaṃ sahīyāṃsam |",
    "GV00avs___u:8707": "(AVŚ_17,1.2c) sahamānaṃ sahojitaṃ svarjitaṃ gojitaṃ saṃdhanājitam |",
    "GV00avs___u:8708": "(AVŚ_17,1.2e) īḍyaṃ nāma hva indram priyo devānāṃ bhūyāsam ||2||",
    "GV00avs___u:8709": "(AVŚ_17,1.3a) viṣāsahiṃ sahamānaṃ sāsahānaṃ sahīyāṃsam |",
    "GV00avs___u:8710": "(AVŚ_17,1.3c) sahamānaṃ sahojitaṃ svarjitaṃ gojitaṃ saṃdhanājitam |",
    "GV00avs___u:8711": "(AVŚ_17,1.3e) īḍyaṃ nāma hva indram priyaḥ prajānāṃ bhūyāsam ||3||",
    "GV00avs___u:8712": "(AVŚ_17,1.4a) viṣāsahiṃ sahamānaṃ sāsahānaṃ sahīyāṃsam |",
    "GV00avs___u:8713": "(AVŚ_17,1.4c) sahamānaṃ sahojitaṃ svarjitaṃ gojitaṃ saṃdhanājitam |",
    "GV00avs___u:8714": "(AVŚ_17,1.4e) īḍyaṃ nāma hva indram priyaḥ paśūnāṃ bhūyāsam ||4||",
    "GV00avs___u:8715": "(AVŚ_17,1.5a) viṣāsahiṃ sahamānaṃ sāsahānaṃ sahīyāṃsam |",
    "GV00avs___u:8716": "(AVŚ_17,1.5c) sahamānaṃ sahojitaṃ svarjitaṃ gojitaṃ saṃdhanājitam |",
    "GV00avs___u:8717": "(AVŚ_17,1.5e) īḍyaṃ nāma hva indram priyaḥ samānānāṃ bhūyāsam ||5||",
    "GV00avs___u:8718": "(AVŚ_17,1.6a) ud ihy ud ihi sūrya varcasā mābhyudihi |",
    "GV00avs___u:8719": "(AVŚ_17,1.6c) dviṣaṃś ca mahyaṃ radhyatu mā cāhaṃ dviṣate radhaṃ taved",
    "GV00avs___u:8720": "viṣṇo bahūdhā vīryāni |",
    "GV00avs___u:8721": "(AVŚ_17,1.6e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||6||",
    "GV00avs___u:8722": "(AVŚ_17,1.7a) ud ihy ud ihi sūrya varcasā mābhyudihi |",
    "GV00avs___u:8723": "(AVŚ_17,1.7c) āṃś ca paśyāmi yāṃś ca na teṣu mā sumatiṃ kṛdhi taved viṣṇo",
    "GV00avs___u:8724": "bahūdhā vīryāni |",
    "GV00avs___u:8725": "(AVŚ_17,1.7e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||7||",
    "GV00avs___u:8726": "(AVŚ_17,1.8a) mā tvā dabhant salile apsv antar ye pāśina upatiṣṭhanty atra",
    "GV00avs___u:8727": "(AVŚ_17,1.8c) hitvāśastiṃ divam ārukṣa etāṃ sa no mṛḍa sumatau te syāma taved viṣṇo bahūdhā vīryāni |",
    "GV00avs___u:8728": "(AVŚ_17,1.8e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||8||",
    "GV00avs___u:8729": "(AVŚ_17,1.9a) tvaṃ na indra mahate saubhagāyādabdhebhiḥ pari pāhy aktubhis taved viṣṇo bahūdhā vīryāni |",
    "GV00avs___u:8730": "(AVŚ_17,1.9c) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||9||",
    "GV00avs___u:8731": "(AVŚ_17,1.10a) tvaṃ na indrotibhiḥ śivābhiḥ śaṃtamo bhava |",
    "GV00avs___u:8732": "(AVŚ_17,1.10c) ārohaṃs tridivaṃ divo gṛṇānaḥ somapītaye priyadhāmā",
    "GV00avs___u:8733": "svastaye taved viṣṇo bahūdhā vīryāni |",
    "GV00avs___u:8734": "(AVŚ_17,1.10e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||10||",
    "GV00avs___u:8735": "(AVŚ_17,1.11a) tvam indrāsi viśvajit sarvavit puruhūtas tvam indra |",
    "GV00avs___u:8736": "(AVŚ_17,1.11c) tvam indremaṃ suhavaṃ stomam erayasva sa no mṛḍa sumatau te syāma taved viṣṇo bahūdhā vīryāṇi |",
    "GV00avs___u:8737": "(AVŚ_17,1.11e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||11||",
    "GV00avs___u:8738": "(AVŚ_17,1.12a) adabdho divi pṛthivyām utāsi na ta āpur mahimānam antarikṣe",
    "GV00avs___u:8739": "(AVŚ_17,1.12c) adabdhena brahmaṇā vāvṛdhānaḥ sa tvaṃ na indra divi saṃ",
    "GV00avs___u:8740": "charma yacha taved viṣṇo bahūdhā vīryāṇi |",
    "GV00avs___u:8741": "(AVŚ_17,1.12e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||12||",
    "GV00avs___u:8742": "(AVŚ_17,1.13a) yā ta indra tanūr apsu yā pṛthivyāṃ yāntar agnau yā te indra pavamāne svarvidi",
    "GV00avs___u:8743": "(AVŚ_17,1.13c) yayendra tanvā 'ntarikṣaṃ vyāpitha tayā na indra tanvā śarma yacha taved viṣṇo bahūdhā vīryāṇi |",
    "GV00avs___u:8744": "(AVŚ_17,1.13e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||13||",
    "GV00avs___u:8745": "(AVŚ_17,1.14a) tvām indra brahmaṇā vardhayantaḥ sattraṃ ni ṣedur ṛṣayo nādhamānās taved viṣṇo bahūdhā vīryāṇi |",
    "GV00avs___u:8746": "(AVŚ_17,1.14c) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||14||",
    "GV00avs___u:8747": "(AVŚ_17,1.15a) tvaṃ tṛtaṃ tvaṃ pary eṣy utsaṃ sahasradhāraṃ vidathaṃ svarvidaṃ taved viṣṇo bahūdhā vīryāṇi |",
    "GV00avs___u:8748": "(AVŚ_17,1.15c) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||15||",
    "GV00avs___u:8749": "(AVŚ_17,1.16a) tvaṃ rakṣase pradiśaś catasras tvaṃ śociṣā nabhasī vi bhāsi",
    "GV00avs___u:8750": "(AVŚ_17,1.16c) tvam imā viśvā bhuvanānu tiṣṭhasa ṛtasya panthām anv eṣi",
    "GV00avs___u:8751": "vidvāṃs taved viṣṇo bahūdhā vīryāṇi |",
    "GV00avs___u:8752": "(AVŚ_17,1.16e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||16||",
    "GV00avs___u:8753": "(AVŚ_17,1.17a) pañcabhiḥ parāṅ tapasy ekayārvāṅ aśastim eṣi sudine bādhamānas taved viṣṇo bahūdhā vīryāṇi |",
    "GV00avs___u:8754": "(AVŚ_17,1.17c) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||17||",
    "GV00avs___u:8755": "(AVŚ_17,1.18a) tvam indras tvam mahendras tvaṃ lokas tvaṃ prajāpatiḥ |",
    "GV00avs___u:8756": "(AVŚ_17,1.18c) tubhyaṃ yajño vi tāyate tubhyaṃ juhvati juhvatas taved viṣṇo bahūdhā vīryāṇi",
    "GV00avs___u:8757": "(AVŚ_17,1.18e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||18||",
    "GV00avs___u:8758": "(AVŚ_17,1.19a) asati sat pratiṣṭhitaṃ sati bhūtaṃ pratiṣṭhitam |",
    "GV00avs___u:8759": "(AVŚ_17,1.19c) bhūtam ha bhavya āhitaṃ bhavyaṃ bhūte pratiṣṭhitaṃ taved viṣṇo bahūdhā vīryāṇi",
    "GV00avs___u:8760": "(AVŚ_17,1.19e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||19||",
    "GV00avs___u:8761": "(AVŚ_17,1.20a) śukro 'si bhrājo 'si |",
    "GV00avs___u:8762": "(AVŚ_17,1.20c) sa yathā tvaṃ bhrājatā bhrājo 'sy evāhaṃ bhrājatā bhrājyāsam ||20|| {2}",
    "GV00avs___u:8763": "(AVŚ_17,1.21a) rucir asi roco 'si |",
    "GV00avs___u:8764": "(AVŚ_17,1.21c) sa yathā tvaṃ rucyā roco 'sy evāhaṃ paśubhiś ca",
    "GV00avs___u:8765": "brāhmaṇavarcasena ca ruciṣīya ||21||",
    "GV00avs___u:8766": "(AVŚ_17,1.22a) udyate nama udāyate nama uditāya namaḥ |",
    "GV00avs___u:8767": "(AVŚ_17,1.22c) virāje namaḥ svarāje namaḥ samrāje namaḥ ||22||",
    "GV00avs___u:8768": "(AVŚ_17,1.23a) astaṃyate namo 'stameṣyate namo 'stamitāya namaḥ |",
    "GV00avs___u:8769": "(AVŚ_17,1.23c) virāje namaḥ svarāje namaḥ samrāje namaḥ ||23||",
    "GV00avs___u:8770": "(AVŚ_17,1.24a) ud agād ayam ādityo viśvena tapasā saha |",
    "GV00avs___u:8771": "(AVŚ_17,1.24c) sapatnān mahyaṃ randhayan mā cāhaṃ dviṣate radhaṃ taved viṣṇo bahūdhā vīryāṇi",
    "GV00avs___u:8772": "(AVŚ_17,1.24e) tvaṃ naḥ pṛṇīhi paśubhir viśvarūpaiḥ sudhāyāṃ mā dhehi parame vyoman ||24||",
    "GV00avs___u:8773": "(AVŚ_17,1.25a) āditya nāvam ārukṣaḥ śatāritrāṃ svastaye |",
    "GV00avs___u:8774": "(AVŚ_17,1.25c) ahar māty apīparo rātriṃ satrāti pāraya ||25||",
    "GV00avs___u:8775": "(AVŚ_17,1.26a) sūrya nāvam ārukṣaḥ śatāritrāṃ svastaye |",
    "GV00avs___u:8776": "(AVŚ_17,1.26c) rātriṃ māty apīparo 'haḥ satrāti pāraya ||26||",
    "GV00avs___u:8777": "(AVŚ_17,1.27a) prajāpater āvṛto brahmaṇā varmaṇāhaṃ kaśyapasya jyotiṣā",
    "GV00avs___u:8778": "varcasā ca |",
    "GV00avs___u:8779": "(AVŚ_17,1.27c) jaradaṣṭiḥ kṛtavīryo vihāyāḥ sahasrāyuḥ sukṛtaś careyam",
    "GV00avs___u:8780": "(AVŚ_17,1.28a) parivṛto brahmaṇā varmaṇāham kaśyapasya jyotiṣā varcasā ca",
    "GV00avs___u:8781": "(AVŚ_17,1.28c) mā mā prāpann iṣavo daivyā yā mā mānuṣīr avasṛṣṭāḥ vadhāya",
    "GV00avs___u:8782": "(AVŚ_17,1.29a) ṛtena gupta ṛtubhiś ca sarvair bhūtena gupto bhavyena cāham",
    "GV00avs___u:8783": "(AVŚ_17,1.29c) mā mā prāpat pāpmā mota mṛtyur antar dadhe 'haṃ salilena vācaḥ ||29||",
    "GV00avs___u:8784": "(AVŚ_17,1.30a) agnir mā goptā pari pātu viśvataḥ udyant sūryo nudatāṃ",
    "GV00avs___u:8785": "mṛtyupāśān |",
    "GV00avs___u:8786": "(AVŚ_17,1.30c) vyuchantīr uṣasaḥ parvatā dhruvāḥ sahasraṃ prāṇā mayy ā yatantām ||30||",
    "GV00avs___u:8787": "(AVŚ_18,1.1a) o cit sakhāyaṃ sakhyā vavṛtyāṃ tiraḥ puru cid arṇavaṃ",
    "GV00avs___u:8788": "jaganvān |",
    "GV00avs___u:8789": "(AVŚ_18,1.1c) pitur napātam ā dadhīta vedhā adhi kṣami prataraṃ dīdhyānaḥ",
    "GV00avs___u:8790": "(AVŚ_18,1.2a) na te sakhā sakhyaṃ vaṣṭy etat salakṣmā yad viṣurūpā bhavati",
    "GV00avs___u:8791": "(AVŚ_18,1.2c) mahas putrāso asurasya vīrā divo dhartāra urviyā pari khyan",
    "GV00avs___u:8792": "(AVŚ_18,1.3a) uśanti ghā te amṛtāsa etad ekasya cit tyajasaṃ martyasya |",
    "GV00avs___u:8793": "(AVŚ_18,1.3c) ni te mano manasi dhāyy asme janyuḥ patis tanvam ā viviṣyāḥ ||3||",
    "GV00avs___u:8794": "(AVŚ_18,1.4a) na yat purā cakṛmā kad dha nūnam ṛtaṃ vadanto anṛtaṃ rapema |",
    "GV00avs___u:8795": "(AVŚ_18,1.4c) gandharvo apsv apyā ca yoṣā sā nau nābhiḥ paramaṃ jāmi tan nau ||4||",
    "GV00avs___u:8796": "(AVŚ_18,1.5a) garbhe nu nau janitā dampatī kar devas tvaṣṭā savitā",
    "GV00avs___u:8797": "viśvarūpaḥ |",
    "GV00avs___u:8798": "(AVŚ_18,1.5c) nakir asya pra minanti vratāni veda nāv asya pṛthivī uta dyauḥ ||5||",
    "GV00avs___u:8799": "(AVŚ_18,1.6a) ko adya yuṅkte dhuri gā ṛtasya śimīvato bhāmino durhṛṇāyūn |",
    "GV00avs___u:8800": "(AVŚ_18,1.6c) āsanniṣūn hṛtsvaso mayobhūn ya eṣāṃ bhṛtyām ṛṇadhat sa jīvāt",
    "GV00avs___u:8801": "(AVŚ_18,1.7a) ko asya veda prathamasyāhnaḥ ka īṃ dadarśa ka iha pra vocat |",
    "GV00avs___u:8802": "(AVŚ_18,1.7c) bṛhan mitrasya varuṇasya dhāma kad u brava āhano vīcyā nṝn",
    "GV00avs___u:8803": "(AVŚ_18,1.8a) yamasya mā yamyaṃ kāma āgant samāne yonau sahaśeyyāya |",
    "GV00avs___u:8804": "(AVŚ_18,1.8c) jāyeva patye tanvaṃ riricyāṃ vi cid vṛheva rathyeva cakrā",
    "GV00avs___u:8805": "(AVŚ_18,1.9a) na tiṣṭhanti na ni miṣanty ete devānāṃ spaśa iha ye caranti |",
    "GV00avs___u:8806": "(AVŚ_18,1.9c) anyena mad āhano yāhi tūyaṃ tena vi vṛha rathyeva cakrā",
    "GV00avs___u:8807": "(AVŚ_18,1.10a) rātrībhir asmā ahabhir daśasyet sūryasya cakṣur muhur un mimīyāt |",
    "GV00avs___u:8808": "(AVŚ_18,1.10c) divā pṛthivyā mithunā sabandhū yamīr yamasya vivṛhād ajāmi ||10|| {1}",
    "GV00avs___u:8809": "(AVŚ_18,1.11a) ā ghā tā gachān uttarā yugāni yatra jāmayaḥ kṛṇavann ajāmi",
    "GV00avs___u:8810": "(AVŚ_18,1.11c) upa barbṛhi vṛṣabhāya bāhum anyam ichasva subhage patiṃ mat",
    "GV00avs___u:8811": "(AVŚ_18,1.12a) kiṃ bhrātāsad yad anāthaṃ bhavāti kim u svasā yan nirṛtir nigachāt |",
    "GV00avs___u:8812": "(AVŚ_18,1.12c) kāmamūtā bahv etad rapāmi tanvā me tanvaṃ saṃ pipṛgdhi",
    "GV00avs___u:8813": "(AVŚ_18,1.13a) na te nāthaṃ yamy atrāham asmi na te tanūṃ tanvā sam papṛcyām |",
    "GV00avs___u:8814": "(AVŚ_18,1.13c) anyena mat pramudaḥ kalpayasva na te bhrātā subhage vaṣṭy",
    "GV00avs___u:8815": "etat ||13||",
    "GV00avs___u:8816": "(AVŚ_18,1.14a) na vā u te tanūṃ tanvā saṃ pipṛcyāṃ pāpam āhur yaḥ svasāraṃ",
    "GV00avs___u:8817": "nigachāt |",
    "GV00avs___u:8818": "(AVŚ_18,1.14c) asaṃyad etan manaso hṛdo me bhrātā svasuḥ śayane yac",
    "GV00avs___u:8819": "chayīya ||14||",
    "GV00avs___u:8820": "(AVŚ_18,1.15a) bato batāsi yama naiva te mano hṛdayaṃ cāvidām ā |",
    "GV00avs___u:8821": "(AVŚ_18,1.15c) anyā kila tvāṃ kakṣyeva yuktaṃ pari ṣvajātau libujeva vṛkṣam ||15||",
    "GV00avs___u:8822": "(AVŚ_18,1.16a) anyam ū ṣu yamy anya u tvāṃ pari ṣvajātau libujeva vṛkṣam |",
    "GV00avs___u:8823": "(AVŚ_18,1.16c) tasya vā tvaṃ mana ichā sa vā tavādhā kṛṇuṣva saṃvidaṃ subhadrām ||16||",
    "GV00avs___u:8824": "(AVŚ_18,1.17a) trīṇi chandāṃsi kavayo vi yetire pururūpaṃ darśataṃ viśvacakṣaṇam |",
    "GV00avs___u:8825": "(AVŚ_18,1.17c) āpo vātā oṣadhayas tāny ekasmin bhuvana ārpitāni ||17||",
    "GV00avs___u:8826": "(AVŚ_18,1.18a) vṛṣā vṛṣṇe duduhe dohasā divaḥ payāṃsi yahvo aditer adābhyaḥ |",
    "GV00avs___u:8827": "(AVŚ_18,1.18c) viśvaṃ sa veda varuṇo yathā dhiyā sa yajñiyo yajati",
    "GV00avs___u:8828": "yajñiyāṃ ṛtūn ||18||",
    "GV00avs___u:8829": "(AVŚ_18,1.19a) rapad gandharvīr apyā ca yoṣaṇā nadasya nāde pari pātu no manaḥ |",
    "GV00avs___u:8830": "(AVŚ_18,1.19c) iṣṭasya madhye aditir ni dhātu no bhrātā no jyeṣṭhaḥ",
    "GV00avs___u:8831": "prathamo vi vocati ||19||",
    "GV00avs___u:8832": "(AVŚ_18,1.20a) so cit nu bhadrā kṣumatī yaśasvaty uṣā uvāsa manave",
    "GV00avs___u:8833": "svarvatī |",
    "GV00avs___u:8834": "(AVŚ_18,1.20c) yad īm uśantam uśatām anu kratum agniṃ hotāraṃ vidathāya",
    "GV00avs___u:8835": "jījanan ||20|| {2}",
    "GV00avs___u:8836": "(AVŚ_18,1.21a) adha tyaṃ drapsaṃ vibhvaṃ vicakṣanaṃ vir ābharad iṣiraḥ śyeno adhvare |",
    "GV00avs___u:8837": "(AVŚ_18,1.21c) yadī viśo vṛṇate dasmam āryā agniṃ hotāram adha dhīr",
    "GV00avs___u:8838": "ajāyata ||21||",
    "GV00avs___u:8839": "(AVŚ_18,1.22a) sadāsi raṇvo yavaseva puṣyate hotrābhir agne manuṣaḥ svadhvaraḥ |",
    "GV00avs___u:8840": "(AVŚ_18,1.22c) viprasya vā yac chaśamāna ukthyo vājaṃ sasavāṃ upayāsi bhūribhiḥ ||22||",
    "GV00avs___u:8841": "(AVŚ_18,1.23a) ud īraya pitarā jāra ā bhagam iyakṣati haryato hṛtta iṣyati",
    "GV00avs___u:8842": "(AVŚ_18,1.23c) vivakti vahniḥ svapasyate makhas taviṣyate asuro vepate matī ||23||",
    "GV00avs___u:8843": "(AVŚ_18,1.24a) yas te agne sumatiṃ marto akhyat sahasaḥ sūno ati sa pra śṛṇve |",
    "GV00avs___u:8844": "(AVŚ_18,1.24c) iṣaṃ dadhāno vahamāno aśvair ā sa dyumāṃ amavān bhūṣati",
    "GV00avs___u:8845": "dyūn ||24||",
    "GV00avs___u:8846": "(AVŚ_18,1.25a) śrudhī no agne sadane sadhasthe yukṣvā ratham amṛtasya dravitnum |",
    "GV00avs___u:8847": "(AVŚ_18,1.25c) ā no vaha rodasī devaputre mākir devānām apa bhūr iha syāḥ ||25||",
    "GV00avs___u:8848": "(AVŚ_18,1.26a) yad agna eṣā samitir bhavāti devī deveṣu yajatā yajatra |",
    "GV00avs___u:8849": "(AVŚ_18,1.26c) ratnā ca yad vibhajāsi svadhāvo bhāgaṃ no atra vasumantaṃ",
    "GV00avs___u:8850": "vītāt ||26||",
    "GV00avs___u:8851": "(AVŚ_18,1.27a) anv agnir uṣasām agram akhyad anv ahāni prathamo jātavedāḥ",
    "GV00avs___u:8852": "(AVŚ_18,1.27c) anu sūrya uṣaso anu raśmīn dyāvāpṛthivī ā viveśa ||27||",
    "GV00avs___u:8853": "(AVŚ_18,1.28a) praty agnir uṣasām agram akhyat praty ahāni prathamo jātavedāḥ |",
    "GV00avs___u:8854": "(AVŚ_18,1.28c) prati sūryasya purudhā ca raśmīn prati dyāvāpṛthivī ā tatāna ||28||",
    "GV00avs___u:8855": "(AVŚ_18,1.29a) dyāvā ha kṣāmā prathame ṛtenābhiśrāve bhavataḥ satyavācā |",
    "GV00avs___u:8856": "(AVŚ_18,1.29c) devo yan martān yajathāya kṛṇvant sīdad dhotā pratyaṅ svam",
    "GV00avs___u:8857": "asuṃ yan ||29||",
    "GV00avs___u:8858": "(AVŚ_18,1.30a) devo devān paribhūr ṛtena vahā no havyaṃ prathamaś cikitvān",
    "GV00avs___u:8859": "(AVŚ_18,1.30c) dhūmaketuḥ samidhā bhāṛjīko mandro hotā nityo vācā yajīyān ||30|| {3}",
    "GV00avs___u:8860": "(AVŚ_18,1.31a) arcāmi vāṃ vardhāyāpo ghṛtasnū dyāvābhūmī śṛṇutaṃ rodasī me |",
    "GV00avs___u:8861": "(AVŚ_18,1.31c) ahā yad devā asunītim āyan madhvā no atra pitarā śiśītām",
    "GV00avs___u:8862": "(AVŚ_18,1.32a) svāvṛg devasyāmṛtaṃ yadī gor ato jātāso dhārayanta urvī |",
    "GV00avs___u:8863": "(AVŚ_18,1.32c) viśve devā anu tat te yajur gur duhe yad enī divyaṃ ghṛtam",
    "GV00avs___u:8864": "vāḥ ||32||",
    "GV00avs___u:8865": "(AVŚ_18,1.33a) kiṃ svin no rājā jagṛhe kad asyāti vrataṃ cakṛmā ko vi veda",
    "GV00avs___u:8866": "(AVŚ_18,1.33c) mitras cid dhi ṣmā juhurāṇo devāṃ chloko na yātām api vājo asti ||33||",
    "GV00avs___u:8867": "(AVŚ_18,1.34a) durmantv atrāmṛtasya nāma salakṣmā yad viṣurūpā bhavāti |",
    "GV00avs___u:8868": "(AVŚ_18,1.34c) yamasya yo manavate sumantv agne tam ṛṣva pāhy aprayuchan",
    "GV00avs___u:8869": "(AVŚ_18,1.35a) yasmin devā vidathe mādayante vivasvataḥ sadane dhārayante",
    "GV00avs___u:8870": "(AVŚ_18,1.35c) sūrye jyotir adadhur māsy aktūn pari dyotaniṃ carato ajasrā",
    "GV00avs___u:8871": "(AVŚ_18,1.36a) yasmin devā manmani saṃcaranty apīcye na vayam asya vidma |",
    "GV00avs___u:8872": "(AVŚ_18,1.36c) mitro no atrāditir anāgānt savitā devo varuṇāya vocat ||36||",
    "GV00avs___u:8873": "(AVŚ_18,1.37a) sakhāya ā śiṣāmahe brahmendrāya vajriṇe |",
    "GV00avs___u:8874": "(AVŚ_18,1.37c) stuṣa ū ṣu nṛtamāya dhṛṣṇave ||37||",
    "GV00avs___u:8875": "(AVŚ_18,1.38a) śavasā hy asi śruto vṛtrahatyena vṛtrahā |",
    "GV00avs___u:8876": "(AVŚ_18,1.38c) maghair maghono ati śūra dāśasi ||38||",
    "GV00avs___u:8877": "(AVŚ_18,1.39a) stego na kṣām aty eṣi pṛthivīṃ mahī no vātā iha vāntu bhūmau |",
    "GV00avs___u:8878": "(AVŚ_18,1.39c) mitro no atra varuṇo yujamāno agnir vane na vy asṛṣṭa śokam ||39||",
    "GV00avs___u:8879": "(AVŚ_18,1.40a) stuhi śrutaṃ gartasadaṃ janānāṃ rājānaṃ bhīmam upahatnum ugram |",
    "GV00avs___u:8880": "(AVŚ_18,1.40c) mṛḍā jaritre rudra stavāno anyam asmat te ni vapantu senyam",
    "GV00avs___u:8881": "(AVŚ_18,1.41a) sarasvatīṃ devayanto havante sarasvatīm adhvare tāyamāne |",
    "GV00avs___u:8882": "(AVŚ_18,1.41c) sarasvatīṃ sukṛto havante sarasvatī dāśuṣe vāryaṃ dāt",
    "GV00avs___u:8883": "(AVŚ_18,1.42a) sarasvatīṃ pitaro havante dakṣinā yajñam abhinakṣamāṇāḥ |",
    "GV00avs___u:8884": "(AVŚ_18,1.42c) āsadyāsmin barhiṣi mādayadhvam anamīvā iṣa ā dhehy asme ||42||",
    "GV00avs___u:8885": "(AVŚ_18,1.43a) sarasvati yā sarathaṃ yayāthokthaiḥ svadhābhir devi",
    "GV00avs___u:8886": "pitṛbhir madantī |",
    "GV00avs___u:8887": "(AVŚ_18,1.43c) sahasrārgham iḍo atra bhāgaṃ rāyas poṣaṃ yajamānāya dhehi ||43||",
    "GV00avs___u:8888": "(AVŚ_18,1.44a) ud īratām avara ut parāsa un madhyamāḥ pitaraḥ somyāsaḥ |",
    "GV00avs___u:8889": "(AVŚ_18,1.44c) asuṃ ya īyur avṛkā ṛtajñās te no 'vantu pitaro haveṣu ||44||",
    "GV00avs___u:8890": "(AVŚ_18,1.45a) āhaṃ pitṝnt suvidatrāṃ avitsi napātaṃ ca vikramaṇaṃ ca viṣṇoḥ |",
    "GV00avs___u:8891": "(AVŚ_18,1.45c) barhiṣado ye svadhayā sutasya bhajanta pitvas ta ihāgamiṣṭhāḥ ||45||",
    "GV00avs___u:8892": "(AVŚ_18,1.46a) idaṃ pitṛbhyo namo astv adya ye pūrvāso ye aparāsa īyuḥ |",
    "GV00avs___u:8893": "(AVŚ_18,1.46c) ye pārthive rajasy ā niṣaktā ye vā nūnaṃ suvṛjanāsu dikṣu",
    "GV00avs___u:8894": "(AVŚ_18,1.47a) mātalī kavyair yamo aṅgirobhir bṛhaspatir ṛkvabhir",
    "GV00avs___u:8895": "vāvṛdhānaḥ |",
    "GV00avs___u:8896": "(AVŚ_18,1.47c) yāṃś ca devā vāvṛdhur ye ca devāṃs te no 'vantu pitaro haveṣu ||47||",
    "GV00avs___u:8897": "(AVŚ_18,1.48a) svāduṣ kilāyaṃ madhumāṃ utāyaṃ tīvraḥ kilāyaṃ rasavāṃ utāyam |",
    "GV00avs___u:8898": "(AVŚ_18,1.48c) uto nv asya papivāṃsam indraṃ na kaś cana sahata āhaveṣu",
    "GV00avs___u:8899": "(AVŚ_18,1.49a) pareyivāṃsaṃ pravato mahīr iti bahubhyaḥ panthām",
    "GV00avs___u:8900": "anupaspaśānam |",
    "GV00avs___u:8901": "(AVŚ_18,1.49c) vaivasvataṃ saṃgamanaṃ janānāṃ yamaṃ rājānaṃ haviṣā",
    "GV00avs___u:8902": "saparyata ||49||",
    "GV00avs___u:8903": "(AVŚ_18,1.50a) yamo no gātuṃ prathamo viveda naiṣā gavyūtir apabhartavā u",
    "GV00avs___u:8904": "(AVŚ_18,1.50c) yatrā naḥ pūrve pitaraḥ paretā enā jajñānāḥ pathyā anu svāḥ",
    "GV00avs___u:8905": "(AVŚ_18,1.51a) barhiṣadaḥ pitara ūty arvāg imā vo havyā cakṛmā juṣadhvam |",
    "GV00avs___u:8906": "(AVŚ_18,1.51c) ta ā gatāvasā śaṃtamenādhā naḥ śaṃ yor arapo dadhāta ||51||",
    "GV00avs___u:8907": "(AVŚ_18,1.52a) ācyā jānu dakṣiṇato niṣadyedaṃ no havir abhi gṛṇantu viśve",
    "GV00avs___u:8908": "(AVŚ_18,1.52c) mā hiṃsiṣṭa pitaraḥ kena cin no yad va āgaḥ puruṣatā karāma ||52||",
    "GV00avs___u:8909": "(AVŚ_18,1.53a) tvaṣṭā duhitre vahatuṃ kṛṇoti tenedaṃ viśvaṃ bhuvanaṃ sam eti |",
    "GV00avs___u:8910": "(AVŚ_18,1.53c) yamasya mātā paryuhyamānā maho jāyā vivasvato nanāśa ||53||",
    "GV00avs___u:8911": "(AVŚ_18,1.54a) prehi prehi pathibhiḥ pūryāṇair yenā te pūrve pitaraḥ paretāḥ |",
    "GV00avs___u:8912": "(AVŚ_18,1.54c) ubhā rājānau svadhayā madantau yamaṃ paśyāsi varuṇaṃ ca devam ||54||",
    "GV00avs___u:8913": "(AVŚ_18,1.55a) apeta vīta vi ca sarpatāto 'smā etaṃ pitaro lokam akran |",
    "GV00avs___u:8914": "(AVŚ_18,1.55c) ahobhir adbhir aktubhir vyaktaṃ yamo dadāty avasānam asmai ||55||",
    "GV00avs___u:8915": "(AVŚ_18,1.56a) uśantas tvedhīmahy uśantaḥ sam idhīmahi |",
    "GV00avs___u:8916": "(AVŚ_18,1.56c) uśann uśata ā vaha pitṝn haviṣe attave ||56||",
    "GV00avs___u:8917": "(AVŚ_18,1.57a) dyumantas tvedhīmahi dyumantaḥ sam idhīmahi |",
    "GV00avs___u:8918": "(AVŚ_18,1.57c) dyumān dyumata ā vaha pitṝn haviṣe attave ||57||",
    "GV00avs___u:8919": "(AVŚ_18,1.58a) aṅgiraso naḥ pitaro navagvā atharvāṇo bhṛgavaḥ somyāsaḥ |",
    "GV00avs___u:8920": "(AVŚ_18,1.58c) teṣāṃ vayaṃ sumatau yajñiyānām api bhadre saumanase syāma ||58||",
    "GV00avs___u:8921": "(AVŚ_18,1.59a) aṅgirobhir yajñiyair ā gahīha yama vairūpair iha mādayasva |",
    "GV00avs___u:8922": "(AVŚ_18,1.59c) vivasvantaṃ huve yaḥ pitā te 'smin barhiṣy ā niṣadya ||59||",
    "GV00avs___u:8923": "(AVŚ_18,1.60a) imaṃ yama prastaram ā hi rohāṅgirobhiḥ pitṛbhiḥ saṃvidānaḥ |",
    "GV00avs___u:8924": "(AVŚ_18,1.60c) ā tvā mantrāḥ kaviśastā vahantv enā rājan haviṣo mādayasva",
    "GV00avs___u:8925": "(AVŚ_18,1.61a) ita eta udāruhan divas pṛṣṭhānv āruhan |",
    "GV00avs___u:8926": "(AVŚ_18,1.61c) pra bhūrjayo yathā pathā dyām aṅgiraso yayuḥ ||61|| {6}",
    "GV00avs___u:8927": "(AVŚ_18,2.1a) yamāya somaḥ pavate yamāya kriyate haviḥ |",
    "GV00avs___u:8928": "(AVŚ_18,2.1c) yamaṃ ha yajño gachaty agnidūto araṃkṛtaḥ ||1||",
    "GV00avs___u:8929": "(AVŚ_18,2.2a) yamāya madhumattamaṃ juhotā pra ca tiṣṭhata |",
    "GV00avs___u:8930": "(AVŚ_18,2.2c) idaṃ nama ṛṣibhyaḥ pūrvajebhyaḥ pūrvebhyaḥ pathikṛdbhyaḥ",
    "GV00avs___u:8931": "(AVŚ_18,2.3a) yamāya ghṛtavat payo rājñe havir juhotana |",
    "GV00avs___u:8932": "(AVŚ_18,2.3c) sa no jīveṣv ā yamed dīrgham āyuḥ pra jīvase ||3||",
    "GV00avs___u:8933": "(AVŚ_18,2.4a) mainam agne vi daho mābhi śūśuco māsya tvacaṃ cikṣipo mā śarīram |",
    "GV00avs___u:8934": "(AVŚ_18,2.4c) śṛtaṃ yadā karasi jātavedo 'them enaṃ pra hiṇutāt pitṝṃr upa ||4||",
    "GV00avs___u:8935": "(AVŚ_18,2.5a) yadā śṛtaṃ kṛṇavo jātavedo 'themam enaṃ pari dattāt",
    "GV00avs___u:8936": "pitṛbhyaḥ |",
    "GV00avs___u:8937": "(AVŚ_18,2.5c) yado gachāty asunītim etām atha devānāṃ vaśanīr bhavāti ||5||",
    "GV00avs___u:8938": "(AVŚ_18,2.6a) trikadrukebhiḥ pavate ṣaḍ urvīr ekam id bṛhat |",
    "GV00avs___u:8939": "(AVŚ_18,2.6c) triṣṭub gāyatrī chandāṃsi sarvā tā yama ārpitā ||6||",
    "GV00avs___u:8940": "(AVŚ_18,2.7a) sūryaṃ cakṣuṣā gacha vātam ātmanā divaṃ ca gacha pṛthivīṃ ca dharmabhiḥ |",
    "GV00avs___u:8941": "(AVŚ_18,2.7c) apo vā gacha yadi tatra te hitam oṣadhīṣu prati tiṣṭhā śarīraiḥ ||7||",
    "GV00avs___u:8942": "(AVŚ_18,2.8a) ajo bhāgas tapasas taṃ tapasva taṃ te śocis tapatu taṃ te arciḥ |",
    "GV00avs___u:8943": "(AVŚ_18,2.8c) yās te śivās tanvo jātavedas tābhir vahainaṃ sukṛtām u lokam",
    "GV00avs___u:8944": "(AVŚ_18,2.9a) yās te śocayo raṃhayo jātavedo yābhir āpṛṇāsi divam antarikṣam |",
    "GV00avs___u:8945": "(AVŚ_18,2.9c) ajaṃ yantam anu tāḥ sam ṛṇvatām athetarābhiḥ śivatamābhiḥ śṛtaṃ kṛdhi ||9||",
    "GV00avs___u:8946": "(AVŚ_18,2.10a) ava sṛja punar agne pitṛbhyo yas ta āhutaś carati svadhāvān",
    "GV00avs___u:8947": "(AVŚ_18,2.10c) āyur vasāna upa yātu śeṣaḥ saṃ gachatāṃ tanvā suvarcāḥ",
    "GV00avs___u:8948": "(AVŚ_18,2.11a) ati drava śvānau sārameyau caturakṣau śabalau sādhunā pathā |",
    "GV00avs___u:8949": "(AVŚ_18,2.11c) adhā pitṝnt suvidatrāṃ apīhi yamena ye sadhamādaṃ madanti ||11||",
    "GV00avs___u:8950": "(AVŚ_18,2.12a) yau te śvānau yama rakṣitārau caturakṣau pathiṣadī nṛcakṣasā |",
    "GV00avs___u:8951": "(AVŚ_18,2.12c) tābhyāṃ rājan pari dhehy enaṃ svasty asmā anamīvaṃ ca dhehi",
    "GV00avs___u:8952": "(AVŚ_18,2.13a) urūṇasāv asutṛpāv udumbalau yamasya dūtau carato janāṃ anu |",
    "GV00avs___u:8953": "(AVŚ_18,2.13c) tāv asmabhyaṃ dṛśaye sūryāya punar dātām asum adyeha bhadram ||13||",
    "GV00avs___u:8954": "(AVŚ_18,2.14a) soma ekebhyaḥ pavate ghṛtam eka upāsate |",
    "GV00avs___u:8955": "(AVŚ_18,2.14c) yebhyo madhu pradhāvati tāṃś cid evāpi gachatāt ||14||",
    "GV00avs___u:8956": "(AVŚ_18,2.15a) ye cit pūrva ṛtasātā ṛtajātā ṛtāvṛdhaḥ |",
    "GV00avs___u:8957": "(AVŚ_18,2.15c) ṛṣīn tapasvato yama tapojāṃ api gachatāt ||15||",
    "GV00avs___u:8958": "(AVŚ_18,2.16a) tapasā ye anādhṛṣyās tapasā ye svar yayuḥ |",
    "GV00avs___u:8959": "(AVŚ_18,2.16c) tapo ye cakrire mahas tāṃś cid evāpi gachatāt ||16||",
    "GV00avs___u:8960": "(AVŚ_18,2.17a) ye yudhyante pradhaneṣu śūrāso ye svar tanūtyajaḥ |",
    "GV00avs___u:8961": "(AVŚ_18,2.17c) ye vā sahasradakṣiṇās tāṃ cid evāpi gachatāt ||17||",
    "GV00avs___u:8962": "(AVŚ_18,2.18a) sahasraṇīthāḥ kavayo ye gopāyanti sūryam |",
    "GV00avs___u:8963": "(AVŚ_18,2.18c) ṛṣīn tapasvato yama tapojāṃ api gachatāt ||18||",
    "GV00avs___u:8964": "(AVŚ_18,2.19a) syonāsmai bhava pṛthivy anṛkṣarā niveśanī |",
    "GV00avs___u:8965": "(AVŚ_18,2.19c) yachāsmai śarma saprathāḥ ||19||",
    "GV00avs___u:8966": "(AVŚ_18,2.20a) asaṃbādhe pṛthivyā urau loke ni dhīyasva |",
    "GV00avs___u:8967": "(AVŚ_18,2.20c) svadhā yāś cakṛṣe jīvan tās te santu madhuścutaḥ ||20|| {8}",
    "GV00avs___u:8968": "(AVŚ_18,2.21a) hvayāmi te manasā mana ihemān gṛhām upa jujuṣāṇa ehi |",
    "GV00avs___u:8969": "(AVŚ_18,2.21c) saṃ gachasva pitṛbhiḥ saṃ yamena syonās tvā vātā upa vāntu śagmāḥ ||21||",
    "GV00avs___u:8970": "(AVŚ_18,2.22a) ut tvā vahantu maruta udavāhā udaprutaḥ |",
    "GV00avs___u:8971": "(AVŚ_18,2.22c) ajena kṛṇvantaḥ śītaṃ varṣeṇokṣantu bāl iti ||22||",
    "GV00avs___u:8972": "(AVŚ_18,2.23a) ud ahvam āyur āyuṣe kratve dakṣāya jīvase |",
    "GV00avs___u:8973": "(AVŚ_18,2.23c) svān gachatu te mano adhā pitṝṃr upa drava ||23||",
    "GV00avs___u:8974": "(AVŚ_18,2.24a) mā te mano māsor māṅgānāṃ mā rasasya te |",
    "GV00avs___u:8975": "(AVŚ_18,2.24c) mā te hāsta tanvaḥ kiṃ caneha ||24||",
    "GV00avs___u:8976": "(AVŚ_18,2.25a) mā tvā vṛkṣaḥ saṃ bādhiṣṭa mā devī pṛthivī mahī |",
    "GV00avs___u:8977": "(AVŚ_18,2.25c) lokaṃ pitṛṣu vittvaidhasva yamarājasu ||25||",
    "GV00avs___u:8978": "(AVŚ_18,2.26a) yat te aṅgam atihitaṃ parācair apānaḥ prāṇo ya u vā te paretaḥ |",
    "GV00avs___u:8979": "(AVŚ_18,2.26c) tat te saṃgatya pitaraḥ sanīḍā ghāsād ghāsaṃ punar ā",
    "GV00avs___u:8980": "veśayantu ||26||",
    "GV00avs___u:8981": "(AVŚ_18,2.27a) apemaṃ jīvā arudhan gṛhebhyas taṃ nir vahata pari grāmād",
    "GV00avs___u:8982": "itaḥ |",
    "GV00avs___u:8983": "(AVŚ_18,2.27c) mṛtyur yamasyāsīd dūtaḥ pracetā asūn pitṛbhyo gamayāṃ cakāra ||27||",
    "GV00avs___u:8984": "(AVŚ_18,2.28a) ye dasyavaḥ pitṛṣu praviṣṭā jñātimukhā ahutādaś caranti |",
    "GV00avs___u:8985": "(AVŚ_18,2.28c) parāpuro nipuro ye bharanty agniṣ ṭān asmāt pra dhamāti",
    "GV00avs___u:8986": "yajñāt ||28||",
    "GV00avs___u:8987": "(AVŚ_18,2.29a) saṃ viśantv iha pitaraḥ svā naḥ syonaṃ kṛṇvantaḥ pratiranta",
    "GV00avs___u:8988": "āyuḥ |",
    "GV00avs___u:8989": "(AVŚ_18,2.29c) tebhyaḥ śakema haviṣā nakṣamāṇā jyog jīvantaḥ śaradaḥ purūcīḥ ||29||",
    "GV00avs___u:8990": "(AVŚ_18,2.30a) yāṃ te dhenuṃ nipṛṇāmi yam u kṣīra odanam |",
    "GV00avs___u:8991": "(AVŚ_18,2.30c) tenā janasyāso bhartā yo 'trāsad ajīvanaḥ ||30|| {9}",
    "GV00avs___u:8992": "(AVŚ_18,2.31a) aśvāvatīṃ pra tara yā suśevā rkṣākaṃ vā prataraṃ navīyaḥ |",
    "GV00avs___u:8993": "(AVŚ_18,2.31c) yas tvā jaghāna vadhyaḥ so astu mā so anyad vidata bhāgadheyam ||31||",
    "GV00avs___u:8994": "(AVŚ_18,2.32a) yamaḥ paro 'varo vivasvān tataḥ paraṃ nāti paśyāmi kiṃ cana",
    "GV00avs___u:8995": "(AVŚ_18,2.32c) yame adhvaro adhi me niviṣṭo bhuvo vivasvān anvātatāna ||32||",
    "GV00avs___u:8996": "(AVŚ_18,2.33a) apāgūhann amṛtāṃ martyebhyaḥ kṛtvā savarṇām adadhur",
    "GV00avs___u:8997": "vivasvate |",
    "GV00avs___u:8998": "(AVŚ_18,2.33c) utāśvināv abharad yat tad āsīd ajahād u dvā mithunā",
    "GV00avs___u:8999": "saraṇyūḥ ||33||",
    "GV00avs___u:9000": "(AVŚ_18,2.34a) ye nikhātā ye paroptā ye dagdhā ye coddhitāḥ |",
    "GV00avs___u:9001": "(AVŚ_18,2.34c) sarvāṃs tān agna ā vaha pitṝn haviṣe attave ||34||",
    "GV00avs___u:9002": "(AVŚ_18,2.35a) ye agnidagdhā ye anagnidagdhā madhye divaḥ svadhayā mādayante |",
    "GV00avs___u:9003": "(AVŚ_18,2.35c) tvaṃ tān vettha yadi te jātavedaḥ svadhayā yajñaṃ svadhitiṃ",
    "GV00avs___u:9004": "juṣantām ||35||",
    "GV00avs___u:9005": "(AVŚ_18,2.36a) śaṃ tapa māti tapo agne mā tanvaṃ tapaḥ |",
    "GV00avs___u:9006": "(AVŚ_18,2.36c) vaṇeṣu śuṣmo astu te pṛthivyām astu yad dharaḥ ||36||",
    "GV00avs___u:9007": "(AVŚ_18,2.37a) dadāmy asmā avasānam etad ya eṣa āgan mama ced abhūd iha |",
    "GV00avs___u:9008": "(AVŚ_18,2.37c) yamaś cikitvān praty etad āha mamaiṣa rāya upa tiṣṭhatām",
    "GV00avs___u:9009": "iha ||37||",
    "GV00avs___u:9010": "(AVŚ_18,2.38a) imāṃ mātrāṃ mimīmahe yathāparaṃ na māsātai |",
    "GV00avs___u:9011": "(AVŚ_18,2.38c) śate śaratsu no purā ||38||",
    "GV00avs___u:9012": "(AVŚ_18,2.39a) premāṃ mātrāṃ mimīmahe yathāparaṃ na māsātai |",
    "GV00avs___u:9013": "(AVŚ_18,2.39c) śate śaratsu no purā ||39||",
    "GV00avs___u:9014": "(AVŚ_18,2.40a) apemāṃ mātrāṃ mimīmahe yathāparaṃ na māsātai |",
    "GV00avs___u:9015": "(AVŚ_18,2.40c) śate śaratsu no purā ||40|| {10}",
    "GV00avs___u:9016": "(AVŚ_18,2.41a) vīmāṃ mātrāṃ mimīmahe yathāparaṃ na māsātai |",
    "GV00avs___u:9017": "(AVŚ_18,2.41c) śate śaratsu no purā ||41||",
    "GV00avs___u:9018": "(AVŚ_18,2.42a) nir imāṃ mātrāṃ mimīmahe yathāparaṃ na māsātai |",
    "GV00avs___u:9019": "(AVŚ_18,2.42c) śate śaratsu no purā ||42||",
    "GV00avs___u:9020": "(AVŚ_18,2.43a) ud imāṃ mātrāṃ mimīmahe yathāparaṃ na māsātai |",
    "GV00avs___u:9021": "(AVŚ_18,2.43c) śate śaratsu no purā ||43||",
    "GV00avs___u:9022": "(AVŚ_18,2.44a) sam imāṃ mātrāṃ mimīmahe yathāparaṃ na māsātai |",
    "GV00avs___u:9023": "(AVŚ_18,2.44c) śate śaratsu no purā ||44||",
    "GV00avs___u:9024": "(AVŚ_18,2.45a) amāsi mātrāṃ svar agām āyuṣmān bhūyāsam |",
    "GV00avs___u:9025": "(AVŚ_18,2.45c) yathāparaṃ na māsātai śate śaratsu no purā ||45||",
    "GV00avs___u:9026": "(AVŚ_18,2.46a) prāṇo apāno vyāna āyuś cakṣur dṛśaye sūryāya |",
    "GV00avs___u:9027": "(AVŚ_18,2.46c) aparipareṇa pathā yamarājñaḥ pitṝn gacha ||46||",
    "GV00avs___u:9028": "(AVŚ_18,2.47a) ye agravaḥ śaśamānāḥ pareyur hitvā dveṣāṃsy anapatyavantaḥ",
    "GV00avs___u:9029": "(AVŚ_18,2.47c) te dyām udityāvidanta lokaṃ nākasya pṛṣṭhe adhi dīdhyānāḥ ||47||",
    "GV00avs___u:9030": "(AVŚ_18,2.48a) udanvatī dyaur avamā pīlumatīti madhyamā |",
    "GV00avs___u:9031": "(AVŚ_18,2.48c) tṛtīyā ha pradyaur iti yasyāṃ pitara āsate ||48||",
    "GV00avs___u:9032": "(AVŚ_18,2.49a) ye na pituḥ pitaro ye pitāmahā ya āviviśur urv antarikṣam |",
    "GV00avs___u:9033": "(AVŚ_18,2.49c) ya ākṣiyanti pṛthivīm uta dyāṃ tebhyaḥ pitṛbhyo namasā vidhema ||49||",
    "GV00avs___u:9034": "(AVŚ_18,2.50a) idam id vā u nāparaṃ divi paśyasi sūryam |",
    "GV00avs___u:9035": "(AVŚ_18,2.50c) mātā putraṃ yathā sicābhy enaṃ bhūma ūrṇuhi ||50|| {11}",
    "GV00avs___u:9036": "(AVŚ_18,2.51a) idam id vā u nāparaṃ jarasy anyad ito 'param |",
    "GV00avs___u:9037": "(AVŚ_18,2.51c) jāyā patim iva vāsasābhy enaṃ bhūma ūrṇuhi ||51||",
    "GV00avs___u:9038": "(AVŚ_18,2.52a) abhi tvorṇomi pṛthivyā mātur vastreṇa bhadrayā |",
    "GV00avs___u:9039": "(AVŚ_18,2.52c) jīveṣu bhadraṃ tan mayi svadhā pitṛṣu sā tvayi ||52||",
    "GV00avs___u:9040": "(AVŚ_18,2.53a) agnīṣomā pathikṛtā syonaṃ devebhyo ratnaṃ dadhathur vi lokam |",
    "GV00avs___u:9041": "(AVŚ_18,2.53c) upa preṣyantaṃ pūṣaṇaṃ yo vahāty añjoyānaiḥ pathibhis tatra gachatam ||53||",
    "GV00avs___u:9042": "(AVŚ_18,2.54a) pūṣā tvetaś cyāvayatu pra vidvān anaṣṭapaśur bhuvanasya gopāḥ |",
    "GV00avs___u:9043": "(AVŚ_18,2.54c) sa tvaitebhyaḥ pari dadat pitṛbhyo 'gnir devebhyaḥ suvidatriyebhyaḥ ||54||",
    "GV00avs___u:9044": "(AVŚ_18,2.55a) āyur viśvāyuḥ pari pātu tvā pūṣā tvā pātu prapathe purastāt",
    "GV00avs___u:9045": "(AVŚ_18,2.55c) yatrāsate sukṛto yatra ta īyus tatra tvā devaḥ savitā",
    "GV00avs___u:9046": "dadhātu ||55||",
    "GV00avs___u:9047": "(AVŚ_18,2.56a) imau yunajmi te vahnī asunītāya voḍhave |",
    "GV00avs___u:9048": "(AVŚ_18,2.56c) tābhyāṃ yamasya sādanaṃ samitiś cāva gachatāt ||56||",
    "GV00avs___u:9049": "(AVŚ_18,2.57a) etat tvā vāsaḥ prathamaṃ nv āgann apaitad ūha yad ihābibhaḥ purā |",
    "GV00avs___u:9050": "(AVŚ_18,2.57c) iṣṭāpūrtam anusaṃkrāma vidvān yatra te dattaṃ bahudhā vibandhuṣu ||57||",
    "GV00avs___u:9051": "(AVŚ_18,2.58a) agner varma pari gobhir vyayasva saṃ prorṇuṣva medasā pīvasā ca |",
    "GV00avs___u:9052": "(AVŚ_18,2.58c) net tvā dhṛṣṇur harasā jarhṛṣāṇo dadhṛg vidhakṣan parīṅkhayātai ||58||",
    "GV00avs___u:9053": "(AVŚ_18,2.59a) daṇḍaṃ hastād ādadāno gatāsoḥ saha śrotreṇa varcasā balena |",
    "GV00avs___u:9054": "(AVŚ_18,2.59c) atraiva tvam iha vayaṃ suvīrā viśvā mṛdho abhimātīr jayema",
    "GV00avs___u:9055": "(AVŚ_18,2.60a) dhanur hastād ādadāno mṛtasya saha kṣatreṇa varcasā balena |",
    "GV00avs___u:9056": "(AVŚ_18,2.60c) samāgṛbhāya vasu bhūri puṣṭam arvāṅ tvam ehy upa jīvalokam",
    "GV00avs___u:9057": "(AVŚ_18,3.1a) iyaṃ nārī patilokaṃ vṛṇānā ni padyata upa tvā martya pretam",
    "GV00avs___u:9058": "(AVŚ_18,3.1c) dharmaṃ purāṇam anupālayantī tasyai prajāṃ draviṇaṃ ceha dhehi ||1||",
    "GV00avs___u:9059": "(AVŚ_18,3.2a) ud īrṣva nāry abhi jīvalokaṃ gatāsum etam upa śeṣa ehi |",
    "GV00avs___u:9060": "(AVŚ_18,3.2c) hastagrābhasya dadhiṣos tavedaṃ patyur janitvam abhi saṃ babhūtha ||2||",
    "GV00avs___u:9061": "(AVŚ_18,3.3a) apaśyaṃ yuvatiṃ nīyamānāṃ jīvāṃ mṛtebhyaḥ pariṇīyamānām |",
    "GV00avs___u:9062": "(AVŚ_18,3.3c) andhena yat tamasā prāvṛtāsīt prākto apācīm anayaṃ tad enām",
    "GV00avs___u:9063": "(AVŚ_18,3.4a) prajānaty aghnye jīvalokaṃ devānāṃ panthām anusaṃcarantī |",
    "GV00avs___u:9064": "(AVŚ_18,3.4c) ayaṃ te gopatis taṃ juṣasva svargaṃ lokam adhi rohayainam",
    "GV00avs___u:9065": "(AVŚ_18,3.5a) upa dyām upa vetasam avattaro nadīnām |",
    "GV00avs___u:9066": "(AVŚ_18,3.5c) agne pittam apām asi ||5||",
    "GV00avs___u:9067": "(AVŚ_18,3.6a) yaṃ tvam agne samadahas tam u nir vāpaya punaḥ |",
    "GV00avs___u:9068": "(AVŚ_18,3.6c) kyāmbūr atra rohatu śāṇḍadūrvā vyalkaśā ||6||",
    "GV00avs___u:9069": "(AVŚ_18,3.7a) idaṃ ta ekam pura ū ta ekaṃ tṛtīyena jyotiṣā saṃ viśasva |",
    "GV00avs___u:9070": "(AVŚ_18,3.7c) saṃveśane tanvā cārur edhi priyo devānāṃ parame sadhasthe ||7||",
    "GV00avs___u:9071": "(AVŚ_18,3.8a) ut tiṣṭha prehi pra dravaukaḥ kṛṇuṣva salile sadhasthe |",
    "GV00avs___u:9072": "(AVŚ_18,3.8c) tatra tvaṃ pitṛbhiḥ saṃvidānaḥ saṃ somena madasva saṃ svadhābhiḥ ||8||",
    "GV00avs___u:9073": "(AVŚ_18,3.9a) pra cyavasva tanvaṃ saṃ bharasva mā te gātrā vi hāyi mo śarīram |",
    "GV00avs___u:9074": "(AVŚ_18,3.9c) mano niviṣṭam anusaṃviśasva yatra bhūmer juṣase tatra gacha ||9||",
    "GV00avs___u:9075": "(AVŚ_18,3.10a) varcasā māṃ pitaraḥ somyāso añjantu devā madhunā ghṛtena |",
    "GV00avs___u:9076": "(AVŚ_18,3.10c) cakṣuṣe mā prataraṃ tārayanto jarase mā jaradaṣṭiṃ vardhantu ||10|| {13}",
    "GV00avs___u:9077": "(AVŚ_18,3.11a) varcasā māṃ sam anaktv agnir medhāṃ me viṣṇur ny anaktv āsan |",
    "GV00avs___u:9078": "(AVŚ_18,3.11c) rayiṃ me viśve ni yachantu devāḥ syonā māpaḥ pavanaiḥ",
    "GV00avs___u:9079": "punantu ||11||",
    "GV00avs___u:9080": "(AVŚ_18,3.12a) mitrāvaruṇā pari mām adhātām ādityā mā svaravo vardhayantu |",
    "GV00avs___u:9081": "(AVŚ_18,3.12c) varco ma indro ny anaktu hastayor jaradaṣṭiṃ mā savitā",
    "GV00avs___u:9082": "kṛṇotu ||12||",
    "GV00avs___u:9083": "(AVŚ_18,3.13a) yo mamāra prathamo martyānāṃ yaḥ preyāya prathamo lokam etam |",
    "GV00avs___u:9084": "(AVŚ_18,3.13c) vaivasvataṃ saṃgamanaṃ janānāṃ yamaṃ rājānaṃ haviṣā",
    "GV00avs___u:9085": "saparyata ||13||",
    "GV00avs___u:9086": "(AVŚ_18,3.14a) parā yāta pitara ā ca yātāyaṃ vo yajño madhunā samaktaḥ |",
    "GV00avs___u:9087": "(AVŚ_18,3.14c) datto asmabhyaṃ draviṇeha bhadraṃ rayiṃ ca naḥ sarvavīraṃ dadhāta ||14||",
    "GV00avs___u:9088": "(AVŚ_18,3.15a) kaṇvaḥ kakṣīvān purumīḍho agastyaḥ śyāvāśvaḥ sobhary",
    "GV00avs___u:9089": "arcanānāḥ |",
    "GV00avs___u:9090": "(AVŚ_18,3.15c) viśvāmitro 'yaṃ jamadagnir atrir avantu naḥ kaśyapo vāmadevaḥ ||15||",
    "GV00avs___u:9091": "(AVŚ_18,3.16a) viśvāmitra jamadagne vasiṣṭha bharadvāja gotama vāmadeva |",
    "GV00avs___u:9092": "(AVŚ_18,3.16c) śardir no atrir agrabhīn namobhiḥ susaṃśāsaḥ pitaro mṛḍatā naḥ ||16||",
    "GV00avs___u:9093": "(AVŚ_18,3.17a) kasye mṛjānā ati yanti ripram āyur dadhānāḥ prataraṃ navīyaḥ |",
    "GV00avs___u:9094": "(AVŚ_18,3.17c) āpyāyamānāḥ prajayā dhanenādha syāma surabhayo gṛheṣu",
    "GV00avs___u:9095": "(AVŚ_18,3.18a) añjate vy añjate sam añjate kratuṃ rihanti madhunābhy añjate |",
    "GV00avs___u:9096": "(AVŚ_18,3.18c) sindhor ucchvāse patayantam ukṣaṇaṃ hiraṇyapāvāḥ paśum āsu gṛhnate ||18||",
    "GV00avs___u:9097": "(AVŚ_18,3.19a) yad vo mudraṃ pitaraḥ somyaṃ ca teno sacadhvaṃ svayaśaso hi bhūta |",
    "GV00avs___u:9098": "(AVŚ_18,3.19c) te arvāṇaḥ kavaya ā śṛṇota suvidatrā vidathe huyamānāḥ ||19||",
    "GV00avs___u:9099": "(AVŚ_18,3.20a) ye atrayo aṅgiraso navagvā iṣṭāvanto rātiṣāco dadhānāḥ |",
    "GV00avs___u:9100": "(AVŚ_18,3.20c) dakṣiṇāvantaḥ sukṛto ya u sthāsadyāsmin barhiṣi mādayadhvam",
    "GV00avs___u:9101": "(AVŚ_18,3.21a) adhā yathā naḥ pitaraḥ parāsaḥ pratnāso agna ṛtam āśaśānāḥ",
    "GV00avs___u:9102": "(AVŚ_18,3.21c) śucīd ayan dīdhyata ukthaśasaḥ kṣāmā bhindanto aruṇīr apa vran ||21||",
    "GV00avs___u:9103": "(AVŚ_18,3.22a) sukarmānaḥ suruco devayanto ayo na devā janimā dhamantaḥ |",
    "GV00avs___u:9104": "(AVŚ_18,3.22c) śucanto agniṃ vāvṛdhanta indram urvīm gavyāṃ pariṣadaṃ no akran ||22||",
    "GV00avs___u:9105": "(AVŚ_18,3.23a) ā yūtheva kṣumati paśvo akhyad devānāṃ janimānty ugraḥ |",
    "GV00avs___u:9106": "(AVŚ_18,3.23c) martāsaś cid urvaśīr akṛpran vṛdhe cid arya uparasyāyoḥ ||23||",
    "GV00avs___u:9107": "(AVŚ_18,3.24a) akarma te svapaso abhūma ṛtam avasrann uṣaso vibhātīḥ |",
    "GV00avs___u:9108": "(AVŚ_18,3.24c) viśvaṃ tad bhadraṃ yad avanti devā bṛhad vadema vidathe",
    "GV00avs___u:9109": "suvīrāḥ ||24||",
    "GV00avs___u:9110": "(AVŚ_18,3.25a) indro mā marutvān prācyā diśaḥ pātu bāhucyutā pṛthivī dyām",
    "GV00avs___u:9111": "ivopari |",
    "GV00avs___u:9112": "(AVŚ_18,3.25c) lokakṛtaḥ pathikṛto yajāmahe ye devānāṃ hutabhāgā iha stha ||25||",
    "GV00avs___u:9113": "(AVŚ_18,3.26a) dhātā mā nirṛtyā dakṣiṇāyā diśaḥ pātu bāhucyutā pṛthivī dyāṃ ivopari |",
    "GV00avs___u:9114": "(AVŚ_18,3.26c) lokakṛtaḥ pathikṛto yajāmahe ye devānāṃ hutabhāgā iha stha ||26||",
    "GV00avs___u:9115": "(AVŚ_18,3.27a) aditir mādityaiḥ pratīcyā diśaḥ pātu bāhucyutā pṛthivī dyām ivopari |",
    "GV00avs___u:9116": "(AVŚ_18,3.27c) lokakṛtaḥ pathikṛto yajāmahe ye devānāṃ hutabhāgā iha stha ||27||",
    "GV00avs___u:9117": "(AVŚ_18,3.28a) somo mā viśvair devair udīcyā diśaḥ pātu bāhucyutā pṛthivī",
    "GV00avs___u:9118": "dyām ivopari |",
    "GV00avs___u:9119": "(AVŚ_18,3.28c) lokakṛtaḥ pathikṛto yajāmahe ye devānāṃ hutabhāgā iha stha ||28||",
    "GV00avs___u:9120": "(AVŚ_18,3.29a) dhartā ha tvā dharuṇo dhārayātā ūrdhvaṃ bhānuṃ savitā dyām",
    "GV00avs___u:9121": "ivopari |",
    "GV00avs___u:9122": "(AVŚ_18,3.29c) lokakṛtaḥ pathikṛto yajāmahe ye devānāṃ hutabhāgā iha stha ||29||",
    "GV00avs___u:9123": "(AVŚ_18,3.30a) prācyāṃ tvā diśi purā samvṛtaḥ svadhāyām ā dadhāmi bāhucyutā pṛthivī dyām ivopari |",
    "GV00avs___u:9124": "(AVŚ_18,3.30c) lokakṛtaḥ pathikṛto yajāmahe ye devānāṃ hutabhāgā iha stha ||30|| {15}",
    "GV00avs___u:9125": "(AVŚ_18,3.31a) dakṣiṇāyāṃ tvā diśi purā samvṛtaḥ svadhāyām ā dadhāmi bāhucyutā pṛthivī dyām ivopari |",
    "GV00avs___u:9126": "(AVŚ_18,3.31c) lokakṛtaḥ pathikṛto yajāmahe ye devānāṃ hutabhāgā iha stha ||31||",
    "GV00avs___u:9127": "(AVŚ_18,3.32a) pratīcyāṃ tvā diśi purā saṃvṛtaḥ svadhāyām ā dadhāmi bāhucyutā pṛthivī dyām ivopari |",
    "GV00avs___u:9128": "(AVŚ_18,3.32c) lokakṛtaḥ pathikṛto yajāmahe ye devānāṃ hutabhāgā iha stha ||32||",
    "GV00avs___u:9129": "(AVŚ_18,3.33a) udīcyāṃ tvā diśi purā samvṛtaḥ svadhāyām ā dadhāmi bāhucyutā pṛthivī dyām ivopari |",
    "GV00avs___u:9130": "(AVŚ_18,3.33c) lokakṛtaḥ pathikṛto yajāmahe ye devānāṃ hutabhāgā iha stha ||33||",
    "GV00avs___u:9131": "(AVŚ_18,3.34a) dhruvāyāṃ tvā diśi purā saṃvṛtaḥ svadhāyām ā dadhāmi bāhucyutā pṛthivī dyām ivopari |",
    "GV00avs___u:9132": "(AVŚ_18,3.34c) lokakṛtaḥ pathikṛto yajāmahe ye devānāṃ hutabhāgā iha stha ||34||",
    "GV00avs___u:9133": "(AVŚ_18,3.35a) ūrdhvāyāṃ tvā diśi purā samvṛtaḥ svadhāyām ā dadhāmi bāhucyutā pṛthivī dyām ivopari |",
    "GV00avs___u:9134": "(AVŚ_18,3.35c) lokakṛtaḥ pathikṛto yajāmahe ye devānāṃ hutabhāgā iha stha ||35||",
    "GV00avs___u:9135": "(AVŚ_18,3.36a) dhartāsi dharuno 'si vaṃsago 'si ||36||",
    "GV00avs___u:9136": "(AVŚ_18,3.37a) udapūr asi madhupūr asi vātapūr asi ||37||",
    "GV00avs___u:9137": "(AVŚ_18,3.38a) itaś ca māmutaś cāvatāṃ yame iva yatamāne yad aitam |",
    "GV00avs___u:9138": "(AVŚ_18,3.38c) pra vāṃ bharan mānuṣā devayanto ā sīdatāṃ svam u lokaṃ vidāne ||38||",
    "GV00avs___u:9139": "(AVŚ_18,3.39a) svāsasthe bhavatam indave no yuje vāṃ brahma pūrvyaṃ namobhiḥ |",
    "GV00avs___u:9140": "(AVŚ_18,3.39c) vi śloka eti pathyeva sūriḥ śṛṇvantu viśve amṛtāsa etat",
    "GV00avs___u:9141": "(AVŚ_18,3.40a) trīṇi padāni rupo anv arohac catuṣpadīm anv etad vratena |",
    "GV00avs___u:9142": "(AVŚ_18,3.40c) akṣareṇa prati mimīte arkam ṛtasya nābhāv abhi saṃ punāti",
    "GV00avs___u:9143": "(AVŚ_18,3.41a) devebhyaḥ kam avṛṇīta mṛtyuṃ prajāyai kim amṛtaṃ nāvṛṇīta |",
    "GV00avs___u:9144": "(AVŚ_18,3.41c) bṛhaspatir yajñam atanuta ṛṣiḥ priyāṃ yamas tanvam ā rireca",
    "GV00avs___u:9145": "(AVŚ_18,3.42a) tvam agna īḍito jātavedo 'vāḍ ḍhavyāni surabhīṇi kṛtvā |",
    "GV00avs___u:9146": "(AVŚ_18,3.42c) prādāḥ pitṛbhyaḥ svadhayā te akṣann addhi tvaṃ deva prayatā",
    "GV00avs___u:9147": "havīṃṣi ||42||",
    "GV00avs___u:9148": "(AVŚ_18,3.43a) āsīnāso aruṇīnām upasthe rayiṃ dhatta dāśuṣe martyāya |",
    "GV00avs___u:9149": "(AVŚ_18,3.43c) putrebhyaḥ pitaras tasya vasvaḥ pra yachata ta ihorjaṃ dadhāta ||43||",
    "GV00avs___u:9150": "(AVŚ_18,3.44a) agniṣvāttāḥ pitara eha gachata sadaḥsadaḥ sadata",
    "GV00avs___u:9151": "supraṇītayaḥ |",
    "GV00avs___u:9152": "(AVŚ_18,3.44c) atto havīṃṣi prayatāni barhiṣi rayiṃ ca naḥ sarvavīraṃ dadhāta ||44||",
    "GV00avs___u:9153": "(AVŚ_18,3.45a) upahūtā naḥ pitaraḥ somyāso barhiṣyeṣu nidhiṣu priyeṣu |",
    "GV00avs___u:9154": "(AVŚ_18,3.45c) ta ā gamantu ta iha śruvantv adhi bruvantu te 'vantv asmān",
    "GV00avs___u:9155": "(AVŚ_18,3.46a) ye naḥ pituḥ pitaro ye pitāmahā anūjahire somapīthaṃ vasiṣṭhāḥ |",
    "GV00avs___u:9156": "(AVŚ_18,3.46c) tebhir yamaḥ samrarāṇo havīṃṣy uśann uśadbhiḥ pratikāmam attu ||46||",
    "GV00avs___u:9157": "(AVŚ_18,3.47a) ye tātṛṣur devatrā jehamānā hotrāvidaḥ stomataṣṭāso arkaiḥ",
    "GV00avs___u:9158": "(AVŚ_18,3.47c) āgne yāhi sahasraṃ devavandaiḥ satyaiḥ kavibhir ṛṣibhir gharmasadbhiḥ ||47||",
    "GV00avs___u:9159": "(AVŚ_18,3.48a) ye satyāso havirado haviṣpā indreṇa devaiḥ sarathaṃ tureṇa |",
    "GV00avs___u:9160": "(AVŚ_18,3.48c) āgne yāhi suvidatrebhir arvāṅ paraiḥ pūrvair ṛṣibhir gharmasadbhiḥ ||48||",
    "GV00avs___u:9161": "(AVŚ_18,3.49a) upa sarpa mātaraṃ bhūmim etām uruvyacasaṃ pṛthivīṃ suśevām |",
    "GV00avs___u:9162": "(AVŚ_18,3.49c) ūrṇamradāḥ pṛthivī dakṣiṇāvata eṣā tvā pātu prapathe purastāt ||49||",
    "GV00avs___u:9163": "(AVŚ_18,3.50a) uc chvañcasva pṛthivi mā ni bādhathāḥ sūpāyanāsmai bhava sūpasarpaṇā |",
    "GV00avs___u:9164": "(AVŚ_18,3.50c) mātā putraṃ yathā sicābhy enaṃ bhūma ūrṇuhi ||50|| {17}",
    "GV00avs___u:9165": "(AVŚ_18,3.51a) ucchvañcamānā pṛthivī su tiṣṭhatu sahasraṃ mita upa hi śrayantām |",
    "GV00avs___u:9166": "(AVŚ_18,3.51c) te gṛhāso ghṛtaścutaḥ syonā viśvāhāsmai śaraṇāḥ santv atra ||51||",
    "GV00avs___u:9167": "(AVŚ_18,3.52a) ut te stabhnāmi pṛthivīṃ tvat parīmaṃ logaṃ nidadhan mo",
    "GV00avs___u:9168": "aham riṣam |",
    "GV00avs___u:9169": "(AVŚ_18,3.52c) etāṃ sthūṇāṃ pitaro dhārayanti te tatra yamaḥ sādanā te",
    "GV00avs___u:9170": "kṛṇotu ||52||",
    "GV00avs___u:9171": "(AVŚ_18,3.53a) imam agne camasaṃ mā vi jihvaraḥ priyo devānām uta somyānām",
    "GV00avs___u:9172": "(AVŚ_18,3.53c) ayaṃ yaś camaso devapānas tasmin devā amṛtā mādayantām ||53||",
    "GV00avs___u:9173": "(AVŚ_18,3.54a) atharvā pūrṇam camasam yam indrāyābibhar vājinīvate |",
    "GV00avs___u:9174": "(AVŚ_18,3.54c) tasmin kṛṇoti sukṛtasya bhakṣaṃ tasmin induḥ pavate viśvadānim ||54||",
    "GV00avs___u:9175": "(AVŚ_18,3.55a) yat te kṛṣṇaḥ śakuna ātutoda pipīlaḥ sarpa uta vā śvāpadaḥ",
    "GV00avs___u:9176": "(AVŚ_18,3.55c) agniṣ ṭad viśvād agadaṃ kṛṇotu somaś ca yo brāhmaṇāṃ",
    "GV00avs___u:9177": "āviveśa ||55||",
    "GV00avs___u:9178": "(AVŚ_18,3.56a) payasvatīr oṣadhayaḥ payasvan māmakaṃ payaḥ |",
    "GV00avs___u:9179": "(AVŚ_18,3.56c) apāṃ payaso yat payas tena mā saha śumbhatu ||56||",
    "GV00avs___u:9180": "(AVŚ_18,3.57a) imā nārīr avidhavāḥ supatnīr āñjanena sarpiṣā saṃ spṛśantām |",
    "GV00avs___u:9181": "(AVŚ_18,3.57c) anaśravo anamīvāḥ suratnā ā rohantu janayo yonim agre ||57||",
    "GV00avs___u:9182": "(AVŚ_18,3.58a) saṃ gachasva pitṛbhiḥ saṃ yameneṣṭāpūrtena parame vyoman |",
    "GV00avs___u:9183": "(AVŚ_18,3.58c) hitvāvadyaṃ punar astam ehi saṃ gachatāṃ tanvā suvarcāḥ ||58||",
    "GV00avs___u:9184": "(AVŚ_18,3.59a) ye naḥ pituḥ pitaro ye pitāmahā ya āviviśur urv antarikṣam",
    "GV00avs___u:9185": "(AVŚ_18,3.59c) tebhyaḥ svarād asunītir no adya vathāvaśaṃ tanvaḥ kalpayāti ||59||",
    "GV00avs___u:9186": "(AVŚ_18,3.60a) śaṃ te nīhāro bhavatu śaṃ te pruṣvāva śīyatām |",
    "GV00avs___u:9187": "(AVŚ_18,3.60c) śītike śītikāvati hlādike hlādikāvati |",
    "GV00avs___u:9188": "(AVŚ_18,3.60e) maṇḍūky apsu śaṃ bhuva imaṃ sv agniṃ śamaya ||60|| {18}",
    "GV00avs___u:9189": "(AVŚ_18,3.61a) vivasvān no abhayaṃ kṛṇotu yaḥ sutrāmā jīradānuḥ sudānuḥ |",
    "GV00avs___u:9190": "(AVŚ_18,3.61c) iheme vīrā bahavo bhavantu gomad aśvavan mayy astu puṣṭam",
    "GV00avs___u:9191": "(AVŚ_18,3.62a) vivasvān no amṛtatve dadhātu paraitu mṛtyur amṛtaṃ na aitu",
    "GV00avs___u:9192": "(AVŚ_18,3.62c) imān rakṣatu puruṣān ā jarimṇo mo sv eṣām asavo yamaṃ guḥ ||62||",
    "GV00avs___u:9193": "(AVŚ_18,3.63a) yo dadhre antarikṣe na mahnā pitṝṇāṃ kaviḥ pramatir matīnām",
    "GV00avs___u:9194": "(AVŚ_18,3.63c) tam arcata viśvamitrā havirbhiḥ sa no yamaḥ prataraṃ jīvase",
    "GV00avs___u:9195": "dhāt ||63||",
    "GV00avs___u:9196": "(AVŚ_18,3.64a) ā rohata divam uttamām ṛṣayo mā bibhītana |",
    "GV00avs___u:9197": "(AVŚ_18,3.64c) somapāḥ somapāyina idaṃ vaḥ kriyate havir aganma jvotir uttamam ||64||",
    "GV00avs___u:9198": "(AVŚ_18,3.65a) pra ketunā bṛhatā bhāty agnir ā rodasī vṛṣabho roravīti |",
    "GV00avs___u:9199": "(AVŚ_18,3.65c) divaś cid antād upamām ud ānaḍ apām upasthe mahiṣo vavardha",
    "GV00avs___u:9200": "(AVŚ_18,3.66a) nāke suparṇam upa yat patantaṃ hrdā venanto abhyacakṣata tvā |",
    "GV00avs___u:9201": "(AVŚ_18,3.66c) hiraṇyapakṣaṃ varuṇasya dūtaṃ yamasya yonau śakunaṃ",
    "GV00avs___u:9202": "bhuranyum ||66||",
    "GV00avs___u:9203": "(AVŚ_18,3.67a) indra kratuṃ na ā bhara pitā putrebhyo yathā |",
    "GV00avs___u:9204": "(AVŚ_18,3.67c) śikṣā ṇo asmin puruhūta yāmani jīvā jyotir aśīmahi ||67||",
    "GV00avs___u:9205": "(AVŚ_18,3.68a) apūpāpihitān kumbhān yāṃs te devā adhārayan |",
    "GV00avs___u:9206": "(AVŚ_18,3.68c) te te santu svadhāvanto madhumanto ghṛtaścutaḥ ||68||",
    "GV00avs___u:9207": "(AVŚ_18,3.69a) yās te dhānā anukirāmi tilamiśrā svadhāvatīḥ |",
    "GV00avs___u:9208": "(AVŚ_18,3.69c) tās te santu vibhvīḥ prabhvīs tās te yamo rājānu manyatām",
    "GV00avs___u:9209": "(AVŚ_18,3.70a) punar dehi vanaspate ya eṣa nihitas tvayi |",
    "GV00avs___u:9210": "(AVŚ_18,3.70c) yathā yamasya sādana āsātau vidathā vadan ||70||",
    "GV00avs___u:9211": "(AVŚ_18,3.71a) ā rabhasva jātavedas tejasvad dharo astu te |",
    "GV00avs___u:9212": "(AVŚ_18,3.71c) śarīram asya saṃ dahāthainaṃ dehi sukṛtām u loke ||71||",
    "GV00avs___u:9213": "(AVŚ_18,3.72a) ye te pūrve parāgatā apare pitaraś ca ye |",
    "GV00avs___u:9214": "(AVŚ_18,3.72c) tebhyo ghṛtasya kulyaitu śatadhārā vyundatī ||72||",
    "GV00avs___u:9215": "(AVŚ_18,3.73a) etad ā roha vaya unmṛjānaḥ svā iha bṛhad u dīdayante |",
    "GV00avs___u:9216": "(AVŚ_18,3.73c) abhi prehi madhyato māpa hāsthāḥ pitṝnāṃ lokaṃ prathamo yo",
    "GV00avs___u:9217": "atra ||73|| {19}",
    "GV00avs___u:9218": "(AVŚ_18,4.1a) ā rohata janitrīṃ jātavedasaḥ pitṛyānaiḥ saṃ va ā rohayāmi |",
    "GV00avs___u:9219": "(AVŚ_18,4.1c) avāḍ ḍhavyeṣito havyavāha ījānaṃ yuktāḥ sukṛtāṃ dhatta loke ||1||",
    "GV00avs___u:9220": "(AVŚ_18,4.2a) devā yajñam ṛtavaḥ kalpayanti haviḥ puroḍāśaṃ sruco yajñāyudhāni |",
    "GV00avs___u:9221": "(AVŚ_18,4.2c) tebhir yāhi pathibhir devayānair yair ījānāḥ svargaṃ yanti lokam ||2||",
    "GV00avs___u:9222": "(AVŚ_18,4.3a) ṛtasya panthām anu paśya sādhv aṅgirasaḥ sukṛto yena yanti |",
    "GV00avs___u:9223": "(AVŚ_18,4.3c) tebhir yāhi pathibhiḥ svargaṃ yatrādityā madhu bhakṣayanti tṛtīye nāke adhi vi śrayasva ||3||",
    "GV00avs___u:9224": "(AVŚ_18,4.4a) trayaḥ suparṇā uparasya māyū nākasya pṛṣṭhe adhi viṣṭapi śritāḥ |",
    "GV00avs___u:9225": "(AVŚ_18,4.4c) svargā lokā amṛtena viṣṭhā iṣam ūrjaṃ yajamānāya duhrām ||4||",
    "GV00avs___u:9226": "(AVŚ_18,4.5a) juhūr dādhāra dyām upabhṛd antarikṣaṃ dhruvā dādhāra pṛthivīṃ pratiṣṭhām |",
    "GV00avs___u:9227": "(AVŚ_18,4.5c) pratīmāṃ lokā ghṛtapṛṣṭhāḥ svargāḥ kāmaṃkāmaṃ yajamānāya",
    "GV00avs___u:9228": "duhrām ||5||",
    "GV00avs___u:9229": "(AVŚ_18,4.6a) dhruva ā roha pṛthivīṃ viśvabhojasam antarikṣam upabhṛd ā kramasva |",
    "GV00avs___u:9230": "(AVŚ_18,4.6c) juhu dyāṃ gacha yajamānena sākaṃ sruveṇa vatsena diśaḥ prapīnāḥ sarvā dhukṣvāhṛṇyamānaḥ",
    "GV00avs___u:9231": "(AVŚ_18,4.7a) tīrthais taranti pravato mahīr iti yajñakṛtaḥ sukṛto yena yanti |",
    "GV00avs___u:9232": "(AVŚ_18,4.7c) atrādadhur yajamānāya lokaṃ diśo bhūtāni yad akalpayanta",
    "GV00avs___u:9233": "(AVŚ_18,4.8a) aṅgirasām ayanaṃ pūrvo agnir ādityānām ayanaṃ gārhapatyo dakṣiṇānām ayanaṃ dakṣiṇāgniḥ",
    "GV00avs___u:9234": "(AVŚ_18,4.8c) mahimānam agner vihitasya brahmaṇā samaṅgaḥ sarva upa yāhi śagmaḥ ||8||",
    "GV00avs___u:9235": "(AVŚ_18,4.9a) pūrvo agniṣ ṭvā tapatu śaṃ purastāc chaṃ paścāt tapatu",
    "GV00avs___u:9236": "gārhapatyaḥ |",
    "GV00avs___u:9237": "(AVŚ_18,4.9c) dakṣiṇāgniṣ ṭe tapatu śarma varmottarato madhyato antarikṣād diśodiśo agne pari pāhi ghorāt ||9||",
    "GV00avs___u:9238": "(AVŚ_18,4.10a) yūyam agne śaṃtamābhis tanūbhir ījānam abhi lokaṃ svargam |",
    "GV00avs___u:9239": "(AVŚ_18,4.10c) aśvā bhūtvā pṛṣṭivāho vahātha yatra devaiḥ sadhamādaṃ madanti ||10|| {20}",
    "GV00avs___u:9240": "(AVŚ_18,4.11a) śam agne paścāt tapa śaṃ purastāc cham uttarāc cham adharāt tapainam |",
    "GV00avs___u:9241": "(AVŚ_18,4.11c) ekas tredhā vihito jātavedaḥ samyag enaṃ dhehi sukṛtām u",
    "GV00avs___u:9242": "loke ||11||",
    "GV00avs___u:9243": "(AVŚ_18,4.12a) śam agnayaḥ samiddhā ā rabhantāṃ prājāpatyaṃ medhyaṃ jātavedasaḥ |",
    "GV00avs___u:9244": "(AVŚ_18,4.12c) śṛtaṃ kṛṇvanta iha māva cikṣipan ||12||",
    "GV00avs___u:9245": "(AVŚ_18,4.13a) yajña eti vitataḥ kalpamāna ījānam abhi lokaṃ svargam |",
    "GV00avs___u:9246": "(AVŚ_18,4.13c) tam agnayaḥ sarvahutaṃ juṣantāṃ prājāpatyaṃ medhyaṃ",
    "GV00avs___u:9247": "jātavedasaḥ ||13||",
    "GV00avs___u:9248": "(AVŚ_18,4.14a) ījānaś citam ārukṣad agniṃ nākasya pṛṣṭhād divam utpatiṣyan |",
    "GV00avs___u:9249": "(AVŚ_18,4.14c) tasmai pra bhāti nabhaso jyotiṣīmānt svargaḥ panthāḥ sukṛte devayānaḥ ||14||",
    "GV00avs___u:9250": "(AVŚ_18,4.15a) agnir hotādhvaryuṣ ṭe bṛhaspatir indro brahmā dakṣiṇatas te astu |",
    "GV00avs___u:9251": "(AVŚ_18,4.15c) huto 'yaṃ saṃsthito yajña eti yatra pūrvam ayanaṃ hutānām",
    "GV00avs___u:9252": "(AVŚ_18,4.16a) apūpavān kṣīravāṃś carur eha sīdatu |",
    "GV00avs___u:9253": "(AVŚ_18,4.16c) lokakṛtaḥ pathikṛto yajāmahe ye devānāṃ hutabhāgā iha stha ||16||",
    "GV00avs___u:9254": "(AVŚ_18,4.17a) apūpavān dadhivāṃś carur eha sīdatu |",
    "GV00avs___u:9255": "(AVŚ_18,4.17c) lokakṛtaḥ pathikṛto yajāmahe ye devānāṃ hutabhāgā iha stha ||17||",
    "GV00avs___u:9256": "(AVŚ_18,4.18a) apūpavān drapsavāṃś carur eha sīdatu |",
    "GV00avs___u:9257": "(AVŚ_18,4.18c) lokakṛtaḥ pathikṛto yajāmahe ye devānāṃ hutabhāgā iha stha ||18||",
    "GV00avs___u:9258": "(AVŚ_18,4.19a) apūpavān ghṛtavāṃś carur eha sīdatu |",
    "GV00avs___u:9259": "(AVŚ_18,4.19c) lokakṛtaḥ pathikṛto yajāmahe ye devānāṃ hutabhāgā iha stha ||19||",
    "GV00avs___u:9260": "(AVŚ_18,4.20a) apūpavān māṃsavāṃś carur eha sīdatu |",
    "GV00avs___u:9261": "(AVŚ_18,4.20c) lokakṛtaḥ pathikṛto yajāmahe ye devānāṃ hutabhāgā iha stha ||20|| {21}",
    "GV00avs___u:9262": "(AVŚ_18,4.21a) apūpavān annavāṃś carur eha sīdatu |",
    "GV00avs___u:9263": "(AVŚ_18,4.21c) lokakṛtaḥ pathikṛto yajāmahe ye devānāṃ hutabhāgā iha stha ||21||",
    "GV00avs___u:9264": "(AVŚ_18,4.22a) apūpavān madhumāṃś carur eha sīdatu |",
    "GV00avs___u:9265": "(AVŚ_18,4.22c) lokakṛtaḥ pathikṛto yajāmahe ye devānāṃ hutabhāgā iha stha ||22||",
    "GV00avs___u:9266": "(AVŚ_18,4.23a) apūpavān rasavāṃś carur eha sīdatu |",
    "GV00avs___u:9267": "(AVŚ_18,4.23c) lokakṛtaḥ pathikṛto yajāmahe ye devānāṃ hutabhāgā iha stha ||23||",
    "GV00avs___u:9268": "(AVŚ_18,4.24a) apūpavān apavāṃś carur eha sīdatu |",
    "GV00avs___u:9269": "(AVŚ_18,4.24c) lokakṛtaḥ pathikṛto yajāmahe ye devānāṃ hutabhāgā iha stha ||24||",
    "GV00avs___u:9270": "(AVŚ_18,4.25a) apūpāpihitān kumbhān yāṃs te devā adhārayan |",
    "GV00avs___u:9271": "(AVŚ_18,4.25c) te te santu svadhāvanto madhumanto ghṛtaścutaḥ ||25||",
    "GV00avs___u:9272": "(AVŚ_18,4.26a) yās te dhānā anukirāmi tilamiśrāḥ svadhāvatīḥ |",
    "GV00avs___u:9273": "(AVŚ_18,4.26c) tās te santūdbhvīḥ prabhvīs tās te yamo rājānu manyatām",
    "GV00avs___u:9274": "(AVŚ_18,4.27a) akṣitiṃ bhūyasīm ||27||",
    "GV00avs___u:9275": "(AVŚ_18,4.28a) drapsaś caskanda pṛthivīm anu dyām imaṃ ca yonim anu yaś ca pūrvaḥ |",
    "GV00avs___u:9276": "(AVŚ_18,4.28c) samānaṃ yonim anu samcarantaṃ drapsam juhomy anu sapta hotrāḥ ||28||",
    "GV00avs___u:9277": "(AVŚ_18,4.29a) śatadhāraṃ vāyum arkaṃ svarvidaṃ nṛcakṣasas te abhi cakṣate rayim |",
    "GV00avs___u:9278": "(AVŚ_18,4.29c) ye pṛnanti pra ca yachanti sarvadā te duhrate dakṣiṇāṃ",
    "GV00avs___u:9279": "saptamātaram ||29||",
    "GV00avs___u:9280": "(AVŚ_18,4.30a) kośaṃ duhanti kalaśaṃ caturbilam iḍāṃ dhenuṃ madhumatīṃ svastaye |",
    "GV00avs___u:9281": "(AVŚ_18,4.30c) ūrjaṃ madantīm aditiṃ janeṣv agne mā hiṃsīḥ parame vyoman",
    "GV00avs___u:9282": "(AVŚ_18,4.31a) etat te devaḥ savitā vāso dadāti bhartave |",
    "GV00avs___u:9283": "(AVŚ_18,4.31c) tat tvaṃ yamasya rājye vasānas tārpyaṃ cara ||31||",
    "GV00avs___u:9284": "(AVŚ_18,4.32a) dhānā dhenur abhavad vatso asyās tilo 'bhavat |",
    "GV00avs___u:9285": "(AVŚ_18,4.32c) tāṃ vai yamasya rājye akṣitām upa jīvati ||32||",
    "GV00avs___u:9286": "(AVŚ_18,4.33a) etās te asau dhenavaḥ kāmadughā bhavantu |",
    "GV00avs___u:9287": "(AVŚ_18,4.33c) enīḥ śyenīḥ sarūpā virūpās tilavatsā upa tiṣṭhantu tvātra ||33||",
    "GV00avs___u:9288": "(AVŚ_18,4.34a) enīr dhānā hariṇīḥ śyenīr asya kṛṣṇā dhānā rohiṇīr dhenavas",
    "GV00avs___u:9289": "te |",
    "GV00avs___u:9290": "(AVŚ_18,4.34c) tilavatsā ūrjam asmai duhānā viśvāhā santv anapasphurantīḥ",
    "GV00avs___u:9291": "(AVŚ_18,4.35a) vaiśvānare havir idaṃ juhomi sāhasraṃ śatadhāram utsam |",
    "GV00avs___u:9292": "(AVŚ_18,4.35c) sa bibharti pitaraṃ pitāmahān prapitāmahān bibharti",
    "GV00avs___u:9293": "pinvamānaḥ ||35||",
    "GV00avs___u:9294": "(AVŚ_18,4.36a) sahasradhāraṃ śatadhāram utsam akṣitaṃ vyacyamānaṃ salilasya pṛṣṭhe |",
    "GV00avs___u:9295": "(AVŚ_18,4.36c) ūrjaṃ duhānam anapasphurantam upāsate pitaraḥ svadhābhiḥ",
    "GV00avs___u:9296": "(AVŚ_18,4.37a) idaṃ kasāmbu cayanena citaṃ tat sajātā ava paśyateta |",
    "GV00avs___u:9297": "(AVŚ_18,4.37c) martyo 'yam amṛtatvam eti tasmai gṛhān kṛṇuta yāvatsabandhu",
    "GV00avs___u:9298": "(AVŚ_18,4.38a) ihaivaidhi dhanasanir ihacitta ihakratuḥ |",
    "GV00avs___u:9299": "(AVŚ_18,4.38c) ihaidhi vīryavattaro vayodhā aparāhataḥ ||38||",
    "GV00avs___u:9300": "(AVŚ_18,4.39a) putraṃ pautram abhitarpayantīr āpo madhumatīr imāḥ |",
    "GV00avs___u:9301": "(AVŚ_18,4.39c) svadhāṃ pitṛbhyo amṛtaṃ duhānā āpo devīr ubhayāṃs tarpayantu ||39||",
    "GV00avs___u:9302": "(AVŚ_18,4.40a) āpo agniṃ pra hiṇuta pitṝṃr upemaṃ yajñaṃ pitaro me",
    "GV00avs___u:9303": "juṣantām |",
    "GV00avs___u:9304": "(AVŚ_18,4.40c) āsīnām ūrjam upa ye sacante te no rayiṃ sarvavīraṃ ni yachān ||40|| {23}",
    "GV00avs___u:9305": "(AVŚ_18,4.41a) sam indhate amartyaṃ havyavāhaṃ ghṛtapriyam |",
    "GV00avs___u:9306": "(AVŚ_18,4.41c) sa veda nihitān nidhīn pitṝn parāvato gatān ||41||",
    "GV00avs___u:9307": "(AVŚ_18,4.42a) yaṃ te manthaṃ yam odananaṃ yan māṃsaṃ nipṛṇāmi te |",
    "GV00avs___u:9308": "(AVŚ_18,4.42c) te te santu svadhāvanto madhumanto ghṛtaścutaḥ ||42||",
    "GV00avs___u:9309": "(AVŚ_18,4.43a) yās te dhānā anukirāmi tilamiśrāḥ svadhāvatīḥ |",
    "GV00avs___u:9310": "(AVŚ_18,4.43c) tās te santūdbhvīḥ prabhvīs tās te yamo rājānu manyatām",
    "GV00avs___u:9311": "(AVŚ_18,4.44a) idaṃ pūrvam aparaṃ niyānaṃ yenā te pūrve pitaraḥ paretāḥ |",
    "GV00avs___u:9312": "(AVŚ_18,4.44c) purogavā ye abhisāco asya te tvā vahanti sukṛtām u lokam",
    "GV00avs___u:9313": "(AVŚ_18,4.45a) sarasvatīṃ devayanto havante sarasvatīm adhvare tāyamāne |",
    "GV00avs___u:9314": "(AVŚ_18,4.45c) sarasvatīṃ sukṛto havante sarasvatī dāśuṣe vāryaṃ dāt",
    "GV00avs___u:9315": "(AVŚ_18,4.46a) sarasvatīṃ pitaro havante dakṣiṇā yajñam abhinakṣamāṇāḥ |",
    "GV00avs___u:9316": "(AVŚ_18,4.46c) āsadyāsmin barhiṣi mādayadhvam anamīvā iṣa ā dhehy asme ||46||",
    "GV00avs___u:9317": "(AVŚ_18,4.47a) sarasvati yā sarathaṃ yayāthokthaiḥ svadhābhir devi",
    "GV00avs___u:9318": "pitṛbhir madantī |",
    "GV00avs___u:9319": "(AVŚ_18,4.47c) sahasrārgham iḍo atra bhāgaṃ rāyas poṣaṃ yajamānāya dhehi ||47||",
    "GV00avs___u:9320": "(AVŚ_18,4.48a) pṛthivīṃ tvā pṛthivyām ā veśayāmi devo no dhātā pra tirāty āyuḥ |",
    "GV00avs___u:9321": "(AVŚ_18,4.48c) parāparaitā vasuvid vo astv adhā mṛtāḥ pitṛṣu saṃ bhavantu",
    "GV00avs___u:9322": "(AVŚ_18,4.49a) ā pra cyavethām apa tan mṛjethāṃ yad vām abhibhā atrocuḥ |",
    "GV00avs___u:9323": "(AVŚ_18,4.49c) asmād etam aghnyau tad vaśīyo dātuḥ pitṛṣv ihabhojanau mama",
    "GV00avs___u:9324": "(AVŚ_18,4.50a) eyam agan dakṣiṇā bhadrato nā anena dattā sudughā vayodhāḥ",
    "GV00avs___u:9325": "(AVŚ_18,4.50c) yauvane jīvān upapṛñcatī jarā pitṛbhya upasaṃparāṇayād imān",
    "GV00avs___u:9326": "(AVŚ_18,4.51a) idaṃ pitṛbhyaḥ pra bharāmi barhir jīvaṃ devebhya uttaraṃ stṛṇāmi |",
    "GV00avs___u:9327": "(AVŚ_18,4.51c) tad ā roha puruṣa medhyo bhavan prati tvā jānantu pitaraḥ paretam ||51||",
    "GV00avs___u:9328": "(AVŚ_18,4.52a) edaṃ barhir asado medhyo 'bhūḥ prati tvā jānantu pitaraḥ paretam |",
    "GV00avs___u:9329": "(AVŚ_18,4.52c) yathāparu tanvaṃ saṃ bharasva gātrāṇi te brahmaṇā kalpayāmi ||52||",
    "GV00avs___u:9330": "(AVŚ_18,4.53a) parṇo rājāpidhānaṃ carūṇām ūrjo balaṃ saha ojo na āgan |",
    "GV00avs___u:9331": "(AVŚ_18,4.53c) āyur jīvebhyo vidadhad dīrghāyutvāya śataśāradāya ||53||",
    "GV00avs___u:9332": "(AVŚ_18,4.54a) ūrjo bhāgo ya imaṃ jajānāśmānnānām ādhipatyaṃ jagāma |",
    "GV00avs___u:9333": "(AVŚ_18,4.54c) tam arcata viśvamitrā havirbhiḥ sa no yamaḥ prataraṃ jīvase",
    "GV00avs___u:9334": "dhāt ||54||",
    "GV00avs___u:9335": "(AVŚ_18,4.55a) yathā yamāya harmyam avapan pañca mānavāḥ |",
    "GV00avs___u:9336": "(AVŚ_18,4.55c) evā vapāmi harmyaṃ yathā me bhūrayo 'sata ||55||",
    "GV00avs___u:9337": "(AVŚ_18,4.56a) idaṃ hiraṇyaṃ bibhṛhi yat te pitābibhaḥ purā |",
    "GV00avs___u:9338": "(AVŚ_18,4.56c) svargaṃ yataḥ pitur hastaṃ nir mṛḍḍhi dakṣiṇam ||56||",
    "GV00avs___u:9339": "(AVŚ_18,4.57a) ye ca jīvā ye ca mṛtā ye jātā ye ca yajñiyāḥ |",
    "GV00avs___u:9340": "(AVŚ_18,4.57c) tebhyo ghṛtasya kulyaitu madhudhārā vyundatī ||57||",
    "GV00avs___u:9341": "(AVŚ_18,4.58a) vṛṣā matīnāṃ pavate vicakṣaṇaḥ sūro ahnāṃ pratarītoṣasāṃ divaḥ |",
    "GV00avs___u:9342": "(AVŚ_18,4.58c) prāṇaḥ sindhūnāṃ kalaśāṃ acikradad indrasya hārdim āviśan manīṣayā ||58||",
    "GV00avs___u:9343": "(AVŚ_18,4.59a) tveṣas te dhūma ūrṇotu divi ṣaṃ chukra ātataḥ |",
    "GV00avs___u:9344": "(AVŚ_18,4.59c) sūro na hi dyutā tvaṃ kṛpā pāvaka rocase ||59||",
    "GV00avs___u:9345": "(AVŚ_18,4.60a) pra vā etīndur indrasya niṣkṛtiṃ sakhā sakhyur na pra",
    "GV00avs___u:9346": "mināti saṃgiraḥ |",
    "GV00avs___u:9347": "(AVŚ_18,4.60c) marya iva yoṣāḥ sam arṣase somaḥ kalaśe śatayāmanā pathā",
    "GV00avs___u:9348": "(AVŚ_18,4.61a) akṣann amīmadanta hy ava priyāṃ adhūṣata |",
    "GV00avs___u:9349": "(AVŚ_18,4.61c) astoṣata svabhānavo viprā yaviṣṭhā īmahe ||61||",
    "GV00avs___u:9350": "(AVŚ_18,4.62a) ā yāta pitaraḥ somyāso gambhīraiḥ pathibhiḥ pitṛyāṇaiḥ |",
    "GV00avs___u:9351": "(AVŚ_18,4.62c) āyur asmabhyaṃ dadhataḥ prajāṃ ca rāyaś ca poṣair abhi naḥ sacadhvam ||62||",
    "GV00avs___u:9352": "(AVŚ_18,4.63a) parā yāta pitaraḥ somyāso gambhīraiḥ pathibhiḥ pūryāṇaiḥ |",
    "GV00avs___u:9353": "(AVŚ_18,4.63c) adhā māsi punar ā yāta no gṛhān havir attuṃ suprajasaḥ suvīrāḥ ||63||",
    "GV00avs___u:9354": "(AVŚ_18,4.64a) yad vo agnir ajahād ekam aṅgaṃ pitṛlokaṃ gamayaṃ jātavedāḥ",
    "GV00avs___u:9355": "(AVŚ_18,4.64c) tad va etat punar ā pyāyayāmi sāṅgāḥ svarge pitaro",
    "GV00avs___u:9356": "mādayadhvam ||64||",
    "GV00avs___u:9357": "(AVŚ_18,4.65a) abhūd dūtaḥ prahito jātavedāḥ sāyaṃ nyahna upavandyo nṛbhiḥ |",
    "GV00avs___u:9358": "(AVŚ_18,4.65c) prādāḥ pitṛbhyaḥ svadhayā te akṣann addhi tvaṃ deva prayatā",
    "GV00avs___u:9359": "havīṃṣi ||65||",
    "GV00avs___u:9360": "(AVŚ_18,4.66a) asau hā iha te manaḥ kakutsalam iva jāmayaḥ |",
    "GV00avs___u:9361": "(AVŚ_18,4.66c) abhy enaṃ bhūma ūrṇuhi ||66||",
    "GV00avs___u:9362": "(AVŚ_18,4.67a) śumbhantāṃ lokāḥ pitṛṣadanāḥ pitṛṣadane tvā loka ā sādayāmi ||67||",
    "GV00avs___u:9363": "(AVŚ_18,4.68a) ye asmākaṃ pitaras teṣāṃ barhir asi ||68||",
    "GV00avs___u:9364": "(AVŚ_18,4.69a) ud uttamaṃ varuṇa pāśam asmad avādhamaṃ śrathāya |",
    "GV00avs___u:9365": "(AVŚ_18,4.69c) adhā vayam āditya vrate tavānāgaso aditaye syāma ||69||",
    "GV00avs___u:9366": "(AVŚ_18,4.70a) prāsmat pāśān varuṇa muñca sarvān yaiḥ samāme badhyate yair",
    "GV00avs___u:9367": "vyāme |",
    "GV00avs___u:9368": "(AVŚ_18,4.70c) adhā jīvema śaradaṃ śatāni tvayā rājan gupitā rakṣamāṇāḥ ||70|| {26}",
    "GV00avs___u:9369": "(AVŚ_18,4.71a) agnaye kavyavāhanāya svadhā namaḥ ||71||",
    "GV00avs___u:9370": "(AVŚ_18,4.72a) somāya pitṛmate svadhā namaḥ ||72||",
    "GV00avs___u:9371": "(AVŚ_18,4.73a) pitṛbhyaḥ somavadbhyaḥ svadhā namaḥ ||73||",
    "GV00avs___u:9372": "(AVŚ_18,4.74a) yamāya pitṛmate svadhā namaḥ ||74||",
    "GV00avs___u:9373": "(AVŚ_18,4.75a) etat te pratatāmaha svadhā ye ca tvām anu ||75||",
    "GV00avs___u:9374": "(AVŚ_18,4.76a) etat te tatāmaha svadhā ye ca tvām anu ||76||",
    "GV00avs___u:9375": "(AVŚ_18,4.77a) etat te tata svadhā ||77||",
    "GV00avs___u:9376": "(AVŚ_18,4.78a) svadhā pitṛbhyaḥ pṛthiviṣadbhyaḥ ||78||",
    "GV00avs___u:9377": "(AVŚ_18,4.79a) svadhā pitṛbhyo antarikṣasadbhyaḥ ||79||",
    "GV00avs___u:9378": "(AVŚ_18,4.80a) svadhā pitṛbhyo diviṣadbhyaḥ ||80|| {27}",
    "GV00avs___u:9379": "(AVŚ_18,4.81a) namo vaḥ pitara ūrje namo vaḥ pitaro rasāya ||81||",
    "GV00avs___u:9380": "(AVŚ_18,4.82a) namo vaḥ pitaro bhāmāya namo vaḥ pitaro manyave ||82||",
    "GV00avs___u:9381": "(AVŚ_18,4.83a) namo vaḥ pitaro yad ghoraṃ tasmai namo vaḥ pitaro yat krūraṃ tasmai ||83||",
    "GV00avs___u:9382": "(AVŚ_18,4.84a) namo vaḥ pitaro yac chivaṃ tasmai namo vaḥ pitaro yat syonaṃ tasmai ||84||",
    "GV00avs___u:9383": "(AVŚ_18,4.85a) namo vaḥ pitaraḥ svadhā vaḥ pitaraḥ ||85||",
    "GV00avs___u:9384": "(AVŚ_18,4.86a) ye 'tra pitaraḥ pitaro ye 'tra yūyaṃ stha yuṣmāṃs te 'nu",
    "GV00avs___u:9385": "yūyaṃ teṣāṃ śreṣṭhā bhūyāstha ||86||",
    "GV00avs___u:9386": "(AVŚ_18,4.87a) ya iha pitaro jīvā iha vayaṃ smaḥ |",
    "GV00avs___u:9387": "(AVŚ_18,4.87c) asmāṃs te 'nu vayaṃ teṣāṃ śreṣṭhā bhūyāsma ||87||",
    "GV00avs___u:9388": "(AVŚ_18,4.88a) ā tvāgna idhīmahi dyumantaṃ devājaram |",
    "GV00avs___u:9389": "(AVŚ_18,4.88c) yad gha sā te panīyasī samid dīdayati dyavi |",
    "GV00avs___u:9390": "(AVŚ_18,4.88e) iṣaṃ stotṛbhya ā bhara ||88||",
    "GV00avs___u:9391": "(AVŚ_18,4.89a) candramā apsv antar ā suparṇo dhāvate divi |",
    "GV00avs___u:9392": "(AVŚ_18,4.89c) na vo hiraṇyanemayaḥ padaṃ vindanti vidyuto vittaṃ me asya",
    "GV00avs___u:9393": "rodasī ||89|| {28}",
    "GV00avs___u:9394": "(AVŚ_19,1.1a) saṃsaṃ sravantu nadyaḥ saṃ vātāḥ saṃ patatriṇaḥ |",
    "GV00avs___u:9395": "(AVŚ_19,1.1c) yajñam imaṃ vardhayatā giraḥ saṃsrāvyeṇa haviṣā juhomi ||1||",
    "GV00avs___u:9396": "(AVŚ_19,1.2a) imaṃ homā yajñam avatemaṃ saṃsrāvaṇā uta yajñam imaṃ vardhayatā giraḥ saṃsrāvyeṇa haviṣā juhomi ||2||",
    "GV00avs___u:9397": "(AVŚ_19,1.3a) rūpaṃrūpaṃ vayovayaḥ saṃrabhyainaṃ pari ṣvaje |",
    "GV00avs___u:9398": "(AVŚ_19,1.3c) yajñam imaṃ catasraḥ pradiśo vardhayantu saṃsrāvyeṇa haviṣā juhomi ||3||",
    "GV00avs___u:9399": "(AVŚ_19,2.1a) śaṃ ta āpo haimavatīḥ śam u te santūtsyāḥ |",
    "GV00avs___u:9400": "(AVŚ_19,2.1c) śaṃ te saniṣyadā āpaḥ śam u te santu varṣyāḥ ||1||",
    "GV00avs___u:9401": "(AVŚ_19,2.2a) śaṃ ta āpo dhanvanyāḥ śaṃ te santv anūpyāḥ |",
    "GV00avs___u:9402": "(AVŚ_19,2.2c) śaṃ te khanitrimā āpaḥ śaṃ yāḥ kumbhebhir ābhṛtāḥ ||2||",
    "GV00avs___u:9403": "(AVŚ_19,2.3a) anabhrayaḥ khanamānā viprā gambhīre apasaḥ |",
    "GV00avs___u:9404": "(AVŚ_19,2.3c) bhiṣagbhyo bhiṣaktarā āpo achā vadāmasi ||3||",
    "GV00avs___u:9405": "(AVŚ_19,2.4a) apām aha divyānām apāṃ srotasyānām |",
    "GV00avs___u:9406": "(AVŚ_19,2.4c) apām aha praṇejane 'śvā bhavatha vājinaḥ ||4||",
    "GV00avs___u:9407": "(AVŚ_19,2.5a) tā apaḥ śivā apo 'yakṣmaṃkaraṇīr apaḥ |",
    "GV00avs___u:9408": "(AVŚ_19,2.5c) yathaiva tṛpyate mayas tās ta ā datta bhesajīḥ ||5||",
    "GV00avs___u:9409": "(AVŚ_19,3.1a) divas pṛthivyāḥ pary antarikṣād vanaspatibhyo adhy",
    "GV00avs___u:9410": "oṣadhībhyaḥ |",
    "GV00avs___u:9411": "(AVŚ_19,3.1c) yatrayatra vibhṛto jātavedās tata stuto juṣamāṇo na ehi ||1||",
    "GV00avs___u:9412": "(AVŚ_19,3.2a) yas te apsu mahimā yo vaneṣu ya oṣadhīṣu paśuṣv apsv antaḥ |",
    "GV00avs___u:9413": "(AVŚ_19,3.2c) agne sarvās tanvaḥ saṃ rabhasva tābhir na ehi draviṇodā",
    "GV00avs___u:9414": "ajasraḥ ||2||",
    "GV00avs___u:9415": "(AVŚ_19,3.3a) yas te deveṣu mahimā svargo yā te tanuḥ pitṛṣv āviveśa |",
    "GV00avs___u:9416": "(AVŚ_19,3.3c) puṣṭir yā te manuṣyeṣu paprathe 'gne tayā rayim asmāsu dhehi",
    "GV00avs___u:9417": "(AVŚ_19,3.4a) śrutkarṇāya kavaye vedyāya vacobhir vākair upa yāmi rātim |",
    "GV00avs___u:9418": "(AVŚ_19,3.4c) yato bhayam abhayaṃ tan no astv ava devānāṃ yaja heḍo agne ||4||",
    "GV00avs___u:9419": "(AVŚ_19,4.1a) yām āhutiṃ prathamām atharvā yā jātā yā havyam akṛṇoj",
    "GV00avs___u:9420": "jātavedāḥ |",
    "GV00avs___u:9421": "(AVŚ_19,4.1c) tāṃ ta etāṃ prathamo johavīmi tābhiṣ ṭupto vahatu havyam",
    "GV00avs___u:9422": "agnir agnaye svāha ||1||",
    "GV00avs___u:9423": "(AVŚ_19,4.2a) ākūtiṃ devīṃ subhagāṃ puro dadhe cittasya mātā suhavā no",
    "GV00avs___u:9424": "astu |",
    "GV00avs___u:9425": "(AVŚ_19,4.2c) yām āśām emi kevalī sā me astu videyam enāṃ manasi praviṣṭām ||2||",
    "GV00avs___u:9426": "(AVŚ_19,4.3a) ākūtyā no bṛhaspata ākūtyā na upā gahi |",
    "GV00avs___u:9427": "(AVŚ_19,4.3c) atho bhagasya no dhehy atho naḥ suhavo bhava ||3||",
    "GV00avs___u:9428": "(AVŚ_19,4.4a) bṛhaspatir ma ākūtim āṅgirasaḥ prati jānātu vācam etām |",
    "GV00avs___u:9429": "(AVŚ_19,4.4c) yasya devā devatāḥ saṃbabhūvuḥ sa supraṇītāḥ kāmo anv etv",
    "GV00avs___u:9430": "asmān ||4||",
    "GV00avs___u:9431": "(AVŚ_19,5.1a) indro rājā jagataś carṣaṇīnām adhi kṣami viṣurūpaṃ yad asti",
    "GV00avs___u:9432": "(AVŚ_19,5.1c) tato dadāti dāśuṣe vasūni codad rādha upastutaś cid arvāk",
    "GV00avs___u:9433": "(AVŚ_19,6.1a) sahasrabāhuḥ puruṣaḥ sahasrākṣaḥ sahasrapāt |",
    "GV00avs___u:9434": "(AVŚ_19,6.1c) sa bhūmiṃ viśvato vṛtvāty atiṣṭhad daśāṅgulam ||1||",
    "GV00avs___u:9435": "(AVŚ_19,6.2a) tribhiḥ padbhir dyām arohat pād asyehābhavat punaḥ |",
    "GV00avs___u:9436": "(AVŚ_19,6.2c) tathā vy akrāmad viṣvaṅ aśanānaśane anu ||2||",
    "GV00avs___u:9437": "(AVŚ_19,6.3a) tāvanto asya mahimānas tato jyāyāṃś ca pūruṣaḥ |",
    "GV00avs___u:9438": "(AVŚ_19,6.3c) pādo 'sya viśvā bhūtāni tripād asyāmṛtaṃ divi ||3||",
    "GV00avs___u:9439": "(AVŚ_19,6.4a) puruṣa evedaṃ sarvaṃ yad bhūtaṃ yac ca bhāvyam |",
    "GV00avs___u:9440": "(AVŚ_19,6.4c) utāmṛtatvasyeśvaro yad anyenābhavat saha ||4||",
    "GV00avs___u:9441": "(AVŚ_19,6.5a) yat puruṣaṃ vy adadhuḥ katidhā vy akalpayan |",
    "GV00avs___u:9442": "(AVŚ_19,6.5c) mukhaṃ kim asya kim bāhū kim ūrū pādā ucyate ||5||",
    "GV00avs___u:9443": "(AVŚ_19,6.6a) brāhmaṇo 'sya mukham āsīd bāhū rājanyo 'bhavat |",
    "GV00avs___u:9444": "(AVŚ_19,6.6c) madhyaṃ tad asya yad vaiśyaḥ padbhyāṃ śūdro ajāyata ||6||",
    "GV00avs___u:9445": "(AVŚ_19,6.7a) candramā manaso jātaś cakṣoḥ sūryo ajāyata |",
    "GV00avs___u:9446": "(AVŚ_19,6.7c) mukhād indraś cāgniś ca prāṇād vāyur ajāyata ||7||",
    "GV00avs___u:9447": "(AVŚ_19,6.8a) nābhyā āsīd antarikṣaṃ śīrṣṇo dyauḥ sam avartata |",
    "GV00avs___u:9448": "(AVŚ_19,6.8c) padbhyāṃ bhūmir diśaḥ śrotrāt tathā lokāṃ akalpayan ||8||",
    "GV00avs___u:9449": "(AVŚ_19,6.9a) virāḍ agre sam abhavad virājo adhi pūruṣaḥ |",
    "GV00avs___u:9450": "(AVŚ_19,6.9c) sa jāto aty aricyata paścād bhūmim atho puraḥ ||9||",
    "GV00avs___u:9451": "(AVŚ_19,6.10a) yat puruṣeṇa haviṣā devā yajñam atanvata |",
    "GV00avs___u:9452": "(AVŚ_19,6.10c) vasanto asyāsīd ājyaṃ grīṣma idhmaḥ śarad dhaviḥ ||10||",
    "GV00avs___u:9453": "(AVŚ_19,6.11a) taṃ yajñaṃ prāvṛṣā praukṣan puruṣaṃ jātam agraśaḥ |",
    "GV00avs___u:9454": "(AVŚ_19,6.11c) tena devā ayajanta sādhyā vasavaś ca ye ||11||",
    "GV00avs___u:9455": "(AVŚ_19,6.12a) tasmād aśvā ajāyanta ye ca ke cobhayādataḥ |",
    "GV00avs___u:9456": "(AVŚ_19,6.12c) gāvo ha jajñire tasmāt tasmāj jātā ajāvayaḥ ||12||",
    "GV00avs___u:9457": "(AVŚ_19,6.13a) tasmād yajñāt sarvahuta ṛcaḥ sāmāni jajñire |",
    "GV00avs___u:9458": "(AVŚ_19,6.13c) chando ha jajñire tasmād yajus tasmād ajāyata ||13||",
    "GV00avs___u:9459": "(AVŚ_19,6.14a) tasmād yajñāt sarvahutaḥ saṃbhṛtaṃ pṛṣadājyam |",
    "GV00avs___u:9460": "(AVŚ_19,6.14c) paśūṃs tāṃś cakre vāyavyān āraṇyā grāmyāś ca ye ||14||",
    "GV00avs___u:9461": "(AVŚ_19,6.15a) saptāsyāsan paridhayas triḥ sapta samidhaḥ kṛtāḥ |",
    "GV00avs___u:9462": "(AVŚ_19,6.15c) devā yad yajñaṃ tanvānā abadhnan puruṣaṃ paśum ||15||",
    "GV00avs___u:9463": "(AVŚ_19,6.16a) mūrdhno devasya bṛhato aṃśavaḥ sapta saptatīḥ |",
    "GV00avs___u:9464": "(AVŚ_19,6.16c) rājñaḥ somasyājāyanta jātasya puruṣād adhi ||16||",
    "GV00avs___u:9465": "(AVŚ_19,7.1a) citrāṇi sākaṃ divi rocanāni sarīsṛpāṇi bhuvane javāni |",
    "GV00avs___u:9466": "(AVŚ_19,7.1c) turmiśaṃ sumatim ichamāno ahāni gīrbhiḥ saparyāmi nākam",
    "GV00avs___u:9467": "(AVŚ_19,7.2a) suhavam agne kṛttikā rohiṇī cāstu bhadraṃ mṛgaśiraḥ śam ārdrā |",
    "GV00avs___u:9468": "(AVŚ_19,7.2c) punarvasū sūnṛtā cāru puṣyo bhānur āśleṣā ayanaṃ maghā me",
    "GV00avs___u:9469": "(AVŚ_19,7.3a) puṇyaṃ pūrvā phalgunyau cātra hastaś citrā śivā svāti sukho",
    "GV00avs___u:9470": "me astu |",
    "GV00avs___u:9471": "(AVŚ_19,7.3c) rādhe viśākhe suhavānurādhā jyeṣṭhā sunakṣatram ariṣṭa mūlam",
    "GV00avs___u:9472": "(AVŚ_19,7.4a) annaṃ pūrvā rāsatāṃ me aṣādhā ūrjaṃ devy uttarā ā vahantu |",
    "GV00avs___u:9473": "(AVŚ_19,7.4c) abhijin me rāsatāṃ puṇyam eva śravaṇaḥ śraviṣṭhāḥ kurvatāṃ supuṣṭim ||4||",
    "GV00avs___u:9474": "(AVŚ_19,7.5a) ā me mahac chatabhiṣag varīya ā me dvayā proṣṭhapadā suśarma",
    "GV00avs___u:9475": "(AVŚ_19,7.5c) ā revatī cāśvayujau bhagaṃ ma ā me rayiṃ bharaṇya ā vahantu ||5||",
    "GV00avs___u:9476": "(AVŚ_19,8.1a) yāni nakṣatrāṇi divy antarikṣe apsu bhūmau yāni nageṣu dikṣu",
    "GV00avs___u:9477": "(AVŚ_19,8.1c) prakalpayaṃś candramā yāny eti sarvāṇi mamaitāni śivāni santu ||1||",
    "GV00avs___u:9478": "(AVŚ_19,8.2a) aṣṭāviṃśāni śivāni śagmāni saha yogaṃ bhajantu me |",
    "GV00avs___u:9479": "(AVŚ_19,8.2c) yogaṃ pra padye kṣemaṃ ca kṣemaṃ pra padye yogaṃ ca namo 'horātrābhyām astu",
    "GV00avs___u:9480": "(AVŚ_19,8.3a) svastitaṃ me suprātaḥ susāyaṃ sudivaṃ sumṛgaṃ suśakunaṃ me astu |",
    "GV00avs___u:9481": "(AVŚ_19,8.3c) suhavam agne svasty amartyaṃ gatvā punar āyābhinandan ||3||",
    "GV00avs___u:9482": "(AVŚ_19,8.4a) anuhavaṃ parihavaṃ parivādaṃ parikṣavam |",
    "GV00avs___u:9483": "(AVŚ_19,8.4c) sarvair me riktakumbhān parā tānt savitaḥ suva ||4||",
    "GV00avs___u:9484": "(AVŚ_19,8.5a) apapāpaṃ parikṣavaṃ puṇyaṃ bhakṣīmahi kṣavam |",
    "GV00avs___u:9485": "(AVŚ_19,8.5c) śivā te pāpa nāsikāṃ puṇyagaś cābhi mehatām ||5||",
    "GV00avs___u:9486": "(AVŚ_19,8.6a) imā yā brahmaṇas pate viṣucīr vāta īrate |",
    "GV00avs___u:9487": "(AVŚ_19,8.6c) sadhrīcīr indra tāḥ kṛtvā mahyaṃ śivatamās kṛdhi ||6||",
    "GV00avs___u:9488": "(AVŚ_19,8.7a) svasti no astv abhayaṃ no astu namo 'horatrābhyām astu ||7||",
    "GV00avs___u:9489": "(AVŚ_19,9.1a) śāntā dyauḥ śāntā pṛthivī śāntam idam urv antarikṣam |",
    "GV00avs___u:9490": "(AVŚ_19,9.1c) śāntā udanvatīr āpaḥ śāntā naḥ santv oṣadhīḥ ||1||",
    "GV00avs___u:9491": "(AVŚ_19,9.2a) śāntāni pūrvarūpāṇi śāntaṃ no astu kṛtākṛtam |",
    "GV00avs___u:9492": "(AVŚ_19,9.2c) śāntaṃ bhūtaṃ ca bhavyaṃ ca sarvam eva śam astu naḥ ||2||",
    "GV00avs___u:9493": "(AVŚ_19,9.3a) iyaṃ yā parameṣṭhinī vāg devī brahmasaṃśitā |",
    "GV00avs___u:9494": "(AVŚ_19,9.3c) yayaiva sasṛje ghoraṃ tayaiva śāntir astu naḥ ||3||",
    "GV00avs___u:9495": "(AVŚ_19,9.4a) idaṃ yat parameṣṭhinaṃ mano vāṃ brahmasaṃśitam |",
    "GV00avs___u:9496": "(AVŚ_19,9.4c) yenaiva sasṛje ghoraṃ tenaiva śāntir astu naḥ ||4||",
    "GV00avs___u:9497": "(AVŚ_19,9.5a) imāni yāni pañcendriyāni manaḥṣaṣṭhāni me hṛdi brahmaṇā saṃśitāni |",
    "GV00avs___u:9498": "(AVŚ_19,9.5c) yair eva sasṛje ghoraṃ tair eva śāntir astu naḥ ||5||",
    "GV00avs___u:9499": "(AVŚ_19,9.6a) śaṃ no mitraḥ śaṃ varuṇaḥ śaṃ viṣṇuḥ śaṃ prajāpatiḥ |",
    "GV00avs___u:9500": "(AVŚ_19,9.6c) śaṃ na indro bṛhaspatiḥ śaṃ no bhavatv aryamā ||6||",
    "GV00avs___u:9501": "(AVŚ_19,9.7a) śaṃ no mitraḥ śaṃ varuṇaḥ śaṃ vivasvāṃ cham antakaḥ |",
    "GV00avs___u:9502": "(AVŚ_19,9.7c) utpātāḥ pārthivāntarikṣāḥ śaṃ no divicarā grahāḥ ||7||",
    "GV00avs___u:9503": "(AVŚ_19,9.8a) śaṃ no bhūmir vepyamānā śam ulkā nirhataṃ ca yat |",
    "GV00avs___u:9504": "(AVŚ_19,9.8c) śaṃ gāvo lohitakṣīrāḥ śaṃ bhūmir ava tīryatīḥ ||8||",
    "GV00avs___u:9505": "(AVŚ_19,9.9a) nakṣatram ulkābhihataṃ śam astu naḥ śaṃ no 'bhicārāḥ śam u santu kṛtyāḥ |",
    "GV00avs___u:9506": "(AVŚ_19,9.9c) śaṃ no nikhātā valgāḥ śam ulkā deśopasargāḥ śam u no bhavantu ||9||",
    "GV00avs___u:9507": "(AVŚ_19,9.10a) śaṃ no grahāś cāndramasāḥ śam ādityaś ca rāhuṇā |",
    "GV00avs___u:9508": "(AVŚ_19,9.10c) śaṃ no mṛtyur dhūmaketuḥ śaṃ rudrās tigmatejasaḥ ||10||",
    "GV00avs___u:9509": "(AVŚ_19,9.11a) śaṃ rudrāḥ śaṃ vasavaḥ śam ādityāḥ śam agnayaḥ |",
    "GV00avs___u:9510": "(AVŚ_19,9.11c) śaṃ no maharṣayo devāḥ śaṃ devāḥ śaṃ bṛhaspatiḥ ||11||",
    "GV00avs___u:9511": "(AVŚ_19,9.12a) brahma prajāpatir dhātā lokā vedāḥ saptaṛṣayo 'gnayaḥ |",
    "GV00avs___u:9512": "(AVŚ_19,9.12c) tair me kṛtaṃ svastyayanam indro me śarma yachatu brahmā me śarma yachatu |",
    "GV00avs___u:9513": "(AVŚ_19,9.12e) viśve me devāḥ śarma yachantu sarve me devāḥ śarma yachantu",
    "GV00avs___u:9514": "(AVŚ_19,9.13a) yāni kāni cic chāntāni loke saptaṛṣayo viduḥ |",
    "GV00avs___u:9515": "(AVŚ_19,9.13c) sarvāṇi śaṃ bhavantu me śaṃ me astv abhayaṃ me astu ||13||",
    "GV00avs___u:9516": "(AVŚ_19,9.14a) pṛthivī śāntir antarikṣaṃ śāntir dyauḥ śāntir āpaḥ śāntir oṣadhayaḥ śāntir vanaspatayaḥ śāntir viśve me devāḥ śāntiḥ sarve me devāḥ śāntiḥ śāntiḥ śāntiḥ śāntibhiḥ (AVŚ_19,9.14c) yad iha ghoraṃ yad iha krūraṃ yad iha pāpaṃ tac chāntaṃ tac",
    "GV00avs___u:9517": "chivaṃ sarvam eva śam astu naḥ ||14||",
    "GV00avs___u:9518": "(AVŚ_19,10.1a) śaṃ na indrāgnī bhavatām avobhiḥ śaṃ na indrāvaruṇā rātahavyā |",
    "GV00avs___u:9519": "(AVŚ_19,10.1c) śam indrāsomā suvitāya śaṃ yoḥ śaṃ na indrāpūṣaṇā vājasātau",
    "GV00avs___u:9520": "(AVŚ_19,10.2a) śaṃ no bhagaḥ śam u naḥ śaṃso astu śaṃ naḥ puraṃdhiḥ śam u santu rāyaḥ |",
    "GV00avs___u:9521": "(AVŚ_19,10.2c) śaṃ naḥ satyasya suyamasya śaṃsaḥ śaṃ no aryamā purujāto",
    "GV00avs___u:9522": "astu ||2||",
    "GV00avs___u:9523": "(AVŚ_19,10.3a) śaṃ no dhātā śam u dhartā no astu śaṃ na urūcī bhavatu",
    "GV00avs___u:9524": "svadhābhiḥ |",
    "GV00avs___u:9525": "(AVŚ_19,10.3c) śaṃ rodasī bṛhatī śaṃ no adriḥ śaṃ no devānāṃ suhavāni santu ||3||",
    "GV00avs___u:9526": "(AVŚ_19,10.4a) śaṃ no agnir jyotiranīko astu śaṃ no mitrāvaruṇāv aśvinā",
    "GV00avs___u:9527": "śam |",
    "GV00avs___u:9528": "(AVŚ_19,10.4c) śaṃ naḥ sukṛtāṃ sukṛtāni santu śaṃ na iṣiro abhi vātu vātaḥ ||4||",
    "GV00avs___u:9529": "(AVŚ_19,10.5a) śaṃ no dyāvāpṛthivī pūrvahūtau śam antarikṣaṃ dṛśaye no astu |",
    "GV00avs___u:9530": "(AVŚ_19,10.5c) śaṃ na oṣadhīr vanino bhavantu śaṃ no rajasas patir astu jiṣṇuḥ ||5||",
    "GV00avs___u:9531": "(AVŚ_19,10.6a) śaṃ na indro vasubhir devo astu śam ādityebhir varuṇaḥ",
    "GV00avs___u:9532": "suśaṃsaḥ |",
    "GV00avs___u:9533": "(AVŚ_19,10.6c) śaṃ no rudro rudrebhir jalāṣaḥ śaṃ nas tvaṣṭā gnābhir iha śṛṇotu ||6||",
    "GV00avs___u:9534": "(AVŚ_19,10.7a) śaṃ naḥ somo bhavatu brahma śaṃ naḥ śaṃ no grāvāṇaḥ śam u",
    "GV00avs___u:9535": "santu yajñāḥ |",
    "GV00avs___u:9536": "(AVŚ_19,10.7c) śaṃ naḥ svarūnāṃ mitayo bhavantu śaṃ naḥ prasvaḥ śam v astu vediḥ ||7||",
    "GV00avs___u:9537": "(AVŚ_19,10.8a) śaṃ naḥ sūrya urucakṣā ud etu śaṃ no bhavantu pradiśaś catasraḥ |",
    "GV00avs___u:9538": "(AVŚ_19,10.8c) śaṃ naḥ parvatā dhruvayo bhavantu śaṃ naḥ sindhavaḥ śam u santv āpaḥ ||8||",
    "GV00avs___u:9539": "(AVŚ_19,10.9a) śaṃ no aditir bhavatu vratebhiḥ śaṃ no bhavantu marutaḥ",
    "GV00avs___u:9540": "svarkāḥ |",
    "GV00avs___u:9541": "(AVŚ_19,10.9c) śaṃ no viṣṇuḥ śam u pūṣā no astu śaṃ no bhavitraṃ śam v astu vāyuḥ ||9||",
    "GV00avs___u:9542": "(AVŚ_19,10.10a) śaṃ no devaḥ savitā trāyamāṇaḥ śaṃ no bhavantūṣaso vibhātīḥ |",
    "GV00avs___u:9543": "(AVŚ_19,10.10c) śaṃ naḥ parjanyo bhavatu prajābhyaḥ śaṃ naḥ kṣetrasya patir astu śaṃbhuḥ",
    "GV00avs___u:9544": "(AVŚ_19,11.1a) śaṃ naḥ satyasya patayo bhavantu śaṃ no arvantaḥ śam u santu gāvaḥ |",
    "GV00avs___u:9545": "(AVŚ_19,11.1c) śaṃ na ṛbhavaḥ sukṛtaḥ suhastāḥ śaṃ no bhavatu pitaro",
    "GV00avs___u:9546": "haveṣu ||1||",
    "GV00avs___u:9547": "(AVŚ_19,11.2a) śaṃ no devā viśvadevā bhavantu śaṃ sarasvatī saha dhībhir",
    "GV00avs___u:9548": "astu |",
    "GV00avs___u:9549": "(AVŚ_19,11.2c) śam abhiṣācaḥ śam u rātiṣācaḥ śaṃ no divyāḥ pārthivāḥ śaṃ no apyāḥ ||2||",
    "GV00avs___u:9550": "(AVŚ_19,11.3a) śaṃ no aja ekapād devo astu śam ahir budhnyaḥ śaṃ samudraḥ |",
    "GV00avs___u:9551": "(AVŚ_19,11.3c) śaṃ no apāṃ napāt perur astu śaṃ naḥ pṛṣṇir bhavatu devagopā ||3||",
    "GV00avs___u:9552": "(AVŚ_19,11.4a) ādityā rudrā vasavo juṣantām idaṃ brahma kriyamāṇaṃ navīyaḥ |",
    "GV00avs___u:9553": "(AVŚ_19,11.4c) sṛṇvantu no divyāḥ pārthivāso gojātā uta ye yajñiyāsaḥ ||4||",
    "GV00avs___u:9554": "(AVŚ_19,11.5a) ye devānām ṛtvijo yajñiyāso manor yajatrā amṛtā ṛtajñāḥ |",
    "GV00avs___u:9555": "(AVŚ_19,11.5c) te no rāsantām urugāyam adya yūyaṃ pāta svastibhiḥ sadā naḥ",
    "GV00avs___u:9556": "(AVŚ_19,11.6a) tad astu mitrāvaruṇā tad agne śaṃ yor asmabhyam idam astu śastam |",
    "GV00avs___u:9557": "(AVŚ_19,11.6c) aśīmahi gādham uta pratiṣṭhāṃ namo dive bṛhate sādanāya ||6||",
    "GV00avs___u:9558": "(AVŚ_19,12.1a) uṣā apa svasus tamaḥ saṃ vartayati vartaniṃ sujātatā |",
    "GV00avs___u:9559": "(AVŚ_19,12.1c) ayā vājaṃ devahitaṃ sanema madema śatahimāḥ suvīrāḥ ||1||",
    "GV00avs___u:9560": "(AVŚ_19,13.1a) indrasya bāhū sthavirau vṛṣāṇau citrā imā vṛṣabhau pārayiṣṇū |",
    "GV00avs___u:9561": "(AVŚ_19,13.1c) tau yokṣe prathamo yoga āgate yābhyāṃ jitam asurāṇāṃ svar",
    "GV00avs___u:9562": "yat ||1||",
    "GV00avs___u:9563": "(AVŚ_19,13.2a) āśuḥ śiśāno vṛṣabho na bhīmo ghanāghanaḥ kṣobhaṇaś carṣaṇīnām |",
    "GV00avs___u:9564": "(AVŚ_19,13.2c) saṃkrandano 'nimiṣa ekavīraḥ śataṃ senā ajayat sākam indraḥ",
    "GV00avs___u:9565": "(AVŚ_19,13.3a) saṃkrandanenānimiṣeṇa jiṣṇunāyodhyena duścyavanena dhṛṣṇunā",
    "GV00avs___u:9566": "(AVŚ_19,13.3c) tad indreṇa jayata tat sahadhvaṃ yudho nara iṣuhastena vṛṣṇā ||3||",
    "GV00avs___u:9567": "(AVŚ_19,13.4a) sa iṣuhastaiḥ sa niṣaṅgibhir vaśī saṃsraṣṭā sa yudha indro",
    "GV00avs___u:9568": "gaṇena |",
    "GV00avs___u:9569": "(AVŚ_19,13.4c) saṃsṛṣṭajit somapā bāhuśardhy ugradhanvā pratihitābhir astā",
    "GV00avs___u:9570": "(AVŚ_19,13.5a) balavijñāyaḥ sthaviraḥ pravīraḥ sahasvān vājī sahamāna",
    "GV00avs___u:9571": "ugraḥ |",
    "GV00avs___u:9572": "(AVŚ_19,13.5c) abhivīro abhiṣatvā sahojij jaitram indra ratham ā tiṣṭha govidam ||5||",
    "GV00avs___u:9573": "(AVŚ_19,13.6a) imaṃ vīram anu harṣadhvam ugram indraṃ sakhāyo anu saṃ",
    "GV00avs___u:9574": "rabhadhvam |",
    "GV00avs___u:9575": "(AVŚ_19,13.6c) grāmajitaṃ gojitaṃ vajrabāhuṃ jayantam ajma pramṛṇantam",
    "GV00avs___u:9576": "ojasā ||6||",
    "GV00avs___u:9577": "(AVŚ_19,13.7a) abhi gotrāṇi sahasā gāhamāno 'dāya ugraḥ śatamanyur indraḥ",
    "GV00avs___u:9578": "(AVŚ_19,13.7c) duścyavanaḥ pṛtanāṣāḍ ayodhyo 'smākaṃ senā avatu pra yutsu",
    "GV00avs___u:9579": "(AVŚ_19,13.8a) bṛhaspate pari dīyā rathena rakṣohāmitrāṃ apabādhamānaḥ |",
    "GV00avs___u:9580": "(AVŚ_19,13.8c) prabhañjaṃ chatrūn pramṛṇann amitrān asmākam edhy avitā tanūnām ||8||",
    "GV00avs___u:9581": "(AVŚ_19,13.9a) indra eṣāṃ netā bṛhaspatir dakṣiṇā yajñaḥ pura etu somaḥ |",
    "GV00avs___u:9582": "(AVŚ_19,13.9c) devasenānām abhibhañjatīnāṃ jayantīnāṃ maruto yantu madhye",
    "GV00avs___u:9583": "(AVŚ_19,13.10a) indrasya vṛṣṇo varuṇasya rājña ādityānāṃ marutāṃ śardha ugram |",
    "GV00avs___u:9584": "(AVŚ_19,13.10c) mahāmanasāṃ bhuvanacyavānāṃ ghoṣo devānāṃ jayatām ud",
    "GV00avs___u:9585": "asthāt ||10||",
    "GV00avs___u:9586": "(AVŚ_19,13.11a) asmākam indraḥ samṛteṣu dhvajeṣv asmākaṃ yā iṣavas tā jayantu |",
    "GV00avs___u:9587": "(AVŚ_19,13.11c) asmākaṃ vīrā uttare bhavantv asmān devāso 'vatā haveṣu",
    "GV00avs___u:9588": "(AVŚ_19,14.1a) idam ucchreyo 'vasānam āgāṃ śive me dyāvāpṛthivī abhūtām |",
    "GV00avs___u:9589": "(AVŚ_19,14.1c) asapatnāḥ pradiśo me bhavantu na vai tvā dviṣmo abhayaṃ no astu ||1||",
    "GV00avs___u:9590": "(AVŚ_19,15.1a) yata indra bhayāmahe tato no abhayaṃ kṛdhi |",
    "GV00avs___u:9591": "(AVŚ_19,15.1c) maghavaṃ chagdhi tava tvaṃ na ūtibhir vi dviṣo vi mṛdho jahi ||1||",
    "GV00avs___u:9592": "(AVŚ_19,15.2a) indraṃ vayam anūrādhaṃ havāmahe 'nu rādhyāsma dvipadā catuṣpadā |",
    "GV00avs___u:9593": "(AVŚ_19,15.2c) mā naḥ senā araruṣīr upa gur viṣūcir indra druho vi nāśaya ||2||",
    "GV00avs___u:9594": "(AVŚ_19,15.3a) indras trātota vṛtrahā parasphāno vareṇyaḥ |",
    "GV00avs___u:9595": "(AVŚ_19,15.3c) sa rakṣitā caramataḥ sa madhyataḥ sa paścāt sa purastān no astu ||3||",
    "GV00avs___u:9596": "(AVŚ_19,15.4a) uruṃ no lokam anu neṣi vidvānt svar yaj jyotir abhayaṃ svasti |",
    "GV00avs___u:9597": "(AVŚ_19,15.4c) ugrā ta indra sthavirasya bāhū upa kṣayema śaraṇā bṛhantā",
    "GV00avs___u:9598": "(AVŚ_19,15.5a) abhayaṃ naḥ karaty antarikṣam abhayaṃ dyāvāpṛthivī ubhe ime |",
    "GV00avs___u:9599": "(AVŚ_19,15.5c) abhayaṃ paścād abhayaṃ purastād uttarād adharād abhayaṃ no astu ||5||",
    "GV00avs___u:9600": "(AVŚ_19,15.6a) abhayaṃ mitrād abhayam amitrād abhayaṃ jñātād abhayaṃ puro yaḥ |",
    "GV00avs___u:9601": "(AVŚ_19,15.6c) abhayaṃ naktam abhayaṃ divā naḥ sarvā āśā mama mitraṃ",
    "GV00avs___u:9602": "bhavantu ||6||",
    "GV00avs___u:9603": "(AVŚ_19,16.1a) asapatnaṃ purastāt paścān no abhayaṃ kṛtam |",
    "GV00avs___u:9604": "(AVŚ_19,16.1c) savitā mā dakṣiṇata uttarān mā śacīpatiḥ ||1||",
    "GV00avs___u:9605": "(AVŚ_19,16.2a) divo mādityā rakṣatu bhūmyā rakṣantv agnayaḥ |",
    "GV00avs___u:9606": "(AVŚ_19,16.2c) indrāgnī rakṣatāṃ mā purastād aśvināv abhitaḥ śarma yachatām |",
    "GV00avs___u:9607": "(AVŚ_19,16.2e) tiraścīn aghnyā rakṣatu jātavedā bhūtakṛto me sarvataḥ santu varma ||2||",
    "GV00avs___u:9608": "(AVŚ_19,17.1a) agnir mā pātu vasubhiḥ purastāt tasmin krame tasmiṃ chraye",
    "GV00avs___u:9609": "tāṃ puraṃ praimi |",
    "GV00avs___u:9610": "(AVŚ_19,17.1c) sa mā rakṣatu sa mā gopāyatu tasmā ātmānaṃ pari dade svāhā ||1||",
    "GV00avs___u:9611": "(AVŚ_19,17.2a) vāyur māntarikṣeṇaitasyā diśaḥ pātu tasmin krame tasmiṃ chraye tāṃ puraṃ praimi",
    "GV00avs___u:9612": "(AVŚ_19,17.2c) sa mā rakṣatu sa mā gopāyatu tasmā ātmānaṃ pari dade svāhā ||2||",
    "GV00avs___u:9613": "(AVŚ_19,17.3a) somo mā rudrair dakṣiṇāyā diśaḥ pātu tasmin krame tasmiṃ",
    "GV00avs___u:9614": "chraye tāṃ puraṃ praimi |",
    "GV00avs___u:9615": "(AVŚ_19,17.3c) sa mā rakṣatu sa mā gopāyatu tasmā ātmānaṃ pari dade svāhā ||3||",
    "GV00avs___u:9616": "(AVŚ_19,17.4a) varuṇo mādityair etasyā diśaḥ pātu tasmin krame tasmiṃ chraye tāṃ puraṃ praimi |",
    "GV00avs___u:9617": "(AVŚ_19,17.4c) sa mā rakṣatu sa mā gopāyatu tasmā ātmānam pari dade svāhā ||4||",
    "GV00avs___u:9618": "(AVŚ_19,17.5a) sūryo mā dyāvāpṛthivībhyāṃ pratīcyā diśaḥ pātu tasmin krame tasmiṃ chraye tāṃ puraṃ praimi |",
    "GV00avs___u:9619": "(AVŚ_19,17.5c) sa mā rakṣatu sa mā gopāyatu tasmā ātmānaṃ pari dade svāhā ||5||",
    "GV00avs___u:9620": "(AVŚ_19,17.6a) āpo mauṣadhīmatīr etasyā diśaḥ pāntu tāsu krame tāsu śraye",
    "GV00avs___u:9621": "tāṃ puraṃ praimi |",
    "GV00avs___u:9622": "(AVŚ_19,17.6c) tā mā rakṣantu tā mā gopāyantu tābhya ātmānaṃ pari dade svāhā ||6||",
    "GV00avs___u:9623": "(AVŚ_19,17.7a) viśvakarmā mā saptaṛṣibhir udīcyā diśaḥ pātu tasmin krame tasmiṃ chraye tāṃ puraṃ praimi |",
    "GV00avs___u:9624": "(AVŚ_19,17.7c) sa mā rakṣatu sa mā gopāyatu tasmā ātmānaṃ pari dade svāhā ||7||",
    "GV00avs___u:9625": "(AVŚ_19,17.8a) indro mā marutvān etasyā diśaḥ pātu tasmin krame tasmiṃ",
    "GV00avs___u:9626": "chraye tāṃ puraṃ praimi |",
    "GV00avs___u:9627": "(AVŚ_19,17.8c) sa mā rakṣatu sa mā gopāyatu tasmā ātmānaṃ pari dade svāhā ||8||",
    "GV00avs___u:9628": "(AVŚ_19,17.9a) prajāpatir mā prajananavānt saha pratiṣṭhayā dhruvāyā diśaḥ pātu tasmin krame tasmiṃ chraye tāṃ puraṃ praimi |",
    "GV00avs___u:9629": "(AVŚ_19,17.9c) sa mā rakṣatu sa mā gopāyatu tasmā ātmānaṃ pari dade svāhā ||9||",
    "GV00avs___u:9630": "(AVŚ_19,17.10a) bṛhaspatir mā viśvair devair ūrdhvāyā diśaḥ pātu tasmin krame tasmiṃ chraye tāṃ puraṃ praimi |",
    "GV00avs___u:9631": "(AVŚ_19,17.10c) sa mā rakṣatu sa mā gopāyatu tasmā ātmānaṃ pari dade svāhā ||10||",
    "GV00avs___u:9632": "(AVŚ_19,18.1a) agniṃ te vasuvantam ṛchantu |",
    "GV00avs___u:9633": "(AVŚ_19,18.1c) ye māghāyavaḥ prācyā diśo 'bhidāsān ||1||",
    "GV00avs___u:9634": "(AVŚ_19,18.2a) vāyuṃ te 'ntarikṣavantam ṛchantu |",
    "GV00avs___u:9635": "(AVŚ_19,18.2c) ye māghāyava etasyā diśo 'bhidāsān ||2||",
    "GV00avs___u:9636": "(AVŚ_19,18.3a) somaṃ te rudravantam ṛchantu |",
    "GV00avs___u:9637": "(AVŚ_19,18.3c) ye māghāyavo dakṣiṇāyā diśo 'bhidāsān ||3||",
    "GV00avs___u:9638": "(AVŚ_19,18.4a) varuṇaṃ ta ādityavantam ṛchantu |",
    "GV00avs___u:9639": "(AVŚ_19,18.4c) ye māghāyava etasyā diśo 'bhidāsān ||4||",
    "GV00avs___u:9640": "(AVŚ_19,18.5a) sūryaṃ te dyāvāpṛthivīvantam ṛchantu |",
    "GV00avs___u:9641": "(AVŚ_19,18.5c) ye māghāyava pratīcyā diśo 'bhidāsān ||5||",
    "GV00avs___u:9642": "(AVŚ_19,18.6a) apas ta oṣadhīmatīr ṛchantu |",
    "GV00avs___u:9643": "(AVŚ_19,18.6c) ye māghāyava etasyā diśo 'bhidāsān ||6||",
    "GV00avs___u:9644": "(AVŚ_19,18.7a) viśvakarmāṇaṃ te saptaṛṣivantam ṛchantu |",
    "GV00avs___u:9645": "(AVŚ_19,18.7c) ye māghāyava udīcyā diśo 'bhidāsān ||7||",
    "GV00avs___u:9646": "(AVŚ_19,18.8a) indraṃ te marutvantam ṛchantu |",
    "GV00avs___u:9647": "(AVŚ_19,18.8c) ye māghāyava etasyā diśo 'bhidāsān ||8||",
    "GV00avs___u:9648": "(AVŚ_19,18.9a) prajāpatiṃ te prajananavantam ṛchantu |",
    "GV00avs___u:9649": "(AVŚ_19,18.9c) ye māghāyavo dhruvāyā diśo 'bhidāsān ||9||",
    "GV00avs___u:9650": "(AVŚ_19,18.10a) bṛhaspatiṃ te viśvadevavantam ṛchantu |",
    "GV00avs___u:9651": "(AVŚ_19,18.10c) ye māghāyava ūrdhvāyā diśo 'bhidāsān ||10||",
    "GV00avs___u:9652": "(AVŚ_19,19.1a) mitraḥ pṛthivyod akrāmat tāṃ puraṃ pra ṇayāmi vaḥ |",
    "GV00avs___u:9653": "(AVŚ_19,19.1c) tām ā viśata tāṃ pra viśata sā vaḥ śarma ca varma ca",
    "GV00avs___u:9654": "yachatu ||1||",
    "GV00avs___u:9655": "(AVŚ_19,19.2a) vāyur antarikṣeṇod akrāmat tāṃ puraṃ pra ṇayāmi vaḥ |",
    "GV00avs___u:9656": "(AVŚ_19,19.2c) tām ā viśata tāṃ pra viśata sā vaḥ śarma ca varma ca",
    "GV00avs___u:9657": "yachatu ||2||",
    "GV00avs___u:9658": "(AVŚ_19,19.3a) sūryo divod akrāmat tāṃ puraṃ pra ṇayāmi vaḥ |",
    "GV00avs___u:9659": "(AVŚ_19,19.3c) tām ā viśata tāṃ pra viśata sā vaḥ śarma ca varma ca",
    "GV00avs___u:9660": "yachatu ||3||",
    "GV00avs___u:9661": "(AVŚ_19,19.4a) candramā nakṣatrair ud akrāmat tāṃ puraṃ pra ṇayāmi vaḥ |",
    "GV00avs___u:9662": "(AVŚ_19,19.4c) tām ā viśata tāṃ pra viśata sā vaḥ śarma ca varma ca",
    "GV00avs___u:9663": "yachatu ||4||",
    "GV00avs___u:9664": "(AVŚ_19,19.5a) soma oṣadhībhir ud akrāmat tāṃ puraṃ pra ṇayāmi vaḥ |",
    "GV00avs___u:9665": "(AVŚ_19,19.5c) tām ā viśata tāṃ pra viśata sā vaḥ śarma ca varma ca",
    "GV00avs___u:9666": "yachatu ||5||",
    "GV00avs___u:9667": "(AVŚ_19,19.6a) yajño dakṣiṇābhir ud akrāmat tāṃ puraṃ pra ṇayāmi vaḥ |",
    "GV00avs___u:9668": "(AVŚ_19,19.6c) tām ā viśata tāṃ pra viśata sā vaḥ śarma ca varma ca",
    "GV00avs___u:9669": "yachatu ||6||",
    "GV00avs___u:9670": "(AVŚ_19,19.7a) samudro nadībhir ud akrāmat tāṃ puraṃ pra ṇayāmi vaḥ |",
    "GV00avs___u:9671": "(AVŚ_19,19.7c) tām ā viśata tāṃ pra viśata sā vaḥ śarma ca varma ca",
    "GV00avs___u:9672": "yachatu ||7||",
    "GV00avs___u:9673": "(AVŚ_19,19.8a) brahma brahmacāribhir ud akrāmat tāṃ puraṃ pra ṇayāmi vaḥ |",
    "GV00avs___u:9674": "(AVŚ_19,19.8c) tām ā viśata tāṃ pra viśata sā vaḥ śarma ca varma ca",
    "GV00avs___u:9675": "yachatu ||8||",
    "GV00avs___u:9676": "(AVŚ_19,19.9a) indro vīryeṇod akrāmat tāṃ puraṃ pra ṇayāmi vaḥ |",
    "GV00avs___u:9677": "(AVŚ_19,19.9c) tām ā viśata tāṃ pra viśata sā vaḥ śarma ca varma ca",
    "GV00avs___u:9678": "yachatu ||9||",
    "GV00avs___u:9679": "(AVŚ_19,19.10a) devā amṛtenod akrāmaṃs tāṃ puraṃ pra ṇayāmi vaḥ |",
    "GV00avs___u:9680": "(AVŚ_19,19.10c) tām ā viśata tāṃ pra viśata sā vaḥ śarma ca varma ca",
    "GV00avs___u:9681": "yachatu ||10||",
    "GV00avs___u:9682": "(AVŚ_19,19.11a) prajāpatiḥ prajābhir ud akrāmat tāṃ puraṃ pra ṇayāmi vaḥ |",
    "GV00avs___u:9683": "(AVŚ_19,19.11c) tām ā viśata tāṃ pra viśata sā vaḥ śarma ca varma ca",
    "GV00avs___u:9684": "yachatu ||11||",
    "GV00avs___u:9685": "(AVŚ_19,20.1a) apa nyadhuḥ pauruṣeyaṃ vadhaṃ yam indrāgnī dhātā savitā bṛhaspatiḥ |",
    "GV00avs___u:9686": "(AVŚ_19,20.1c) somo rājā varuṇo aśvinā yamaḥ pūṣāsmān pari pātu mṛtyoḥ",
    "GV00avs___u:9687": "(AVŚ_19,20.2a) yāni cakāra bhuvanasya yas patiḥ prajāpatir mātariśvā prajābhyaḥ |",
    "GV00avs___u:9688": "(AVŚ_19,20.2c) pradiśo yāni vasate diśaś ca tāni me varmāṇi bahulāni santu",
    "GV00avs___u:9689": "(AVŚ_19,20.3a) yat te tanūṣv anahyanta devā dyurājayo dehinaḥ |",
    "GV00avs___u:9690": "(AVŚ_19,20.3c) indro yac cakre varma tad asmān pātu viśvataḥ ||3||",
    "GV00avs___u:9691": "(AVŚ_19,20.4a) varma me dyāvāpṛthivī varmāhar varma sūryaḥ |",
    "GV00avs___u:9692": "(AVŚ_19,20.4c) varma me viśve devāḥ kran mā mā prāpat pratīcikā ||4||",
    "GV00avs___u:9693": "(AVŚ_19,21.1a) gāyatry uṣṇig anuṣṭub bṛhatī paṅktis triṣṭub jagatyai ||1||",
    "GV00avs___u:9694": "(AVŚ_19,22.1a) āṅgirasānām ādyaiḥ pañcānuvākaiḥ svāhā ||1||",
    "GV00avs___u:9695": "(AVŚ_19,22.2a) ṣaṣṭhāya svāhā ||2||",
    "GV00avs___u:9696": "(AVŚ_19,22.3a) saptamāṣṭamābhyāṃ svāhā ||3||",
    "GV00avs___u:9697": "(AVŚ_19,22.4a) nīlanakhebhyaḥ svāhā ||4||",
    "GV00avs___u:9698": "(AVŚ_19,22.5a) haritebhyaḥ svāhā ||5||",
    "GV00avs___u:9699": "(AVŚ_19,22.6a) kṣudrebhyaḥ svāhā ||6||",
    "GV00avs___u:9700": "(AVŚ_19,22.7a) paryāyikebhyaḥ svāhā ||7||",
    "GV00avs___u:9701": "(AVŚ_19,22.8a) prathamebhyaḥ śaṅkhebhyaḥ svāhā ||8||",
    "GV00avs___u:9702": "(AVŚ_19,22.9a) dvitīyebhyaḥ śaṅkhebhyaḥ svāhā ||9||",
    "GV00avs___u:9703": "(AVŚ_19,22.10a) tṛtīyebhyaḥ śaṅkhebhyaḥ svāhā ||10||",
    "GV00avs___u:9704": "(AVŚ_19,22.11a) upottamebhyaḥ svāhā ||11||",
    "GV00avs___u:9705": "(AVŚ_19,22.12a) uttamebhyaḥ svāhā ||12||",
    "GV00avs___u:9706": "(AVŚ_19,22.13a) uttarebhyaḥ svāhā ||13||",
    "GV00avs___u:9707": "(AVŚ_19,22.14a) ṛṣibhyaḥ svāhā ||14||",
    "GV00avs___u:9708": "(AVŚ_19,22.15a) śikhibhyaḥ svāhā ||15||",
    "GV00avs___u:9709": "(AVŚ_19,22.16a) gaṇebhyaḥ svāhā ||16||",
    "GV00avs___u:9710": "(AVŚ_19,22.17a) mahāgaṇebhyaḥ svāhā ||17||",
    "GV00avs___u:9711": "(AVŚ_19,22.18a) sarvebhyo 'ṅgirobhyo vidagaṇebhyaḥ svāhā ||18||",
    "GV00avs___u:9712": "(AVŚ_19,22.19a) pṛthaksahasrābhyāṃ svāhā ||19||",
    "GV00avs___u:9713": "(AVŚ_19,22.20a) brahmaṇe svāhā ||20||",
    "GV00avs___u:9714": "(AVŚ_19,22.21a) brahmajyeṣṭhā sambhṛtā viryāṇi brahmāgre jyeṣṭhaṃ divam ā tatāna |",
    "GV00avs___u:9715": "(AVŚ_19,22.21c) bhūtānāṃ brahmā prathamota jajñe tenārhati brahmaṇā",
    "GV00avs___u:9716": "spardhituṃ kaḥ ||21||",
    "GV00avs___u:9717": "(AVŚ_19,23.1a) ātharvaṇānāṃ caturṛcebhyaḥ svāhā ||1||",
    "GV00avs___u:9718": "(AVŚ_19,23.2a) pañcarcebhyaḥ svāhā ||2||",
    "GV00avs___u:9719": "(AVŚ_19,23.3a) ṣaḷṛcebhyaḥ svāhā ||3||",
    "GV00avs___u:9720": "(AVŚ_19,23.4a) saptarcebhyaḥ svāhā ||4||",
    "GV00avs___u:9721": "(AVŚ_19,23.5a) aṣṭarcebhyaḥ svāhā ||5||",
    "GV00avs___u:9722": "(AVŚ_19,23.6a) navarcebhyaḥ svāhā ||6||",
    "GV00avs___u:9723": "(AVŚ_19,23.7a) daśarcebhyaḥ svāhā ||7||",
    "GV00avs___u:9724": "(AVŚ_19,23.8a) ekādaśarcebhyaḥ svāhā ||8||",
    "GV00avs___u:9725": "(AVŚ_19,23.9a) dvādaśarcebhyaḥ svāhā ||9||",
    "GV00avs___u:9726": "(AVŚ_19,23.10a) trayodaśarcebhyaḥ svāhā ||10||",
    "GV00avs___u:9727": "(AVŚ_19,23.11a) caturdaśarcebhyaḥ svāhā ||11||",
    "GV00avs___u:9728": "(AVŚ_19,23.12a) pañcadaśarcebhyaḥ svāhā ||12||",
    "GV00avs___u:9729": "(AVŚ_19,23.13a) ṣoḍaśarcebhyaḥ svāhā ||13||",
    "GV00avs___u:9730": "(AVŚ_19,23.14a) saptadaśarcebhyaḥ svāhā ||14||",
    "GV00avs___u:9731": "(AVŚ_19,23.15a) aṣṭādaśarcebhyaḥ svāhā ||15||",
    "GV00avs___u:9732": "(AVŚ_19,23.16a) ekonaviṃśatiḥ svāhā ||16||",
    "GV00avs___u:9733": "(AVŚ_19,23.17a) viṃśatiḥ svāhā ||17||",
    "GV00avs___u:9734": "(AVŚ_19,23.18a) mahatkāṇḍāya svāhā ||18||",
    "GV00avs___u:9735": "(AVŚ_19,23.19a) tṛcebhyaḥ svāhā ||19||",
    "GV00avs___u:9736": "(AVŚ_19,23.20a) ekarcebhyaḥ svāhā ||20||",
    "GV00avs___u:9737": "(AVŚ_19,23.21a) kṣudrebhyaḥ svāhā ||21||",
    "GV00avs___u:9738": "(AVŚ_19,23.22a) ekānṛcebhyaḥ svāhā ||22||",
    "GV00avs___u:9739": "(AVŚ_19,23.23a) rohitebhyaḥ svāhā ||23||",
    "GV00avs___u:9740": "(AVŚ_19,23.24a) sūryābhyāṃ svāhā ||24||",
    "GV00avs___u:9741": "(AVŚ_19,23.25a) vrātyābhyāṃ svāhā ||25||",
    "GV00avs___u:9742": "(AVŚ_19,23.26a) prājāpatyābhyāṃ svāhā ||26||",
    "GV00avs___u:9743": "(AVŚ_19,23.27a) viṣāsahyai svāhā ||27||",
    "GV00avs___u:9744": "(AVŚ_19,23.28a) maṅgalikebhyaḥ svāhā ||28||",
    "GV00avs___u:9745": "(AVŚ_19,23.29a) brahmaṇe svāhā ||29||",
    "GV00avs___u:9746": "(AVŚ_19,23.30a) brahmajyeṣṭhā saṃbhṛtā vīryāṇi brahmāgre jyeṣṭhaṃ divam ā tatāna |",
    "GV00avs___u:9747": "(AVŚ_19,23.30c) bhūtānāṃ brahmā prathamota jajñe tenārhati brahmaṇā",
    "GV00avs___u:9748": "spardhituṃ kaḥ ||30||",
    "GV00avs___u:9749": "(AVŚ_19,24.1a) yena devaṃ savitāraṃ pari devā adhārayan |",
    "GV00avs___u:9750": "(AVŚ_19,24.1c) tenemaṃ brahmaṇas pate pari rāṣṭrāya dhattana ||1||",
    "GV00avs___u:9751": "(AVŚ_19,24.2a) parīmam indram āyuṣe mahe kṣatrāya dhattana |",
    "GV00avs___u:9752": "(AVŚ_19,24.2c) yathainaṃ jarase nayāj jyok kṣatre 'dhi jāgarat ||2||",
    "GV00avs___u:9753": "(AVŚ_19,24.3a) parīmam indram āyuṣe mahe śrotrāya dhattana |",
    "GV00avs___u:9754": "(AVŚ_19,24.3c) yathainaṃ jarase nayāj jyok śrotre 'dhi jāgarat ||3||",
    "GV00avs___u:9755": "(AVŚ_19,24.4a) pari dhatta dhatta no varcasemaṃ jarāmṛtyuṃ kṛṇuta dīrgham āyuḥ |",
    "GV00avs___u:9756": "(AVŚ_19,24.4c) bṛhaspatiḥ prāyachad vāsa etat somāya rājñe paridhātavā u ||4||",
    "GV00avs___u:9757": "(AVŚ_19,24.5a) jarāṃ su gacha pari dhatsva vāso bhavā gṛṣṭīnām abhiśastipā",
    "GV00avs___u:9758": "u |",
    "GV00avs___u:9759": "(AVŚ_19,24.5c) śataṃ ca jīva śaradaḥ purūcī rāyaś ca poṣam upasaṃvyayasva",
    "GV00avs___u:9760": "(AVŚ_19,24.6a) parīdaṃ vāso adhithāḥ svastaye 'bhūr vāpīnām abhiśastipā u",
    "GV00avs___u:9761": "(AVŚ_19,24.6c) śataṃ ca jīva śaradaḥ purūcīr vasūni cārur vi bhajāsi jīvan",
    "GV00avs___u:9762": "(AVŚ_19,24.7a) yogeyoge tavastaraṃ vājevāje havāmahe |",
    "GV00avs___u:9763": "(AVŚ_19,24.7c) sakhāya indram ūtaye ||7||",
    "GV00avs___u:9764": "(AVŚ_19,24.8a) hiraṇyavarṇo ajaraḥ suvīro jarāmṛtyuḥ prajayā saṃ viśasva |",
    "GV00avs___u:9765": "(AVŚ_19,24.8c) tad agnir āha tad u soma āha bṛhaspatiḥ savitā tad indraḥ ||8||",
    "GV00avs___u:9766": "(AVŚ_19,25.1a) aśrāntasya tvā manasā yunajmi prathamasya ca |",
    "GV00avs___u:9767": "(AVŚ_19,25.1c) utkūlam udvaho bhavoduhya prati dhāvatāt ||1||",
    "GV00avs___u:9768": "(AVŚ_19,26.1a) agneḥ prajātaṃ pari yad dhiraṇyam amṛtaṃ dadhre adhi martyeṣu |",
    "GV00avs___u:9769": "(AVŚ_19,26.1c) ya enad veda sa id enam arhati jarāmṛtyur bhavati yo bibharti ||1||",
    "GV00avs___u:9770": "(AVŚ_19,26.2a) yad dhiraṇyaṃ sūryeṇa suvarṇam prajāvanto manavaḥ pūrva īṣire |",
    "GV00avs___u:9771": "(AVŚ_19,26.2c) tat tvā candraṃ varcasā saṃ sṛjaty āyuṣmān bhavati yo",
    "GV00avs___u:9772": "bibharti ||2||",
    "GV00avs___u:9773": "(AVŚ_19,26.3a) āyuṣe tvā varcase tvaujase ca balāya ca |",
    "GV00avs___u:9774": "(AVŚ_19,26.3c) yathā hiraṇyatejasā vibhāsāsi janāṃ anu ||3||",
    "GV00avs___u:9775": "(AVŚ_19,26.4a) yad veda rājā varuṇo veda devo bṛhaspatiḥ |",
    "GV00avs___u:9776": "(AVŚ_19,26.4c) indro yad vṛtrahā veda tat ta āyuṣyaṃ bhuvat tat te varcasyaṃ bhuvat ||4||",
    "GV00avs___u:9777": "(AVŚ_19,27.1a) gobhiṣ ṭvā pātv ṛṣabho vṛṣā tvā pātu vājibhiḥ |",
    "GV00avs___u:9778": "(AVŚ_19,27.1c) vāyuṣ ṭvā brahmaṇā pātv indras tvā pātv indriyaiḥ ||1||",
    "GV00avs___u:9779": "(AVŚ_19,27.2a) somas tvā pātv oṣadhībhir nakṣatraiḥ pātu sūryaḥ |",
    "GV00avs___u:9780": "(AVŚ_19,27.2c) mādbhyas tvā candro vṛtrahā vātaḥ prāṇena rakṣatu ||2||",
    "GV00avs___u:9781": "(AVŚ_19,27.3a) tisro divas tisraḥ pṛthivīs trīṇy antarikṣāṇi caturaḥ samudrān |",
    "GV00avs___u:9782": "(AVŚ_19,27.3c) trivṛtaṃ stomaṃ trivṛta āpa āhus tās tvā rakṣantu trivṛtā",
    "GV00avs___u:9783": "trivṛdbhiḥ ||3||",
    "GV00avs___u:9784": "(AVŚ_19,27.4a) trīn nākāṃs trīn samudrāṃs trīn bradhnāṃs trīn vaiṣṭapān |",
    "GV00avs___u:9785": "(AVŚ_19,27.4c) trīn mātariśvanas trīnt sūryān goptṝn kalpayāmi te ||4||",
    "GV00avs___u:9786": "(AVŚ_19,27.5a) ghṛtena tvā sam ukṣāmy agne ājyena vardhayan |",
    "GV00avs___u:9787": "(AVŚ_19,27.5c) agneś candrasya sūryasya mā prāṇaṃ māyino dabhan ||5||",
    "GV00avs___u:9788": "(AVŚ_19,27.6a) mā vaḥ prāṇaṃ mā vo 'pānaṃ mā haro māyino dabhan |",
    "GV00avs___u:9789": "(AVŚ_19,27.6c) bhrājanto viśvavedaso devā daivyena dhāvata ||6||",
    "GV00avs___u:9790": "(AVŚ_19,27.7a) prāṇenāgniṃ saṃ sṛjati vātaḥ prāṇena saṃhitaḥ |",
    "GV00avs___u:9791": "(AVŚ_19,27.7c) prāṇena viśvatomukhaṃ sūryaṃ devā ajanayan ||7||",
    "GV00avs___u:9792": "(AVŚ_19,27.8a) āyuṣāyuḥkṛtāṃ jīvāyuṣmān jīva mā mṛthāḥ |",
    "GV00avs___u:9793": "(AVŚ_19,27.8c) prāṇenātmanvatām jīva mā mṛtyor ud agā vaśam ||8||",
    "GV00avs___u:9794": "(AVŚ_19,27.9a) devānāṃ nihitaṃ nidhiṃ yam indro 'nvavindat pathibhir devayānaiḥ |",
    "GV00avs___u:9795": "(AVŚ_19,27.9c) āpo hiraṇyaṃ jugupus trivṛdbhis tās tvā rakṣantu trivṛtā trivṛdbhiḥ ||9||",
    "GV00avs___u:9796": "(AVŚ_19,27.10a) trayastriṃśad devatās trīṇi ca vīryāṇi priyāyamāṇā jugupur apsv antaḥ |",
    "GV00avs___u:9797": "(AVŚ_19,27.10c) asmiṃś candre adhi yad dhiraṇyaṃ tenāyaṃ kṛṇavad vīryāṇi ||10||",
    "GV00avs___u:9798": "(AVŚ_19,27.11a) ye devā divy ekādaśa stha te devāso havir idaṃ juṣadhvam",
    "GV00avs___u:9799": "(AVŚ_19,27.12a) ye devā antarikṣa ekādaśa stha te devāso havir idaṃ",
    "GV00avs___u:9800": "juṣadhvam ||12||",
    "GV00avs___u:9801": "(AVŚ_19,27.13a) ye devā pṛthivyām ekādaśa stha te devāso havir idaṃ",
    "GV00avs___u:9802": "juṣadhvam ||13||",
    "GV00avs___u:9803": "(AVŚ_19,27.14a) asapatnaṃ purastāt paścān no abhayaṃ kṛtam |",
    "GV00avs___u:9804": "(AVŚ_19,27.14c) savitā mā dakṣiṇata uttarān mā śacīpatiḥ ||14||",
    "GV00avs___u:9805": "(AVŚ_19,27.15a) divo mādityā rakṣantu bhūmyā rakṣantv agnayaḥ |",
    "GV00avs___u:9806": "(AVŚ_19,27.15c) indrāgnī rakṣatāṃ mā purastād aśvināv abhitaḥ śarma yachatām |",
    "GV00avs___u:9807": "(AVŚ_19,27.15e) tiraścīn aghnyā rakṣatu jātavedā bhūtakṛto me sarvataḥ santu varma ||15||",
    "GV00avs___u:9808": "(AVŚ_19,28.1a) imaṃ badhnāmi te maṇiṃ dīrghāyutvāya tejase |",
    "GV00avs___u:9809": "(AVŚ_19,28.1c) darbhaṃ sapatnadambhanaṃ dviṣatas tapanaṃ hṛdaḥ ||1||",
    "GV00avs___u:9810": "(AVŚ_19,28.2a) dviṣatas tāpayan hṛdaḥ śatrūṇāṃ tāpayan manaḥ |",
    "GV00avs___u:9811": "(AVŚ_19,28.2c) durhārdaḥ sarvāṃs tvaṃ darbha gharma ivābhīnt saṃtāpayan",
    "GV00avs___u:9812": "(AVŚ_19,28.3a) gharma ivābhitapan darbha dviṣato nitapan maṇe |",
    "GV00avs___u:9813": "(AVŚ_19,28.3c) hṛdaḥ sapatnānāṃ bhinddhīndra iva virujaṃ balam ||3||",
    "GV00avs___u:9814": "(AVŚ_19,28.4a) bhinddhi darbha sapatnānāṃ hṛdayaṃ dviṣatāṃ maṇe |",
    "GV00avs___u:9815": "(AVŚ_19,28.4c) udyan tvacam iva bhūmyāḥ śira eṣāṃ vi pātaya ||4||",
    "GV00avs___u:9816": "(AVŚ_19,28.5a) bhinddhi darbha sapatnān me bhinddhi me pṛtanāyataḥ |",
    "GV00avs___u:9817": "(AVŚ_19,28.5c) bhinddhi me sarvān durhārdo bhinddhi me dviṣato maṇe ||5||",
    "GV00avs___u:9818": "(AVŚ_19,28.6a) chinddhi darbha sapatnān me chinddhi me pṛtanāyataḥ |",
    "GV00avs___u:9819": "(AVŚ_19,28.6c) chinddhi me sarvān durhārdo chinddhi me dviṣato maṇe ||6||",
    "GV00avs___u:9820": "(AVŚ_19,28.7a) vṛśca darbha sapatnān me vṛśca me pṛtanāyataḥ |",
    "GV00avs___u:9821": "(AVŚ_19,28.7c) vṛśca me sarvān durhārdo vṛśca me dviṣato maṇe ||7||",
    "GV00avs___u:9822": "(AVŚ_19,28.8a) kṛnta darbha sapatnān me kṛnta me pṛtanāyataḥ |",
    "GV00avs___u:9823": "(AVŚ_19,28.8c) kṛnta me sarvān durhārdo kṛnta me dviṣato maṇe ||8||",
    "GV00avs___u:9824": "(AVŚ_19,28.9a) piṃśa darbha sapatnān me piṃśa me pṛtanāyataḥ |",
    "GV00avs___u:9825": "(AVŚ_19,28.9c) piṃśa me sarvān durhārdo piṃśa me dviṣato maṇe ||9||",
    "GV00avs___u:9826": "(AVŚ_19,28.10a) vidhya darbha sapatnān me vidhya me pṛtanāyataḥ |",
    "GV00avs___u:9827": "(AVŚ_19,28.10c) vidhya me sarvān durhārdo vidhya me dviṣato maṇe ||10||",
    "GV00avs___u:9828": "(AVŚ_19,29.1a) nikṣa darbha sapatnān me nikṣa me pṛtanāyataḥ |",
    "GV00avs___u:9829": "(AVŚ_19,29.1c) nikṣa me sarvān durhārdo nikṣa me dviṣato maṇe ||1||",
    "GV00avs___u:9830": "(AVŚ_19,29.2a) tṛnddhi darbha sapatnān me tṛnddhi me pṛtanāyataḥ |",
    "GV00avs___u:9831": "(AVŚ_19,29.2c) tṛnddhi me sarvān durhārdo tṛnddhi me dviṣato maṇe ||2||",
    "GV00avs___u:9832": "(AVŚ_19,29.3a) runddhi darbha sapatnān me runddhi me pṛtanāyataḥ |",
    "GV00avs___u:9833": "(AVŚ_19,29.3c) runddhi me sarvān durhārdo runddhi me dviṣato maṇe ||3||",
    "GV00avs___u:9834": "(AVŚ_19,29.4a) mṛṇa darbha sapatnān me mṛṇa me pṛtanāyataḥ |",
    "GV00avs___u:9835": "(AVŚ_19,29.4c) mṛṇa me sarvān durhārdo mṛṇa me dviṣato maṇe ||4||",
    "GV00avs___u:9836": "(AVŚ_19,29.5a) mantha darbha sapatnān me mantha me pṛtanāyataḥ |",
    "GV00avs___u:9837": "(AVŚ_19,29.5c) mantha me sarvān durhārdo mantha me dviṣato maṇe ||5||",
    "GV00avs___u:9838": "(AVŚ_19,29.6a) piṇḍḍhi darbha sapatnān me piṇḍḍhi me pṛtanāyataḥ |",
    "GV00avs___u:9839": "(AVŚ_19,29.6c) piṇḍḍhi me sarvān durhārdo piṇḍḍhi me dviṣato maṇe ||6||",
    "GV00avs___u:9840": "(AVŚ_19,29.7a) oṣa darbha sapatnān me oṣa me pṛtanāyataḥ |",
    "GV00avs___u:9841": "(AVŚ_19,29.7c) oṣa me sarvān durhārdo oṣa me dviṣato maṇe ||7||",
    "GV00avs___u:9842": "(AVŚ_19,29.8a) daha darbha sapatnān me daha me pṛtanāyataḥ |",
    "GV00avs___u:9843": "(AVŚ_19,29.8c) daha me sarvān durhārdo daha me dviṣato maṇe ||8||",
    "GV00avs___u:9844": "(AVŚ_19,29.9a) jahi darbha sapatnān me jahi me pṛtanāyataḥ |",
    "GV00avs___u:9845": "(AVŚ_19,29.9c) jahi me sarvān durhārdo jahi me dviṣato maṇe ||9||",
    "GV00avs___u:9846": "(AVŚ_19,30.1a) yat te darbha jarāmṛtyu śataṃ varmasu varma te |",
    "GV00avs___u:9847": "(AVŚ_19,30.1c) tenemaṃ varmiṇaṃ kṛtvā sapatnāṃ jahi vīryaiḥ ||1||",
    "GV00avs___u:9848": "(AVŚ_19,30.2a) śataṃ te darbha varmāṇi sahasraṃ vīryāṇi te |",
    "GV00avs___u:9849": "(AVŚ_19,30.2c) tam asmai viśve tvāṃ devā jarase bhartavā aduḥ ||2||",
    "GV00avs___u:9850": "(AVŚ_19,30.3a) tvām āhur devavarma tvāṃ darbha brahmaṇas patim |",
    "GV00avs___u:9851": "(AVŚ_19,30.3c) tvām indrasyāhur varma tvaṃ rāṣṭrāṇi rakṣasi ||3||",
    "GV00avs___u:9852": "(AVŚ_19,30.4a) sapatnakṣayaṇaṃ darbha dviṣatas tapanaṃ hṛdaḥ |",
    "GV00avs___u:9853": "(AVŚ_19,30.4c) maṇiṃ kṣatrasya vardhanaṃ tanūpānaṃ kṛṇomi te ||4||",
    "GV00avs___u:9854": "(AVŚ_19,30.5a) yat samudro abhyakrandat parjanyo vidyutā saha |",
    "GV00avs___u:9855": "(AVŚ_19,30.5c) tato hiranyayo bindus tato darbho ajāyata ||5||",
    "GV00avs___u:9856": "(AVŚ_19,31.1a) audumbareṇa maṇinā puṣṭikāmāya vedhasā |",
    "GV00avs___u:9857": "(AVŚ_19,31.1c) paśūṇāṃ sarveṣāṃ sphātiṃ goṣṭhe me savitā karat ||1||",
    "GV00avs___u:9858": "(AVŚ_19,31.2a) yo no agnir gārhapatyaḥ paśūnām adhipā asat |",
    "GV00avs___u:9859": "(AVŚ_19,31.2c) audumbaro vṛṣā maṇiḥ saṃ mā sṛjatu puṣṭyā ||2||",
    "GV00avs___u:9860": "(AVŚ_19,31.3a) karīṣiṇīṃ phalavatīṃ svadhām irāṃ ca no gṛhe |",
    "GV00avs___u:9861": "(AVŚ_19,31.3c) audumbarasya tejasā dhātā puṣṭiṃ dadhātu me ||3||",
    "GV00avs___u:9862": "(AVŚ_19,31.4a) yad dvipāc ca catuṣpāc ca yāny annāni ye rasāḥ |",
    "GV00avs___u:9863": "(AVŚ_19,31.4c) gṛhṇe 'haṃ tv eṣāṃ bhūmānaṃ bibhrad audumbaraṃ maṇim ||4||",
    "GV00avs___u:9864": "(AVŚ_19,31.5a) puṣṭiṃ paśūnām pari jagrabhāhaṃ catuṣpadāṃ dvipadāṃ yac ca dhānyam |",
    "GV00avs___u:9865": "(AVŚ_19,31.5c) payaḥ paśūnāṃ rasam oṣadhīnāṃ bṛhaspatiḥ savitā me ni yachāt ||5||",
    "GV00avs___u:9866": "(AVŚ_19,31.6a) ahaṃ paśūnām adhipā asāni mayi puṣṭaṃ puṣṭapatir dadhātu |",
    "GV00avs___u:9867": "(AVŚ_19,31.6c) mahyam audumbaro maṇir draviṇāni ni yachatu ||6||",
    "GV00avs___u:9868": "(AVŚ_19,31.7a) upa maudumbaro maṇiḥ prajayā ca dhanena ca |",
    "GV00avs___u:9869": "(AVŚ_19,31.7c) indreṇa jinvito maṇir ā māgant saha varcasā ||7||",
    "GV00avs___u:9870": "(AVŚ_19,31.8a) devo maṇiḥ sapatnahā dhanasā dhanasātaye |",
    "GV00avs___u:9871": "(AVŚ_19,31.8c) paśor annasya bhūmānaṃ gavāṃ sphātiṃ ni yachatu ||8||",
    "GV00avs___u:9872": "(AVŚ_19,31.9a) yathāgre tvaṃ vanaspate puṣṭhyā saha jajñiṣe |",
    "GV00avs___u:9873": "(AVŚ_19,31.9c) evā dhanasya me sphātim ā dadhātu sarasvatī ||9||",
    "GV00avs___u:9874": "(AVŚ_19,31.10a) ā me dhanaṃ sarasvatī payasphātiṃ ca dhānyam |",
    "GV00avs___u:9875": "(AVŚ_19,31.10c) sinīvāly upā vahād ayaṃ caudumbaro maṇiḥ ||10||",
    "GV00avs___u:9876": "(AVŚ_19,31.11a) tvaṃ maṇīṇām adhipā vṛṣāsi tvayi puṣṭaṃ puṣṭapatir jajāna |",
    "GV00avs___u:9877": "(AVŚ_19,31.11c) tvayīme vājā draviṇāni sarvaudumbaraḥ sa tvam asmat sahasvārād ārād arātim amatiṃ kṣudhaṃ ca ||11||",
    "GV00avs___u:9878": "(AVŚ_19,31.12a) grāmaṇīr asi grāmaṇīr utthāya abhiṣikto 'bhi mā siñca varcasā |",
    "GV00avs___u:9879": "(AVŚ_19,31.12c) tejo 'si tejo mayi dhārayādhi rayir asi rayiṃ me dhehi ||12||",
    "GV00avs___u:9880": "(AVŚ_19,31.13a) puṣṭir asi puṣṭyā mā sam aṅgdhi gṛhamedhī gṛhapatiṃ mā",
    "GV00avs___u:9881": "kṛṇu |",
    "GV00avs___u:9882": "(AVŚ_19,31.13c) audumbaraḥ sa tvam asmāsu dhehi rayiṃ ca naḥ sarvavīraṃ ni yacha rāyas poṣāya prati muñce ahaṃ tvām ||13||",
    "GV00avs___u:9883": "(AVŚ_19,31.14a) ayam audumbaro maṇir vīro vīrāya badhyate |",
    "GV00avs___u:9884": "(AVŚ_19,31.14c) sa naḥ saniṃ madhumatīṃ kṛṇotu rayiṃ ca naḥ sarvavīram ni yachāt ||14||",
    "GV00avs___u:9885": "(AVŚ_19,32.1a) śatakāṇḍo duścyavanaḥ sahasraparṇa uttiraḥ |",
    "GV00avs___u:9886": "(AVŚ_19,32.1c) darbho ya ugra oṣadhis taṃ te badhnāmy āyuṣe ||1||",
    "GV00avs___u:9887": "(AVŚ_19,32.2a) nāsya keśān pra vapanti norasi tāḍam ā ghnate |",
    "GV00avs___u:9888": "(AVŚ_19,32.2c) yasmā achinnaparṇena darbhena śarma yachati ||2||",
    "GV00avs___u:9889": "(AVŚ_19,32.3a) divi te tūlam oṣadhe pṛthivyām asi niṣṭhitaḥ |",
    "GV00avs___u:9890": "(AVŚ_19,32.3c) tvayā sahasrakāṇḍenāyuḥ pra vardhayāmahe ||3||",
    "GV00avs___u:9891": "(AVŚ_19,32.4a) tisro divo aty atṛṇat tisra imāḥ pṛthivīr uta |",
    "GV00avs___u:9892": "(AVŚ_19,32.4c) tvayāhaṃ durhārdo jihvāṃ ni tṛṇadmi vacāṃsi ||4||",
    "GV00avs___u:9893": "(AVŚ_19,32.5a) tvam asi sahamāno 'ham asmi sahasvān |",
    "GV00avs___u:9894": "(AVŚ_19,32.5c) ubhau sahasvantau bhūtvā sapatnān sahiṣīvahi ||5||",
    "GV00avs___u:9895": "(AVŚ_19,32.6a) sahasva no abhimātiṃ sahasva pṛtanāyataḥ |",
    "GV00avs___u:9896": "(AVŚ_19,32.6c) sahasva sarvān durhārdaḥ suhārdo me bahūn kṛdhi ||6||",
    "GV00avs___u:9897": "(AVŚ_19,32.7a) darbheṇa devajātena divi ṣṭambhena śaśvad it |",
    "GV00avs___u:9898": "(AVŚ_19,32.7c) tenāhaṃ śaśvato janāṃ asanaṃ sanavāni ca ||7||",
    "GV00avs___u:9899": "(AVŚ_19,32.8a) priyaṃ mā darbha kṛṇu brahmarājanyābhyām śūdrāya cāryāya ca |",
    "GV00avs___u:9900": "(AVŚ_19,32.8c) yasmai ca kāmayāmahe sarvasmai ca vipaśyate ||8||",
    "GV00avs___u:9901": "(AVŚ_19,32.9a) yo jāyamānaḥ pṛthivīm adṛṃhad yo astabhnād antarikṣaṃ divaṃ ca |",
    "GV00avs___u:9902": "(AVŚ_19,32.9c) yaṃ bibhrataṃ nanu pāpmā viveda sa no 'yaṃ darbho varuṇo divā kaḥ ||9||",
    "GV00avs___u:9903": "(AVŚ_19,32.10a) sapatnahā śatakāṇḍaḥ sahasvān oṣadhīnāṃ prathamaḥ saṃ",
    "GV00avs___u:9904": "babhūva |",
    "GV00avs___u:9905": "(AVŚ_19,32.10c) sa no 'yaṃ darbhaḥ pari pātu viśvatas tena sākṣīya pṛtanāḥ pṛtanyataḥ ||10||",
    "GV00avs___u:9906": "(AVŚ_19,33.1a) sahasrārghaḥ śatakāṇḍaḥ payasvān apām agnir vīrudhāṃ",
    "GV00avs___u:9907": "rājasūyam |",
    "GV00avs___u:9908": "(AVŚ_19,33.1c) sa no 'yaṃ darbhaḥ pari pātu viśvato devo maṇir āyuṣā saṃ sṛjāti naḥ ||1||",
    "GV00avs___u:9909": "(AVŚ_19,33.2a) ghṛtād ullupto madhumān payasvān bhūmidṛṃho 'cyutaś",
    "GV00avs___u:9910": "cyāvayiṣṇuḥ |",
    "GV00avs___u:9911": "(AVŚ_19,33.2c) nudant sapatnān adharāṃś ca kṛṇvan darbhā roha mahatām indriyeṇa ||2||",
    "GV00avs___u:9912": "(AVŚ_19,33.3a) tvaṃ bhūmim aty eṣy ojasā tvaṃ vedyāṃ sīdasi cārur adhvare",
    "GV00avs___u:9913": "(AVŚ_19,33.3c) tvāṃ pavitram ṛṣayo 'bharanta tvaṃ punīhi duritāny asmat",
    "GV00avs___u:9914": "(AVŚ_19,33.4a) tīkṣṇo rājā viṣāsahī rakṣohā viśvacarṣaṇiḥ |",
    "GV00avs___u:9915": "(AVŚ_19,33.4c) ojo devānāṃ balam ugram etat taṃ te badhnāmi jarase",
    "GV00avs___u:9916": "svastaye ||4||",
    "GV00avs___u:9917": "(AVŚ_19,33.5a) darbheṇa tvaṃ kṛṇavad vīryāṇi darbhaṃ bibhrad ātmanā mā vyathiṣṭhāḥ |",
    "GV00avs___u:9918": "(AVŚ_19,33.5c) atiṣṭhāya varcasādhānyānt sūrya ivā bhāhi pradiśaś catasraḥ",
    "GV00avs___u:9919": "(AVŚ_19,34.1a) jāṅgiḍo 'si jaṅgiḍo rakṣitāsi jaṅgidaḥ |",
    "GV00avs___u:9920": "(AVŚ_19,34.1c) dvipāc catuṣpād asmākaṃ sarvaṃ rakṣatu jaṅgidaḥ ||1||",
    "GV00avs___u:9921": "(AVŚ_19,34.2a) yā gṛtsyas tripañcāśīḥ śataṃ kṛtyākṛtaś ca ye |",
    "GV00avs___u:9922": "(AVŚ_19,34.2c) sarvān vinaktu tejaso 'rasāṃ jaṅgidas karat ||2||",
    "GV00avs___u:9923": "(AVŚ_19,34.3a) arasaṃ kṛtrimaṃ nādam arasāḥ sapta visrasaḥ |",
    "GV00avs___u:9924": "(AVŚ_19,34.3c) apeto jaṅgiḍāmatim iṣum asteva śātaya ||3||",
    "GV00avs___u:9925": "(AVŚ_19,34.4a) kṛtyādūṣaṇa evāyam atho arātidūṣaṇaḥ |",
    "GV00avs___u:9926": "(AVŚ_19,34.4c) atho sahasvāñ jaṅgiḍaḥ pra na āyumṣi tāriṣat ||4||",
    "GV00avs___u:9927": "(AVŚ_19,34.5a) sa jaṅgiḍasya mahimā pari ṇaḥ pātu viśvataḥ |",
    "GV00avs___u:9928": "(AVŚ_19,34.5c) viṣkandhaṃ yena sāsaha saṃskandham oja ojasā ||5||",
    "GV00avs___u:9929": "(AVŚ_19,34.6a) triṣ ṭvā devā ajanayan niṣṭhitaṃ bhūmyām adhi |",
    "GV00avs___u:9930": "(AVŚ_19,34.6c) tam u tvāṅgirā iti brāhmaṇāḥ pūrvyā viduḥ ||6||",
    "GV00avs___u:9931": "(AVŚ_19,34.7a) na tvā pūrvā oṣadhayo na tvā taranti yā navāḥ |",
    "GV00avs___u:9932": "(AVŚ_19,34.7c) vibādha ugro jaṅgiḍaḥ paripāṇaḥ sumaṅgalaḥ ||7||",
    "GV00avs___u:9933": "(AVŚ_19,34.8a) athopadāna bhagavo jāṅgiḍāmitavīrya |",
    "GV00avs___u:9934": "(AVŚ_19,34.8c) purā ta ugrā grasata upendro vīryaṃ dadau ||8||",
    "GV00avs___u:9935": "(AVŚ_19,34.9a) ugra it te vanaspata indra ojmānam ā dadhau |",
    "GV00avs___u:9936": "(AVŚ_19,34.9c) amīvāḥ sarvāś cātayaṃ jahi rakṣāṃsy oṣadhe ||9||",
    "GV00avs___u:9937": "(AVŚ_19,34.10a) āśarīkaṃ viśarīkaṃ balāsaṃ pṛṣṭyāmayam |",
    "GV00avs___u:9938": "(AVŚ_19,34.10c) takmānaṃ viśvaśāradam arasāṃ jaṅgiḍas karat ||10||",
    "GV00avs___u:9939": "(AVŚ_19,35.1a) indrasya nāma gṛhṇanta ṛsayo jaṅgidaṃ daduḥ |",
    "GV00avs___u:9940": "(AVŚ_19,35.1c) devā yaṃ cakrur bheṣajam agre viṣkandhadūṣaṇam ||1||",
    "GV00avs___u:9941": "(AVŚ_19,35.2a) sa no rakṣatu jaṅgiḍo dhanapālo dhaneva |",
    "GV00avs___u:9942": "(AVŚ_19,35.2c) devā yaṃ cakrur brāhmaṇāḥ paripāṇam arātiham ||2||",
    "GV00avs___u:9943": "(AVŚ_19,35.3a) durhārdaḥ saṃghoraṃ cakṣuḥ pāpakṛtvānam āgamam |",
    "GV00avs___u:9944": "(AVŚ_19,35.3c) tāṃs tvaṃ sahasracakṣo pratībodhena nāśaya paripāṇo 'si",
    "GV00avs___u:9945": "jaṅgiḍaḥ ||3||",
    "GV00avs___u:9946": "(AVŚ_19,35.4a) pari mā divaḥ pari mā pṛthivyāḥ pary antarikṣāt pari mā vīrudbhyaḥ |",
    "GV00avs___u:9947": "(AVŚ_19,35.4c) pari mā bhūtāt pari mota bhavyād diśodiśo jaṅgiḍaḥ pātv",
    "GV00avs___u:9948": "asmān ||4||",
    "GV00avs___u:9949": "(AVŚ_19,35.5a) ya ṛṣṇavo devakṛtā ya uto vavṛte 'nyaḥ |",
    "GV00avs___u:9950": "(AVŚ_19,35.5c) sarvāṃ stān viśvabheṣajo 'rasāṃ jaṅgiḍas karat ||5||",
    "GV00avs___u:9951": "(AVŚ_19,36.1a) śatavāro anīnaśad yakṣmān rakṣāṃsi tejasā |",
    "GV00avs___u:9952": "(AVŚ_19,36.1c) ārohan varcasā saha maṇir durṇāmacātanaḥ ||1||",
    "GV00avs___u:9953": "(AVŚ_19,36.2a) śṛṅgābhyāṃ rakṣo nudate mūlena yātudhānyaḥ |",
    "GV00avs___u:9954": "(AVŚ_19,36.2c) madhyena yakṣmaṃ bādhate nainaṃ pāpmāti tatrati ||2||",
    "GV00avs___u:9955": "(AVŚ_19,36.3a) ye yakṣmāso arbhakā mahānto ye ca śabdinaḥ |",
    "GV00avs___u:9956": "(AVŚ_19,36.3c) sarvāṃ durṇāmahā maṇiḥ śatavāro anīnaśat ||3||",
    "GV00avs___u:9957": "(AVŚ_19,36.4a) śataṃ vīrān ajanayac chataṃ yakṣmān apāvapat |",
    "GV00avs___u:9958": "(AVŚ_19,36.4c) durṇāmnaḥ sarvān hatvāva rakṣāṃsi dhūnute ||4||",
    "GV00avs___u:9959": "(AVŚ_19,36.5a) hiraṇyaśṛṅga ṛṣabhaḥ śātavāro ayaṃ maṇiḥ |",
    "GV00avs___u:9960": "(AVŚ_19,36.5c) durṇāmnaḥ sarvāṃs tṛdhvāva rakṣāṃsy akramīt ||5||",
    "GV00avs___u:9961": "(AVŚ_19,36.6a) śatam ahaṃ durṇāmnīnāṃ gandharvāpsarasāṃ śatam |",
    "GV00avs___u:9962": "(AVŚ_19,36.6c) śatam śaśvanvatīnāṃ śatavāreṇa vāraye ||6||",
    "GV00avs___u:9963": "(AVŚ_19,37.1a) idaṃ varco agninā dattam āgan bhargo yaśaḥ saha ojo vayo balam |",
    "GV00avs___u:9964": "(AVŚ_19,37.1c) trayastriṃśad yāni ca vīryāṇi tāny agniḥ pra dadātu me",
    "GV00avs___u:9965": "(AVŚ_19,37.2a) varca ā dhehi me tanvāṃ saha ojo vayo balam |",
    "GV00avs___u:9966": "(AVŚ_19,37.2c) indriyāya tvā karmaṇe vīryāya prati gṛhṇāmi śataśāradāya",
    "GV00avs___u:9967": "(AVŚ_19,37.3a) ūrje tvā balāya tvaujase sahase tvā |",
    "GV00avs___u:9968": "(AVŚ_19,37.3c) abhibhūyāya tvā rāṣṭrabhṛtyāya pary ūhāmi śataśāradāya",
    "GV00avs___u:9969": "(AVŚ_19,37.4a) ṛtubhyaṣ ṭvārtavebhyo mādbhyaḥ saṃvatsarebhyaḥ |",
    "GV00avs___u:9970": "(AVŚ_19,37.4c) dhātre vidhātre samṛdhe bhūtasya pataye yaje ||4||",
    "GV00avs___u:9971": "(AVŚ_19,38.1a) na taṃ yakṣmā arundhate nainaṃ śapatho aśnute |",
    "GV00avs___u:9972": "(AVŚ_19,38.1c) yaṃ bheṣajasya gulguloḥ surabhir gandho aśnute ||1||",
    "GV00avs___u:9973": "(AVŚ_19,38.2a) viṣvañcas tasmād yakṣmā mṛgā aśvā iverate |",
    "GV00avs___u:9974": "(AVŚ_19,38.2c) yad gulgulu saindhavaṃ yad vāpy asi samudriyam ||2||",
    "GV00avs___u:9975": "(AVŚ_19,38.3a) ubhayor agrabhaṃ nāmāsmā ariṣṭatātaye ||3||",
    "GV00avs___u:9976": "(AVŚ_19,39.1a) aitu devas trāyamāṇaḥ kuṣṭho himavatas pari |",
    "GV00avs___u:9977": "(AVŚ_19,39.1c) takmānaṃ sarvaṃ nāśaya sarvāś ca yātudhānyaḥ ||1||",
    "GV00avs___u:9978": "(AVŚ_19,39.2a) trīṇi te kuṣṭha nāmāni nadyamāro nadyāriṣaḥ |",
    "GV00avs___u:9979": "(AVŚ_19,39.2c) nadyāyaṃ puruṣo riṣat |",
    "GV00avs___u:9980": "(AVŚ_19,39.2e) yasmai paribravīmi tvā sāyaṃprātar atho divā ||2||",
    "GV00avs___u:9981": "(AVŚ_19,39.3a) jīvalā nāma te mātā jīvanto nāma te pitā |",
    "GV00avs___u:9982": "(AVŚ_19,39.3c) nadyāyaṃ puruṣo riṣat |",
    "GV00avs___u:9983": "(AVŚ_19,39.3e) yasmai paribravīmi tvā sāyaṃprātar atho divā ||3||",
    "GV00avs___u:9984": "(AVŚ_19,39.4a) uttamo asy oṣadhīnām anaḍvān jagatām iva vyāghraḥ śvapadām iva |",
    "GV00avs___u:9985": "(AVŚ_19,39.4c) nadyāyaṃ puruṣo riṣat |",
    "GV00avs___u:9986": "(AVŚ_19,39.4e) yasmai paribravīmi tvā sāyaṃprātar atho divā ||4||",
    "GV00avs___u:9987": "(AVŚ_19,39.5a) triḥ śāmbubhyo aṅgirebhyas trir ādityebhyas pari |",
    "GV00avs___u:9988": "(AVŚ_19,39.5c) trir jāto viśvadevebhyaḥ |",
    "GV00avs___u:9989": "(AVŚ_19,39.5e) sa kuṣṭho viśvabheṣajaḥ sākaṃ somena tiṣṭhati |",
    "GV00avs___u:9990": "(AVŚ_19,39.6a) aśvattho devasadanas tṛtīyasyām ito divi |",
    "GV00avs___u:9991": "(AVŚ_19,39.6c) tatrāmṛtasya cakṣaṇaṃ tataḥ kuṣṭho ajāyata |",
    "GV00avs___u:9992": "(AVŚ_19,39.6e) sa kuṣṭho viśvabheṣajaḥ sākaṃ somena tiṣṭhati |",
    "GV00avs___u:9993": "(AVŚ_19,39.7a) hiraṇyayī naur acarad dhiraṇyabandhanā divi |",
    "GV00avs___u:9994": "(AVŚ_19,39.7c) tatrāmṛtasya cakṣaṇaṃ tataḥ kuṣṭho ajāyata |",
    "GV00avs___u:9995": "(AVŚ_19,39.7e) sa kuṣṭho viśvabheṣajaḥ sākaṃ somena tiṣṭhati |",
    "GV00avs___u:9996": "(AVŚ_19,39.8a) yatra nāvaprabhraṃśanaṃ yatra himavataḥ śiraḥ |",
    "GV00avs___u:9997": "(AVŚ_19,39.8c) tatrāmṛtasya cakṣaṇaṃ tataḥ kuṣṭho ajāyata |",
    "GV00avs___u:9998": "(AVŚ_19,39.8e) sa kuṣṭho viśvabheṣajaḥ sākaṃ somena tiṣṭhati |",
    "GV00avs___u:9999": "(AVŚ_19,39.9a) yaṃ tvā veda pūrva ikṣvāko yaṃ vā tvā kuṣṭha kāmyaḥ |",
    "GV00avs___u:10000": "(AVŚ_19,39.9c) yaṃ vā vaso yam ātsyas tenāsi viśvabheṣajaḥ ||9||",
    "GV00avs___u:10001": "(AVŚ_19,39.10a) śīrṣaśokaṃ tṛtīyakaṃ sadaṃdir yaś ca hāyanaḥ |",
    "GV00avs___u:10002": "(AVŚ_19,39.10c) takmānaṃ viśvadhāvīryādharāñcaṃ parā suva ||10||",
    "GV00avs___u:10003": "(AVŚ_19,40.1a) yan me chidraṃ manaso yac ca vācaḥ sarasvatī manyumantaṃ",
    "GV00avs___u:10004": "jagāma |",
    "GV00avs___u:10005": "(AVŚ_19,40.1c) viśvais tad devaiḥ saha saṃvidānaḥ saṃ dadhātu bṛhaspatiḥ ||1||",
    "GV00avs___u:10006": "(AVŚ_19,40.2a) mā na āpo medhāṃ mā brahma pra mathiṣṭana |",
    "GV00avs___u:10007": "(AVŚ_19,40.2c) suṣyadā yūyaṃ syandadhvam upahūto 'haṃ sumedhā varcasvī ||2||",
    "GV00avs___u:10008": "(AVŚ_19,40.3a) mā no medhāṃ mā no dīkṣāṃ mā no hiṃsiṣṭaṃ yat tapaḥ |",
    "GV00avs___u:10009": "(AVŚ_19,40.3c) śivā naḥ śaṃ santv āyuṣe śivā bhavantu mātaraḥ ||3||",
    "GV00avs___u:10010": "(AVŚ_19,40.4a) yā naḥ pīparad aśvinā jyotiṣmatī tamas tiraḥ |",
    "GV00avs___u:10011": "(AVŚ_19,40.4c) tām asme rāsatām iṣam ||4||",
    "GV00avs___u:10012": "(AVŚ_19,41.1a) bhadram ichanta ṛṣayaḥ svarvidas tapo dīkṣām upaniṣedur agre |",
    "GV00avs___u:10013": "(AVŚ_19,41.1c) tato rāṣṭraṃ balam ojaś ca jātaṃ tad asmai devā",
    "GV00avs___u:10014": "upasaṃnamantu ||1||",
    "GV00avs___u:10015": "(AVŚ_19,42.1a) brahma hotā brahma yajñā brahmaṇā svaravo mitāḥ |",
    "GV00avs___u:10016": "(AVŚ_19,42.1c) adhvaryur brahmaṇo jāto brahmaṇo 'ntarhitaṃ haviḥ ||1||",
    "GV00avs___u:10017": "(AVŚ_19,42.2a) brahma sruco ghṛtavatīr brahmaṇā vedir uddhitā |",
    "GV00avs___u:10018": "(AVŚ_19,42.2c) brahma yajñasya tattvaṃ ca ṛtvijo ye haviṣkṛtaḥ |",
    "GV00avs___u:10019": "(AVŚ_19,42.2e) śamitāya svāhā ||2||",
    "GV00avs___u:10020": "(AVŚ_19,42.3a) aṃhomuce pra bhare manīṣām ā sutrāvṇe sumatim āvṛṇānaḥ |",
    "GV00avs___u:10021": "(AVŚ_19,42.3c) imam indra prati havyaṃ gṛbhāya satyāḥ santu yajamānasya kāmāḥ ||3||",
    "GV00avs___u:10022": "(AVŚ_19,42.4a) aṃhomucaṃ vrṣabhaṃ yajñiyānāṃ virājantaṃ prathamam adhvarāṇam |",
    "GV00avs___u:10023": "(AVŚ_19,42.4c) apāṃ napātam aśvinā huve dhiya indriyeṇa ta indriyaṃ dattam",
    "GV00avs___u:10024": "ojaḥ ||4||",
    "GV00avs___u:10025": "(AVŚ_19,43.1a) yatra brahmavido yānti dīkṣayā tapasā saha |",
    "GV00avs___u:10026": "(AVŚ_19,43.1c) agnir mā tatra nayatv agnir medhā dadhātu me |",
    "GV00avs___u:10027": "(AVŚ_19,43.1e) agnaye svāhā ||1||",
    "GV00avs___u:10028": "(AVŚ_19,43.2a) yatra brahmavido yānti dīkṣayā tapasā saha |",
    "GV00avs___u:10029": "(AVŚ_19,43.2c) vāyur mā tatra nayatu vāyuḥ praṇān dadhātu me vāyave svāhā",
    "GV00avs___u:10030": "(AVŚ_19,43.3a) yatra brahmavido yānti dīkṣayā tapasā saha |",
    "GV00avs___u:10031": "(AVŚ_19,43.3c) sūryo mā tatra nayatu cakṣuḥ sūryo dadhātu me |",
    "GV00avs___u:10032": "(AVŚ_19,43.3e) sūryāya svāhā ||3||",
    "GV00avs___u:10033": "(AVŚ_19,43.4a) yatra brahmavido yānti dīkṣayā tapasā saha |",
    "GV00avs___u:10034": "(AVŚ_19,43.4c) candro mā tatra nayatu manaś candro dadhātu me |",
    "GV00avs___u:10035": "(AVŚ_19,43.4e) candrāya svāhā ||4||",
    "GV00avs___u:10036": "(AVŚ_19,43.5a) yatra brahmavido yānti dīkṣayā tapasā saha |",
    "GV00avs___u:10037": "(AVŚ_19,43.5c) somo mā tatra nayatu payaḥ somo dadhātu me |",
    "GV00avs___u:10038": "(AVŚ_19,43.5e) somāya svāhā ||5||",
    "GV00avs___u:10039": "(AVŚ_19,43.6a) yatra brahmavido yānti dīkṣayā tapasā saha |",
    "GV00avs___u:10040": "(AVŚ_19,43.6c) indro mā tatra nayatu balam indro dadhātu me |",
    "GV00avs___u:10041": "(AVŚ_19,43.6e) indrāya svāhā ||6||",
    "GV00avs___u:10042": "(AVŚ_19,43.7a) yatra brahmavido yānti dīkṣayā tapasā saha |",
    "GV00avs___u:10043": "(AVŚ_19,43.7c) āpo mā tatra nayatv amṛtam mopa tiṣṭhatu |",
    "GV00avs___u:10044": "(AVŚ_19,43.7e) adbhyaḥ svāhā ||7||",
    "GV00avs___u:10045": "(AVŚ_19,43.8a) yatra brahmavido yānti dīkṣayā tapasā saha |",
    "GV00avs___u:10046": "(AVŚ_19,43.8c) brahmā mā tatra nayatu brahmā brahma dadhātu me |",
    "GV00avs___u:10047": "(AVŚ_19,43.8e) brahmaṇe svāhā ||8||",
    "GV00avs___u:10048": "(AVŚ_19,44.1a) āyuṣo 'si prataraṇaṃ vipraṃ bheṣajam ucyase |",
    "GV00avs___u:10049": "(AVŚ_19,44.1c) tad āñjana tvaṃ śaṃtāte śam āpo abhayaṃ kṛtam ||1||",
    "GV00avs___u:10050": "(AVŚ_19,44.2a) yo harimā jāyānyo 'ṅgabhedo viṣalpakaḥ |",
    "GV00avs___u:10051": "(AVŚ_19,44.2c) sarvaṃ te yakṣmam aṅgebhyo bahir nir hantv āñjanam ||2||",
    "GV00avs___u:10052": "(AVŚ_19,44.3a) āñjanaṃ pṛthivyāṃ jātaṃ bhadraṃ puruṣajīvanam |",
    "GV00avs___u:10053": "(AVŚ_19,44.3c) kṛṇotv apramāyukaṃ rathajūtim anāgasam ||3||",
    "GV00avs___u:10054": "(AVŚ_19,44.4a) prāṇa prāṇaṃ trāyasvāso asave mṛḍa |",
    "GV00avs___u:10055": "(AVŚ_19,44.4c) nirṛte nirṛtyā naḥ pāśebhyo muñca ||4||",
    "GV00avs___u:10056": "(AVŚ_19,44.5a) sindhor garbho 'si vidyutāṃ puṣpam |",
    "GV00avs___u:10057": "(AVŚ_19,44.5c) vātaḥ prāṇaḥ sūryaś cakṣur divas payaḥ ||5||",
    "GV00avs___u:10058": "(AVŚ_19,44.6a) devāñjana traikakuda pari mā pāhi viśvataḥ |",
    "GV00avs___u:10059": "(AVŚ_19,44.6c) na tvā taranty oṣadhayo bāhyāḥ parvatīyā uta ||6||",
    "GV00avs___u:10060": "(AVŚ_19,44.7a) vīdaṃ madhyam avāsṛpad rakṣohāmīvacātanaḥ |",
    "GV00avs___u:10061": "(AVŚ_19,44.7c) amīvāḥ sarvāś cātayan nāśayad abhibhā itaḥ ||7||",
    "GV00avs___u:10062": "(AVŚ_19,44.8a) bahv idaṃ rājan varuṇānṛtam āha pūruṣaḥ |",
    "GV00avs___u:10063": "(AVŚ_19,44.8c) tasmāt sahasravīrya muñca naḥ pary aṃhasaḥ ||8||",
    "GV00avs___u:10064": "(AVŚ_19,44.9a) yad āpo aghnyā iti varuṇeti yad ūcima |",
    "GV00avs___u:10065": "(AVŚ_19,44.9c) tasmāt sahasravīrya muñca naḥ pary aṃhasaḥ ||9||",
    "GV00avs___u:10066": "(AVŚ_19,44.10a) mitraś ca tvā varuṇaś cānupreyatur āñjana |",
    "GV00avs___u:10067": "(AVŚ_19,44.10c) tau tvānugatya dūraṃ bhogāya punar ohatuḥ ||10||",
    "GV00avs___u:10068": "(AVŚ_19,45.1a) ṛṇād ṛṇam iva saṃ naya kṛtyāṃ kṛtyākṛto gṛham |",
    "GV00avs___u:10069": "(AVŚ_19,45.1c) cakṣurmantrasya durhārdaḥ pṛṣṭīr api śṛṇāñjana ||1||",
    "GV00avs___u:10070": "(AVŚ_19,45.2a) yad asmāsu duṣvapnyaṃ yad goṣu yac ca no gṛhe |",
    "GV00avs___u:10071": "(AVŚ_19,45.2c) anāmagas taṃ ca durhārdaḥ priyaḥ prati muñcatām ||2||",
    "GV00avs___u:10072": "(AVŚ_19,45.3a) apām ūrja ojaso vāvṛdhānam agner jātam adhi jātavedasaḥ |",
    "GV00avs___u:10073": "(AVŚ_19,45.3c) caturvīraṃ parvatīyaṃ yad āñjanaṃ diśaḥ pradiśaḥ karad ic chivās te ||3||",
    "GV00avs___u:10074": "(AVŚ_19,45.4a) caturvīraṃ badhyata āñjanaṃ te sarvā diśo abhayās te bhavantu |",
    "GV00avs___u:10075": "(AVŚ_19,45.4c) dhruvas tiṣṭhāsi saviteva cārya imā viśo abhi harantu te",
    "GV00avs___u:10076": "balim ||4||",
    "GV00avs___u:10077": "(AVŚ_19,45.5a) ākṣvaikaṃ maṇim ekaṃ krṇuṣva snāhy ekenā pibaikam eṣām |",
    "GV00avs___u:10078": "(AVŚ_19,45.5c) caturvīraṃ nairṛtebhyaś caturbhyo grāhyā bandhebhyaḥ pari",
    "GV00avs___u:10079": "pātv asmān ||5||",
    "GV00avs___u:10080": "(AVŚ_19,45.6a) agnir māgnināvatu prāṇāyāpānāyāyuṣe varcasa ojase |",
    "GV00avs___u:10081": "(AVŚ_19,45.6c) tejase svastaye subhūtaye svāhā ||6||",
    "GV00avs___u:10082": "(AVŚ_19,45.7a) indro mendriyeṇāvatu prāṇāyāpānāyāyuṣe varcasa ojase |",
    "GV00avs___u:10083": "(AVŚ_19,45.7c) tejase svastaye subhūtaye svāhā ||7||",
    "GV00avs___u:10084": "(AVŚ_19,45.8a) somo mā saumyenāvatu prāṇāyāpānāyāyuṣe varcasa ojase |",
    "GV00avs___u:10085": "(AVŚ_19,45.8c) tejase svastaye subhūtaye svāhā ||8||",
    "GV00avs___u:10086": "(AVŚ_19,45.9a) bhago ma bhagenāvatu prāṇāyāpānāyāyuṣe varcasa ojase |",
    "GV00avs___u:10087": "(AVŚ_19,45.9c) tejase svastaye subhūtaye svāhā ||9||",
    "GV00avs___u:10088": "(AVŚ_19,45.10a) maruto mā gaṇair avantu prāṇāyāpānāyuṣe varcasa ojase tejase |",
    "GV00avs___u:10089": "(AVŚ_19,45.10c) svastaye subhūtaye svāhā ||10||",
    "GV00avs___u:10090": "(AVŚ_19,46.1a) prajāpatiṣ ṭvā badhnāt prathamam astṛtaṃ vīryāya kam |",
    "GV00avs___u:10091": "(AVŚ_19,46.1c) tat te badhnāmy āyuṣe varcasa ojase ca balāya cāstṛtas",
    "GV00avs___u:10092": "tvābhi rakṣatu ||1||",
    "GV00avs___u:10093": "(AVŚ_19,46.2a) ūrdhvas tiṣṭhatu rakṣann apramādam astṛtemam mā tvā dabhan paṇayo yātudhānāḥ",
    "GV00avs___u:10094": "(AVŚ_19,46.2c) indra iva dasyūn ava dhūnuṣva pṛtanyataḥ sarvāṃ chatrūn vi",
    "GV00avs___u:10095": "ṣahasvāstṛtas tvābhi rakṣatu ||2||",
    "GV00avs___u:10096": "(AVŚ_19,46.3a) śataṃ ca na praharanto nighnanto na tastire |",
    "GV00avs___u:10097": "(AVŚ_19,46.3c) tasminn indraḥ pary adatta cakṣuḥ prāṇam atho balam astṛtas",
    "GV00avs___u:10098": "tvābhi rakṣatu ||3||",
    "GV00avs___u:10099": "(AVŚ_19,46.4a) indrasya tvā varmaṇā pari dhāpayāmo yo devānām adhirājo babhūva |",
    "GV00avs___u:10100": "(AVŚ_19,46.4c) punas tvā devāḥ pra ṇayantu sarve 'stṛtas tvābhi rakṣatu ||4||",
    "GV00avs___u:10101": "(AVŚ_19,46.5a) asmin maṇāv ekaśataṃ vīryāṇi sahasraṃ prāṇā asminn astṛte |",
    "GV00avs___u:10102": "(AVŚ_19,46.5c) vyāghraḥ śatrūn abhi tiṣṭha sarvān yas tvā pṛtanyād adharaḥ",
    "GV00avs___u:10103": "so astv astṛtas tvābhi rakṣatu ||5||",
    "GV00avs___u:10104": "(AVŚ_19,46.6a) ghṛtād ullupto madhumān payasvānt sahasraprāṇaḥ śatayonir",
    "GV00avs___u:10105": "vayodhāḥ |",
    "GV00avs___u:10106": "(AVŚ_19,46.6c) śambhūś ca mayobhūś corjasvāṃś ca payasvāṃś cāstṛtas tvābhi rakṣatu ||6||",
    "GV00avs___u:10107": "(AVŚ_19,46.7a) yathā tvam uttaro 'so asapatnaḥ sapatnahā |",
    "GV00avs___u:10108": "(AVŚ_19,46.7c) sajātānām asad vaśī tathā tvā savitā karad astṛtas tvābhi",
    "GV00avs___u:10109": "rakṣatu ||7||",
    "GV00avs___u:10110": "(AVŚ_19,47.1a) ā rātri pārthivaṃ rajaḥ pitur aprāyi dhāmabhiḥ |",
    "GV00avs___u:10111": "(AVŚ_19,47.1c) divaḥ sadāṃsi bṛhatī vi tiṣṭhasa ā tveṣaṃ vartate tamaḥ",
    "GV00avs___u:10112": "(AVŚ_19,47.2a) na yasyāḥ pāraṃ dadṛśe na yoyuvad viśvam asyāṃ ni viśate yad ejati |",
    "GV00avs___u:10113": "(AVŚ_19,47.2c) ariṣṭāsas ta urvi tamasvati rātri pāram aśīmahi bhadre pāram aśīmahi ||2||",
    "GV00avs___u:10114": "(AVŚ_19,47.3a) ye te rātri nṛcakṣaso draṣṭāro navatir nava |",
    "GV00avs___u:10115": "(AVŚ_19,47.3c) aśītiḥ santy aṣṭā uto te sapta saptatiḥ ||3||",
    "GV00avs___u:10116": "(AVŚ_19,47.4a) ṣaṣṭiś ca ṣaṭ ca revati pañcāśat pañca sumnayi |",
    "GV00avs___u:10117": "(AVŚ_19,47.4c) catvāraś catvāriṃśac ca trayas triṃśac ca vājini ||4||",
    "GV00avs___u:10118": "(AVŚ_19,47.5a) dvau ca te viṃśatiś ca te rātry ekādaśāvamāḥ |",
    "GV00avs___u:10119": "(AVŚ_19,47.5c) tebhir no adya pāyubhir nu pāhi duhitar divaḥ ||5||",
    "GV00avs___u:10120": "(AVŚ_19,47.6a) rakṣā mākir no aghaśaṃsa īśata mā no duḥśaṃsa īśata |",
    "GV00avs___u:10121": "(AVŚ_19,47.6c) mā no adya gavāṃ steno māvīnāṃ vṛka īśata ||6||",
    "GV00avs___u:10122": "(AVŚ_19,47.7a) māśvānāṃ bhadre taskaro mā nṛṇāṃ yātudhānyaḥ |",
    "GV00avs___u:10123": "(AVŚ_19,47.7c) paramebhiḥ pathibhi steno dhāvatu taskaraḥ |",
    "GV00avs___u:10124": "(AVŚ_19,47.7e) pareṇa datvatī rajjuḥ pareṇāghāyur arṣatu ||7||",
    "GV00avs___u:10125": "(AVŚ_19,47.8a) adha rātri tṛṣṭadhūmam aśīrṣāṇam ahiṃ kṛṇu |",
    "GV00avs___u:10126": "(AVŚ_19,47.8c) hanū vṛkasya jambhayā stenaṃ drupade jahi ||8||",
    "GV00avs___u:10127": "(AVŚ_19,47.9a) tvayi rātri vasāmasi svapiṣyāmasi jāgṛhi |",
    "GV00avs___u:10128": "(AVŚ_19,47.9c) gobhyo naḥ śarma yachāśvebhyaḥ puruṣebhyaḥ ||9||",
    "GV00avs___u:10129": "(AVŚ_19,48.1a) atho yāni ca yasmā ha yāni cāntaḥ parīṇahi |",
    "GV00avs___u:10130": "(AVŚ_19,48.1c) tāni te pari dadmasi ||1||",
    "GV00avs___u:10131": "(AVŚ_19,48.2a) rātri mātar uṣase naḥ pari dehi |",
    "GV00avs___u:10132": "(AVŚ_19,48.2c) uṣā no ahne pari dadātv ahas tubhyaṃ vibhāvari ||2||",
    "GV00avs___u:10133": "(AVŚ_19,48.3a) yat kiṃ cedaṃ patayati yat kiṃ cedaṃ sarīsṛpam |",
    "GV00avs___u:10134": "(AVŚ_19,48.3c) yat kiṃ ca parvatāyāsatvaṃ tasmāt tvaṃ rātri pāhi naḥ ||3||",
    "GV00avs___u:10135": "(AVŚ_19,48.4a) sā paścāt pāhi sā puraḥ sottarād adharād uta |",
    "GV00avs___u:10136": "(AVŚ_19,48.4c) gopāya no vibhāvari stotāras ta iha smasi ||4||",
    "GV00avs___u:10137": "(AVŚ_19,48.5a) ye rātrim anutiṣṭhanti ye ca bhūteṣu jāgrati |",
    "GV00avs___u:10138": "(AVŚ_19,48.5c) paśūn ye sarvān rakṣanti te na ātmasu jāgrati te naḥ paśuṣu jāgrati ||5||",
    "GV00avs___u:10139": "(AVŚ_19,48.6a) veda vai rātri te nāma ghṛtācī nāma vā asi |",
    "GV00avs___u:10140": "(AVŚ_19,48.6c) tāṃ tvāṃ bharadvājo veda sā no vitte 'dhi jāgrati ||6||",
    "GV00avs___u:10141": "(AVŚ_19,49.1a) iṣirā yoṣā yuvatir damūnā rātrī devasya savitur bhagasya |",
    "GV00avs___u:10142": "(AVŚ_19,49.1c) aśvakṣabhā suhavā saṃbhṛtaśrīr ā paprau dyāvāpṛthivī",
    "GV00avs___u:10143": "mahitvā ||1||",
    "GV00avs___u:10144": "(AVŚ_19,49.2a) ati viśvāny aruhad gambhiro varṣiṣṭham aruhanta śraviṣṭhāḥ",
    "GV00avs___u:10145": "(AVŚ_19,49.2c) uśatī rātry anu sā bhadrābhi tiṣṭhate mitra iva svadhābhiḥ",
    "GV00avs___u:10146": "(AVŚ_19,49.3a) varye vande subhage sujāta ājagan rātri sumanā iha syām |",
    "GV00avs___u:10147": "(AVŚ_19,49.3c) asmāṃs trāyasva naryāṇi jātā atho yāni gavyāni puṣṭyā ||3||",
    "GV00avs___u:10148": "(AVŚ_19,49.4a) siṃhasya rātry uśatī pīṃṣasya vyāghrasya dvīpino varca ā dade |",
    "GV00avs___u:10149": "(AVŚ_19,49.4c) aśvasya bradhnaṃ puruṣasya māyuṃ puru rūpāṇi kṛṇuṣe vibhātī ||4||",
    "GV00avs___u:10150": "(AVŚ_19,49.5a) śivāṃ rātrim anusūryaṃ ca himasya mātā suhavā no astu |",
    "GV00avs___u:10151": "(AVŚ_19,49.5c) asya stomasya subhage ni bodha yena tvā vande viśvāsu dikṣu",
    "GV00avs___u:10152": "(AVŚ_19,49.6a) stomasya no vibhāvari rātri rājeva joṣase |",
    "GV00avs___u:10153": "(AVŚ_19,49.6c) asāma sarvavīrā bhavāma sarvavedaso vyuchantīr anūṣasaḥ",
    "GV00avs___u:10154": "(AVŚ_19,49.7a) śamyā ha nāma dadhiṣe mama dipsanti ye dhanā |",
    "GV00avs___u:10155": "(AVŚ_19,49.7c) rātrīhi tān asutapā ya steno na vidyate yat punar na vidyate ||7||",
    "GV00avs___u:10156": "(AVŚ_19,49.8a) bhadrāsi rātri camaso na viṣṭo viṣvaṅ gorūpaṃ yuvatir bibharṣi |",
    "GV00avs___u:10157": "(AVŚ_19,49.8c) cakṣuṣmatī me uśatī vapūmṣi prati tvaṃ divyā na kṣām",
    "GV00avs___u:10158": "amukthāḥ ||8||",
    "GV00avs___u:10159": "(AVŚ_19,49.9a) yo adya stena āyaty aghāyur martyo ripuḥ |",
    "GV00avs___u:10160": "(AVŚ_19,49.9c) rātrī tasya pratītya pra grīvāḥ pra śiro hanat ||9||",
    "GV00avs___u:10161": "(AVŚ_19,49.10a) pra pādau na yathāyati pra hastau na yathāśiṣat |",
    "GV00avs___u:10162": "(AVŚ_19,49.10c) yo malimlur upāyati sa saṃpiṣṭo apāyati |",
    "GV00avs___u:10163": "(AVŚ_19,49.10e) apāyati svapāyati śuṣke sthāṇāv apāyati ||10||",
    "GV00avs___u:10164": "(AVŚ_19,50.1a) adha rātri tṛṣṭadhūmam aśīrṣāṇam ahiṃ kṛṇu |",
    "GV00avs___u:10165": "(AVŚ_19,50.1c) akṣau vṛkasya nir jahyās tena taṃ drupade jahi ||1||",
    "GV00avs___u:10166": "(AVŚ_19,50.2a) ye te rātry anaḍvāhas tīkṣṇaśṛṅgāḥ svāśavaḥ |",
    "GV00avs___u:10167": "(AVŚ_19,50.2c) tebhir no adya pārayāti durgāṇi viśvahā ||2||",
    "GV00avs___u:10168": "(AVŚ_19,50.3a) rātriṃrātrim ariṣyantas tarema tanvā vayam |",
    "GV00avs___u:10169": "(AVŚ_19,50.3c) gambhīram aplavā iva na tareyur arātayaḥ ||3||",
    "GV00avs___u:10170": "(AVŚ_19,50.4a) yathā śāmyākaḥ prapatann apavān nānuvidyate |",
    "GV00avs___u:10171": "(AVŚ_19,50.4c) evā rātri pra pātaya yo asmāṃ abhyaghāyati ||4||",
    "GV00avs___u:10172": "(AVŚ_19,50.5a) apa stenaṃ vāsayo goajam uta taskaram |",
    "GV00avs___u:10173": "(AVŚ_19,50.5c) atho yo arvataḥ śiro 'bhidhāya ninīṣati ||5||",
    "GV00avs___u:10174": "(AVŚ_19,50.6a) yad adya rātri subhage vibhajanty ayo vasu |",
    "GV00avs___u:10175": "(AVŚ_19,50.6c) yad etad asmān bhojaya yathed anyān upāyasi ||6||",
    "GV00avs___u:10176": "(AVŚ_19,50.7a) uṣase naḥ pari dehi sarvān rātry anāgasaḥ |",
    "GV00avs___u:10177": "(AVŚ_19,50.7c) uṣā no ahne ā bhajād ahas tubhyaṃ vibhāvari ||7||",
    "GV00avs___u:10178": "(AVŚ_19,51.1a) ayuto 'ham ayuto ma ātmāyutaṃ me cakṣur ayutaṃ me śrotram |",
    "GV00avs___u:10179": "(AVŚ_19,51.1c) ayuto me prāṇo 'yuto me 'pāno 'yuto me vyāno 'yuto 'haṃ",
    "GV00avs___u:10180": "sarvaḥ ||1||",
    "GV00avs___u:10181": "(AVŚ_19,51.2a) devasya tvā savituḥ prasave 'śvinor bāhubhyāṃ pūṣṇo hastābhyāṃ prasūta ā rabhe ||2||",
    "GV00avs___u:10182": "(AVŚ_19,52.1a) kāmas tad agre sam avartata manaso retaḥ prathamaṃ yad āsīt",
    "GV00avs___u:10183": "(AVŚ_19,52.1c) sa kāma kāmena bṛhatā sayonī rāyas poṣaṃ yajamānāya dhehi",
    "GV00avs___u:10184": "(AVŚ_19,52.2a) tvaṃ kāma sahasāsi pratiṣṭhito vibhur vibhāvā sakha ā sakhīyate |",
    "GV00avs___u:10185": "(AVŚ_19,52.2c) tvam ugraḥ pṛtanāsu sasahiḥ saha ojo yajamānāya dhehi ||2||",
    "GV00avs___u:10186": "(AVŚ_19,52.3a) dūrāc cakamānāya pratipāṇāyākṣaye |",
    "GV00avs___u:10187": "(AVŚ_19,52.3c) āsmā aśṛṇvann āśāḥ kāmenājanayant svaḥ ||3||",
    "GV00avs___u:10188": "(AVŚ_19,52.4a) kāmena mā kāma āgan hṛdayād dhṛdayaṃ pari |",
    "GV00avs___u:10189": "(AVŚ_19,52.4c) yad amīṣām ado manas tad aitūpa mām iha ||4||",
    "GV00avs___u:10190": "(AVŚ_19,52.5a) yat kāma kāmayamānā idaṃ kṛṇmasi te haviḥ |",
    "GV00avs___u:10191": "(AVŚ_19,52.5c) tan naḥ sarvaṃ sam ṛdhyatām athaitasya haviṣo vīhi svāhā",
    "GV00avs___u:10192": "(AVŚ_19,53.1a) kālo aśvo vahati saptaraśmiḥ sahasrākṣo ajaro bhūriretāḥ |",
    "GV00avs___u:10193": "(AVŚ_19,53.1c) tam ā rohanti kavayo vipaścitas tasya cakrā bhuvanāni viśvā",
    "GV00avs___u:10194": "(AVŚ_19,53.2a) sapta cakrān vahati kāla eṣa saptāsya nābhīr amṛtaṃ nv",
    "GV00avs___u:10195": "akṣaḥ |",
    "GV00avs___u:10196": "(AVŚ_19,53.2c) sa imā viśvā bhuvanāny añjat kālaḥ sa īyate prathamo nu devaḥ ||2||",
    "GV00avs___u:10197": "(AVŚ_19,53.3a) pūrṇaḥ kumbho 'dhi kāla āhitas taṃ vai paśyāmo bahudhā nu santam |",
    "GV00avs___u:10198": "(AVŚ_19,53.3c) sa imā viśvā bhuvanāni pratyaṅ kālaṃ tam āhuḥ parame vyoman",
    "GV00avs___u:10199": "(AVŚ_19,53.4a) sa eva saṃ bhuvanāny ābharat sa eva saṃ bhuvanāni pary ait |",
    "GV00avs___u:10200": "(AVŚ_19,53.4c) pitā sann abhavat putra eṣāṃ tasmād vai nānyat param asti tejaḥ ||4||",
    "GV00avs___u:10201": "(AVŚ_19,53.5a) kālo 'mūṃ divam ajanayat kāla imāḥ pṛthivīr uta |",
    "GV00avs___u:10202": "(AVŚ_19,53.5c) kāle ha bhūtaṃ bhavyaṃ ceṣitaṃ ha vi tiṣṭhate ||5||",
    "GV00avs___u:10203": "(AVŚ_19,53.6a) kālo bhūtim asṛjata kāle tapati sūryaḥ |",
    "GV00avs___u:10204": "(AVŚ_19,53.6c) kāle ha viśvā bhūtāni kāle cakṣur vi paśyati ||6||",
    "GV00avs___u:10205": "(AVŚ_19,53.7a) kāle manaḥ kāle prāṇaḥ kāle nāma samāhitam |",
    "GV00avs___u:10206": "(AVŚ_19,53.7c) kālena sarvā nandanty āgatena prajā imāḥ ||7||",
    "GV00avs___u:10207": "(AVŚ_19,53.8a) kāle tapaḥ kāle jyeṣṭham kāle brahma samāhitam |",
    "GV00avs___u:10208": "(AVŚ_19,53.8c) kālo ha sarvasyeśvaro yaḥ pitāsīt prajāpateḥ ||8||",
    "GV00avs___u:10209": "(AVŚ_19,53.9a) teneṣitaṃ tena jātaṃ tad u tasmin pratiṣṭhitam |",
    "GV00avs___u:10210": "(AVŚ_19,53.9c) kālo ha brahma bhūtvā bibharti parameṣṭhinam ||9||",
    "GV00avs___u:10211": "(AVŚ_19,53.10a) kālaḥ prajā asṛjata kālo agre prajāpatim |",
    "GV00avs___u:10212": "(AVŚ_19,53.10c) svayaṃbhūḥ kaśyapaḥ kālāt tapaḥ kālād ajāyata ||10||",
    "GV00avs___u:10213": "(AVŚ_19,54.1a) kālād āpaḥ sam abhavan kālād brahma tapo diśaḥ |",
    "GV00avs___u:10214": "(AVŚ_19,54.1c) kālenod eti sūryaḥ kāle ni viśate punaḥ ||1||",
    "GV00avs___u:10215": "(AVŚ_19,54.2a) kālena vātaḥ pavate kālena pṛthivī mahī |",
    "GV00avs___u:10216": "(AVŚ_19,54.2c) dyaur mahī kāla āhitā ||2||",
    "GV00avs___u:10217": "(AVŚ_19,54.3a) kālo ha bhūtaṃ bhavyaṃ ca putro ajanayat purā |",
    "GV00avs___u:10218": "(AVŚ_19,54.3c) kālād ṛcaḥ sam abhavan yajuḥ kālād ajāyata ||3||",
    "GV00avs___u:10219": "(AVŚ_19,54.4a) kālo yajñaṃ sam airayad devebhyo bhāgam akṣitam |",
    "GV00avs___u:10220": "(AVŚ_19,54.4c) kāle gandharvāpsarasaḥ kāle lokāḥ pratiṣṭhitāḥ ||4||",
    "GV00avs___u:10221": "(AVŚ_19,54.5a) kāle 'yam aṅgirā devo 'tharvā cādhi tiṣṭhataḥ |",
    "GV00avs___u:10222": "(AVŚ_19,54.5c) imaṃ ca lokaṃ paramaṃ ca lokaṃ puṇyāṃś ca lokān vidhṛtīś ca puṇyāḥ |",
    "GV00avs___u:10223": "(AVŚ_19,54.5e) sarvāṃl lokān abhijitya brahmaṇā kālaḥ sa īyate paramo nu",
    "GV00avs___u:10224": "devaḥ ||5||",
    "GV00avs___u:10225": "(AVŚ_19,55.1a) rātriṃrātrim aprayātaṃ bharanto 'śvāyeva tiṣṭhate ghāsam asmai |",
    "GV00avs___u:10226": "(AVŚ_19,55.1c) rāyas poṣeṇa sam iṣā madanto mā te agne prativeśā riṣāma",
    "GV00avs___u:10227": "(AVŚ_19,55.2a) yā te vasor vāta iṣuḥ sā ta eṣā tayā no mṛḍa |",
    "GV00avs___u:10228": "(AVŚ_19,55.2c) rāyas poṣeṇa sam iṣā madanto mā te agne prativeśā riṣāma",
    "GV00avs___u:10229": "(AVŚ_19,55.3a) sāyaṃsāyaṃ gṛhapatir no agniḥ prātaḥprātaḥ saumanasasya",
    "GV00avs___u:10230": "dātā |",
    "GV00avs___u:10231": "(AVŚ_19,55.3c) vasorvasor vasudāna edhi vayaṃ tvendhānās tanvaṃ puṣema",
    "GV00avs___u:10232": "(AVŚ_19,55.4a) prātaḥprātar gṛhapatir no agniḥ sāyaṃsāyaṃ saumanasasya",
    "GV00avs___u:10233": "dātā |",
    "GV00avs___u:10234": "(AVŚ_19,55.4c) vasorvasor vasudāna edhīndhānās tvā śataṃhimā ṛdhema ||4||",
    "GV00avs___u:10235": "(AVŚ_19,55.5a) apaścā dagdhānnasya bhūyāsam |",
    "GV00avs___u:10236": "(AVŚ_19,55.5c) annādāyānnapataye rudrāya namo agnaye |",
    "GV00avs___u:10237": "(AVŚ_19,55.5e) sabhyaḥ sabhāṃ me pāhi ye ca sabhyāḥ sabhāsadaḥ ||5||",
    "GV00avs___u:10238": "(AVŚ_19,55.6a) tvām indrā puruhūta viśvam āyur vy aśnavan |",
    "GV00avs___u:10239": "(AVŚ_19,55.6c) aharahar balim it te haranto 'śvāyeva tiṣṭhate ghāsam agne",
    "GV00avs___u:10240": "(AVŚ_19,56.1a) yamasya lokād adhy ā babhūvitha pramadā martyān pra yunakṣi",
    "GV00avs___u:10241": "dhīraḥ |",
    "GV00avs___u:10242": "(AVŚ_19,56.1c) ekākinā sarathaṃ yāsi vidvānt svapnaṃ mimāno asurasya yonau ||1||",
    "GV00avs___u:10243": "(AVŚ_19,56.2a) bandhas tvāgre viśvacayā apaśyat purā rātryā janitor eke ahni |",
    "GV00avs___u:10244": "(AVŚ_19,56.2c) tataḥ svapnedam adhy ā babhūvitha bhiṣagbhyo rūpam apagūhamānaḥ ||2||",
    "GV00avs___u:10245": "(AVŚ_19,56.3a) bṛhadgāvāsurebhyo 'dhi devān upāvartata mahimānam ichan |",
    "GV00avs___u:10246": "(AVŚ_19,56.3c) tasmai svapnāya dadhur ādhipatyaṃ trayastriṃśāsaḥ svar",
    "GV00avs___u:10247": "ānaśānāḥ ||3||",
    "GV00avs___u:10248": "(AVŚ_19,56.4a) naitāṃ viduḥ pitaro nota devā yeṣāṃ jalpiś caraty antaredam",
    "GV00avs___u:10249": "(AVŚ_19,56.4c) trite svapnam adadhur āptye nara ādityāso varuṇenānuśiṣṭāḥ",
    "GV00avs___u:10250": "(AVŚ_19,56.5a) yasya krūram abhajanta duṣkṛto 'svapnena sukṛtaḥ puṇyam āyuḥ |",
    "GV00avs___u:10251": "(AVŚ_19,56.5c) svar madasi parameṇa bandhunā tapyamānasya manaso 'dhi",
    "GV00avs___u:10252": "jajñiṣe ||5||",
    "GV00avs___u:10253": "(AVŚ_19,56.6a) vidma te sarvāḥ parijāḥ purastād vidma svapna yo adhipā ihā te |",
    "GV00avs___u:10254": "(AVŚ_19,56.6c) yaśaśvino no yaśaseha pāhy ārād dviṣebhir apa yāhi dūram",
    "GV00avs___u:10255": "(AVŚ_19,57.1a) yathā kalāṃ yathā śaphaṃ yathā rṇaṃ samnayanti |",
    "GV00avs___u:10256": "(AVŚ_19,57.1c) evā duṣvapnyaṃ sarvam apriye saṃ nayāmasi ||1||",
    "GV00avs___u:10257": "(AVŚ_19,57.2a) saṃ rājāno aguḥ sam ṛṇāmy aguḥ saṃ kuṣṭhā aguḥ saṃ kalā aguḥ |",
    "GV00avs___u:10258": "(AVŚ_19,57.2c) sam asmāsu yad duṣvapnyaṃ nir dviṣate duṣvapnyaṃ suvāma ||2||",
    "GV00avs___u:10259": "(AVŚ_19,57.3a) devānāṃ patnīnāṃ garbha yamasya kara yo bhadraḥ svapna |",
    "GV00avs___u:10260": "(AVŚ_19,57.3c) sa mama yaḥ pāpas tad dviṣate pra hiṇmaḥ |",
    "GV00avs___u:10261": "(AVŚ_19,57.3e) mā tṛṣṭānām asi kṛṣṇaśakuner mukham ||3||",
    "GV00avs___u:10262": "(AVŚ_19,57.4a) taṃ tvā svapna tathā saṃ vidma sa tvaṃ svapnāśva iva kāyam aśva iva nīnāham",
    "GV00avs___u:10263": "(AVŚ_19,57.4c) anāsmākaṃ devapīyuṃ piyāruṃ vapa yad asmāsu duṣvapnyaṃ yad goṣu yac ca no gṛhe ||4||",
    "GV00avs___u:10264": "(AVŚ_19,57.5a) anāsmākas tad devapīyuḥ piyārur niṣkam iva prati muñcatām |",
    "GV00avs___u:10265": "(AVŚ_19,57.5c) navāratnīn apamayā asmākaṃ tataḥ pari |",
    "GV00avs___u:10266": "(AVŚ_19,57.5e) duṣvapnyaṃ sarvaṃ dviṣate nir dayāmasi ||5||",
    "GV00avs___u:10267": "(AVŚ_19,58.1a) ghṛtasya jūtiḥ samanā sadevā saṃvatsaraṃ haviṣā vardhayantī",
    "GV00avs___u:10268": "(AVŚ_19,58.1c) śrotraṃ cakṣuḥ prāṇo 'chinno no astv achinnā vayam āyuṣo varcasaḥ ||1||",
    "GV00avs___u:10269": "(AVŚ_19,58.2a) upāsmān prāṇo hvayatām upa prāṇaṃ havāmahe |",
    "GV00avs___u:10270": "(AVŚ_19,58.2c) varco jagrāha pṛthivy antarikṣaṃ varcaḥ somo bṛhaspatir vidhattā ||2||",
    "GV00avs___u:10271": "(AVŚ_19,58.3a) varcaso dyāvāpṛthivī saṃgrahaṇī babhūvathur varco gṛhītvā",
    "GV00avs___u:10272": "pṛthivīm anu saṃ carema |",
    "GV00avs___u:10273": "(AVŚ_19,58.3c) yaśasam gāvo gopatim upa tiṣṭhanty āyatīr yaśo gṛhītvā pṛthivīm anu saṃ carema ||3||",
    "GV00avs___u:10274": "(AVŚ_19,58.4a) vrajaṃ kṛṇudhvaṃ sa hi vo nṛpāṇo varmā sīvyadhvaṃ bahulā",
    "GV00avs___u:10275": "pṛthūni |",
    "GV00avs___u:10276": "(AVŚ_19,58.4c) puraḥ kṛṇudhvam āyasīr adhṛṣṭā mā vaḥ susroc camaso dṛṃhata",
    "GV00avs___u:10277": "tam ||4||",
    "GV00avs___u:10278": "(AVŚ_19,58.5a) yajñasya cakṣuḥ prabhṛtir mukhaṃ ca vācā śrotreṇa manasā juhomi |",
    "GV00avs___u:10279": "(AVŚ_19,58.5c) imaṃ yajñaṃ vitataṃ viśvakarmaṇā devā yantu sumanasyamānāḥ",
    "GV00avs___u:10280": "(AVŚ_19,58.6a) ye devānām ṛtvijo ye ca yajñiyā yebhyo havyaṃ kriyate",
    "GV00avs___u:10281": "bhāgadheyam |",
    "GV00avs___u:10282": "(AVŚ_19,58.6c) imaṃ yajñaṃ saha patnībhir etya yāvanto devās taviṣā mādayantām ||6||",
    "GV00avs___u:10283": "(AVŚ_19,59.1a) tvam agne vratapā asi deva ā martyeṣv ā |",
    "GV00avs___u:10284": "(AVŚ_19,59.1c) tvaṃ yajñeṣv īḍyaḥ ||1||",
    "GV00avs___u:10285": "(AVŚ_19,59.2a) yad vo vayaṃ pramināma vratāni viduṣāṃ devā aviduṣṭarāsaḥ |",
    "GV00avs___u:10286": "(AVŚ_19,59.2c) agniṣ ṭad viśvād ā pṛṇātu vidvānt somasya yo brāhmaṇāṃ",
    "GV00avs___u:10287": "āviveśa ||2||",
    "GV00avs___u:10288": "(AVŚ_19,59.3a) ā devānām api panthām aganma yac chaknavāma tad anupravoḍhum |",
    "GV00avs___u:10289": "(AVŚ_19,59.3c) agnir vidvānt sa yajāt sa id dhotā so 'dhvarānt sa ṛtūn kalpayāti ||3||",
    "GV00avs___u:10290": "(AVŚ_19,60.1a) vāṅ ma āsan nasoḥ prāṇaś cakṣur akṣṇoḥ śrotraṃ karṇayoḥ |",
    "GV00avs___u:10291": "(AVŚ_19,60.1c) apalitāḥ keśā aśoṇā dantā bahu bāhvor balam ||1||",
    "GV00avs___u:10292": "(AVŚ_19,60.2a) ūrvor ojo jaṅghayor javaḥ pādayoḥ |",
    "GV00avs___u:10293": "(AVŚ_19,60.2c) pratiṣṭhā ariṣṭāni me sarvātmānibhṛṣṭaḥ ||2||",
    "GV00avs___u:10294": "(AVŚ_19,61.1a) tanūs tanvā me sahe dataḥ sarvam āyur aśīya |",
    "GV00avs___u:10295": "(AVŚ_19,61.1c) syonaṃ me sīda puruḥ pṛṇasva pavamānaḥ svarge ||1||",
    "GV00avs___u:10296": "(AVŚ_19,62.1a) priyaṃ mā kṛṇu deveṣu priyaṃ rājasu mā kṛṇu |",
    "GV00avs___u:10297": "(AVŚ_19,62.1c) priyaṃ sarvasya paśyata uta śūdra utārye ||1||",
    "GV00avs___u:10298": "(AVŚ_19,63.1a) ut tiṣṭha brahmaṇas pate devān yajñena bodhaya |",
    "GV00avs___u:10299": "(AVŚ_19,63.1c) āyuḥ prāṇaṃ prajāṃ paśūn kīrtiṃ yajamānaṃ ca vardhaya ||1||",
    "GV00avs___u:10300": "(AVŚ_19,64.1a) agne samidham āhārṣaṃ bṛhate jātavedase |",
    "GV00avs___u:10301": "(AVŚ_19,64.1c) sa me śraddhāṃ ca medhāṃ ca jātavedāḥ pra yachatu ||1||",
    "GV00avs___u:10302": "(AVŚ_19,64.2a) idhmena tvā jātavedaḥ samidhā vardhayāmasi |",
    "GV00avs___u:10303": "(AVŚ_19,64.2c) tathā tvam asmān vardhaya prajayā ca dhanena ca ||2||",
    "GV00avs___u:10304": "(AVŚ_19,64.3a) yad agne yāni kāni cid ā te dārūṇi dadhmasi |",
    "GV00avs___u:10305": "(AVŚ_19,64.3c) sarvaṃ tad astu me śivaṃ taj juṣasva yaviṣṭhya ||3||",
    "GV00avs___u:10306": "(AVŚ_19,64.4a) etās te agne samidhas tvam iddhaḥ samid bhava |",
    "GV00avs___u:10307": "(AVŚ_19,64.4c) āyur asmāsu dhehy amṛtatvam ācāryāya ||4||",
    "GV00avs___u:10308": "(AVŚ_19,65.1a) hariḥ suparṇo divam āruho 'rciṣā ye tvā dipsanti divam utpatantam |",
    "GV00avs___u:10309": "(AVŚ_19,65.1c) ava tāṃ jahi harasā jātavedo 'bibhyad ugro 'rciṣā divam ā roha sūrya ||1||",
    "GV00avs___u:10310": "(AVŚ_19,66.1a) ayojālā asurā māyino 'yasmayaiḥ pāśair aṅkino ye caranti |",
    "GV00avs___u:10311": "(AVŚ_19,66.1c) tāṃs te randhayāmi harasā jātavedaḥ sahasraṛṣṭiḥ sapatnān pramṛṇan pāhi vajraḥ",
    "GV00avs___u:10312": "(AVŚ_19,67.1a) paśyema śaradaḥ śatam ||1||",
    "GV00avs___u:10313": "(AVŚ_19,67.2a) jīvema śaradaḥ śatam ||2||",
    "GV00avs___u:10314": "(AVŚ_19,67.3a) budhyema śaradaḥ śatam ||3||",
    "GV00avs___u:10315": "(AVŚ_19,67.4a) rohema śaradaḥ śatam ||4||",
    "GV00avs___u:10316": "(AVŚ_19,67.5a) pūṣema śaradaḥ śatam ||5||",
    "GV00avs___u:10317": "(AVŚ_19,67.6a) bhavema śaradaḥ śatam ||6||",
    "GV00avs___u:10318": "(AVŚ_19,67.7a) bhūṣema śaradaḥ śatam ||7||",
    "GV00avs___u:10319": "(AVŚ_19,67.8a) bhūyasīḥ śaradaḥ śatam ||8||",
    "GV00avs___u:10320": "(AVŚ_19,68.1a) avyasaś ca vyacasaś ca bilaṃ vi ṣyāmi māyayā |",
    "GV00avs___u:10321": "(AVŚ_19,68.1c) tābhyām uddhṛtya vedam atha karmāṇi kṛṇmahe ||1||",
    "GV00avs___u:10322": "(AVŚ_19,69.1a) jīvā stha jīvyāsaṃ sarvam āyur jīvyāsam ||1||",
    "GV00avs___u:10323": "(AVŚ_19,69.2a) upajīvā sthopa jīvyāsaṃ sarvam āyur jīvyāsam ||2||",
    "GV00avs___u:10324": "(AVŚ_19,69.3a) saṃjīvā stha saṃ jīvyāsaṃ sarvam āyur jīvyāsam ||3||",
    "GV00avs___u:10325": "(AVŚ_19,69.4a) jīvalā stha jīvyāsaṃ sarvam āyur jīvyāsam ||4||",
    "GV00avs___u:10326": "(AVŚ_19,70.1a) indra jīva sūrya jīva devā jīvā jīvyāsam aham |",
    "GV00avs___u:10327": "(AVŚ_19,70.1c) sarvam āyur jīvyāsam ||1||",
    "GV00avs___u:10328": "(AVŚ_19,71.1a) stutā mayā varadā vedamātā pra codayantāṃ pāvamānī dvijānām |",
    "GV00avs___u:10329": "(AVŚ_19,71.1c) āyuḥ prāṇaṃ prajāṃ paśuṃ kīrtiṃ draviṇaṃ brahmavarcasam |",
    "GV00avs___u:10330": "(AVŚ_19,71.1e) mahyaṃ dattvā vrajata brahmalokam ||1||",
    "GV00avs___u:10331": "(AVŚ_19,72.1a) yasmāt kośād udabharāma vedaṃ tasminn antar ava dadhma enam",
    "GV00avs___u:10332": "(AVŚ_19,72.1c) kṛtam iṣṭaṃ brahmaṇo vīryeṇa tena mā devās tapasāvateha ||1||",
    "GV00avs___u:10333": "(AVŚ_20,1.1a) indra tvā vṛṣabhaṃ vayaṃ sute some havāmahe |",
    "GV00avs___u:10334": "(AVŚ_20,1.1c) sa pāhi madhvo andhasaḥ ||1||",
    "GV00avs___u:10335": "(AVŚ_20,1.2a) maruto yasya hi kṣaye pāthā divo vimahasaḥ |",
    "GV00avs___u:10336": "(AVŚ_20,1.2c) sa sugopātamo janaḥ ||2||",
    "GV00avs___u:10337": "(AVŚ_20,1.3a) ukṣānnāya vaśānnāya somapṛṣṭhāya vedhase |",
    "GV00avs___u:10338": "(AVŚ_20,1.3c) stomair vidhemāgnaye ||3||",
    "GV00avs___u:10339": "(AVŚ_20,2.1a) marutaḥ potrāt suṣṭubhaḥ svarkād ṛtunā somaṃ pibantu ||1||",
    "GV00avs___u:10340": "(AVŚ_20,2.2a) agnir āgnīdhrāt suṣṭubhaḥ svarkād ṛtunā somaṃ pibatu ||2||",
    "GV00avs___u:10341": "(AVŚ_20,2.3a) indro brahmā brāhmaṇāt suṣṭubhaḥ svarkād ṛtunā somaṃ pibatu ||3||",
    "GV00avs___u:10342": "(AVŚ_20,2.4a) devo draviṇodāḥ potrāt suṣṭubhaḥ svarkād ṛtunā somaṃ pibatu ||4||",
    "GV00avs___u:10343": "(AVŚ_20,3.1a) ā yāhi suṣumā hi ta indra somaṃ pibā imam |",
    "GV00avs___u:10344": "(AVŚ_20,3.1c) edaṃ barhiḥ sado mama ||1||",
    "GV00avs___u:10345": "(AVŚ_20,3.2a) ā tvā brahmayujā harī vahatām indra keśinā |",
    "GV00avs___u:10346": "(AVŚ_20,3.2c) upa brahmāṇi naḥ śṛṇu ||2||",
    "GV00avs___u:10347": "(AVŚ_20,3.3a) brahmāṇas tvā vayaṃ yujā somapām indra sominaḥ |",
    "GV00avs___u:10348": "(AVŚ_20,3.3c) sutāvanto havāmahe ||3||",
    "GV00avs___u:10349": "(AVŚ_20,4.1a) ā no yāhi sutāvato 'smākaṃ suṣṭutīr upa |",
    "GV00avs___u:10350": "(AVŚ_20,4.1c) pibā su śiprinn andhasaḥ ||1||",
    "GV00avs___u:10351": "(AVŚ_20,4.2a) ā te siñcāmi kukṣyor anu gātrā vi dhāvatu |",
    "GV00avs___u:10352": "(AVŚ_20,4.2c) gṛbhāya jihvayā madhu ||2||",
    "GV00avs___u:10353": "(AVŚ_20,4.3a) svāduṣ ṭe astu saṃsude madhumān tanve tava |",
    "GV00avs___u:10354": "(AVŚ_20,4.3c) somaḥ śam astu te hṛde ||3||",
    "GV00avs___u:10355": "(AVŚ_20,5.1a) ayam u tvā vicarṣaṇe janīr ivābhi saṃvṛtaḥ |",
    "GV00avs___u:10356": "(AVŚ_20,5.1c) pra soma indra sarpatu ||1||",
    "GV00avs___u:10357": "(AVŚ_20,5.2a) tuvigrīvo vapodaraḥ subāhur andhaso sade |",
    "GV00avs___u:10358": "(AVŚ_20,5.2c) indro vṛtrāṇi jighnate ||2||",
    "GV00avs___u:10359": "(AVŚ_20,5.3a) indra prehi puras tvaṃ viśvasyeśāna ojasā |",
    "GV00avs___u:10360": "(AVŚ_20,5.3c) vṛtrāṇi vṛtrahaṃ jahi ||3||",
    "GV00avs___u:10361": "(AVŚ_20,5.4a) dīrghas te astv aṅkuśo yenā vasu prayachasi |",
    "GV00avs___u:10362": "(AVŚ_20,5.4c) yajamānāya sunvate ||4||",
    "GV00avs___u:10363": "(AVŚ_20,5.5a) ayaṃ ta indra somo nipūto adhi barhiṣi |",
    "GV00avs___u:10364": "(AVŚ_20,5.5c) ehīm asya dravā piba ||5||",
    "GV00avs___u:10365": "(AVŚ_20,5.6a) śācigo śācipūjanāyaṃ raṇāya te sutaḥ |",
    "GV00avs___u:10366": "(AVŚ_20,5.6c) ākhaṇḍala pra hūyase ||6||",
    "GV00avs___u:10367": "(AVŚ_20,5.7a) yas te śṛṅgavṛṣo napāt praṇapāt kuṇḍapāyyaḥ |",
    "GV00avs___u:10368": "(AVŚ_20,5.7c) ny asmin dadhra ā manaḥ ||7||",
    "GV00avs___u:10369": "(AVŚ_20,6.1a) indra tvā vṛṣabhaṃ vayaṃ sute some havāmahe |",
    "GV00avs___u:10370": "(AVŚ_20,6.1c) sa pāhi madhvo andhasaḥ ||1||",
    "GV00avs___u:10371": "(AVŚ_20,6.2a) indra kratuvidaṃ sutaṃ somaṃ harya puruṣṭuta |",
    "GV00avs___u:10372": "(AVŚ_20,6.2c) pibā vṛṣasva tātṛpim ||2||",
    "GV00avs___u:10373": "(AVŚ_20,6.3a) indra pra ṇo dhitāvānaṃ yajñaṃ viśvebhir devebhir |",
    "GV00avs___u:10374": "(AVŚ_20,6.3c) tira stavāna viśpate ||3||",
    "GV00avs___u:10375": "(AVŚ_20,6.4a) indra somāḥ sutā ime tava pra yanti satpate |",
    "GV00avs___u:10376": "(AVŚ_20,6.4c) kṣayaṃ candrāsa indavaḥ ||4||",
    "GV00avs___u:10377": "(AVŚ_20,6.5a) dadhiṣvā jaṭhare sutaṃ somam indra vareṇyam |",
    "GV00avs___u:10378": "(AVŚ_20,6.5c) tava dyukṣāsa indavaḥ ||5||",
    "GV00avs___u:10379": "(AVŚ_20,6.6a) girvaṇaḥ pāhi naḥ sutaṃ madhor dhārābhir ajyase |",
    "GV00avs___u:10380": "(AVŚ_20,6.6c) indra tvādātam id yaśaḥ ||6||",
    "GV00avs___u:10381": "(AVŚ_20,6.7a) abhi dyumnāni vanina indraṃ sacante akṣitā |",
    "GV00avs___u:10382": "(AVŚ_20,6.7c) pītvī somasya vāvṛdhe ||7||",
    "GV00avs___u:10383": "(AVŚ_20,6.8a) arvāvato na ā gahi parāvataś ca vṛtrahan |",
    "GV00avs___u:10384": "(AVŚ_20,6.8c) imā juṣasva no giraḥ ||8||",
    "GV00avs___u:10385": "(AVŚ_20,6.9a) yad antarā parāvatam arvāvataṃ ca hūyase |",
    "GV00avs___u:10386": "(AVŚ_20,6.9c) indreha tata ā gahi ||9||",
    "GV00avs___u:10387": "(AVŚ_20,7.1a) ud ghed abhi śrutāmaghaṃ vṛṣabhaṃ naryāpasam |",
    "GV00avs___u:10388": "(AVŚ_20,7.1c) astāram eṣi sūrya ||1||",
    "GV00avs___u:10389": "(AVŚ_20,7.2a) nava yo navatiṃ puro bibheda bāhvojasā |",
    "GV00avs___u:10390": "(AVŚ_20,7.2c) ahiṃ ca vṛtrahāvadhīt ||2||",
    "GV00avs___u:10391": "(AVŚ_20,7.3a) sa na indraḥ śivaḥ sakhāśvāvad gomad yavamat |",
    "GV00avs___u:10392": "(AVŚ_20,7.3c) urudhāreva dohate ||3||",
    "GV00avs___u:10393": "(AVŚ_20,7.4a) indra kratuvidaṃ sutaṃ somaṃ harya puruṣṭuta |",
    "GV00avs___u:10394": "(AVŚ_20,7.4c) pibā vṛṣasva tātṛpim ||4||",
    "GV00avs___u:10395": "(AVŚ_20,8.1a) evā pāhi pratnathā mandatu tvā śrudhi brahma vāvṛdhasvota gīrbhiḥ |",
    "GV00avs___u:10396": "(AVŚ_20,8.1c) āviḥ sūryaṃ kṛṇuhi pīpihīṣo jahi śatrūṃr abhi gā indra",
    "GV00avs___u:10397": "tṛndhi ||1||",
    "GV00avs___u:10398": "(AVŚ_20,8.2a) arvāṅ ehi somakāmaṃ tvāhur ayaṃ sutas tasya pibā madāya |",
    "GV00avs___u:10399": "(AVŚ_20,8.2c) uruvyacā jaṭhara ā vṛṣasva piteva naḥ śṛṇuhi hūyamānaḥ ||2||",
    "GV00avs___u:10400": "(AVŚ_20,8.3a) āpūrṇo asya kalaśaḥ svāhā sekteva kośaṃ siṣice pibadhyai |",
    "GV00avs___u:10401": "(AVŚ_20,8.3c) sam u priyā āvavṛtran madāya pradakṣiṇid abhi somāsa indram",
    "GV00avs___u:10402": "(AVŚ_20,9.1a) taṃ vo dasmam ṛtīṣaham vasor mandānam andhasaḥ |",
    "GV00avs___u:10403": "(AVŚ_20,9.1c) abhi vatsaṃ na svasareṣu dhenava indraṃ gīrbhir navāmahe ||1||",
    "GV00avs___u:10404": "(AVŚ_20,9.2a) dyukṣaṃ sudānuṃ taviṣībhir āvṛtaṃ giriṃ na purubhojasam |",
    "GV00avs___u:10405": "(AVŚ_20,9.2c) kṣumantaṃ vājaṃ śatinaṃ sahasriṇaṃ makṣū gomantam īmahe",
    "GV00avs___u:10406": "(AVŚ_20,9.3a) tat tvā yāmi suvīryaṃ tad brahma pūrvacittaye |",
    "GV00avs___u:10407": "(AVŚ_20,9.3c) yenā yatibhyo bhṛgave dhane hite yena praskaṇvam āvitha ||3||",
    "GV00avs___u:10408": "(AVŚ_20,9.4a) yenā samudram asṛjo mahīr apas tad indra vṛṣṇi te śavaḥ |",
    "GV00avs___u:10409": "(AVŚ_20,9.4c) sadyaḥ so asya mahimā na saṃnaśe yaṃ kṣoṇīr anucakrade ||4||",
    "GV00avs___u:10410": "(AVŚ_20,10.1a) ud u te madhumattamā gira stomāsa īrate |",
    "GV00avs___u:10411": "(AVŚ_20,10.1c) satrājito dhanasā akṣitotayo vājayanto rathā iva ||1||",
    "GV00avs___u:10412": "(AVŚ_20,10.2a) kaṇvā iva bhṛgavaḥ sūryā iva viśvam id dhītam ānaśuḥ |",
    "GV00avs___u:10413": "(AVŚ_20,10.2c) indraṃ stomebhir mahayanta āyavaḥ priyamedhāso asvaran",
    "GV00avs___u:10414": "(AVŚ_20,11.1a) indraḥ pūrbhid ātirad dāsam arkair vidadvasur dayamāno vi śatrūn |",
    "GV00avs___u:10415": "(AVŚ_20,11.1c) brahmajūtas tanvā vāvṛdhāno bhūridātra āpṛṇad rodasī ubhe",
    "GV00avs___u:10416": "(AVŚ_20,11.2a) makhasya te taviṣasya pra jūtim iyarmi vācam amṛtāya bhūṣan",
    "GV00avs___u:10417": "(AVŚ_20,11.2c) indra kṣitīnām asi mānuṣīṇāṃ viśāṃ daivīnām uta pūrvayāvā ||2||",
    "GV00avs___u:10418": "(AVŚ_20,11.3a) indro vṛtram avṛṇoc chardhanītiḥ pra māyinām aminād varpaṇītiḥ |",
    "GV00avs___u:10419": "(AVŚ_20,11.3c) ahan vyaṃsam uśadhag vaneṣv āvir dhenā akṛṇod rāmyāṇām ||3||",
    "GV00avs___u:10420": "(AVŚ_20,11.4a) indraḥ svarṣā janayann ahāni jigāyośigbhiḥ pṛtanā abhiṣṭiḥ",
    "GV00avs___u:10421": "(AVŚ_20,11.4c) prārocayan manave ketum ahnām avindaj jyotir bṛhate raṇāya ||4||",
    "GV00avs___u:10422": "(AVŚ_20,11.5a) indras tujo barhaṇā ā viveśa nṛvad dadhāno naryā purūṇi |",
    "GV00avs___u:10423": "(AVŚ_20,11.5c) acetayad dhiya imā jaritre premaṃ varṇam atirac chukram āsām ||5||",
    "GV00avs___u:10424": "(AVŚ_20,11.6a) maho mahāni panayanty asyendrasya karma sukṛtā purūṇi |",
    "GV00avs___u:10425": "(AVŚ_20,11.6c) vṛjanena vṛjinānt saṃ pipeṣa māyābhir dasyūṃr abhibhūtyojāḥ",
    "GV00avs___u:10426": "(AVŚ_20,11.7a) yudhendro mahnā varivaś cakāra devebhyaḥ satpatiś",
    "GV00avs___u:10427": "carṣaṇiprāḥ |",
    "GV00avs___u:10428": "(AVŚ_20,11.7c) vivasvataḥ sadane asya tāni viprā ukthebhiḥ kavayo gṛṇanti ||7||",
    "GV00avs___u:10429": "(AVŚ_20,11.8a) satrāsāhaṃ vareṇyaṃ sahodāṃ sasavāṃsaṃ svar apaś ca devīḥ |",
    "GV00avs___u:10430": "(AVŚ_20,11.8c) sasāna yaḥ pṛthivīṃ dyām utemām indraṃ madanty anu dhīraṇāsaḥ ||8||",
    "GV00avs___u:10431": "(AVŚ_20,11.9a) sasānātyāṃ uta sūryaṃ sasānendraḥ sasāna purubhojasaṃ gām |",
    "GV00avs___u:10432": "(AVŚ_20,11.9c) hiraṇyayam uta bhogaṃ sasāna hatvī dasyūn prāryaṃ varṇam āvat ||9||",
    "GV00avs___u:10433": "(AVŚ_20,11.10a) indra oṣadhīr asanod ahāni vanaspatīṃr asanod antarikṣam |",
    "GV00avs___u:10434": "(AVŚ_20,11.10c) bibheda balaṃ nunude vivāco 'thābhavad damitābhikratūnām",
    "GV00avs___u:10435": "(AVŚ_20,11.11a) śunaṃ huvema maghavānam indram asmin bhare nṛtamaṃ vājasātau |",
    "GV00avs___u:10436": "(AVŚ_20,11.11c) śṛṇvantam ugram ūtaye samatsu ghnantaṃ vṛtrāṇi saṃjitaṃ dhanānām ||11||",
    "GV00avs___u:10437": "(AVŚ_20,12.1a) ud u brahmāṇy airata śravasyendraṃ samarye mahayā vasiṣṭha |",
    "GV00avs___u:10438": "(AVŚ_20,12.1c) ā yo viśvāni śavasā tatānopaśrotā ma īvato vacāṃsi ||1||",
    "GV00avs___u:10439": "(AVŚ_20,12.2a) ayāmi ghoṣa indra devajāmir irajyanta yac churudho vivāci |",
    "GV00avs___u:10440": "(AVŚ_20,12.2c) nahi svam āyuś cikite janeṣu tānīd aṃhāṃsy ati parṣy asmān",
    "GV00avs___u:10441": "(AVŚ_20,12.3a) yuje rathaṃ gaveṣaṇaṃ haribhyām upa brahmāṇi jujuṣāṇam asthuḥ |",
    "GV00avs___u:10442": "(AVŚ_20,12.3c) vi bādhiṣṭa sya rodasī mahitvendro vṛtrāṇy apratī jaghanvān ||3||",
    "GV00avs___u:10443": "(AVŚ_20,12.4a) āpaś cit pipyu staryo na gāvo nakṣann ṛtaṃ jaritāras ta indra |",
    "GV00avs___u:10444": "(AVŚ_20,12.4c) yāhi vāyur na niyuto no achā tvaṃ hi dhībhir dayase vi vājān ||4||",
    "GV00avs___u:10445": "(AVŚ_20,12.5a) te tvā madā indra mādayantu śuṣmiṇaṃ tuvirādhasaṃ jaritre |",
    "GV00avs___u:10446": "(AVŚ_20,12.5c) eko devatrā dayase hi martān asmin chūra savane mādayasva",
    "GV00avs___u:10447": "(AVŚ_20,12.6a) eved indraṃ vṛṣaṇaṃ vajrabāhuṃ vasiṣṭhāso abhy arcanty arkaiḥ |",
    "GV00avs___u:10448": "(AVŚ_20,12.6c) sa na stuto vīravad dhātu gomad yūyaṃ pāta svastibhiḥ sadā naḥ ||6||",
    "GV00avs___u:10449": "(AVŚ_20,12.7a) ṛjīṣī vajrī vṛṣabhas turāṣāṭ chuṣmī rājā vṛtrahā somapāvā |",
    "GV00avs___u:10450": "(AVŚ_20,12.7c) yuktvā haribhyām upa yāsad arvāṅ mādhyaṃdine savane matsad indraḥ ||7||",
    "GV00avs___u:10451": "(AVŚ_20,13.1a) indraś ca somaṃ pibataṃ bṛhaspate 'smin yajñe mandasānā vṛṣaṇvasū |",
    "GV00avs___u:10452": "(AVŚ_20,13.1c) ā vāṃ viśantv indavaḥ svābhuvo 'sme rayiṃ sarvavīraṃ ni",
    "GV00avs___u:10453": "yachatam ||1||",
    "GV00avs___u:10454": "(AVŚ_20,13.2a) ā vo vahantu saptayo raghuṣyado raghupatvānaḥ pra jigāta bāhubhiḥ |",
    "GV00avs___u:10455": "(AVŚ_20,13.2c) sīdatā barhir uru vaḥ sadas kṛtaṃ mādayadhvaṃ maruto madhvo",
    "GV00avs___u:10456": "andhasaḥ ||2||",
    "GV00avs___u:10457": "(AVŚ_20,13.3a) imaṃ stomam arhate jātavedase ratham iva saṃ mahemā manīṣayā |",
    "GV00avs___u:10458": "(AVŚ_20,13.3c) bhadrā hi naḥ pramatir asya saṃsady agne sakhye mā riṣāmā vayaṃ tava ||3||",
    "GV00avs___u:10459": "(AVŚ_20,13.4a) aibhir agne sarathaṃ yāhy arvāṅ nānārathaṃ vā vibhavo hy",
    "GV00avs___u:10460": "aśvāḥ |",
    "GV00avs___u:10461": "(AVŚ_20,13.4c) patnīvatas triṃśataṃ trīṃś ca devān anuṣvadham ā vaha mādayasva ||4||",
    "GV00avs___u:10462": "(AVŚ_20,14.1a) vayam u tvām apūrvya sthūraṃ na kac cid bharanto 'vasyavaḥ",
    "GV00avs___u:10463": "(AVŚ_20,14.1c) vāje citraṃ havāmahe ||1||",
    "GV00avs___u:10464": "(AVŚ_20,14.2a) upa tvā karmann ūtaye sa no yuvograś cakrāma yo dhṛṣat |",
    "GV00avs___u:10465": "(AVŚ_20,14.2c) tvām id dhy avitāraṃ vavṛmahe sakhāya indra sānasim ||2||",
    "GV00avs___u:10466": "(AVŚ_20,14.3a) yo na idamidaṃ purā pra vasya ānināya tam u va stuṣe |",
    "GV00avs___u:10467": "(AVŚ_20,14.3c) sakhāya indram ūtaye ||3||",
    "GV00avs___u:10468": "(AVŚ_20,14.4a) haryaśvaṃ satpatiṃ carṣaṇīsahaṃ sa hi ṣmā yo amandata |",
    "GV00avs___u:10469": "(AVŚ_20,14.4c) ā tu naḥ sa vayati gavyam aśvyaṃ stotṛbhyo maghavā śatam",
    "GV00avs___u:10470": "(AVŚ_20,15.1a) pra maṃhiṣṭhāya bṛhate bṛhadraye satyaśuṣmāya tavase matiṃ bhare |",
    "GV00avs___u:10471": "(AVŚ_20,15.1c) apām iva pravaṇe yasya durdharaṃ rādho viśvāyu śavase apāvṛtam ||1||",
    "GV00avs___u:10472": "(AVŚ_20,15.2a) adha te viśvam anu hāsad iṣṭaya āpo nimneva savanā",
    "GV00avs___u:10473": "haviṣmataḥ |",
    "GV00avs___u:10474": "(AVŚ_20,15.2c) yat parvate na samaśīta haryata indrasya vajraḥ śnathitā hiraṇyayaḥ ||2||",
    "GV00avs___u:10475": "(AVŚ_20,15.3a) asmai bhīmāya namasā sam adhvara uṣo na śubhra ā bharā panīyase |",
    "GV00avs___u:10476": "(AVŚ_20,15.3c) yasya dhāma śravase nāmendriyaṃ jyotir akāri harito nāyase ||3||",
    "GV00avs___u:10477": "(AVŚ_20,15.4a) ime ta indra te vayaṃ puruṣṭuta ye tvārabhya carāmasi",
    "GV00avs___u:10478": "prabhūvaso |",
    "GV00avs___u:10479": "(AVŚ_20,15.4c) nahi tvad anyo girvaṇo giraḥ sadhat kṣoṇīr iva prati no harya tad vacaḥ ||4||",
    "GV00avs___u:10480": "(AVŚ_20,15.5a) bhūri ta indra vīryaṃ tava smasy asya stotur maghavan kāmam ā pṛṇa |",
    "GV00avs___u:10481": "(AVŚ_20,15.5c) anu te dyaur bṛhatī vīryaṃ mama iyaṃ ca te pṛthivī nema ojase ||5||",
    "GV00avs___u:10482": "(AVŚ_20,15.6a) tvaṃ tam indra parvataṃ mahām uruṃ vajreṇa vajrin parvaśaś",
    "GV00avs___u:10483": "cakartitha |",
    "GV00avs___u:10484": "(AVŚ_20,15.6c) avāsṛjo nivṛtāḥ sartavā apaḥ satrā viśvaṃ dadhiṣe kevalaṃ sahaḥ ||6||",
    "GV00avs___u:10485": "(AVŚ_20,16.1a) udapruto na vayo rakṣamāṇā vāvadato abhriyasyeva ghoṣāḥ |",
    "GV00avs___u:10486": "(AVŚ_20,16.1c) giribhrajo normayo madanto bṛhaspatim abhy arkā anāvan",
    "GV00avs___u:10487": "(AVŚ_20,16.2a) saṃ gobhir aṅgiraso nakṣamāṇo bhaga ived aryamaṇaṃ nināya |",
    "GV00avs___u:10488": "(AVŚ_20,16.2c) jane mitro na dampatī anakti bṛhaspate vājayāśūṃr ivājau ||2||",
    "GV00avs___u:10489": "(AVŚ_20,16.3a) sādhvaryā atithinīr iṣirā spārhāḥ suvarṇā anavadyarūpāḥ |",
    "GV00avs___u:10490": "(AVŚ_20,16.3c) bṛhaspatiḥ parvatebhyo vitūryā nir gā ūpe yavam iva sthivibhyaḥ ||3||",
    "GV00avs___u:10491": "(AVŚ_20,16.4a) āpruṣāyan madhunā ṛtasya yonim avakṣipann arka ulkām iva dyoḥ |",
    "GV00avs___u:10492": "(AVŚ_20,16.4c) bṛhaspatir uddharann aśmano gā bhūmyā udneva vi tvacaṃ bibheda ||4||",
    "GV00avs___u:10493": "(AVŚ_20,16.5a) apa jyotiṣā tamo antarikṣad udnaḥ śīpālam iva vāta ājat |",
    "GV00avs___u:10494": "(AVŚ_20,16.5c) bṛhaspatir anumṛśyā valasyābhram iva vāta ā cakra ā gāḥ",
    "GV00avs___u:10495": "(AVŚ_20,16.6a) yadā valasya pīyato jasuṃ bhed bṛhaspatir agnitapobhir arkaiḥ |",
    "GV00avs___u:10496": "(AVŚ_20,16.6c) dadbhir na jihvā pariviṣṭam ādad āvir nidhīṃr akṛṇod usriyāṇām ||6||",
    "GV00avs___u:10497": "(AVŚ_20,16.7a) bṛhaspatir amata hi tyad āsāṃ nāma svarīṇāṃ sadane guhā yat",
    "GV00avs___u:10498": "(AVŚ_20,16.7c) āṇḍeva bhitvā śakunasya garbham ud usriyāḥ parvatasya tmanājat ||7||",
    "GV00avs___u:10499": "(AVŚ_20,16.8a) aśnāpinaddhaṃ madhu pary apaśyan matsyaṃ na dīna udani kṣiyantam |",
    "GV00avs___u:10500": "(AVŚ_20,16.8c) niṣ ṭaj jabhāra camasaṃ na vṛkṣād bṛhaspatir viraveṇā vikṛtya ||8||",
    "GV00avs___u:10501": "(AVŚ_20,16.9a) soṣām avindat sa svaḥ so agniṃ so arkeṇa vi babādhe tamāṃsi |",
    "GV00avs___u:10502": "(AVŚ_20,16.9c) bṛhaspatir govapuṣo valasya nir majjānaṃ na parvaṇo jabhāra ||9||",
    "GV00avs___u:10503": "(AVŚ_20,16.10a) himeva parṇā muṣitā vanāni bṛhaspatinākṛpayad valo gāḥ |",
    "GV00avs___u:10504": "(AVŚ_20,16.10c) anānukṛtyam apunaś cakāra yāt sūryāmāsā mitha uccarātaḥ",
    "GV00avs___u:10505": "(AVŚ_20,16.11a) abhi śyāvaṃ na kṛśanebhir aśvaṃ nakṣatrebhiḥ pitaro dyām apiṃśan |",
    "GV00avs___u:10506": "(AVŚ_20,16.11c) rātryāṃ tamo adadhur jyotir ahan bṛhaspatir bhinad adriṃ vidad gāḥ ||11||",
    "GV00avs___u:10507": "(AVŚ_20,16.12a) idam akarma namo abhriyāya yaḥ pūrvīr anv ānonavīti |",
    "GV00avs___u:10508": "(AVŚ_20,16.12c) bṛhaspatiḥ sa hi gobhiḥ so aśvaiḥ sa vīrebhiḥ sa nṛbhir no vayo dhāt ||12||",
    "GV00avs___u:10509": "(AVŚ_20,17.1a) achā ma indraṃ matayaḥ svarvidaḥ sadhrīcīr viśvā uśatīr anūṣata |",
    "GV00avs___u:10510": "(AVŚ_20,17.1c) pari ṣvajante janayo yathā patiṃ maryaṃ na śundhyuṃ maghavānam ūtaye ||1||",
    "GV00avs___u:10511": "(AVŚ_20,17.2a) na ghā tvadrig apa veti me manas tve it kāmaṃ puruhūta śiśraya |",
    "GV00avs___u:10512": "(AVŚ_20,17.2c) rājeva dasma ni ṣado 'dhi barhiṣy asmint su some 'vapānam",
    "GV00avs___u:10513": "astu te ||2||",
    "GV00avs___u:10514": "(AVŚ_20,17.3a) viṣūvṛd indro amuter uta kṣudhaḥ sa id rāyo maghavā vasva īśate |",
    "GV00avs___u:10515": "(AVŚ_20,17.3c) tasyed ime pravaṇe sapta sindhavo vayo vardhanti vṛṣabhasya śuṣmiṇaḥ ||3||",
    "GV00avs___u:10516": "(AVŚ_20,17.4a) vayo na vṛkṣaṃ supalāśam āsadant somāsa indraṃ mandinaś camūṣadaḥ |",
    "GV00avs___u:10517": "(AVŚ_20,17.4c) praiṣām anīkaṃ śavasā davidyutad vidat svar manave jyotir āryam ||4||",
    "GV00avs___u:10518": "(AVŚ_20,17.5a) kṛtaṃ na śvaghnī vi cinoti devane saṃvargaṃ yan maghavā",
    "GV00avs___u:10519": "sūryaṃ jayat |",
    "GV00avs___u:10520": "(AVŚ_20,17.5c) na tat te anyo anu vīryaṃ śakan na purāṇo maghavan nota nūtanaḥ ||5||",
    "GV00avs___u:10521": "(AVŚ_20,17.6a) viśaṃviśaṃ maghavā pary aśāyata janānāṃ dhenā avacākaśad vṛṣā |",
    "GV00avs___u:10522": "(AVŚ_20,17.6c) yasyāha śakraḥ savaneṣu raṇyati sa tīvraiḥ somaiḥ sahate pṛtanyataḥ ||6||",
    "GV00avs___u:10523": "(AVŚ_20,17.7a) āpo na sindhum abhi yat samakṣarant somāsa indraṃ kulyā iva hradam |",
    "GV00avs___u:10524": "(AVŚ_20,17.7c) vardhanti viprā maho asya sādane yavaṃ na vṛṣṭir divyena",
    "GV00avs___u:10525": "dānunā ||7||",
    "GV00avs___u:10526": "(AVŚ_20,17.8a) vṛṣā na kruddhaḥ patayad rajaḥsv ā yo aryapatnīr akṛṇod imā apaḥ |",
    "GV00avs___u:10527": "(AVŚ_20,17.8c) sa sunvate maghavā jīradānave 'vindaj jyotir manave haviṣmate ||8||",
    "GV00avs___u:10528": "(AVŚ_20,17.9a) uj jāyatāṃ paraśu jyotiṣā saha bhūyā ṛtasya sudughā purāṇavat |",
    "GV00avs___u:10529": "(AVŚ_20,17.9c) vi rocatām aruṣo bhānunā śuciḥ svar na śukraṃ śuśucīta",
    "GV00avs___u:10530": "satpatiḥ ||9||",
    "GV00avs___u:10531": "(AVŚ_20,17.10a) gobhiṣ ṭaremāmatiṃ durevāṃ yavena kṣudhaṃ puruhūta viśvām",
    "GV00avs___u:10532": "(AVŚ_20,17.10c) vayaṃ rājabhiḥ prathamā dhanāny asmākena vṛjanenā jayema",
    "GV00avs___u:10533": "(AVŚ_20,17.11a) bṛhaspatir naḥ pari pātu paścād utottarasmād adharād aghāyoḥ |",
    "GV00avs___u:10534": "(AVŚ_20,17.11c) indraḥ purastād uta madhyato naḥ sakhā sakhibhyaḥ varivaḥ kṛṇotu ||11||",
    "GV00avs___u:10535": "(AVŚ_20,17.12a) bṛhaspate yuvam indraś ca vasvo divyasyeśāthe uta pārthivasya |",
    "GV00avs___u:10536": "(AVŚ_20,17.12c) dhattaṃ rayiṃ stuvate kīraye cid yūyaṃ pāta svastibhiḥ sadā naḥ ||12||",
    "GV00avs___u:10537": "(AVŚ_20,18.1a) vayam u tvā taditarthā indra tvāyantaḥ sakhāyaḥ |",
    "GV00avs___u:10538": "(AVŚ_20,18.1c) kaṇvā ukthebhir jarante ||1||",
    "GV00avs___u:10539": "(AVŚ_20,18.2a) na ghem anyad ā papana vajrinn apaso naviṣṭau |",
    "GV00avs___u:10540": "(AVŚ_20,18.2c) taved u stomaṃ ciketa ||2||",
    "GV00avs___u:10541": "(AVŚ_20,18.3a) ichanti devāḥ sunvantaṃ na svapnāya spṛhayanti |",
    "GV00avs___u:10542": "(AVŚ_20,18.3c) yanti pramādam atandrāḥ ||3||",
    "GV00avs___u:10543": "(AVŚ_20,18.4a) vayam indra tvāyavo 'bhi pra ṇonumo vṛṣan |",
    "GV00avs___u:10544": "(AVŚ_20,18.4c) viddhi tv asya no vaso ||4||",
    "GV00avs___u:10545": "(AVŚ_20,18.5a) mā no nide ca vaktave 'ryo randhīr arāvne |",
    "GV00avs___u:10546": "(AVŚ_20,18.5c) tve api kratur mama ||5||",
    "GV00avs___u:10547": "(AVŚ_20,18.6a) tvaṃ varmāsi saprathaḥ puroyodhaś ca vṛtrahan |",
    "GV00avs___u:10548": "(AVŚ_20,18.6c) tvayā prati bruve yujā ||6||",
    "GV00avs___u:10549": "(AVŚ_20,19.1a) vārtrahatyāya śavase pṛtanāṣāhyāya ca |",
    "GV00avs___u:10550": "(AVŚ_20,19.1c) indra tvā vartayāmasi ||1||",
    "GV00avs___u:10551": "(AVŚ_20,19.2a) arvācīnaṃ su te mana uta cakṣuḥ śatakrato |",
    "GV00avs___u:10552": "(AVŚ_20,19.2c) indra kṛṇvantu vāghataḥ ||2||",
    "GV00avs___u:10553": "(AVŚ_20,19.3a) nāmāni te śatakrato viśvābhir gīrbhir īmahe |",
    "GV00avs___u:10554": "(AVŚ_20,19.3c) indrābhimātiṣāhye ||3||",
    "GV00avs___u:10555": "(AVŚ_20,19.4a) puruṣṭutasya dhāmabhiḥ śatena mahayāmasi |",
    "GV00avs___u:10556": "(AVŚ_20,19.4c) indrasya carṣaṇīdhṛtaḥ ||4||",
    "GV00avs___u:10557": "(AVŚ_20,19.5a) indraṃ vṛtrāya hantave puruhūtam upa bruve |",
    "GV00avs___u:10558": "(AVŚ_20,19.5c) bhareṣu vājasātaye ||5||",
    "GV00avs___u:10559": "(AVŚ_20,19.6a) vājeṣu sāsahir bhava tvām īmahe śatakrato |",
    "GV00avs___u:10560": "(AVŚ_20,19.6c) indra vṛtrāya hantave ||6||",
    "GV00avs___u:10561": "(AVŚ_20,19.7a) dyumneṣu pṛtanājye pṛtsutūrṣu śravaḥsu ca |",
    "GV00avs___u:10562": "(AVŚ_20,19.7c) indra sākṣvābhimātiṣu ||7||",
    "GV00avs___u:10563": "(AVŚ_20,20.1a) śuṣmintamaṃ na ūtaye dyumninaṃ pāhi jāgṛvim |",
    "GV00avs___u:10564": "(AVŚ_20,20.1c) indra somaṃ śatakrato ||1||",
    "GV00avs___u:10565": "(AVŚ_20,20.2a) indriyāṇi śatakrato yā te janeṣu pañcasu |",
    "GV00avs___u:10566": "(AVŚ_20,20.2c) indra tāni ta ā vṛṇe ||2||",
    "GV00avs___u:10567": "(AVŚ_20,20.3a) agann indra śravo bṛhad dyumnaṃ dadhiṣva duṣṭaram |",
    "GV00avs___u:10568": "(AVŚ_20,20.3c) ut te śuṣmaṃ tirāmasi ||3||",
    "GV00avs___u:10569": "(AVŚ_20,20.4a) arvāvato na ā gahy atho śakra parāvataḥ |",
    "GV00avs___u:10570": "(AVŚ_20,20.4c) u loko yas te adriva indreha tata ā gahi ||4||",
    "GV00avs___u:10571": "(AVŚ_20,20.5a) indro aṅgaṃ mahad bhayam abhi ṣad apa cucyavat |",
    "GV00avs___u:10572": "(AVŚ_20,20.5c) sa hi sthiro vicarṣaṇiḥ ||5||",
    "GV00avs___u:10573": "(AVŚ_20,20.6a) indraś ca mṛlayāti no na naḥ paścād aghaṃ naśat |",
    "GV00avs___u:10574": "(AVŚ_20,20.6c) bhadraṃ bhavāti naḥ puraḥ ||6||",
    "GV00avs___u:10575": "(AVŚ_20,20.7a) indra āśābhyas pari sarvābhyo abhayaṃ karat |",
    "GV00avs___u:10576": "(AVŚ_20,20.7c) jetā śatrūn vicarṣaṇiḥ ||7||",
    "GV00avs___u:10577": "(AVŚ_20,21.1a) ny ū ṣu vācaṃ pra mahe bharāmahe gira indrāya sadane vivasvataḥ |",
    "GV00avs___u:10578": "(AVŚ_20,21.1c) nū cid dhi ratnaṃ sasatām ivāvidan na duṣṭutir draviṇodeṣu",
    "GV00avs___u:10579": "śasyate ||1||",
    "GV00avs___u:10580": "(AVŚ_20,21.2a) duro aśvasya dura indra gor asi duro yavasya vasuna inas patiḥ |",
    "GV00avs___u:10581": "(AVŚ_20,21.2c) śikṣānaraḥ pradivo akāmakarśanaḥ sakhā sakhibhyas tam idaṃ gṛṇīmasi ||2||",
    "GV00avs___u:10582": "(AVŚ_20,21.3a) śacīva indra purukṛd dyumattama taved idam abhitaś cekite vasu |",
    "GV00avs___u:10583": "(AVŚ_20,21.3c) ataḥ saṃgṛbhyābhibhūta ā bhara mā tvāyato jarituḥ kāmam ūnayīḥ ||3||",
    "GV00avs___u:10584": "(AVŚ_20,21.4a) ebhir dyubhir sumanā ebhir indubhir nirundhāno amatiṃ gobhir aśvinā |",
    "GV00avs___u:10585": "(AVŚ_20,21.4c) indreṇa dasyuṃ darayanta indubhir yutadveṣasaḥ sam iṣā rabhemahi ||4||",
    "GV00avs___u:10586": "(AVŚ_20,21.5a) sam indra rāyā sam iṣā rabhemahi saṃ vājebhiḥ puruścandrair",
    "GV00avs___u:10587": "abhidyubhiḥ |",
    "GV00avs___u:10588": "(AVŚ_20,21.5c) saṃ devyā pramatyā vīraśuṣmayā goagrayāśvāvatyā rabhemahi",
    "GV00avs___u:10589": "(AVŚ_20,21.6a) te tvā madā amadan tāni vṛṣṇyā te somāso vṛtrahatyeṣu",
    "GV00avs___u:10590": "satpate |",
    "GV00avs___u:10591": "(AVŚ_20,21.6c) yat kārave daśa vṛtrāṇy aprati barhiṣmate ni sahasrāṇi barhayaḥ ||6||",
    "GV00avs___u:10592": "(AVŚ_20,21.7a) yudhā yudham upa ghed eṣi dhṛṣṇuyā purā puraṃ sam idaṃ haṃsy ojasā |",
    "GV00avs___u:10593": "(AVŚ_20,21.7c) namyā yad indra sakhyā parāvati nibarhayo namuciṃ nāma māyinam ||7||",
    "GV00avs___u:10594": "(AVŚ_20,21.8a) tvaṃ karañjam uta parṇayaṃ vadhīs tejiṣṭhayātithigvasya",
    "GV00avs___u:10595": "vartanī |",
    "GV00avs___u:10596": "(AVŚ_20,21.8c) tvaṃ śatā vaṅgṛdasyābhinat puro 'nānudaḥ pariṣūtā ṛjiśvanā ||8||",
    "GV00avs___u:10597": "(AVŚ_20,21.9a) tvam etāṃ janarājño dvir daśābandhunā suśravasopajagmuṣaḥ |",
    "GV00avs___u:10598": "(AVŚ_20,21.9c) ṣaṣṭiṃ sahasrā navatiṃ nava śruto ni cakreṇa rathyā duṣpadāvṛṇak ||9||",
    "GV00avs___u:10599": "(AVŚ_20,21.10a) tvam āvitha suśravasaṃ tavotibhis tava trāmabhir indra tūrvayāṇam |",
    "GV00avs___u:10600": "(AVŚ_20,21.10c) tva asmai kutsam atithigvam āyuṃ mahe rājñe yūne arandhanāyaḥ ||10||",
    "GV00avs___u:10601": "(AVŚ_20,21.11a) ya udṛcīndra devagopāḥ sakhāyas te śivatamā asāma |",
    "GV00avs___u:10602": "(AVŚ_20,21.11c) tvāṃ stoṣāma tvayā suvīrā drāghīya āyuḥ prataraṃ dadhānāḥ ||11||",
    "GV00avs___u:10603": "(AVŚ_20,22.1a) abhi tvā vṛṣabhā sute sutaṃ sṛjāmi pītaye |",
    "GV00avs___u:10604": "(AVŚ_20,22.1c) tṛmpā vy aśnuhī madam ||1||",
    "GV00avs___u:10605": "(AVŚ_20,22.2a) mā tvā mūrā aviṣyavo mopahasvāna ā dabhan |",
    "GV00avs___u:10606": "(AVŚ_20,22.2c) mākīṃ brahmadviṣo vanaḥ ||2||",
    "GV00avs___u:10607": "(AVŚ_20,22.3a) iha tvā goparīṇasā mahe mandantu rādhase |",
    "GV00avs___u:10608": "(AVŚ_20,22.3c) saro gauro yathā piba ||3||",
    "GV00avs___u:10609": "(AVŚ_20,22.4a) abhi pra gopatiṃ girendram arca yathā vide |",
    "GV00avs___u:10610": "(AVŚ_20,22.4c) sūnuṃ satyasya satpatim ||4||",
    "GV00avs___u:10611": "(AVŚ_20,22.5a) ā harayaḥ sasṛjrire 'ruṣīr adhi barhiṣi |",
    "GV00avs___u:10612": "(AVŚ_20,22.5c) yatrābhi saṃnavāmahe ||5||",
    "GV00avs___u:10613": "(AVŚ_20,22.6a) indrāya gāva āśiraṃ duduhre vajriṇe madhu |",
    "GV00avs___u:10614": "(AVŚ_20,22.6c) yat sīm upahvare vidat ||6||",
    "GV00avs___u:10615": "(AVŚ_20,23.1a) ā tū na indra madryag ghuvānaḥ somapītaye |",
    "GV00avs___u:10616": "(AVŚ_20,23.1c) haribhyāṃ yāhy adrivaḥ ||1||",
    "GV00avs___u:10617": "(AVŚ_20,23.2a) satto hotā na ṛtviyas tistire barhir ānuṣak |",
    "GV00avs___u:10618": "(AVŚ_20,23.2c) ayujran prātar adrayaḥ ||2||",
    "GV00avs___u:10619": "(AVŚ_20,23.3a) imā brahma brahmavāhaḥ kriyanta ā barhiḥ sīda |",
    "GV00avs___u:10620": "(AVŚ_20,23.3c) vīhi śūra purolāśam ||3||",
    "GV00avs___u:10621": "(AVŚ_20,23.4a) rārandhi savaneṣu ṇa eṣu stomeṣu vṛtrahan |",
    "GV00avs___u:10622": "(AVŚ_20,23.4c) uktheṣv indra girvaṇaḥ ||4||",
    "GV00avs___u:10623": "(AVŚ_20,23.5a) matayaḥ somapām uruṃ rihanti śavasas patim |",
    "GV00avs___u:10624": "(AVŚ_20,23.5c) indraṃ vatsaṃ na mātaraḥ ||5||",
    "GV00avs___u:10625": "(AVŚ_20,23.6a) sa mandasvā hy andhaso rādhase tanvā mahe |",
    "GV00avs___u:10626": "(AVŚ_20,23.6c) na stotāraṃ nide karaḥ ||6||",
    "GV00avs___u:10627": "(AVŚ_20,23.7a) vayam indra tvāyavo haviṣmanto jarāmahe |",
    "GV00avs___u:10628": "(AVŚ_20,23.7c) uta tvam asmayur vaso ||7||",
    "GV00avs___u:10629": "(AVŚ_20,23.8a) māre asmad vi mumuco haripriyārvāṅ yāhi |",
    "GV00avs___u:10630": "(AVŚ_20,23.8c) indra svadhāvo matsveha ||8||",
    "GV00avs___u:10631": "(AVŚ_20,23.9a) arvāñcaṃ tvā sukhe rathe vahatām indra keśinā |",
    "GV00avs___u:10632": "(AVŚ_20,23.9c) ghṛtasnū barhir āsade ||9||",
    "GV00avs___u:10633": "(AVŚ_20,24.1a) upa naḥ sutam ā gahi somam indra gavāśiram |",
    "GV00avs___u:10634": "(AVŚ_20,24.1c) haribhyāṃ yas te asmayuḥ ||1||",
    "GV00avs___u:10635": "(AVŚ_20,24.2a) tam indra madam ā gahi barhiṣṭhāṃ grāvabhiḥ sutam |",
    "GV00avs___u:10636": "(AVŚ_20,24.2c) kuvin nv asya tṛpṇavaḥ ||2||",
    "GV00avs___u:10637": "(AVŚ_20,24.3a) indram itthā giro mamāchāgur iṣitā itaḥ |",
    "GV00avs___u:10638": "(AVŚ_20,24.3c) āvṛte somapītaye ||3||",
    "GV00avs___u:10639": "(AVŚ_20,24.4a) indraṃ somasya pītaye stomair iha havāmahe |",
    "GV00avs___u:10640": "(AVŚ_20,24.4c) ukthebhiḥ kuvid āgamat ||4||",
    "GV00avs___u:10641": "(AVŚ_20,24.5a) indra somāḥ sutā ime tān dadhiṣva śatakrato |",
    "GV00avs___u:10642": "(AVŚ_20,24.5c) jathare vājinīvaso ||5||",
    "GV00avs___u:10643": "(AVŚ_20,24.6a) vidmā hi tvā dhanaṃjayaṃ vājeṣu dadhṛṣaṃ kave |",
    "GV00avs___u:10644": "(AVŚ_20,24.6c) adhā te sumnam īmahe ||6||",
    "GV00avs___u:10645": "(AVŚ_20,24.7a) imam indra gavāśiraṃ yavāśiraṃ ca naḥ piba |",
    "GV00avs___u:10646": "(AVŚ_20,24.7c) āgatyā vṛṣabhiḥ sutam ||7||",
    "GV00avs___u:10647": "(AVŚ_20,24.8a) tubhyed indra sva okye somaṃ codāmi pītaye |",
    "GV00avs___u:10648": "(AVŚ_20,24.8c) eṣa rārantu te hṛdi ||8||",
    "GV00avs___u:10649": "(AVŚ_20,24.9a) tvāṃ sutasya pītaye pratnam indra havāmahe |",
    "GV00avs___u:10650": "(AVŚ_20,24.9c) kuśikāso avasyavaḥ ||9||",
    "GV00avs___u:10651": "(AVŚ_20,25.1a) aśvāvati prathamo goṣu gachati suprāvīr indra martyas tavotibhiḥ |",
    "GV00avs___u:10652": "(AVŚ_20,25.1c) tam it pṛṇakṣi vasunā bhavīyasā sindhum āpo yathābhito vicetasaḥ ||1||",
    "GV00avs___u:10653": "(AVŚ_20,25.2a) āpo na devīr upa yanti hotriyam avaḥ paśyanti vitataṃ yathā rajaḥ |",
    "GV00avs___u:10654": "(AVŚ_20,25.2c) prācair devāsaḥ pra ṇayanti devayuṃ brahmapriyaṃ joṣayante varā iva ||2||",
    "GV00avs___u:10655": "(AVŚ_20,25.3a) adhi dvayor adadhā ukthyaṃ vaco yatasrucā mithunā yā saparyataḥ |",
    "GV00avs___u:10656": "(AVŚ_20,25.3c) asaṃyatto vrate te kṣeti puṣyati bhadrā śaktir yajamānāya sunvate ||3||",
    "GV00avs___u:10657": "(AVŚ_20,25.4a) ād aṅgirāḥ prathamaṃ dadhire vaya iddhāgnayaḥ śamyā ye sukṛtyayā |",
    "GV00avs___u:10658": "(AVŚ_20,25.4c) sarvaṃ paṇeḥ sam avindanta bhojanam aśvāvantaṃ gomantam ā paśuṃ naraḥ ||4||",
    "GV00avs___u:10659": "(AVŚ_20,25.5a) yajñair atharvā prathamaḥ pathas tate tataḥ sūryo vratapā vena ājani |",
    "GV00avs___u:10660": "(AVŚ_20,25.5c) ā gā ājad uśanā kāvyaḥ sacā yamasya jātam amṛtaṃ yajāmahe",
    "GV00avs___u:10661": "(AVŚ_20,25.6a) barhir vā yat svapatyāya vṛjyate 'rko vā ślokam āghoṣate",
    "GV00avs___u:10662": "divi |",
    "GV00avs___u:10663": "(AVŚ_20,25.6c) grāvā yatra vadati karur ukthyas tasyed indro abhipitveṣu raṇyati ||6||",
    "GV00avs___u:10664": "(AVŚ_20,25.7a) progrāṃ pītiṃ vṛṣṇa iyarmi satyāṃ prayai sutasya haryaśva tubhyam |",
    "GV00avs___u:10665": "(AVŚ_20,25.7c) indra dhenābhir iha mādayasva dhībhir viśvābhiḥ śacyā gṛṇānaḥ ||7||",
    "GV00avs___u:10666": "(AVŚ_20,26.1a) yogeyoge tavastaraṃ vājevāje havāmahe |",
    "GV00avs___u:10667": "(AVŚ_20,26.1c) sakhāya indram ūtaye ||1||",
    "GV00avs___u:10668": "(AVŚ_20,26.2a) ā ghā gamad yadi śravat sahasriṇībhir ūtibhiḥ |",
    "GV00avs___u:10669": "(AVŚ_20,26.2c) vājebhir upa no havam ||2||",
    "GV00avs___u:10670": "(AVŚ_20,26.3a) anu pratnasyaukaso huve tuvipratiṃ naram |",
    "GV00avs___u:10671": "(AVŚ_20,26.3c) yaṃ te pūrvaṃ pitā huve ||3||",
    "GV00avs___u:10672": "(AVŚ_20,26.4a) yuñjanti bradhnam aruṣaṃ carantaṃ pari tasthuṣaḥ |",
    "GV00avs___u:10673": "(AVŚ_20,26.4c) rocante rocanā divi ||4||",
    "GV00avs___u:10674": "(AVŚ_20,26.5a) yuñjanti asya kāmyā harī vipakṣasā rathe |",
    "GV00avs___u:10675": "(AVŚ_20,26.5c) śoṇā dhṛṣṇū nṛvāhasā ||5||",
    "GV00avs___u:10676": "(AVŚ_20,26.6a) ketuṃ kṛṇvann aketave peśo maryā apeśase |",
    "GV00avs___u:10677": "(AVŚ_20,26.6c) sam uṣadbhir ajāyathāḥ ||6||",
    "GV00avs___u:10678": "(AVŚ_20,27.1a) yad indrāhaṃ yathā tvam īśīya vasva eka it |",
    "GV00avs___u:10679": "(AVŚ_20,27.1c) stotā me goṣakhā syāt ||1||",
    "GV00avs___u:10680": "(AVŚ_20,27.2a) śikṣeyam asmai ditseyaṃ śacīpate manīṣiṇe |",
    "GV00avs___u:10681": "(AVŚ_20,27.2c) yad ahaṃ gopatiḥ syām ||2||",
    "GV00avs___u:10682": "(AVŚ_20,27.3a) dhenuṣ ṭa indra sūnṛtā yajamānāya sunvate |",
    "GV00avs___u:10683": "(AVŚ_20,27.3c) gām aśvaṃ pipyuṣī duhe ||3||",
    "GV00avs___u:10684": "(AVŚ_20,27.4a) na te vartāsti rādhasa indra devo na martyaḥ |",
    "GV00avs___u:10685": "(AVŚ_20,27.4c) yad ditsasi stuto magham ||4||",
    "GV00avs___u:10686": "(AVŚ_20,27.5a) yajña indram avardhayad yad bhūmiṃ vy avartayat |",
    "GV00avs___u:10687": "(AVŚ_20,27.5c) cakrāṇa opaśaṃ divi ||5||",
    "GV00avs___u:10688": "(AVŚ_20,27.6a) vāvṛdhānasya te vayaṃ viśvā dhanāni jigyuṣaḥ |",
    "GV00avs___u:10689": "(AVŚ_20,27.6c) ūtim indrā vṛṇīmahe ||6||",
    "GV00avs___u:10690": "(AVŚ_20,28.1a) vy antarikṣam atiran made somasya rocanā |",
    "GV00avs___u:10691": "(AVŚ_20,28.1c) indro yad abhinad valam ||1||",
    "GV00avs___u:10692": "(AVŚ_20,28.2a) ud gā ājad aṅgirobhya āviṣ krṇvan guhā satīḥ |",
    "GV00avs___u:10693": "(AVŚ_20,28.2c) arvāñcaṃ nunude valam ||2||",
    "GV00avs___u:10694": "(AVŚ_20,28.3a) indreṇa rocanā divo dṛlhāni dṛṃhitāni ca |",
    "GV00avs___u:10695": "(AVŚ_20,28.3c) sthirāṇi na parāṇude ||3||",
    "GV00avs___u:10696": "(AVŚ_20,28.4a) apām ūrmir madann iva stoma indrājirāyate |",
    "GV00avs___u:10697": "(AVŚ_20,28.4c) vi te madā arājiṣuḥ ||4||",
    "GV00avs___u:10698": "(AVŚ_20,29.1a) tvaṃ hi stomavardhana indrāsy ukthavardhanaḥ |",
    "GV00avs___u:10699": "(AVŚ_20,29.1c) stotṝṇām uta bhadrakṛt ||1||",
    "GV00avs___u:10700": "(AVŚ_20,29.2a) indram it keśinā harī somapeyāya vakṣataḥ |",
    "GV00avs___u:10701": "(AVŚ_20,29.2c) upa yajñaṃ surādhasam ||2||",
    "GV00avs___u:10702": "(AVŚ_20,29.3a) apāṃ phenena namuceḥ śira indrod avartayaḥ |",
    "GV00avs___u:10703": "(AVŚ_20,29.3c) viśvā yad ajaya spṛdhaḥ ||3||",
    "GV00avs___u:10704": "(AVŚ_20,29.4a) māyābhir utsisṛpsata indra dyām ārurukṣataḥ |",
    "GV00avs___u:10705": "(AVŚ_20,29.4c) ava dasyūṃr adhūnuthāḥ ||4||",
    "GV00avs___u:10706": "(AVŚ_20,29.5a) asunvām indra saṃsadaṃ viṣūcīṃ vy anāśayaḥ |",
    "GV00avs___u:10707": "(AVŚ_20,29.5c) somapā uttaro bhavan ||5||",
    "GV00avs___u:10708": "(AVŚ_20,30.1a) pra te mahe vidathe śaṃsiṣaṃ harī pra te vanve vanuṣo haryataṃ madam |",
    "GV00avs___u:10709": "(AVŚ_20,30.1c) ghṛtaṃ na yo haribhiś cāru secata ā tvā viśantu",
    "GV00avs___u:10710": "harivarpasaṃ giraḥ ||1||",
    "GV00avs___u:10711": "(AVŚ_20,30.2a) hariṃ hi yonim abhi ye samasvaran hinvanto harī divyaṃ",
    "GV00avs___u:10712": "yathā sadaḥ |",
    "GV00avs___u:10713": "(AVŚ_20,30.2c) ā yaṃ pṛṇanti haribhir na dhenava indrāya śūśaṃ harivantam",
    "GV00avs___u:10714": "arcata ||2||",
    "GV00avs___u:10715": "(AVŚ_20,30.3a) so asya vajro harito ya āyaso harir nikāmo harir ā gabhastyoḥ |",
    "GV00avs___u:10716": "(AVŚ_20,30.3c) dyumnī suśipro harimanyusāyaka indre ni rūpā haritā mimikṣire ||3||",
    "GV00avs___u:10717": "(AVŚ_20,30.4a) divi na ketur adhi dhāyi haryato vivyacad vajro harito na raṃhyā |",
    "GV00avs___u:10718": "(AVŚ_20,30.4c) tudad ahiṃ hariśipro ya āyasaḥ sahasraśokā abhavad dharimbharaḥ ||4||",
    "GV00avs___u:10719": "(AVŚ_20,30.5a) tvaṃtvam aharyathā upastutaḥ pūrvebhir indra harikeśa",
    "GV00avs___u:10720": "yajvabhiḥ |",
    "GV00avs___u:10721": "(AVŚ_20,30.5c) tvaṃ haryasi tava viśvam ukthyam asāmi rādho harijāta haryatam ||5||",
    "GV00avs___u:10722": "(AVŚ_20,31.1a) tā vajriṇaṃ mandinaṃ stomyaṃ mada indraṃ rathe vahato haryatā harī |",
    "GV00avs___u:10723": "(AVŚ_20,31.1c) purūṇy asmai savanāni haryata indrāya somā harayo dadhanvire ||1||",
    "GV00avs___u:10724": "(AVŚ_20,31.2a) araṃ kāmāya harayo dadhamire sthirāya hinvan harayo harī turā |",
    "GV00avs___u:10725": "(AVŚ_20,31.2c) arvadbhir yo haribhir joṣam īyate so asya kāmaṃ harivantam",
    "GV00avs___u:10726": "ānaśe ||2||",
    "GV00avs___u:10727": "(AVŚ_20,31.3a) hariśmaśārur harikeśa āyasas turaspeye yo haripā avardhata",
    "GV00avs___u:10728": "(AVŚ_20,31.3c) arvadbhir yo haribhir vājinīvasur ati viśvā duritā pāriṣad dharī ||3||",
    "GV00avs___u:10729": "(AVŚ_20,31.4a) śruveva yasya hariṇī vipetatuḥ śipre vājāya hariṇī davidhvataḥ |",
    "GV00avs___u:10730": "(AVŚ_20,31.4c) pra yat kṛte camase marmṛjad dharī pītvā madasya haryatasyāndhasaḥ ||4||",
    "GV00avs___u:10731": "(AVŚ_20,31.5a) uta sma sadna haryatasya pastyor atyo na vājaṃ harivāṃ",
    "GV00avs___u:10732": "acikradat |",
    "GV00avs___u:10733": "(AVŚ_20,31.5c) mahī cid dhi dhiṣaṇāharyad ojasā bṛhad vayo dadhiṣe haryatas cid ā ||5||",
    "GV00avs___u:10734": "(AVŚ_20,32.1a) ā rodasī haryamāṇo mahitvā navyaṃnavyaṃ haryasi manma nu priyam |",
    "GV00avs___u:10735": "(AVŚ_20,32.1c) pra pastyam asura haryataṃ gor āviṣ kṛdhi haraye sūryāya",
    "GV00avs___u:10736": "(AVŚ_20,32.2a) ā tvā haryantaṃ prayujo janānāṃ rathe vahantu hariśipram indra |",
    "GV00avs___u:10737": "(AVŚ_20,32.2c) pibā yathā pratibhṛtasya madhvo haryan yajñaṃ sadhamāde daśoṇim ||2||",
    "GV00avs___u:10738": "(AVŚ_20,32.3a) apāḥ pūrveṣāṃ harivaḥ sutānām atho idaṃ savanaṃ kevalaṃ te",
    "GV00avs___u:10739": "(AVŚ_20,32.3c) mamaddhi somaṃ madhumantam indra satrā vṛṣaṃ jathara ā vṛṣasva ||3||",
    "GV00avs___u:10740": "(AVŚ_20,33.1a) apsu dhūtasya harivaḥ pibeha nṛbhiḥ sutasya jaṭharaṃ pṛṇasva |",
    "GV00avs___u:10741": "(AVŚ_20,33.1c) mimikṣur yam adraya indra tubhyaṃ tebhir vardhasva madam ukthavāhaḥ ||1||",
    "GV00avs___u:10742": "(AVŚ_20,33.2a) progrāṃ pītiṃ vṛṣṇa iyarmi satyāṃ prayai sutasya haryaśva tubhyam |",
    "GV00avs___u:10743": "(AVŚ_20,33.2c) indra dhenābhir iha mādayasva dhībhir viśvābhiḥ śacyā gṛṇānaḥ ||2||",
    "GV00avs___u:10744": "(AVŚ_20,33.3a) ūtī śacīvas tava vīryeṇa vayo dadhānā uśija ṛtajñāḥ |",
    "GV00avs___u:10745": "(AVŚ_20,33.3c) prajāvad indra maṃso duroṇe tasthur gṛṇantaḥ sadhamādyāsaḥ",
    "GV00avs___u:10746": "(AVŚ_20,34.1a) yo jāta eva prathamo manasvān devo devān kratunā paryamūṣat",
    "GV00avs___u:10747": "(AVŚ_20,34.1c) yasya śuṣmād rodasī abhyasetāṃ nṛmṇasya mahnā sa janāsa indraḥ ||1||",
    "GV00avs___u:10748": "(AVŚ_20,34.2a) yaḥ pṛthivīṃ vyathamānām adṛṃhad yaḥ parvatān prakupitāṃ aramṇāt |",
    "GV00avs___u:10749": "(AVŚ_20,34.2c) yo antarikṣaṃ vimame varīyo yo dyām astabhnāt sa janāsa",
    "GV00avs___u:10750": "indraḥ ||2||",
    "GV00avs___u:10751": "(AVŚ_20,34.3a) yo hatvāhim ariṇāt sapta sindhūn yo gā udājad apadhā",
    "GV00avs___u:10752": "valasya |",
    "GV00avs___u:10753": "(AVŚ_20,34.3c) yo aśmanor antar agniṃ jajāna saṃvṛk samatsu sa janāsa",
    "GV00avs___u:10754": "indraḥ ||3||",
    "GV00avs___u:10755": "(AVŚ_20,34.4a) yenemā viśvā cyavanā kṛtāni yo dāsaṃ varṇam adharaṃ guhākaḥ",
    "GV00avs___u:10756": "(AVŚ_20,34.4c) śvaghnīva yo jigīvāṃ lakṣam ādad aryaḥ puṣṭāni sa janāsa",
    "GV00avs___u:10757": "indraḥ ||4||",
    "GV00avs___u:10758": "(AVŚ_20,34.5a) yaṃ smā pṛchanti kuha seti ghoram utem āhur naiṣo astīty enam |",
    "GV00avs___u:10759": "(AVŚ_20,34.5c) so aryaḥ puṣṭīr vija ivā mināti śrad asmai dhatta sa janāsa indraḥ ||5||",
    "GV00avs___u:10760": "(AVŚ_20,34.6a) yo radhrasya coditā yaḥ kṛśasya yo brahmaṇo nādhamānasya kīreḥ |",
    "GV00avs___u:10761": "(AVŚ_20,34.6c) yuktagrāvṇo yo 'vitā suśipraḥ sutasomasya sa janāsa indraḥ ||6||",
    "GV00avs___u:10762": "(AVŚ_20,34.7a) yasyāśvāsaḥ pradiśi yasya gāvo yasya grāmā yasya viśve rathāsaḥ |",
    "GV00avs___u:10763": "(AVŚ_20,34.7c) yaḥ sūryaṃ ya uṣasaṃ jajāna yo apāṃ netā sa janāsa indraḥ ||7||",
    "GV00avs___u:10764": "(AVŚ_20,34.8a) yaṃ krandasī saṃyatī vihvayete pare 'vare ubhayā amitrāḥ |",
    "GV00avs___u:10765": "(AVŚ_20,34.8c) samānaṃ cid ratham ātasthivāṃsā nānā havete sa janāsa indraḥ ||8||",
    "GV00avs___u:10766": "(AVŚ_20,34.9a) yasmān na ṛte vijayante janāso yaṃ yudhyamānā avase havante",
    "GV00avs___u:10767": "(AVŚ_20,34.9c) yo viśvasya pratimānaṃ babhūva yo acyutacyut sa janāsa indraḥ ||9||",
    "GV00avs___u:10768": "(AVŚ_20,34.10a) yaḥ śasvato mahy eno dadhānān amanyamānāṃ charvā jaghāna |",
    "GV00avs___u:10769": "(AVŚ_20,34.10c) yaḥ śardhate nānudadāti śṛdhyāṃ yo dasyor hantā sa janāsa",
    "GV00avs___u:10770": "indraḥ ||10||",
    "GV00avs___u:10771": "(AVŚ_20,34.11a) yaḥ śambharaṃ parvateṣu kṣiyantaṃ catvāriṃśyāṃ śarady",
    "GV00avs___u:10772": "anvavindat |",
    "GV00avs___u:10773": "(AVŚ_20,34.11c) ojāyamānaṃ yo ahiṃ jaghāna dānuṃ śayānaṃ sa janāsa indraḥ",
    "GV00avs___u:10774": "(AVŚ_20,34.12a) yaḥ śambharaṃ paryatarat kasībhir yo 'cārukāsnāpibat",
    "GV00avs___u:10775": "sutasya |",
    "GV00avs___u:10776": "(AVŚ_20,34.12c) antar girau yajamānaṃ bahuṃ janaṃ yasminn āmūrchat sa janāsa indraḥ ||12||",
    "GV00avs___u:10777": "(AVŚ_20,34.13a) yaḥ saptaraśmir vṛṣabhas tuviṣmān avāsṛjat sartave sapta sindhūn |",
    "GV00avs___u:10778": "(AVŚ_20,34.13c) yo rauhiṇam asphurad vajrabāhur dyām ārohantaṃ sa janāsa indraḥ ||13||",
    "GV00avs___u:10779": "(AVŚ_20,34.14a) dyāvā cid asmai pṛthivī mamete śuṣmāc cid asya parvatā",
    "GV00avs___u:10780": "bhayante |",
    "GV00avs___u:10781": "(AVŚ_20,34.14c) yaḥ somapā nicito vajrabāhur yo vajrahastaḥ sa janāsa indraḥ ||14||",
    "GV00avs___u:10782": "(AVŚ_20,34.15a) yaḥ sunvantam avati yaḥ pacantaṃ yaḥ śaṃsantaṃ yaḥ śaśamānam ūtī |",
    "GV00avs___u:10783": "(AVŚ_20,34.15c) yasya brahma vardhanaṃ yasya somo yasyedaṃ rādhaḥ sa janāsa indraḥ ||15||",
    "GV00avs___u:10784": "(AVŚ_20,34.16a) jāto vy akhyat pitror upasthe bhuvo na veda janituḥ",
    "GV00avs___u:10785": "parasya |",
    "GV00avs___u:10786": "(AVŚ_20,34.16c) staviṣyamāṇo no yo asmad vratā devānāṃ sa janāsa indraḥ",
    "GV00avs___u:10787": "(AVŚ_20,34.17a) yaḥ somakāmo haryaśvaḥ sūrir yasmād rejante bhuvanāni viśvā |",
    "GV00avs___u:10788": "(AVŚ_20,34.17c) yo jaghāna śambaraṃ yaś ca śuṣṇaṃ ya ekavīraḥ sa janāsa indraḥ ||17||",
    "GV00avs___u:10789": "(AVŚ_20,34.18a) yaḥ sunvate pacate dudhra ā cid vājaṃ dardarṣi sa kilāsi satyaḥ |",
    "GV00avs___u:10790": "(AVŚ_20,34.18c) vayaṃ ta indra viśvaha priyāsaḥ suvīrāso vidatham ā vadema",
    "GV00avs___u:10791": "(AVŚ_20,35.1a) asmā id u pra tavase turāya prayo na harmi stomaṃ māhināya |",
    "GV00avs___u:10792": "(AVŚ_20,35.1c) ṛcīṣamāyādhrigava oham indrāya brahmāṇi rātatamā ||1||",
    "GV00avs___u:10793": "(AVŚ_20,35.2a) asmā id u praya iva pra yaṃsi bharāmy āngūṣaṃ bādhe suvṛkti |",
    "GV00avs___u:10794": "(AVŚ_20,35.2c) indrāya hṛdā manasā manīṣā pratnāya patye dhiyo marjayanta ||2||",
    "GV00avs___u:10795": "(AVŚ_20,35.3a) asmā id u tyam upamaṃ svarṣāṃ bharāmy āṅgūṣam āsyena |",
    "GV00avs___u:10796": "(AVŚ_20,35.3c) maṃhiṣṭham achoktibhir matīnāṃ suvṛktibhiḥ sūriṃ vāvṛdhadhyai ||3||",
    "GV00avs___u:10797": "(AVŚ_20,35.4a) asmā id u stomaṃ saṃ hinomi rathaṃ na taṣṭeva tatsināya |",
    "GV00avs___u:10798": "(AVŚ_20,35.4c) giraś ca girvāhase suvṛktīndrāya viśvaminvaṃ medhirāya",
    "GV00avs___u:10799": "(AVŚ_20,35.5a) asmā id u saptim iva śravasyendrāyārkaṃ juhvā sam añje |",
    "GV00avs___u:10800": "(AVŚ_20,35.5c) vīram dānaukasaṃ vandadhyai purāṃ gūrtaśravasaṃ darmāṇam",
    "GV00avs___u:10801": "(AVŚ_20,35.6a) asmā id u tvaṣṭā takṣad vajraṃ svapastamaṃ svaryaṃ raṇāya |",
    "GV00avs___u:10802": "(AVŚ_20,35.6c) vṛtrasya cid vidad yena marma tujann īśānas tujatā kiyedhāḥ",
    "GV00avs___u:10803": "(AVŚ_20,35.7a) asyed u mātuḥ savaneṣu sadyo mahaḥ pituṃ papivāṃ cārv annā",
    "GV00avs___u:10804": "(AVŚ_20,35.7c) muṣāyad viṣṇuḥ pacataṃ sahīyān vidhyad varāhaṃ tiro adrim astā ||7||",
    "GV00avs___u:10805": "(AVŚ_20,35.8a) asmā id u gnāś cid devapatnīr indrāyārkam ahihatya ūvuḥ |",
    "GV00avs___u:10806": "(AVŚ_20,35.8c) pari dyāvāpṛthivī jabhra urvī nāsya te mahimānaṃ pari ṣṭaḥ",
    "GV00avs___u:10807": "(AVŚ_20,35.9a) asyed eva pra ririce mahitvaṃ divas pṛthivyāḥ pary antarikṣāt |",
    "GV00avs___u:10808": "(AVŚ_20,35.9c) svarāl indro dama ā viśvagūrtaḥ svarir amatro vavakṣe raṇāya ||9||",
    "GV00avs___u:10809": "(AVŚ_20,35.10a) asyed eva śavasā śuśantaṃ vi vṛścad vajreṇa vṛtram indraḥ",
    "GV00avs___u:10810": "(AVŚ_20,35.10c) gā na vrāṇā avanīr amuñcad abhi śravo dāvane sacetāḥ",
    "GV00avs___u:10811": "(AVŚ_20,35.11a) asyed u tveṣasā ranta sindhavaḥ pari yad vajreṇa sīm",
    "GV00avs___u:10812": "ayachat |",
    "GV00avs___u:10813": "(AVŚ_20,35.11c) īśānakṛd dāśuṣe daśasyan turvītaye gādhaṃ turvaṇiḥ kaḥ",
    "GV00avs___u:10814": "(AVŚ_20,35.12a) asmā id u pra bharā tūtujāno vṛtrāya vajram īśānaḥ",
    "GV00avs___u:10815": "kiyedhāḥ |",
    "GV00avs___u:10816": "(AVŚ_20,35.12c) gor na parva vi radā tiraśceṣyann arṇāṃsy apāṃ caradhyai",
    "GV00avs___u:10817": "(AVŚ_20,35.13a) asyed u pra brūhi pūrvyāṇi turasya karmāṇi navya ukthaiḥ |",
    "GV00avs___u:10818": "(AVŚ_20,35.13c) yudhe yad iṣṇāna āyudhāny ṛghāyamāṇo niriṇāti śatrūn",
    "GV00avs___u:10819": "(AVŚ_20,35.14a) asyed u bhiyā girayaś ca dṛlhā dyāvā ca bhūmā januṣas tujete |",
    "GV00avs___u:10820": "(AVŚ_20,35.14c) upo venasya joguvāna oṇiṃ sadyo bhuvad vīryāya nodhāḥ ||14||",
    "GV00avs___u:10821": "(AVŚ_20,35.15a) asmā id u tyad anu dāyy eṣām eko yad vavne bhūrer īśānaḥ |",
    "GV00avs___u:10822": "(AVŚ_20,35.15c) praitaśaṃ sūrye paspṛdhānaṃ sauvaśvye suṣvim āvad indraḥ",
    "GV00avs___u:10823": "(AVŚ_20,35.16a) evā te hāriyojanā suvṛktīndra brahmāṇi gotamāso akran |",
    "GV00avs___u:10824": "(AVŚ_20,35.16c) aiṣu viśvapeśasaṃ dhiyaṃ dhāḥ prātar makṣū dhiyāvasur jagamyāt ||16||",
    "GV00avs___u:10825": "(AVŚ_20,36.1a) ya eka id dhavyaś carṣaṇīnām indraṃ taṃ gīrbhir abhy arca ābhiḥ |",
    "GV00avs___u:10826": "(AVŚ_20,36.1c) yaḥ patyate vṛṣabho vṛṣṇyāvānt satyaḥ satvā purumāyaḥ sahasvān ||1||",
    "GV00avs___u:10827": "(AVŚ_20,36.2a) tam u naḥ pūrve pitaro navagvāḥ sapta viprāso abhi",
    "GV00avs___u:10828": "vājayantaḥ |",
    "GV00avs___u:10829": "(AVŚ_20,36.2c) nakṣaddābhaṃ taturiṃ parvateṣṭhām adroghavācaṃ matibhiḥ śaviṣṭham ||2||",
    "GV00avs___u:10830": "(AVŚ_20,36.3a) tam īmahe indram asya rāyaḥ puruvīrasya nṛvataḥ purukṣoḥ |",
    "GV00avs___u:10831": "(AVŚ_20,36.3c) yo aṣkṛdhoyur ajaraḥ svarvān tam ā bhara harivo mādayadhyai",
    "GV00avs___u:10832": "(AVŚ_20,36.4a) tan no vi voco yadi te purā cij jaritāra ānaśuḥ sumnam indra |",
    "GV00avs___u:10833": "(AVŚ_20,36.4c) kas te bhāgaḥ kiṃ vayo dudhra khiduḥ puruhūta purūvaso",
    "GV00avs___u:10834": "'suraghnaḥ ||4||",
    "GV00avs___u:10835": "(AVŚ_20,36.5a) taṃ pṛchantī vajrahastaṃ ratheṣṭhām indraṃ vepī vakvarī yasya nū gīḥ |",
    "GV00avs___u:10836": "(AVŚ_20,36.5c) tuvigrābhaṃ tuvikūrmiṃ rabhodāṃ gātum iṣe nakṣate tumram acha ||5||",
    "GV00avs___u:10837": "(AVŚ_20,36.6a) ayā ha tyaṃ māyayā vāvṛdhānaṃ manojuvā svatavaḥ parvatena |",
    "GV00avs___u:10838": "(AVŚ_20,36.6c) acyutā cid vīlitā svojo rujo vi dṛlhā dhṛṣatā virapśin",
    "GV00avs___u:10839": "(AVŚ_20,36.7a) tam vo dhiyā navyasyā śaviṣṭham pratnaṃ pratnavat paritaṃsayadhyai |",
    "GV00avs___u:10840": "(AVŚ_20,36.7c) sa no vakṣad animānaḥ suvahnendro viśvāny ati durgahāṇi ||7||",
    "GV00avs___u:10841": "(AVŚ_20,36.8a) ā janāya druhvaṇe pārthivāni divyāni dīpayo 'ntarikṣā |",
    "GV00avs___u:10842": "(AVŚ_20,36.8c) tapā vṛṣan viśvataḥ śociṣā tān brahmadviṣe śocaya kṣām apaś",
    "GV00avs___u:10843": "ca ||8||",
    "GV00avs___u:10844": "(AVŚ_20,36.9a) bhuvo janasya divyasya rājā pārthivasya jagatas tveṣasaṃdṛk",
    "GV00avs___u:10845": "(AVŚ_20,36.9c) dhiṣva vajraṃ dakṣiṇa indra haste viśvā ajurya dayase vi",
    "GV00avs___u:10846": "māyāḥ ||9||",
    "GV00avs___u:10847": "(AVŚ_20,36.10a) ā saṃyatam indra ṇaḥ svastiṃ śatrutūryāya bṛhatīm amṛdhrām |",
    "GV00avs___u:10848": "(AVŚ_20,36.10c) yayā dāsāny āryāṇi vṛtrā karo vajrint sutukā nāhuṣāṇi ||10||",
    "GV00avs___u:10849": "(AVŚ_20,36.11a) sa no niyudbhiḥ puruhūta vedho viśvavārābhir ā gahi prayajyo |",
    "GV00avs___u:10850": "(AVŚ_20,36.11c) na yā adevo varate na deva ābhir yāhi tūyam ā madryadrik ||11||",
    "GV00avs___u:10851": "(AVŚ_20,37.1a) yas tigmaśṛṅgo vṛṣabho na bhīmaḥ ekaḥ kṛṣṭīś cyavayati pra",
    "GV00avs___u:10852": "viśvāḥ |",
    "GV00avs___u:10853": "(AVŚ_20,37.1c) yaḥ śaśvato adāśuṣo gayasya prayantāsi suṣvitarāya vedaḥ",
    "GV00avs___u:10854": "(AVŚ_20,37.2a) tvaṃ ha tyad indra kutsam āvaḥ śuśrūṣamāṇas tanvā samarye |",
    "GV00avs___u:10855": "(AVŚ_20,37.2c) dāsaṃ yac śuṣṇam kuyavaṃ ny asmā arandhaya ārjuneyāya śikṣan ||2||",
    "GV00avs___u:10856": "(AVŚ_20,37.3a) tvaṃ dhṛṣṇo dhṛṣatā vītahavyaṃ prāvo viśvābhir ūtibhiḥ sudāsam |",
    "GV00avs___u:10857": "(AVŚ_20,37.3c) pra paurukutsiṃ trasadasyum āvaḥ kṣetrasātā vṛtrahatyeṣu",
    "GV00avs___u:10858": "pūrum ||3||",
    "GV00avs___u:10859": "(AVŚ_20,37.4a) tvaṃ nṛbhir nṛmaṇo devavītau bhūrīṇi vṛtrā haryaśva haṃsi |",
    "GV00avs___u:10860": "(AVŚ_20,37.4c) tvaṃ ni dasyuṃ cumuriṃ dhuniṃ cāsvāpayo dabhītaye suhantu ||4||",
    "GV00avs___u:10861": "(AVŚ_20,37.5a) tava cyautnāni vajrahasta tāni nava yat puro navatiṃ ca",
    "GV00avs___u:10862": "sadyaḥ |",
    "GV00avs___u:10863": "(AVŚ_20,37.5c) niveśane śatatamāviveṣīr ahaṃ ca vṛtraṃ namucim utāhan",
    "GV00avs___u:10864": "(AVŚ_20,37.6a) sanā tā ta indra bhojanāni rātahavyāya dāśuṣe sudāse |",
    "GV00avs___u:10865": "(AVŚ_20,37.6c) vṛṣṇe te harī vṛṣaṇā yunajmi vyantu brahmāṇi puruśāka vājam",
    "GV00avs___u:10866": "(AVŚ_20,37.7a) mā te asyāṃ sahasāvan pariṣṭāv aghāya bhūma harivaḥ parādau",
    "GV00avs___u:10867": "(AVŚ_20,37.7c) trāyasva no 'vṛkebhir varūthais tava priyāsaḥ sūriṣu syāma ||7||",
    "GV00avs___u:10868": "(AVŚ_20,37.8a) priyāsa it te maghavann abhiṣṭau naro madema śaraṇe sakhāyaḥ |",
    "GV00avs___u:10869": "(AVŚ_20,37.8c) ni turvaśaṃ ni yādvaṃ śiśīhy atithigvāya śaṃsyaṃ kariṣyan ||8||",
    "GV00avs___u:10870": "(AVŚ_20,37.9a) sadyaś cin nu te maghavann abhiṣṭau naraḥ śaṃsanty ukthaśāsa ukthā |",
    "GV00avs___u:10871": "(AVŚ_20,37.9c) ye te havebhir vi paṇīṃr adāśann asmān vṛṇīṣva yujyāya",
    "GV00avs___u:10872": "tasmai ||9||",
    "GV00avs___u:10873": "(AVŚ_20,37.10a) ete stomā narāṃ nṛtama tubhyam asmadryañco dadato maghāni |",
    "GV00avs___u:10874": "(AVŚ_20,37.10c) teṣām indra vṛtrahatye śivo bhūḥ sakhā ca śūro 'vitā ca nṛṇām ||10||",
    "GV00avs___u:10875": "(AVŚ_20,37.11a) nū indra śūra stavamāna ūtī brahmajūtas tanvā vāvṛdhasva |",
    "GV00avs___u:10876": "(AVŚ_20,37.11c) upa no vājān mimīhy upa stīn yuyaṃ pāta svastibhiḥ sadā naḥ ||11||",
    "GV00avs___u:10877": "(AVŚ_20,38.1a) ā yāhi suṣumā hi ta indra somaṃ pibā imam |",
    "GV00avs___u:10878": "(AVŚ_20,38.1c) edaṃ barhiḥ sado mama ||1||",
    "GV00avs___u:10879": "(AVŚ_20,38.2a) ā tvā brahmayujā harī vahatām indra keśinā |",
    "GV00avs___u:10880": "(AVŚ_20,38.2c) upa brahmāṇi naḥ śṛṇu ||2||",
    "GV00avs___u:10881": "(AVŚ_20,38.3a) brahmāṇas tvā vayaṃ yujā somapām indra sominaḥ |",
    "GV00avs___u:10882": "(AVŚ_20,38.3c) sutāvanto havāmahe ||3||",
    "GV00avs___u:10883": "(AVŚ_20,38.4a) indram id gāthino bṛhad indram arkebhir arkiṇaḥ |",
    "GV00avs___u:10884": "(AVŚ_20,38.4c) indraṃ vāṇīr anūṣata ||4||",
    "GV00avs___u:10885": "(AVŚ_20,38.5a) indra id dharyoḥ sacā saṃmiśla ā vacoyujā |",
    "GV00avs___u:10886": "(AVŚ_20,38.5c) indro vajrī hiraṇyayaḥ ||5||",
    "GV00avs___u:10887": "(AVŚ_20,38.6a) indro dīrghāya cakṣasa ā sūryaṃ rohayad divi |",
    "GV00avs___u:10888": "(AVŚ_20,38.6c) vi gobhir adrim airayat ||6||",
    "GV00avs___u:10889": "(AVŚ_20,39.1a) indraṃ vo viśvatas pari havāmahe janebhyaḥ |",
    "GV00avs___u:10890": "(AVŚ_20,39.1c) asmākam astu kevalaḥ ||1||",
    "GV00avs___u:10891": "(AVŚ_20,39.2a) vy antarikṣam atiran made somasya rocanā |",
    "GV00avs___u:10892": "(AVŚ_20,39.2c) indro yad abhinad valam ||2||",
    "GV00avs___u:10893": "(AVŚ_20,39.3a) ud gā ājad aṅgirobhya āviṣ kṛṇvan guhā satīḥ |",
    "GV00avs___u:10894": "(AVŚ_20,39.3c) arvāñcaṃ nunude valam ||3||",
    "GV00avs___u:10895": "(AVŚ_20,39.4a) indreṇa rocanā divo dṛlhāni dṛṃhitāni ca |",
    "GV00avs___u:10896": "(AVŚ_20,39.4c) sthirāṇi na parāṇude ||4||",
    "GV00avs___u:10897": "(AVŚ_20,39.5a) apām ūrmir madann iva stoma indrājirāyate |",
    "GV00avs___u:10898": "(AVŚ_20,39.5c) vi te madā arājiṣuḥ ||5||",
    "GV00avs___u:10899": "(AVŚ_20,40.1a) indreṇa saṃ hi dṛkṣase saṃjagmāno abibhyuṣā |",
    "GV00avs___u:10900": "(AVŚ_20,40.1c) mandū samānavarcasā ||1||",
    "GV00avs___u:10901": "(AVŚ_20,40.2a) anavadyair abhidyubhir makhaḥ sahasvad arcati |",
    "GV00avs___u:10902": "(AVŚ_20,40.2c) gaṇair indrasya kāmyaiḥ ||2||",
    "GV00avs___u:10903": "(AVŚ_20,40.3a) ād aha svadhām anu punar garbhatvam erire |",
    "GV00avs___u:10904": "(AVŚ_20,40.3c) dadhānā nāma yajñiyam ||3||",
    "GV00avs___u:10905": "(AVŚ_20,41.1a) indro dadhīco asthabhir vṛtrāṇy apratiṣkutaḥ |",
    "GV00avs___u:10906": "(AVŚ_20,41.1c) jaghāna navatīr nava ||1||",
    "GV00avs___u:10907": "(AVŚ_20,41.2a) ichan aśvasya yac chiraḥ parvateṣv apaśritam |",
    "GV00avs___u:10908": "(AVŚ_20,41.2c) tad vidac charyaṇāvati ||2||",
    "GV00avs___u:10909": "(AVŚ_20,41.3a) atrāha gor amanvata nāma tvaṣṭur apīcyam |",
    "GV00avs___u:10910": "(AVŚ_20,41.3c) itthā candramaso gṛhe ||3||",
    "GV00avs___u:10911": "(AVŚ_20,42.1a) vācam aṣṭāpadīm ahaṃ navasraktim ṛtaspṛśam |",
    "GV00avs___u:10912": "(AVŚ_20,42.1c) indrāt pari tanvam mame ||1||",
    "GV00avs___u:10913": "(AVŚ_20,42.2a) anu tvā rodasī ubhe krakṣamāṇam akṛpetām |",
    "GV00avs___u:10914": "(AVŚ_20,42.2c) indra yad dasyuhābhavaḥ ||2||",
    "GV00avs___u:10915": "(AVŚ_20,42.3a) uttiṣṭhann ojasā saha pītvī śipre avepayaḥ |",
    "GV00avs___u:10916": "(AVŚ_20,42.3c) somam indra camū sutam ||3||",
    "GV00avs___u:10917": "(AVŚ_20,43.1a) bhindhi viśvā apa dviṣaḥ bādho jahī mṛdhaḥ |",
    "GV00avs___u:10918": "(AVŚ_20,43.1c) vasu spārhaṃ tad ā bhara ||1||",
    "GV00avs___u:10919": "(AVŚ_20,43.2a) yad vīlāv indra yat sthire yat parśāne parābhṛtam |",
    "GV00avs___u:10920": "(AVŚ_20,43.2c) vasu spārhaṃ tad ā bhara ||2||",
    "GV00avs___u:10921": "(AVŚ_20,43.3a) yasya te viśvamānuṣo bhūrer dattasya vedati |",
    "GV00avs___u:10922": "(AVŚ_20,43.3c) vasu spārhaṃ tad ā bhara ||3||",
    "GV00avs___u:10923": "(AVŚ_20,44.1a) pra samrājaṃ carṣaṇīnām indraṃ stotā navyaṃ gīrbhiḥ |",
    "GV00avs___u:10924": "(AVŚ_20,44.1c) naraṃ nṛṣāhaṃ maṃhiṣṭham ||1||",
    "GV00avs___u:10925": "(AVŚ_20,44.2a) yasminn ukthāni raṇyanti viśvāni ca śravasya |",
    "GV00avs___u:10926": "(AVŚ_20,44.2c) apām avo na samudre ||2||",
    "GV00avs___u:10927": "(AVŚ_20,44.3a) taṃ suṣṭutyā vivāse jyeṣṭharājaṃ bhare kṛtnum |",
    "GV00avs___u:10928": "(AVŚ_20,44.3c) maho vājinaṃ sanibhyaḥ ||3||",
    "GV00avs___u:10929": "(AVŚ_20,45.1a) ayam u te sam atasi kapota iva garbhadhim |",
    "GV00avs___u:10930": "(AVŚ_20,45.1c) vacas tac cin na ohase ||1||",
    "GV00avs___u:10931": "(AVŚ_20,45.2a) stotraṃ rādhānāṃ pate girvāho vīra yasya te |",
    "GV00avs___u:10932": "(AVŚ_20,45.2c) vibhūtir astu sūnṛtā ||2||",
    "GV00avs___u:10933": "(AVŚ_20,45.3a) ūrdhvas tiṣṭhā na ūtaye 'smin vāje śatakrato |",
    "GV00avs___u:10934": "(AVŚ_20,45.3c) sam anyeṣu bravāvahai ||3||",
    "GV00avs___u:10935": "(AVŚ_20,46.1a) praṇetāram vasyo achā kartāraṃ jyotiḥ samatsu |",
    "GV00avs___u:10936": "(AVŚ_20,46.1c) sāsahvāṃsam yudhāmitrān ||1||",
    "GV00avs___u:10937": "(AVŚ_20,46.2a) sa naḥ papriḥ pārayāti svasti nāvā puruhūtaḥ |",
    "GV00avs___u:10938": "(AVŚ_20,46.2c) indro viśvā ati dviṣaḥ ||2||",
    "GV00avs___u:10939": "(AVŚ_20,46.3a) sa tvaṃ na indra vājobhir daśasyā ca gātuyā ca |",
    "GV00avs___u:10940": "(AVŚ_20,46.3c) achā ca naḥ sumnaṃ neṣi ||3||",
    "GV00avs___u:10941": "(AVŚ_20,47.1a) tam indraṃ vājayāmasi mahe vṛtrāya hantave |",
    "GV00avs___u:10942": "(AVŚ_20,47.1c) sa vṛṣā vṛṣabho bhuvat ||1||",
    "GV00avs___u:10943": "(AVŚ_20,47.2a) indraḥ sa dāmane kṛta ojiṣṭhaḥ sa made hitaḥ |",
    "GV00avs___u:10944": "(AVŚ_20,47.2c) dyumnī ślokī sa somyaḥ ||2||",
    "GV00avs___u:10945": "(AVŚ_20,47.3a) girā vajro na saṃbhṛtaḥ sabalo anapacyutaḥ |",
    "GV00avs___u:10946": "(AVŚ_20,47.3c) vavakṣa ṛṣvo astṛtaḥ ||3||",
    "GV00avs___u:10947": "(AVŚ_20,47.4a) indram id gāthino bṛhad indram arkebhir arkiṇaḥ |",
    "GV00avs___u:10948": "(AVŚ_20,47.4c) indraṃ vāṇīr anūṣata ||4||",
    "GV00avs___u:10949": "(AVŚ_20,47.5a) indra id dharyoḥ sacā saṃmiśla ā vacoyujā |",
    "GV00avs___u:10950": "(AVŚ_20,47.5c) indro vajrī hiraṇyayaḥ ||5||",
    "GV00avs___u:10951": "(AVŚ_20,47.6a) indro dīrghāya cakṣasa ā sūryaṃ rohayad divi |",
    "GV00avs___u:10952": "(AVŚ_20,47.6c) vi gobhir adrim airayat ||6||",
    "GV00avs___u:10953": "(AVŚ_20,47.7a) ā yāhi suṣumā hi ta indra somaṃ pibā imam |",
    "GV00avs___u:10954": "(AVŚ_20,47.7c) edaṃ barhiḥ sado mama ||7||",
    "GV00avs___u:10955": "(AVŚ_20,47.8a) ā tvā brahmayujā harī vahatām indra keśinā |",
    "GV00avs___u:10956": "(AVŚ_20,47.8c) upa brahmāṇi naḥ śṛṇu ||8||",
    "GV00avs___u:10957": "(AVŚ_20,47.9a) brahmāṇas tvā vayaṃ yujā somapām indra sominaḥ |",
    "GV00avs___u:10958": "(AVŚ_20,47.9c) sutāvanto havāmahe ||9||",
    "GV00avs___u:10959": "(AVŚ_20,47.10a) yuñjanti bradhnam aruṣaṃ carantaṃ pari tasthuṣaḥ |",
    "GV00avs___u:10960": "(AVŚ_20,47.10c) rocante rocanā divi ||10||",
    "GV00avs___u:10961": "(AVŚ_20,47.11a) yuñjanty asya kāmyā harī vipakṣasā rathe |",
    "GV00avs___u:10962": "(AVŚ_20,47.11c) śoṇā dhṛṣṇū nṛvāhasā ||11||",
    "GV00avs___u:10963": "(AVŚ_20,47.12a) ketuṃ kṛṇvann aketave peśo maryā apeśase |",
    "GV00avs___u:10964": "(AVŚ_20,47.12c) sam uṣadbhir ajāyathāḥ ||12||",
    "GV00avs___u:10965": "(AVŚ_20,47.13a) ud u tyaṃ jātavedasaṃ devaṃ vahanti ketavaḥ |",
    "GV00avs___u:10966": "(AVŚ_20,47.13c) dṛśe viśvāya sūryam ||13||",
    "GV00avs___u:10967": "(AVŚ_20,47.14a) apa tye tāyavo yathā nakṣatrā yanty aktubhiḥ |",
    "GV00avs___u:10968": "(AVŚ_20,47.14c) sūrāya viśvacakṣase ||14||",
    "GV00avs___u:10969": "(AVŚ_20,47.15a) adṛśrann asya ketavo vi raśmayo janāṃ anu |",
    "GV00avs___u:10970": "(AVŚ_20,47.15c) bhrājanto agnayo yathā ||15||",
    "GV00avs___u:10971": "(AVŚ_20,47.16a) taraṇir viśvadarśato jyotiṣkṛd asi sūrya |",
    "GV00avs___u:10972": "(AVŚ_20,47.16c) viśvam ā bhāsi rocana ||16||",
    "GV00avs___u:10973": "(AVŚ_20,47.17a) pratyaṅ devānāṃ viśaḥ pratyaṅṅ ud eṣi mānuṣīḥ |",
    "GV00avs___u:10974": "(AVŚ_20,47.17c) pratyaṅ viśvaṃ svar dṛśe ||17||",
    "GV00avs___u:10975": "(AVŚ_20,47.18a) yenā pāvaka cakṣasā bhuraṇyantaṃ janāṃ anu |",
    "GV00avs___u:10976": "(AVŚ_20,47.18c) tvaṃ varuṇa paśyasi ||18||",
    "GV00avs___u:10977": "(AVŚ_20,47.19a) vi dyām eṣi rajas pṛthv ahar mimāno aktubhiḥ |",
    "GV00avs___u:10978": "(AVŚ_20,47.19c) paśyaṃ janmāni sūrya ||19||",
    "GV00avs___u:10979": "(AVŚ_20,47.20a) sapta tvā harito rathe vahanti deva sūrya |",
    "GV00avs___u:10980": "(AVŚ_20,47.20c) śociṣkeśam vicakṣaṇam ||20||",
    "GV00avs___u:10981": "(AVŚ_20,47.21a) ayukta sapta śundhyuvaḥ sūro rathasya naptyaḥ |",
    "GV00avs___u:10982": "(AVŚ_20,47.21c) tābhir yāti svayuktibhiḥ ||21||",
    "GV00avs___u:10983": "(AVŚ_20,48.1a) abhi tvā varcasā giraḥ siñcanty ā caraṇyuvaḥ |",
    "GV00avs___u:10984": "(AVŚ_20,48.1c) abhi vatsaṃ na dhenavaḥ ||1||",
    "GV00avs___u:10985": "(AVŚ_20,48.2a) tā arṣanti śubhriyaḥ pṛñcatīr varcasā payaḥ |",
    "GV00avs___u:10986": "(AVŚ_20,48.2c) jātaṃ janir yathā hṛdā ||2||",
    "GV00avs___u:10987": "(AVŚ_20,48.3a) vajrāpavasādhyaḥ kīrtir mriyamāṇam āvahan |",
    "GV00avs___u:10988": "(AVŚ_20,48.3c) mahyam āyur ghṛtaṃ payaḥ ||3||",
    "GV00avs___u:10989": "(AVŚ_20,48.4a) āyaṃ gauḥ pṛśnir akramīd asadan mātaraṃ puraḥ |",
    "GV00avs___u:10990": "(AVŚ_20,48.4c) pitaraṃ ca prayant svaḥ ||4||",
    "GV00avs___u:10991": "(AVŚ_20,48.5a) antaś carati rocanā asya prāṇād apānataḥ |",
    "GV00avs___u:10992": "(AVŚ_20,48.5c) vy akhyan mahiṣaḥ svaḥ ||5||",
    "GV00avs___u:10993": "(AVŚ_20,48.6a) triṃśad dhāmā vi rājati vāk pataṅgo aśiśriyat |",
    "GV00avs___u:10994": "(AVŚ_20,48.6c) prati vastor ahar dyubhiḥ ||6||",
    "GV00avs___u:10995": "(AVŚ_20,49.1a) yac chakrā vācam āruhann antarikṣaṃ siṣāsathaḥ |",
    "GV00avs___u:10996": "(AVŚ_20,49.1c) saṃ devā amadan vṛṣā ||1||",
    "GV00avs___u:10997": "(AVŚ_20,49.2a) śakro vācam adhṛṣṭāyor uvāco adhṛṣṇuhi |",
    "GV00avs___u:10998": "(AVŚ_20,49.2c) maṃhiṣṭha ā madardivi ||2||",
    "GV00avs___u:10999": "(AVŚ_20,49.3a) śakro vācam adhṛṣṇuhi dhāmadharman vi rājati |",
    "GV00avs___u:11000": "(AVŚ_20,49.3c) vimadan barhir āsaran ||3||",
    "GV00avs___u:11001": "(AVŚ_20,49.4a) taṃ vo dasmam ṛtīṣahaṃ vasor mandānam andhasaḥ |",
    "GV00avs___u:11002": "(AVŚ_20,49.4c) abhi vatsaṃ na svasareṣu dhenava indraṃ gīrbhir navāmahe ||4||",
    "GV00avs___u:11003": "(AVŚ_20,49.5a) dyukṣaṃ sudānuṃ taviṣībhir āvṛtam giriṃ na purubhojasam |",
    "GV00avs___u:11004": "(AVŚ_20,49.5c) kṣumantaṃ vājaṃ śatinaṃ sahasriṇaṃ makṣū gomantam īmahe",
    "GV00avs___u:11005": "(AVŚ_20,49.6a) tat tvā yāmi suvīryaṃ tad brahma pūrvacittaye |",
    "GV00avs___u:11006": "(AVŚ_20,49.6c) yenā yatibhyo bhṛgave dhane hite yena praskaṇvam āvitha ||6||",
    "GV00avs___u:11007": "(AVŚ_20,49.7a) yenā samudram asṛjo mahīr apas tad indra vṛṣṇi te śavaḥ |",
    "GV00avs___u:11008": "(AVŚ_20,49.7c) sadyaḥ so asya mahimā na saṃnaśe yaṃ kṣoṇīr anucakrade",
    "GV00avs___u:11009": "(AVŚ_20,50.1a) kan navyo atasīnāṃ turo gṛṇīta martyaḥ |",
    "GV00avs___u:11010": "(AVŚ_20,50.1c) nahī nv asya mahimānam indriyaṃ svar gṛṇanta ānaśuḥ ||1||",
    "GV00avs___u:11011": "(AVŚ_20,50.2a) kad u stuvanta ṛtayanta devata ṛṣiḥ ko vipra ohate |",
    "GV00avs___u:11012": "(AVŚ_20,50.2c) kadā havaṃ maghavann indra sunvataḥ kad u stuvata ā gamaḥ",
    "GV00avs___u:11013": "(AVŚ_20,51.1a) abhi pra vaḥ surādhasam indram arca yathā vide |",
    "GV00avs___u:11014": "(AVŚ_20,51.1c) yo jaritṛbhyo maghavā purūvasuḥ sahasreṇeva śikṣati ||1||",
    "GV00avs___u:11015": "(AVŚ_20,51.2a) śatānīkeva pra jigāti dhṛṣṇuyā hanti vṛtrāṇi dāśuṣe |",
    "GV00avs___u:11016": "(AVŚ_20,51.2c) girer iva pra rasā asya pinvire datrāṇi purubhojasaḥ ||2||",
    "GV00avs___u:11017": "(AVŚ_20,51.3a) pra su śrutaṃ surādhasam arcā śakram abhiṣṭaye |",
    "GV00avs___u:11018": "(AVŚ_20,51.3c) yaḥ sunvate stuvate kāmyaṃ vasu sahasreṇeva maṃhate ||3||",
    "GV00avs___u:11019": "(AVŚ_20,51.4a) śatānīkā hetayo asya duṣṭarā indrasya samiṣo mahīḥ |",
    "GV00avs___u:11020": "(AVŚ_20,51.4c) girir na bhujmā maghatsu pinvate yad īṃ sutā amandiṣuḥ",
    "GV00avs___u:11021": "(AVŚ_20,52.1a) vayaṃ gha tvā sutāvanta āpo na vṛktabarhiṣaḥ |",
    "GV00avs___u:11022": "(AVŚ_20,52.1c) pavitrasya prasravaṇeṣu vṛtrahan pari stotāra āsate ||1||",
    "GV00avs___u:11023": "(AVŚ_20,52.2a) svaranti tvā sute naro vaso nireka ukthinaḥ |",
    "GV00avs___u:11024": "(AVŚ_20,52.2c) kadā sutaṃ tṛṣāṇa oka ā gama indra svabdīva vaṃsagaḥ ||2||",
    "GV00avs___u:11025": "(AVŚ_20,52.3a) kaṇvebhir dhṛṣṇav ā dhṛsad vājaṃ darṣi sahasriṇam |",
    "GV00avs___u:11026": "(AVŚ_20,52.3c) piśaṅgarūpaṃ maghavan vicarṣaṇe makṣū gomantam īmahe ||3||",
    "GV00avs___u:11027": "(AVŚ_20,53.1a) ka īṃ veda sute sacā pibantaṃ kad vayo dadhe |",
    "GV00avs___u:11028": "(AVŚ_20,53.1c) ayaṃ yaḥ puro vibhinatty ojasā mandānaḥ śipry andhasaḥ ||1||",
    "GV00avs___u:11029": "(AVŚ_20,53.2a) dānā mṛgo na vāraṇaḥ purutrā carathaṃ dadhe |",
    "GV00avs___u:11030": "(AVŚ_20,53.2c) nakiṣ ṭvā ni yamad ā sute gamo mahāś carasy ojasā ||2||",
    "GV00avs___u:11031": "(AVŚ_20,53.3a) ya ugraḥ sann aniṣṭṛta sthiro raṇāya saṃskṛtaḥ |",
    "GV00avs___u:11032": "(AVŚ_20,53.3c) yadi stotur maghavā śṛṇavad dhavaṃ nendro yoṣaty ā gamat",
    "GV00avs___u:11033": "(AVŚ_20,54.1a) viśvāḥ pṛtanā abhibhūtaraṃ naraṃ sajūs tatakṣur indraṃ jajanuś ca rājase |",
    "GV00avs___u:11034": "(AVŚ_20,54.1c) kratvā variṣṭhaṃ vara āmurim utogram ojiṣṭhaṃ tavasaṃ tarasvinam ||1||",
    "GV00avs___u:11035": "(AVŚ_20,54.2a) sam īṃ rebhāso asvarann indraṃ somasya pītaye |",
    "GV00avs___u:11036": "(AVŚ_20,54.2c) svarpatiṃ yad īṃ vṛdhe dhṛtavrato hy ojasā sam ūtibhiḥ",
    "GV00avs___u:11037": "(AVŚ_20,54.3a) nemiṃ namanti cakṣasā meṣaṃ viprā abhisvarā |",
    "GV00avs___u:11038": "(AVŚ_20,54.3c) sudītayo vo adruho 'pi karṇe tarasvinaḥ sam ṛkvabhiḥ ||3||",
    "GV00avs___u:11039": "(AVŚ_20,55.1a) tam indraṃ johavīmi maghavānam ugraṃ satrā dadhānam apratiṣkutaṃ śavāṃsi |",
    "GV00avs___u:11040": "(AVŚ_20,55.1c) maṃhiṣṭho gīrbhir ā ca yajñiyo vavartad rāye no viśvā",
    "GV00avs___u:11041": "supathā kṛṇotu vajrī ||1||",
    "GV00avs___u:11042": "(AVŚ_20,55.2a) yā indra bhuja ābharaḥ svarvāṃ asurebhyaḥ |",
    "GV00avs___u:11043": "(AVŚ_20,55.2c) stotāram in maghavann asya vardhaya ye ca tve vṛktabarhiṣaḥ",
    "GV00avs___u:11044": "(AVŚ_20,55.3a) yam indra dadhiṣe tvam aśvaṃ gāṃ bhāgam avyayam |",
    "GV00avs___u:11045": "(AVŚ_20,55.3c) yajamāne sunvati dakṣiṇāvati tasmin taṃ dhehi mā paṇau ||3||",
    "GV00avs___u:11046": "(AVŚ_20,56.1a) indro madāya vāvṛdhe śavase vṛtrahā nṛbhiḥ |",
    "GV00avs___u:11047": "(AVŚ_20,56.1c) tam in mahatsv ājiṣūtem arbhe havāmahe sa vājeṣu pra no",
    "GV00avs___u:11048": "'viṣat ||1||",
    "GV00avs___u:11049": "(AVŚ_20,56.2a) asi hi vīra senyo 'si bhūri parādadiḥ |",
    "GV00avs___u:11050": "(AVŚ_20,56.2c) asi dabhrasya cid vṛdho yajamānāya śikṣasi sunvate bhūri te",
    "GV00avs___u:11051": "vasu ||2||",
    "GV00avs___u:11052": "(AVŚ_20,56.3a) yad udīrata ājayo dhṛṣṇave dhīyate dhanā |",
    "GV00avs___u:11053": "(AVŚ_20,56.3c) yukṣvā madacyutā harī kaṃ hanaḥ kaṃ vasau dadho 'smāṃ indra vasau dadhaḥ ||3||",
    "GV00avs___u:11054": "(AVŚ_20,56.4a) mademade hi no dadir yūthā gavām ṛjukratuḥ |",
    "GV00avs___u:11055": "(AVŚ_20,56.4c) saṃ gṛbhāya puru śatobhayāhastyā vasu śiśīhi rāya ā bhara",
    "GV00avs___u:11056": "(AVŚ_20,56.5a) mādayasva sute sacā śavase śūra rādhase |",
    "GV00avs___u:11057": "(AVŚ_20,56.5c) vidmā hi tvā purūvasum upa kāmānt sasṛjmahe 'thā no 'vitā",
    "GV00avs___u:11058": "bhava ||5||",
    "GV00avs___u:11059": "(AVŚ_20,56.6a) ete ta indra jantavo viśvaṃ puṣyanti vāryam |",
    "GV00avs___u:11060": "(AVŚ_20,56.6c) antar hi khyo janānām aryo vedo adāśuṣāṃ teṣāṃ no veda ā bhara ||6||",
    "GV00avs___u:11061": "(AVŚ_20,57.1a) surūpakṛtnum ūtaye sudughām iva goduhe |",
    "GV00avs___u:11062": "(AVŚ_20,57.1c) juhūmasi dyavidyavi ||1||",
    "GV00avs___u:11063": "(AVŚ_20,57.2a) upa naḥ savanā gahi somasya somapāḥ piba |",
    "GV00avs___u:11064": "(AVŚ_20,57.2c) godā id revato madaḥ ||2||",
    "GV00avs___u:11065": "(AVŚ_20,57.3a) athā te antamānāṃ vidyāma sumatīnām |",
    "GV00avs___u:11066": "(AVŚ_20,57.3c) mā no ati khya ā gahi ||3||",
    "GV00avs___u:11067": "(AVŚ_20,57.4a) śuṣmintamaṃ na ūtaye dyumninaṃ pāhi jāgṛvim |",
    "GV00avs___u:11068": "(AVŚ_20,57.4c) indra somaṃ śatakrato ||4||",
    "GV00avs___u:11069": "(AVŚ_20,57.5a) indriyāṇi śatakrato yā te janeṣu pañcasu |",
    "GV00avs___u:11070": "(AVŚ_20,57.5c) indra tāni ta ā vṛṇe ||5||",
    "GV00avs___u:11071": "(AVŚ_20,57.6a) agann indra śravo bṛhad dyumnaṃ dadhiṣva duṣṭaram |",
    "GV00avs___u:11072": "(AVŚ_20,57.6c) ut te śuṣmaṃ tirāmasi ||6||",
    "GV00avs___u:11073": "(AVŚ_20,57.7a) arvāvato na ā gahy atho śakra parāvataḥ |",
    "GV00avs___u:11074": "(AVŚ_20,57.7c) u loko yas te adriva indreha tata ā gahi ||7||",
    "GV00avs___u:11075": "(AVŚ_20,57.8a) indro aṅga mahad bhayam abhī ṣad apa cucyavat |",
    "GV00avs___u:11076": "(AVŚ_20,57.8c) sa hi sthiro vicarṣaniḥ ||8||",
    "GV00avs___u:11077": "(AVŚ_20,57.9a) indraś ca mṛlayāti no na naḥ paścād aghaṃ naśat |",
    "GV00avs___u:11078": "(AVŚ_20,57.9c) bhadraṃ bhavāti naḥ puraḥ ||9||",
    "GV00avs___u:11079": "(AVŚ_20,57.10a) indra āśābhyas pari sarvābhyo abhayaṃ karat |",
    "GV00avs___u:11080": "(AVŚ_20,57.10c) jetā śatrūn vicarṣaṇiḥ ||10||",
    "GV00avs___u:11081": "(AVŚ_20,57.11a) ka īṃ veda sute sacā pibantaṃ kad vayo dadhe |",
    "GV00avs___u:11082": "(AVŚ_20,57.11c) ayaṃ yaḥ puro vibhinatty ojasā mandānaḥ śipry andhasaḥ ||11||",
    "GV00avs___u:11083": "(AVŚ_20,57.12a) dānā mṛgo na vāraṇaḥ purutrā carathaṃ dadhe |",
    "GV00avs___u:11084": "(AVŚ_20,57.12c) nakiṣ ṭvā ni yamad ā sute gamo mahāṃś carasy ojasā ||12||",
    "GV00avs___u:11085": "(AVŚ_20,57.13a) ya ugraḥ sann aniṣṭṛta sthiro raṇāya saṃskṛtaḥ |",
    "GV00avs___u:11086": "(AVŚ_20,57.13c) yadi stotur maghavā śṛṇavad dhavaṃ nendro yoṣaty ā gamat",
    "GV00avs___u:11087": "(AVŚ_20,57.14a) vayaṃ gha tvā sutāvanta āpo na vṛktabarhiṣaḥ |",
    "GV00avs___u:11088": "(AVŚ_20,57.14c) pavitrasya prasravaṇeṣu vṛtrahan pari stotāra āsate ||14||",
    "GV00avs___u:11089": "(AVŚ_20,57.15a) svaranti tvā sute naro vaso nireka ukthinaḥ |",
    "GV00avs___u:11090": "(AVŚ_20,57.15c) kadā sutaṃ tṛṣāṇa oka ā gama indra svabdīva vaṃsagaḥ",
    "GV00avs___u:11091": "(AVŚ_20,57.16a) kaṇvebhir dhṛṣṇav ā dhṛṣad vājaṃ darṣi sahasriṇam |",
    "GV00avs___u:11092": "(AVŚ_20,57.16c) piśaṅgarūpaṃ maghavan vicarṣaṇe makṣū gomantam īmahe",
    "GV00avs___u:11093": "(AVŚ_20,58.1a) śrāyanta iva sūryaṃ viśved indrasya bhakṣata |",
    "GV00avs___u:11094": "(AVŚ_20,58.1c) vasūni jāte janamāna ojasā prati bhāgaṃ na dīdhima ||1||",
    "GV00avs___u:11095": "(AVŚ_20,58.2a) anarśarātiṃ vasudām upa stuhi bhadrā indrasya rātayaḥ |",
    "GV00avs___u:11096": "(AVŚ_20,58.2c) so asya kāmaṃ vidhato na roṣati mano dānāya codayan ||2||",
    "GV00avs___u:11097": "(AVŚ_20,58.3a) baṇ mahāṃ asi sūrya baḍ āditya mahāṃ asi |",
    "GV00avs___u:11098": "(AVŚ_20,58.3c) mahas te sato mahimā panasyate 'ddhā deva mahāṃ asi ||3||",
    "GV00avs___u:11099": "(AVŚ_20,58.4a) baṭ sūrya śravasā mahāṃ asi satrā deva mahāṃ asi |",
    "GV00avs___u:11100": "(AVŚ_20,58.4c) mahnā devānām asuryaḥ purohito vibhu jyotir adābhyam ||4||",
    "GV00avs___u:11101": "(AVŚ_20,59.1a) ud u tye madhu mattamā gira stomāsa īrate |",
    "GV00avs___u:11102": "(AVŚ_20,59.1c) satrājito dhanasā akṣitotayo vājayanto rathā iva ||1||",
    "GV00avs___u:11103": "(AVŚ_20,59.2a) kaṇvā iva bhṛgavaḥ sūrya iva viśvam id dhītam ānaśuḥ |",
    "GV00avs___u:11104": "(AVŚ_20,59.2c) indraṃ stomebhir mahayanta āyavaḥ priyamedhāso asvaran",
    "GV00avs___u:11105": "(AVŚ_20,59.3a) ud in nv asya ricyate 'ṃśo dhanaṃ na jigyusaḥ |",
    "GV00avs___u:11106": "(AVŚ_20,59.3c) ya indro harivān na dabhanti taṃ ripo dakṣaṃ dadhāti somini",
    "GV00avs___u:11107": "(AVŚ_20,59.4a) mantram akharvaṃ sudhitaṃ supeśasaṃ dadhāta yajñiyeṣv ā |",
    "GV00avs___u:11108": "(AVŚ_20,59.4c) pūrvīś cana prasitayas taranti taṃ ya indre karmaṇā bhuvat",
    "GV00avs___u:11109": "(AVŚ_20,60.1a) evā hy asi vīrayur evā śūra uta sthiraḥ |",
    "GV00avs___u:11110": "(AVŚ_20,60.1c) evā te rādhyaṃ manaḥ ||1||",
    "GV00avs___u:11111": "(AVŚ_20,60.2a) evā rātis tuvīmagha viśvebhir dhāyi dhātṛbhiḥ |",
    "GV00avs___u:11112": "(AVŚ_20,60.2c) aghā cid indra me sacā ||2||",
    "GV00avs___u:11113": "(AVŚ_20,60.3a) mo ṣu brahmeva tandrayur bhuvo vājānāṃ pate |",
    "GV00avs___u:11114": "(AVŚ_20,60.3c) matsvā sutasya gomataḥ ||3||",
    "GV00avs___u:11115": "(AVŚ_20,60.4a) evā hy asya sūnṛtā virapśī gomatī mahī |",
    "GV00avs___u:11116": "(AVŚ_20,60.4c) pakvā śākhā na dāśuṣe ||4||",
    "GV00avs___u:11117": "(AVŚ_20,60.5a) evā hi te vibhūtaya ūtaya indra māvate |",
    "GV00avs___u:11118": "(AVŚ_20,60.5c) sadyaś cit santi dāśuṣe ||5||",
    "GV00avs___u:11119": "(AVŚ_20,60.6a) evā hy asya kāmyā stoma ukthaṃ ca śaṃsyā |",
    "GV00avs___u:11120": "(AVŚ_20,60.6c) indrāya somapītaye ||6||",
    "GV00avs___u:11121": "(AVŚ_20,61.1a) taṃ te madaṃ gṛṇīmasi vṛṣaṇaṃ pṛtsu sāsahim |",
    "GV00avs___u:11122": "(AVŚ_20,61.1c) u lokakṛtnum adrivo hariśriyam ||1||",
    "GV00avs___u:11123": "(AVŚ_20,61.2a) yena jyotīmṣy āyave manave ca viveditha |",
    "GV00avs___u:11124": "(AVŚ_20,61.2c) mandāno asya barhiṣo vi rājasi ||2||",
    "GV00avs___u:11125": "(AVŚ_20,61.3a) tad adyā cit ta ukthino 'nu ṣṭuvanti pūrvathā |",
    "GV00avs___u:11126": "(AVŚ_20,61.3c) vṛṣapatnīr apo jayā divedive ||3||",
    "GV00avs___u:11127": "(AVŚ_20,61.4a) tam v abhi pra gāyata puruhūtaṃ puruṣṭutam |",
    "GV00avs___u:11128": "(AVŚ_20,61.4c) indraṃ gīrbhis taviṣam ā vivāsata ||4||",
    "GV00avs___u:11129": "(AVŚ_20,61.5a) yasya dvibarhaso bṛhat saho dādhāra rodasī |",
    "GV00avs___u:11130": "(AVŚ_20,61.5c) girīṃr ajrāṃ apaḥ svar vṛṣatvanā ||5||",
    "GV00avs___u:11131": "(AVŚ_20,61.6a) sa rājasi puruṣṭutaṃ eko vṛtrāṇi jighnase |",
    "GV00avs___u:11132": "(AVŚ_20,61.6c) indra jaitrā śravasya ca yantave ||6||",
    "GV00avs___u:11133": "(AVŚ_20,62.1a) vayam u tvām apūrvya sthūraṃ na kac cid bharanto 'vasyavaḥ",
    "GV00avs___u:11134": "(AVŚ_20,62.1c) vāje citraṃ havāmahe ||1||",
    "GV00avs___u:11135": "(AVŚ_20,62.2a) upa tvā karmann ūtaye sa no yuvograś cakrāma yo dhṛṣat |",
    "GV00avs___u:11136": "(AVŚ_20,62.2c) tvām id dhy avitāraṃ vavṛmahe sakhāya indra sānasim ||2||",
    "GV00avs___u:11137": "(AVŚ_20,62.3a) yo na idamidaṃ purā pra vasya ānināya tam u va stuṣe |",
    "GV00avs___u:11138": "(AVŚ_20,62.3c) sakhāya indram ūtaye ||3||",
    "GV00avs___u:11139": "(AVŚ_20,62.4a) haryaśvaṃ satpatiṃ carṣaṇīsahaṃ sa hi ṣmā yo amandata |",
    "GV00avs___u:11140": "(AVŚ_20,62.4c) ā tu naḥ sa vayati gavyam aśvyaṃ stotṛbhyo maghavā śatam",
    "GV00avs___u:11141": "(AVŚ_20,62.5a) indrāya sāma gāyata viprāya bṛhate bṛhat |",
    "GV00avs___u:11142": "(AVŚ_20,62.5c) dharmakṛte vipaścite panasyave ||5||",
    "GV00avs___u:11143": "(AVŚ_20,62.6a) tvam indrābhibhūr asi tvaṃ sūryam arocayaḥ |",
    "GV00avs___u:11144": "(AVŚ_20,62.6c) viśvakarmā viśvadevo mahāṃ asi ||6||",
    "GV00avs___u:11145": "(AVŚ_20,62.7a) vibhrājaṃ jyotiṣā svar agacho rocanaṃ divaḥ |",
    "GV00avs___u:11146": "(AVŚ_20,62.7c) devās ta indra sakhyāya yemire ||7||",
    "GV00avs___u:11147": "(AVŚ_20,62.8a) tam v abhi pra gāyata puruhūtaṃ puruṣṭutam |",
    "GV00avs___u:11148": "(AVŚ_20,62.8c) indraṃ gīrbhis taviṣam ā vivāsata ||8||",
    "GV00avs___u:11149": "(AVŚ_20,62.9a) yasya dvibarhaso bṛhat saho dādhāra rodasī |",
    "GV00avs___u:11150": "(AVŚ_20,62.9c) girīṃr ajrāṃ apaḥ svar vṛṣatvanā ||9||",
    "GV00avs___u:11151": "(AVŚ_20,62.10a) sa rājasi puruṣṭutaṃ eko vṛtrāṇi jighnase |",
    "GV00avs___u:11152": "(AVŚ_20,62.10c) indra jaitra śravasya ca yantave ||10||",
    "GV00avs___u:11153": "(AVŚ_20,63.1a) imā nu kaṃ bhuvanā sīṣadhāmendraś ca viśve ca devāḥ |",
    "GV00avs___u:11154": "(AVŚ_20,63.1c) yajñaṃ ca nas tanvaṃ ca prajāṃ cādityair indraḥ saha",
    "GV00avs___u:11155": "cīkḷpāti ||1||",
    "GV00avs___u:11156": "(AVŚ_20,63.2a) ādityair indraḥ sagaṇo marudbhir asmākaṃ bhūtv avitā tanūnām |",
    "GV00avs___u:11157": "(AVŚ_20,63.2c) hatvāya devā asurān yad āyan devā devatvam abhirakṣamāṇāḥ ||2||",
    "GV00avs___u:11158": "(AVŚ_20,63.3a) pratyañcam arkam anayaṃ chacībhir ād it svadhām iṣirāṃ pary",
    "GV00avs___u:11159": "apaśyan |",
    "GV00avs___u:11160": "(AVŚ_20,63.3c) ayā vājaṃ devahitaṃ sanema madema śatahimāḥ suvīrāḥ ||3||",
    "GV00avs___u:11161": "(AVŚ_20,63.4a) ya eka id vidayate vasu martāya dāśuṣe |",
    "GV00avs___u:11162": "(AVŚ_20,63.4c) īśāno apratiṣkuta indro aṅga ||4||",
    "GV00avs___u:11163": "(AVŚ_20,63.5a) kadā martam arādhasaṃ padā kṣumpam iva sphurat |",
    "GV00avs___u:11164": "(AVŚ_20,63.5c) kadā naḥ śuśravad gira indro aṅga ||5||",
    "GV00avs___u:11165": "(AVŚ_20,63.6a) yaś cid dhi tvā bahubhya ā sutāvāṃ āvivāsati |",
    "GV00avs___u:11166": "(AVŚ_20,63.6c) ugraṃ tat patyate śava indro aṅga ||6||",
    "GV00avs___u:11167": "(AVŚ_20,63.7a) ya indra somapātamo madaḥ śaviṣṭha cetati |",
    "GV00avs___u:11168": "(AVŚ_20,63.7c) yenā haṃsi ny attriṇaṃ tam īmahe ||7||",
    "GV00avs___u:11169": "(AVŚ_20,63.8a) yenā daśagvam adhriguṃ vepayantaṃ svarṇaram |",
    "GV00avs___u:11170": "(AVŚ_20,63.8c) yenā samudram āvithā tam īmahe ||8||",
    "GV00avs___u:11171": "(AVŚ_20,63.9a) yena sindhuṃ mahīr apo rathāṃ iva pracodayaḥ |",
    "GV00avs___u:11172": "(AVŚ_20,63.9c) panthām ṛtasya yātave tam īmahe ||9||",
    "GV00avs___u:11173": "(AVŚ_20,64.1a) endra no gadhi priyaḥ satrājid agohyaḥ |",
    "GV00avs___u:11174": "(AVŚ_20,64.1c) girir na viśvatas pṛthuḥ patir divaḥ ||1||",
    "GV00avs___u:11175": "(AVŚ_20,64.2a) abhi hi satya somapā ubhe babhūtha rodasī |",
    "GV00avs___u:11176": "(AVŚ_20,64.2c) indrāsi sunvato vṛdhaḥ patir divaḥ ||2||",
    "GV00avs___u:11177": "(AVŚ_20,64.3a) tvaṃ hi śaśvatīnām indra dartā purām asi |",
    "GV00avs___u:11178": "(AVŚ_20,64.3c) hantā dasyor manor vṛdhaḥ patir divaḥ ||3||",
    "GV00avs___u:11179": "(AVŚ_20,64.4a) ed u madhvo madintaraṃ siñca vādhvaryo andhasaḥ |",
    "GV00avs___u:11180": "(AVŚ_20,64.4c) evā hi vīra stavate sadāvṛdhaḥ ||4||",
    "GV00avs___u:11181": "(AVŚ_20,64.5a) indra sthātar harīṇāṃ nakiṣ te pūrvyastutim |",
    "GV00avs___u:11182": "(AVŚ_20,64.5c) ud ānaṃśa śavasā na bhandanā ||5||",
    "GV00avs___u:11183": "(AVŚ_20,64.6a) taṃ vo vājānāṃ patim ahūmahi śravasyavaḥ |",
    "GV00avs___u:11184": "(AVŚ_20,64.6c) aprāyubhir yajñebhir vāvṛdhenyam ||6||",
    "GV00avs___u:11185": "(AVŚ_20,65.1a) eto nv indraṃ stavāma sakhāya stomyaṃ naram |",
    "GV00avs___u:11186": "(AVŚ_20,65.1c) kuṣṭīr yo viśvā abhy asty eka it ||1||",
    "GV00avs___u:11187": "(AVŚ_20,65.2a) agorudhāya gaviṣe dyukṣāya dasmyaṃ vacaḥ |",
    "GV00avs___u:11188": "(AVŚ_20,65.2c) ghṛtāt svādīyo madhunaś ca vocata ||2||",
    "GV00avs___u:11189": "(AVŚ_20,65.3a) yasyāmitāni vīryā na rādhaḥ paryetave |",
    "GV00avs___u:11190": "(AVŚ_20,65.3c) jyotir na viśvam abhy asti dakṣiṇā ||3||",
    "GV00avs___u:11191": "(AVŚ_20,66.1a) stuhīndraṃ vyaśvavad anūrmiṃ vājinaṃ yamam |",
    "GV00avs___u:11192": "(AVŚ_20,66.1c) aryo gayaṃ maṃhamānaṃ vi dāśuṣe ||1||",
    "GV00avs___u:11193": "(AVŚ_20,66.2a) evā nūnam upa stuhi vaiyaśva daśamaṃ navam |",
    "GV00avs___u:11194": "(AVŚ_20,66.2c) suvidvāṃsaṃ carkṛtyaṃ caraṇīnām ||2||",
    "GV00avs___u:11195": "(AVŚ_20,66.3a) vetthā hi nirṛtīnāṃ vajrahasta parivṛjam |",
    "GV00avs___u:11196": "(AVŚ_20,66.3c) aharahaḥ śundhyuḥ paripadām iva ||3||",
    "GV00avs___u:11197": "(AVŚ_20,67.1a) vanoti hi sunvan kṣayaṃ parīṇasaḥ sunvāno hi ṣmā yajaty ava dviṣo devānām ava dviṣaḥ |",
    "GV00avs___u:11198": "(AVŚ_20,67.1c) sunvāna it siṣāsati sahasrā vājy avṛtaḥ |",
    "GV00avs___u:11199": "(AVŚ_20,67.1e) sunvānāyendro dadāty ābhuvaṃ rayiṃ dadāty ābhuvam ||1||",
    "GV00avs___u:11200": "(AVŚ_20,67.2a) mo ṣu vo asmad abhi tāni pauṃsyā sanā bhūvan dyumnāni mota jāriṣur asmat purota jāriṣuḥ |",
    "GV00avs___u:11201": "(AVŚ_20,67.2c) yad vaś citraṃ yugeyuge navyaṃ ghoṣād amartyam |",
    "GV00avs___u:11202": "(AVŚ_20,67.2e) asmāsu tan maruto yac ca duṣṭaraṃ didhṛtā yac ca duṣṭaram",
    "GV00avs___u:11203": "(AVŚ_20,67.3a) agniṃ hotāram manye dāsvantaṃ vasuṃ sūnuṃ sahaso jātavedasaṃ vipraṃ na jātavedasam",
    "GV00avs___u:11204": "(AVŚ_20,67.3c) ya ūrdhvayā svadhvaro devo devācyā kṛpā |",
    "GV00avs___u:11205": "(AVŚ_20,67.3e) ghṛtasya vibhrāṣṭim anu vaṣṭi śociṣājuhvānasya sarpiṣaḥ",
    "GV00avs___u:11206": "(AVŚ_20,67.4a) yajñaiḥ saṃmiślāḥ pṛṣatībhir ṛṣṭibhir yāmaṃ chubhrāso",
    "GV00avs___u:11207": "añjiṣu priyā uta |",
    "GV00avs___u:11208": "(AVŚ_20,67.4c) āsadyā barhir bharatasya sūnavaḥ potrād ā somaṃ pibatā divo",
    "GV00avs___u:11209": "naraḥ ||4||",
    "GV00avs___u:11210": "(AVŚ_20,67.5a) ā vakṣi devāṃ iha vipra yakṣi cośan hotar ni ṣadā yoniṣu triṣu |",
    "GV00avs___u:11211": "(AVŚ_20,67.5c) prati vīhi prasthitaṃ somyaṃ madhu pibāgnīdhrāt tava bhāgasya tṛsṇuhi ||5||",
    "GV00avs___u:11212": "(AVŚ_20,67.6a) eṣa sya te tanvo nṛmṇavardhanaḥ saha ojaḥ pradivi bāhvor",
    "GV00avs___u:11213": "hitaḥ |",
    "GV00avs___u:11214": "(AVŚ_20,67.6c) tubhyaṃ suto maghavan tubhyam ābhṛtas tvam asya brāhmaṇād ā",
    "GV00avs___u:11215": "tṛpat piba ||6||",
    "GV00avs___u:11216": "(AVŚ_20,67.7a) yam u pūrvam ahuve tam idaṃ huve sed u havyo dadir yo nāma patyate |",
    "GV00avs___u:11217": "(AVŚ_20,67.7c) adhvaryubhiḥ prasthitaṃ somyaṃ madhu potrāt somaṃ",
    "GV00avs___u:11218": "draviṇodaḥ piba ṛtubhiḥ ||7||",
    "GV00avs___u:11219": "(AVŚ_20,68.1a) surūpakṛtnum ūtaye sudughām iva goduhe |",
    "GV00avs___u:11220": "(AVŚ_20,68.1c) juhūmasi dyavidyavi ||1||",
    "GV00avs___u:11221": "(AVŚ_20,68.2a) upa naḥ savanā gahi somasya somapāḥ piba |",
    "GV00avs___u:11222": "(AVŚ_20,68.2c) godā id revato madaḥ ||2||",
    "GV00avs___u:11223": "(AVŚ_20,68.3a) athā te antamānāṃ vidyāma sumatīnām |",
    "GV00avs___u:11224": "(AVŚ_20,68.3c) mā no ati khya ā gahi ||3||",
    "GV00avs___u:11225": "(AVŚ_20,68.4a) parehi vigram astṛtam indraṃ pṛchā vipaścitam |",
    "GV00avs___u:11226": "(AVŚ_20,68.4c) yas te sakhibhya ā varam ||4||",
    "GV00avs___u:11227": "(AVŚ_20,68.5a) uta bruvantu no nido nir anyataś cid ārata |",
    "GV00avs___u:11228": "(AVŚ_20,68.5c) dadhānā indra id duvaḥ ||5||",
    "GV00avs___u:11229": "(AVŚ_20,68.6a) uta naḥ subhagāṃ arir voceyur dasma kṛṣṭayaḥ |",
    "GV00avs___u:11230": "(AVŚ_20,68.6c) syāmed indrasya śarmaṇi ||6||",
    "GV00avs___u:11231": "(AVŚ_20,68.7a) em āśum āśave bhara yajñaśriyaṃ nṛmādanam |",
    "GV00avs___u:11232": "(AVŚ_20,68.7c) patayan mandayatsakham ||7||",
    "GV00avs___u:11233": "(AVŚ_20,68.8a) asya pītvā śatakrato ghano vṛtrāṇām abhavaḥ |",
    "GV00avs___u:11234": "(AVŚ_20,68.8c) prāvo vājeṣu vājinam ||8||",
    "GV00avs___u:11235": "(AVŚ_20,68.9a) taṃ tvā vājeṣu vājinaṃ vājayāmaḥ śatakrato |",
    "GV00avs___u:11236": "(AVŚ_20,68.9c) dhanānām indra sātaye ||9||",
    "GV00avs___u:11237": "(AVŚ_20,68.10a) yo rāyo 'vanir mahānt supāraḥ sunvataḥ sakhā |",
    "GV00avs___u:11238": "(AVŚ_20,68.10c) tasmā indrāya gāyata ||10||",
    "GV00avs___u:11239": "(AVŚ_20,68.11a) ā tv etā ni ṣīdatendram abhi pra gāyata |",
    "GV00avs___u:11240": "(AVŚ_20,68.11c) sakhāya stomavāhasaḥ ||11||",
    "GV00avs___u:11241": "(AVŚ_20,68.12a) purūtamaṃ purūṇām īśānaṃ vāryāṇām |",
    "GV00avs___u:11242": "(AVŚ_20,68.12c) indraṃ some sacā sute ||12||",
    "GV00avs___u:11243": "(AVŚ_20,69.1a) sa ghā no yoga ā bhuvat sa rāye sa puraṃdhyām |",
    "GV00avs___u:11244": "(AVŚ_20,69.1c) gamad vājebhir ā sa naḥ ||1||",
    "GV00avs___u:11245": "(AVŚ_20,69.2a) yasya saṃsthe na vṛṇvate harī samatsu śatravaḥ |",
    "GV00avs___u:11246": "(AVŚ_20,69.2c) tasmā indrāya gāyata ||2||",
    "GV00avs___u:11247": "(AVŚ_20,69.3a) sutapāvne sutā ime śucayo yanti vītaye |",
    "GV00avs___u:11248": "(AVŚ_20,69.3c) somāso dadhyāśiraḥ ||3||",
    "GV00avs___u:11249": "(AVŚ_20,69.4a) tvaṃ sutasya pītaye sadyo vṛddho ajāyathāḥ |",
    "GV00avs___u:11250": "(AVŚ_20,69.4c) indra jyaiṣṭhyāya sukrato ||4||",
    "GV00avs___u:11251": "(AVŚ_20,69.5a) ā tvā viśantv āśavaḥ somāsa indra girvaṇaḥ |",
    "GV00avs___u:11252": "(AVŚ_20,69.5c) śaṃ te santu pracetase ||5||",
    "GV00avs___u:11253": "(AVŚ_20,69.6a) tvāṃ stomā avīvṛdhan tvām ukthā śatakrato |",
    "GV00avs___u:11254": "(AVŚ_20,69.6c) tvāṃ vardhantu no giraḥ ||6||",
    "GV00avs___u:11255": "(AVŚ_20,69.7a) akṣitotiḥ saned imaṃ vājam indraḥ sahasriṇam |",
    "GV00avs___u:11256": "(AVŚ_20,69.7c) yasmin viśvāni pauṃsyā ||7||",
    "GV00avs___u:11257": "(AVŚ_20,69.8a) mā no martā abhi druhan tanūnām indra girvaṇaḥ |",
    "GV00avs___u:11258": "(AVŚ_20,69.8c) īśāno yavayā vadham ||8||",
    "GV00avs___u:11259": "(AVŚ_20,69.9a) yuñjanti bradhnam aruṣam carantaṃ pari tasthuṣaḥ |",
    "GV00avs___u:11260": "(AVŚ_20,69.9c) rocante rocanā divi ||9||",
    "GV00avs___u:11261": "(AVŚ_20,69.10a) yuñjanty asya kāmyā harī vipakṣasā rathe |",
    "GV00avs___u:11262": "(AVŚ_20,69.10c) śoṇā dhṛṣṇū nṛvāhasā ||10||",
    "GV00avs___u:11263": "(AVŚ_20,69.11a) ketuṃ kṛṇvann aketave peśo maryā apeśase |",
    "GV00avs___u:11264": "(AVŚ_20,69.11c) sam uṣadbhir ajāyathāḥ ||11||",
    "GV00avs___u:11265": "(AVŚ_20,69.12a) ād aha svadhām anu punar garbhatvam erire |",
    "GV00avs___u:11266": "(AVŚ_20,69.12c) dadhānā nāma yajñiyam ||12||",
    "GV00avs___u:11267": "(AVŚ_20,70.1a) vīlu cid ārujatnubhir guhā cid indra vahnibhiḥ |",
    "GV00avs___u:11268": "(AVŚ_20,70.1c) avinda usriyā anu ||1||",
    "GV00avs___u:11269": "(AVŚ_20,70.2a) devayanto yathā matim achā vidadvasuṃ giraḥ |",
    "GV00avs___u:11270": "(AVŚ_20,70.2c) mahām anūṣata śrutam ||2||",
    "GV00avs___u:11271": "(AVŚ_20,70.3a) indreṇa saṃ hi dṛkṣase saṃjagmāno abibhyuṣā |",
    "GV00avs___u:11272": "(AVŚ_20,70.3c) mandū samānavarcasā ||3||",
    "GV00avs___u:11273": "(AVŚ_20,70.4a) anavadyair abhidyubhir makhaḥ sahasvad arcati |",
    "GV00avs___u:11274": "(AVŚ_20,70.4c) gaṇair indrasya kāmyaiḥ ||4||",
    "GV00avs___u:11275": "(AVŚ_20,70.5a) ataḥ parijmann ā gahi divo vā rocanād adhi |",
    "GV00avs___u:11276": "(AVŚ_20,70.5c) sam asminn ṛñjate giraḥ ||5||",
    "GV00avs___u:11277": "(AVŚ_20,70.6a) ito vā sātim īmahe divo vā pārthivād adhi |",
    "GV00avs___u:11278": "(AVŚ_20,70.6c) indraṃ maho vā rajasaḥ ||6||",
    "GV00avs___u:11279": "(AVŚ_20,70.7a) indram id gathino bṛhad indram arkebhir arkiṇaḥ |",
    "GV00avs___u:11280": "(AVŚ_20,70.7c) indraṃ vāṇīr anūṣata ||7||",
    "GV00avs___u:11281": "(AVŚ_20,70.8a) indra id dharyoḥ sacā saṃmiśla ā vacoyujā |",
    "GV00avs___u:11282": "(AVŚ_20,70.8c) indro vajrī hiraṇyayaḥ ||8||",
    "GV00avs___u:11283": "(AVŚ_20,70.9a) indro dīrghāya cakṣasa ā sūryaṃ rohayad divi |",
    "GV00avs___u:11284": "(AVŚ_20,70.9c) vi gobhir indram airayat ||9||",
    "GV00avs___u:11285": "(AVŚ_20,70.10a) indra vājeṣu no 'va sahasrapradhaneṣu ca |",
    "GV00avs___u:11286": "(AVŚ_20,70.10c) ugra ugrābhir ūtibhiḥ ||10||",
    "GV00avs___u:11287": "(AVŚ_20,70.11a) indraṃ vayaṃ mahādhana indram arbhe havāmahe |",
    "GV00avs___u:11288": "(AVŚ_20,70.11c) yujaṃ vṛtreṣu vajriṇam ||11||",
    "GV00avs___u:11289": "(AVŚ_20,70.12a) sa no vṛṣann amuṃ caruṃ satrādāvann apā vṛdhi |",
    "GV00avs___u:11290": "(AVŚ_20,70.12c) asmabhyam apratiṣkutaḥ ||12||",
    "GV00avs___u:11291": "(AVŚ_20,70.13a) tuñjetuñje ya uttare stomā indrasya vajriṇaḥ |",
    "GV00avs___u:11292": "(AVŚ_20,70.13c) na vindhe asya suṣṭutim ||13||",
    "GV00avs___u:11293": "(AVŚ_20,70.14a) vṛṣā yūtheva vaṃsagaḥ kṛṣṭīr iyarty ojasā |",
    "GV00avs___u:11294": "(AVŚ_20,70.14c) īśāno apratiṣkutaḥ ||14||",
    "GV00avs___u:11295": "(AVŚ_20,70.15a) ya ekaś carṣaṇīnāṃ vasūnām irajyati |",
    "GV00avs___u:11296": "(AVŚ_20,70.15c) indraḥ pañca kṣitīnām ||15||",
    "GV00avs___u:11297": "(AVŚ_20,70.16a) indraṃ vo viśvatas pari havāmahe janebhyaḥ |",
    "GV00avs___u:11298": "(AVŚ_20,70.16c) asmākam astu kevalaḥ ||16||",
    "GV00avs___u:11299": "(AVŚ_20,70.17a) endra sānasiṃ rayiṃ sajitvānaṃ sadāsaham |",
    "GV00avs___u:11300": "(AVŚ_20,70.17c) varṣiṣṭham ūtaye bhara ||17||",
    "GV00avs___u:11301": "(AVŚ_20,70.18a) ni yena muṣṭihatyayā ni vṛtrā ruṇadhāmahai |",
    "GV00avs___u:11302": "(AVŚ_20,70.18c) tvotāso ny arvatā ||18||",
    "GV00avs___u:11303": "(AVŚ_20,70.19a) indra tvotāso ā vayaṃ vajraṃ ghanā dadīmahi |",
    "GV00avs___u:11304": "(AVŚ_20,70.19c) jayema saṃ yudhi spṛdhaḥ ||19||",
    "GV00avs___u:11305": "(AVŚ_20,70.20a) vayaṃ śūrebhir astṛbhir indra tvayā yujā vayam |",
    "GV00avs___u:11306": "(AVŚ_20,70.20c) sāsahyāma pṛtanyataḥ ||20||",
    "GV00avs___u:11307": "(AVŚ_20,71.1a) mahāṃ indraḥ paraś ca nu mahitvam astu vajriṇe |",
    "GV00avs___u:11308": "(AVŚ_20,71.1c) dyaur na prathinā śavaḥ ||1||",
    "GV00avs___u:11309": "(AVŚ_20,71.2a) samohe vā ya āśata naras tokasya sanitau |",
    "GV00avs___u:11310": "(AVŚ_20,71.2c) viprāso vā dhiyāyavaḥ ||2||",
    "GV00avs___u:11311": "(AVŚ_20,71.3a) yaḥ kukṣiḥ somapātamaḥ samudra iva pinvate |",
    "GV00avs___u:11312": "(AVŚ_20,71.3c) urvīr āpo na kākudaḥ ||3||",
    "GV00avs___u:11313": "(AVŚ_20,71.4a) evā hy asya sūnṛtā virapśī gomatī mahī |",
    "GV00avs___u:11314": "(AVŚ_20,71.4c) pakvā śākhā na dāśuṣe ||4||",
    "GV00avs___u:11315": "(AVŚ_20,71.5a) evā hi te vibhūtaya ūtaya indra māvate |",
    "GV00avs___u:11316": "(AVŚ_20,71.5c) sadyaś cit santi dāśuṣe ||5||",
    "GV00avs___u:11317": "(AVŚ_20,71.6a) evā hy asya kāmyā stoma ukthaṃ ca śaṃsyā |",
    "GV00avs___u:11318": "(AVŚ_20,71.6c) indrāya somapītaye ||6||",
    "GV00avs___u:11319": "(AVŚ_20,71.7a) indrehi matsy andhaso viśvebhiḥ somaparvabhiḥ |",
    "GV00avs___u:11320": "(AVŚ_20,71.7c) mahāṃ abhiṣṭir ojasā ||7||",
    "GV00avs___u:11321": "(AVŚ_20,71.8a) em enaṃ sṛjatā sute mandim indrāya mandine |",
    "GV00avs___u:11322": "(AVŚ_20,71.8c) cakriṃ viśvāni cakraye ||8||",
    "GV00avs___u:11323": "(AVŚ_20,71.9a) matsvā suśipra mandibhi stomebhir viśvacarṣaṇe |",
    "GV00avs___u:11324": "(AVŚ_20,71.9c) sacaiṣu savaneṣv ā ||9||",
    "GV00avs___u:11325": "(AVŚ_20,71.10a) asṛgram indra te giraḥ prati tvām ud ahāsata |",
    "GV00avs___u:11326": "(AVŚ_20,71.10c) ajoṣā vṛṣabhaṃ patim ||10||",
    "GV00avs___u:11327": "(AVŚ_20,71.11a) sam codaya citram arvāg rādha indra vareṇyam |",
    "GV00avs___u:11328": "(AVŚ_20,71.11c) asad it te vibhu prabhu ||11||",
    "GV00avs___u:11329": "(AVŚ_20,71.12a) asmānt su tatra codayendra rāye rabhasvataḥ |",
    "GV00avs___u:11330": "(AVŚ_20,71.12c) tuvidyumna yaśasvataḥ ||12||",
    "GV00avs___u:11331": "(AVŚ_20,71.13a) saṃ gomad indra vājavad asme pṛthu śravo bṛhat |",
    "GV00avs___u:11332": "(AVŚ_20,71.13c) viśvāyur dhehy akṣitam ||13||",
    "GV00avs___u:11333": "(AVŚ_20,71.14a) asme dhehi śravo bṛhad dyumnaṃ sahasrasātamam |",
    "GV00avs___u:11334": "(AVŚ_20,71.14c) indra tā rathinīr iṣaḥ ||14||",
    "GV00avs___u:11335": "(AVŚ_20,71.15a) vasor indram vasupatiṃ gīrbhir gṛṇanta ṛgmiyam |",
    "GV00avs___u:11336": "(AVŚ_20,71.15c) homa gantāram ūtaye ||15||",
    "GV00avs___u:11337": "(AVŚ_20,71.16a) sutesute nyokase bṛhad bṛhata ed ariḥ |",
    "GV00avs___u:11338": "(AVŚ_20,71.16c) indrāya śūṣam arcati ||16||",
    "GV00avs___u:11339": "(AVŚ_20,72.1a) viśveṣu hi tvā savaneṣu tuñjate samānam ekaṃ vṛṣamaṇyavaḥ pṛthak svaḥ saniṣyavaḥ pṛthak |",
    "GV00avs___u:11340": "(AVŚ_20,72.1c) taṃ tvā nāvaṃ na parṣaṇiṃ śūṣasya dhuri dhīmahi |",
    "GV00avs___u:11341": "(AVŚ_20,72.1e) indraṃ na yajñaiś catayanta āyava stomebhir indram āyavaḥ ||1||",
    "GV00avs___u:11342": "(AVŚ_20,72.2a) vi tvā tatasre mithunā avasyavo vrajasya sātā gavyasya niḥsṛjaḥ sakṣanta indra niḥsṛjaḥ |",
    "GV00avs___u:11343": "(AVŚ_20,72.2c) yad gavyantā dvā janā svar yantā samūhasi |",
    "GV00avs___u:11344": "(AVŚ_20,72.2e) āviṣ karikrad vṛṣaṇaṃ sacābhuvaṃ vajram indra sacābhuvam",
    "GV00avs___u:11345": "(AVŚ_20,72.3a) uto no asyā uṣaso juṣeta hy arkasya bodhi haviṣo havīmabhiḥ svarṣātā havīmabhiḥ",
    "GV00avs___u:11346": "(AVŚ_20,72.3c) yad indra hantave mṛgho vṛṣā vajriṃ ciketasi |",
    "GV00avs___u:11347": "(AVŚ_20,72.3e) ā me asya vedhaso navīyaso manma śrudhi navīyasaḥ ||3||",
    "GV00avs___u:11348": "(AVŚ_20,73.1a) tubhyed imā savanā śūra viśvā tubhyaṃ brahmāṇi vardhanā kṛṇomi |",
    "GV00avs___u:11349": "(AVŚ_20,73.1c) tvaṃ nṛbhir havyo viśvadhāsi ||1||",
    "GV00avs___u:11350": "(AVŚ_20,73.2a) nū cin nu te manyamānasya dasmod aśnuvanti mahimānam ugra |",
    "GV00avs___u:11351": "(AVŚ_20,73.2c) na vīryam indra te na rādhaḥ ||2||",
    "GV00avs___u:11352": "(AVŚ_20,73.3a) pra vo mahe mahivṛdhe bharadhvaṃ pracetase pra sumatiṃ kṛṇudhvam |",
    "GV00avs___u:11353": "(AVŚ_20,73.3c) viśaḥ pūrvīḥ pra carā carṣaṇiprāḥ ||3||",
    "GV00avs___u:11354": "(AVŚ_20,73.4a) yadā vajraṃ hiraṇyam id athā rathaṃ harī yamasya vahato vi sūribhiḥ |",
    "GV00avs___u:11355": "(AVŚ_20,73.4c) ā tiṣṭhati maghavā sanaśruta indro vājasya dīrghaśravasas patiḥ ||4||",
    "GV00avs___u:11356": "(AVŚ_20,73.5a) so cin nu vṛṣṭir yūthyā svā sacāṃ indraḥ śmaśrūṇi haritābhi pruṣṇute |",
    "GV00avs___u:11357": "(AVŚ_20,73.5c) ava veti sukṣayaṃ sute madhūd id dhūṇoti vāto yathā vanam",
    "GV00avs___u:11358": "(AVŚ_20,73.6a) yo vācā vivāco mṛdhravācaḥ purū sahasrāśivā jaghāna |",
    "GV00avs___u:11359": "(AVŚ_20,73.6c) tattad id asya pauṃsyaṃ gṛṇīmasi piteva yas taviṣīṃ vāvṛdhe",
    "GV00avs___u:11360": "śavaḥ ||6||",
    "GV00avs___u:11361": "(AVŚ_20,74.1a) yac cid dhi satya somapā anāśastā iva smasi |",
    "GV00avs___u:11362": "(AVŚ_20,74.1c) ā tū na indra śaṃsaya goṣv aśveṣu śubhriṣu sahasreṣu",
    "GV00avs___u:11363": "tuvīmagha ||1||",
    "GV00avs___u:11364": "(AVŚ_20,74.2a) śiprin vājānāṃ pate śacīvas tava daṃsanā |",
    "GV00avs___u:11365": "(AVŚ_20,74.2c) ā tū na indra śaṃsaya goṣv aśveṣu śubhriṣu sahasreṣu",
    "GV00avs___u:11366": "tuvīmagha ||2||",
    "GV00avs___u:11367": "(AVŚ_20,74.3a) ni ṣvāpayā mithūdṛśā sastām abudhyamāne |",
    "GV00avs___u:11368": "(AVŚ_20,74.3c) ā tū na indra śaṃsaya goṣv aśveṣu śubhriṣu sahasreṣu",
    "GV00avs___u:11369": "tuvīmagha ||3||",
    "GV00avs___u:11370": "(AVŚ_20,74.4a) sasantu tyā arātayo bodhantu śūra rātayaḥ |",
    "GV00avs___u:11371": "(AVŚ_20,74.4c) ā tū na indra śaṃsaya goṣv aśveṣu śubhriṣu sahasreṣu",
    "GV00avs___u:11372": "tuvīmagha ||4||",
    "GV00avs___u:11373": "(AVŚ_20,74.5a) sam indra gardabhaṃ mṛṇa nuvantaṃ papayāmuyā |",
    "GV00avs___u:11374": "(AVŚ_20,74.5c) ā tū na indra śaṃsaya goṣv aśveṣu śubhriṣu sahasreṣu",
    "GV00avs___u:11375": "tuvīmagha ||5||",
    "GV00avs___u:11376": "(AVŚ_20,74.6a) patāti kuṇḍṛṇācyā dūraṃ vāto vanād adhi |",
    "GV00avs___u:11377": "(AVŚ_20,74.6c) ā tū na indra śaṃsaya goṣv aśveṣu śubhriṣu sahasreṣu",
    "GV00avs___u:11378": "tuvīmagha ||6||",
    "GV00avs___u:11379": "(AVŚ_20,74.7a) sarvaṃ parikrośaṃ jahi jambhayā kṛkadāśvam |",
    "GV00avs___u:11380": "(AVŚ_20,74.7c) ā tū na indra śaṃsaya goṣv aśveṣu śubhriṣu sahasreṣu",
    "GV00avs___u:11381": "tuvīmagha ||7||",
    "GV00avs___u:11382": "(AVŚ_20,75.1a) vi tvā tatasre mithunā avasyavo vrajasya sātā gavyasya niḥsṛjaḥ sakṣanta indra niḥsṛjaḥ |",
    "GV00avs___u:11383": "(AVŚ_20,75.1c) yad gavyanta dvā janā svar yantā samūhasi |",
    "GV00avs___u:11384": "(AVŚ_20,75.1e) āviṣ karikrad vṛṣaṇaṃ sacābhuvaṃ vajram indra sacābhuvam",
    "GV00avs___u:11385": "(AVŚ_20,75.2a) viduṣ ṭe asya vīryasya pūravaḥ puro yad indra śāradīr",
    "GV00avs___u:11386": "avātiraḥ sāsahāno avātiraḥ |",
    "GV00avs___u:11387": "(AVŚ_20,75.2c) śāsas tam indra martyam ayajuṃ śavasas pate |",
    "GV00avs___u:11388": "(AVŚ_20,75.2e) mahīm amuṣṇāḥ pṛthivīm imā apo mandasāna imā apaḥ ||2||",
    "GV00avs___u:11389": "(AVŚ_20,75.3a) ād it te asya vīryasya carkiran madeṣu vṛṣann uśijo yad āvitha sakhīyato yad āvitha |",
    "GV00avs___u:11390": "(AVŚ_20,75.3c) cakartha kāram ebhyaḥ pṛtanāsu pravantave |",
    "GV00avs___u:11391": "(AVŚ_20,75.3e) te anyāmanyāṃ nadyaṃ saniṣṇata śravasyantaḥ saniṣṇata ||3||",
    "GV00avs___u:11392": "(AVŚ_20,76.1a) vane na vā yo ny adhāyi cākraṃ chucir vāṃ stomo bhuraṇāv ajīgaḥ |",
    "GV00avs___u:11393": "(AVŚ_20,76.1c) yasyed indraḥ purudineṣu hotā nṛṇāṃ narvo nṛtamaḥ kṣapāvān ||1||",
    "GV00avs___u:11394": "(AVŚ_20,76.2a) pra te asyā uṣasaḥ prāparasyā nṛtau syāma nṛtam asya nṛṇām",
    "GV00avs___u:11395": "(AVŚ_20,76.2c) anu triśokaḥ śatam āvahan nṝn kutsena ratho yo asat sasavān",
    "GV00avs___u:11396": "(AVŚ_20,76.3a) kas te mada indra rantyo bhūd duro giro abhy ugro vi dhāva",
    "GV00avs___u:11397": "(AVŚ_20,76.3c) kad vāho arvāg upa mā manīṣā ā tvā śakyām upamam rādho annaiḥ ||3||",
    "GV00avs___u:11398": "(AVŚ_20,76.4a) kad u dyumnam indra tvāvato nṝn kayā dhiyā karase kan na āgan |",
    "GV00avs___u:11399": "(AVŚ_20,76.4c) mitro na satya urugāya bhṛtyā anne samasya yad asan manīṣāḥ",
    "GV00avs___u:11400": "(AVŚ_20,76.5a) preraya sūro arthaṃ na pāraṃ ye asya kāmaṃ janidhā iva gman |",
    "GV00avs___u:11401": "(AVŚ_20,76.5c) giraś ca ye te tuvijāta pūrvīr nara indra pratiśikṣanty",
    "GV00avs___u:11402": "annaiḥ ||5||",
    "GV00avs___u:11403": "(AVŚ_20,76.6a) mātre nu te sumite indra pūrvī dyaur majmanā pṛthivī",
    "GV00avs___u:11404": "kāvyena |",
    "GV00avs___u:11405": "(AVŚ_20,76.6c) varāya te ghṛtavantaḥ sutāsaḥ svādnan bhavantu pītaye madhūni ||6||",
    "GV00avs___u:11406": "(AVŚ_20,76.7a) ā madhvo asmā asicann amatram indrāya pūrṇaṃ sa hi",
    "GV00avs___u:11407": "satyarādhāḥ |",
    "GV00avs___u:11408": "(AVŚ_20,76.7c) sa vāvṛdhe varimann ā pṛthivyā abhi kratvā naryaḥ pauṃsyaiś",
    "GV00avs___u:11409": "ca ||7||",
    "GV00avs___u:11410": "(AVŚ_20,76.8a) vy ānaḷ indraḥ pṛtanāḥ svojā āsmai yatante sakhyāya pūrvīḥ",
    "GV00avs___u:11411": "(AVŚ_20,76.8c) ā smā rathaṃ na pṛtanāsu tiṣṭha yaṃ bhadrayā sumatyā",
    "GV00avs___u:11412": "codayāse ||8||",
    "GV00avs___u:11413": "(AVŚ_20,77.1a) ā satyo yātu maghavāṃ ṛjīṣī dravantv asya haraya upa naḥ |",
    "GV00avs___u:11414": "(AVŚ_20,77.1c) tasmā id andhaḥ suṣumā sudakṣam ihābhipitvaṃ karate gṛṇānaḥ ||1||",
    "GV00avs___u:11415": "(AVŚ_20,77.2a) ava sya śūrādhvano nānte 'smin no adya savane mandadhyai |",
    "GV00avs___u:11416": "(AVŚ_20,77.2c) śaṃsāty uktham uśaneva vedhāś cikituṣe asuryāya manma ||2||",
    "GV00avs___u:11417": "(AVŚ_20,77.3a) kavir na niṇyaṃ vidathāni sādhan vṛṣā yat sekaṃ vipipāno",
    "GV00avs___u:11418": "arcāt |",
    "GV00avs___u:11419": "(AVŚ_20,77.3c) diva itthā jījanat sapta kārūn ahnā cic cakrur vayunā",
    "GV00avs___u:11420": "gṛṇantaḥ ||3||",
    "GV00avs___u:11421": "(AVŚ_20,77.4a) svar yad vedi sudṛśīkam arkair mahi jyotī rurucur yad dha vastoḥ |",
    "GV00avs___u:11422": "(AVŚ_20,77.4c) andhā tamāṃsi dudhitā vicakṣe nṛbhyaś cakāra nṛtamo abhiṣṭau ||4||",
    "GV00avs___u:11423": "(AVŚ_20,77.5a) vavakṣa indro amitam ṛjiṣy ubhe ā paprau rodasī mahitvā |",
    "GV00avs___u:11424": "(AVŚ_20,77.5c) ataś cid asya mahimā vi recy abhi yo viśvā bhuvanā babhūva ||5||",
    "GV00avs___u:11425": "(AVŚ_20,77.6a) viśvāni śakro naryāṇi vidvān apo rireca sakhibhir nikāmaiḥ |",
    "GV00avs___u:11426": "(AVŚ_20,77.6c) aśmānaṃ cid ye bibhidur vacobhir vrajam gomantam uśijo vi",
    "GV00avs___u:11427": "vavruḥ ||6||",
    "GV00avs___u:11428": "(AVŚ_20,77.7a) apo vṛtraṃ vavrivāṃsaṃ parāhan prāvat te vajraṃ pṛthivī sacetāḥ |",
    "GV00avs___u:11429": "(AVŚ_20,77.7c) prārṇāṃsi samudriyāṇy ainoḥ patir bhavaṃ chavasā śūra dhṛṣṇo ||7||",
    "GV00avs___u:11430": "(AVŚ_20,77.8a) apo yad adriṃ puruhūta dardar āvir bhuvat saramā pūrvyaṃ te",
    "GV00avs___u:11431": "(AVŚ_20,77.8c) sa no netā vājam ā darṣi bhūriṃ gotrā rujann aṅgirobhir gṛṇānaḥ ||8||",
    "GV00avs___u:11432": "(AVŚ_20,78.1a) tad vo gāya sute sacā puruhūtāya satvane |",
    "GV00avs___u:11433": "(AVŚ_20,78.1c) śaṃ yad gave na śākine ||1||",
    "GV00avs___u:11434": "(AVŚ_20,78.2a) na ghā vasur ni yamate dānaṃ vājasya gomataḥ |",
    "GV00avs___u:11435": "(AVŚ_20,78.2c) yat sīm upa śravad giraḥ ||2||",
    "GV00avs___u:11436": "(AVŚ_20,78.3a) kuvitsasya pra hi vrajaṃ gomantaṃ dasyuhā gamat |",
    "GV00avs___u:11437": "(AVŚ_20,78.3c) śacībhir apa no varat ||3||",
    "GV00avs___u:11438": "(AVŚ_20,79.1a) indra kratuṃ na ā bhara pitā putrebhyo yathā |",
    "GV00avs___u:11439": "(AVŚ_20,79.1c) śikṣā ṇo asmin puruhūta yāmani jīvā jyotir aśīmahi ||1||",
    "GV00avs___u:11440": "(AVŚ_20,79.2a) mā no ajñātā vṛjanā durādhyo māśivāso ava kramuḥ |",
    "GV00avs___u:11441": "(AVŚ_20,79.2c) tvayā vayaṃ pravataḥ śaśvatīr apo 'ti śūra tarāmasi ||2||",
    "GV00avs___u:11442": "(AVŚ_20,80.1a) indra jyeṣṭhaṃ na ā bharaṃ ojiṣṭhaṃ papuri śravaḥ |",
    "GV00avs___u:11443": "(AVŚ_20,80.1c) yeneme citra vajrahasta rodasī obhe suśipra prāḥ ||1||",
    "GV00avs___u:11444": "(AVŚ_20,80.2a) tvām ugram avase carṣaṇīsahaṃ rājan deveṣu hūmahe |",
    "GV00avs___u:11445": "(AVŚ_20,80.2c) viśvā su no vithurā pibdanā vaso 'mitrān suṣahān kṛdhi ||2||",
    "GV00avs___u:11446": "(AVŚ_20,81.1a) yad dyāva indra te śataṃ śataṃ bhūmir uta syuḥ |",
    "GV00avs___u:11447": "(AVŚ_20,81.1c) na tvā vajrint sahasraṃ sūryā anu na jātam aṣṭa rodasī",
    "GV00avs___u:11448": "(AVŚ_20,81.2a) ā paprātha mahinā kṛṣṇyā vṛṣan viśvā śaviṣṭha śavasā |",
    "GV00avs___u:11449": "(AVŚ_20,81.2c) asmāṃ ava maghavan gomati vraje vajrim citrābhir ūtibhiḥ ||2||",
    "GV00avs___u:11450": "(AVŚ_20,82.1a) yad indra yāvatas tvam etāvad aham īśīya |",
    "GV00avs___u:11451": "(AVŚ_20,82.1c) stotāram id didhiṣeya radāvaso na pāpatvāya rāsīya ||1||",
    "GV00avs___u:11452": "(AVŚ_20,82.2a) śikṣeyam in mahayate divedive rāya ā kuhacidvide |",
    "GV00avs___u:11453": "(AVŚ_20,82.2c) nahi tvad anyan maghavan na āpyaṃ vasyo asti pitā cana",
    "GV00avs___u:11454": "(AVŚ_20,83.1a) indra tridhātu śaraṇaṃ trivarūthaṃ svastimat |",
    "GV00avs___u:11455": "(AVŚ_20,83.1c) chardir yacha maghavadbhyaś ca mahyaṃ ca yāvayā didyum ebhyaḥ ||1||",
    "GV00avs___u:11456": "(AVŚ_20,83.2a) ye gavyatā manasā śatrum ādabhur abhipraghnanti dhṛṣṇuyā |",
    "GV00avs___u:11457": "(AVŚ_20,83.2c) agha smā no maghavann indra girvaṇas tanūpā antamo bhava",
    "GV00avs___u:11458": "(AVŚ_20,84.1a) indrā yāhi citrabhāno sutā ime tvāyavaḥ |",
    "GV00avs___u:11459": "(AVŚ_20,84.1c) aṇvībhis tanā pūtāsaḥ ||1||",
    "GV00avs___u:11460": "(AVŚ_20,84.2a) indrā yāhi dhiyeṣito viprajutaḥ sutāvataḥ |",
    "GV00avs___u:11461": "(AVŚ_20,84.2c) upa brahmāṇi vāghataḥ ||2||",
    "GV00avs___u:11462": "(AVŚ_20,84.3a) indrā yāhi tūtujāna upa brahmāṇi harivaḥ |",
    "GV00avs___u:11463": "(AVŚ_20,84.3c) sute dadhiṣva naś canaḥ ||3||",
    "GV00avs___u:11464": "(AVŚ_20,85.1a) mā cid anyad vi śaṃsata sakhāyo mā riṣaṇyata |",
    "GV00avs___u:11465": "(AVŚ_20,85.1c) indram it stotā vṛṣaṇaṃ sacā sute muhur ukthā ca śaṃsata",
    "GV00avs___u:11466": "(AVŚ_20,85.2a) avakrakṣiṇaṃ vṛṣabhaṃ yathājuram gāṃ na carṣaṇīsaham |",
    "GV00avs___u:11467": "(AVŚ_20,85.2c) vidveṣaṇaṃ saṃvananobhayaṃkaraṃ maṃhiṣṭham ubhayāvinam",
    "GV00avs___u:11468": "(AVŚ_20,85.3a) yac cid dhi tvā janā ime nānā havanta ūtaye |",
    "GV00avs___u:11469": "(AVŚ_20,85.3c) asmākaṃ brahmedam indra bhūtu te 'hā viśvā ca vardhanam",
    "GV00avs___u:11470": "(AVŚ_20,85.4a) vi tartūryante maghavan vipaścito 'ryo vipo janānām |",
    "GV00avs___u:11471": "(AVŚ_20,85.4c) upa kramasva pururūpam ā bhara vājaṃ nediṣṭham ūtaye ||4||",
    "GV00avs___u:11472": "(AVŚ_20,86.1a) brahmaṇā te brahmayujā yunajmi harī sakhāyā sadhamāda āśū |",
    "GV00avs___u:11473": "(AVŚ_20,86.1c) sthiraṃ rathaṃ sukham indrādhitiṣṭhan prajānan vidvāṃ upa yāhi somam ||1||",
    "GV00avs___u:11474": "(AVŚ_20,87.1a) adhvaryavo 'ruṇaṃ dugdham aṃśuṃ juhotana vṛṣabhāya kṣitīnām |",
    "GV00avs___u:11475": "(AVŚ_20,87.1c) gaurād vedīyāṃ avapānam indro viśvāhed yāti sutasomam ichan ||1||",
    "GV00avs___u:11476": "(AVŚ_20,87.2a) yad dadhiṣe pradivi cārv annaṃ divedive pītim id asya vakṣi",
    "GV00avs___u:11477": "(AVŚ_20,87.2c) uta hṛdota manasā juṣāṇa uśann indra prasthitān pāhi somān",
    "GV00avs___u:11478": "(AVŚ_20,87.3a) jajñānaḥ somaṃ sahase papātha pra te mātā mahimānam uvāca |",
    "GV00avs___u:11479": "(AVŚ_20,87.3c) endra paprāthorv antarikṣaṃ yudhā devebhyo varivaś cakartha",
    "GV00avs___u:11480": "(AVŚ_20,87.4a) yad yodhayā mahato manyamānān sākṣāma tān bāhubhiḥ śāśadānān |",
    "GV00avs___u:11481": "(AVŚ_20,87.4c) yad vā nṛbhir vṛta indrābhiyudhyās taṃ tvayājiṃ sauśravasaṃ jayema ||4||",
    "GV00avs___u:11482": "(AVŚ_20,87.5a) prendrasya vocaṃ prathamā kṛtāni pra nūtanā maghavā yā cakāra |",
    "GV00avs___u:11483": "(AVŚ_20,87.5c) yaded adevīr asahiṣṭa māyā athābhavat kevalaḥ somo asya ||5||",
    "GV00avs___u:11484": "(AVŚ_20,87.6a) tavedaṃ viśvam abhitaḥ paśavyaṃ yat paśyasi cakṣasā sūryasya |",
    "GV00avs___u:11485": "(AVŚ_20,87.6c) gavām asi gopatir eka indra bhakṣīmahi te prayatasya vasvaḥ",
    "GV00avs___u:11486": "(AVŚ_20,87.7a) bṛhaspate yuvam indraś ca vasvo divyasyeśāthe uta pārthivasya |",
    "GV00avs___u:11487": "(AVŚ_20,87.7c) dhattaṃ rayiṃ stuvate kīraye cid yūyaṃ pāta svastibhiḥ sadā",
    "GV00avs___u:11488": "naḥ ||7||",
    "GV00avs___u:11489": "(AVŚ_20,88.1a) yas tastambha sahasā vi jmo antān bṛhaspatis triṣadhastho raveṇa |",
    "GV00avs___u:11490": "(AVŚ_20,88.1c) taṃ pratnāsa ṛṣayo dīdhyānāḥ puro viprā dadhire mandrajihvam ||1||",
    "GV00avs___u:11491": "(AVŚ_20,88.2a) dhunetayaḥ supraketaṃ madanto bṛhaspate abhi ye nas tatasre |",
    "GV00avs___u:11492": "(AVŚ_20,88.2c) pṛṣantaṃ sṛpram adabdham ūrvaṃ bṛhaspate rakṣatād asya yonim ||2||",
    "GV00avs___u:11493": "(AVŚ_20,88.3a) bṛhaspate yā paramā parāvad ata ā te ṛtaspṛśo ni ṣeduḥ |",
    "GV00avs___u:11494": "(AVŚ_20,88.3c) tubhyaṃ khātā avatā adridugdhā madhva ścotanty abhito virapśam ||3||",
    "GV00avs___u:11495": "(AVŚ_20,88.4a) bṛhaspatiḥ prathamaṃ jāyamāno maho jyotiṣaḥ parame vyoman |",
    "GV00avs___u:11496": "(AVŚ_20,88.4c) saptāsyas tuvijāto raveṇa vi saptaraśmir adhamat tamāṃsi",
    "GV00avs___u:11497": "(AVŚ_20,88.5a) sa suṣṭubhā sa ṛkvatā gaṇena valaṃ ruroja phaligaṃ ravena |",
    "GV00avs___u:11498": "(AVŚ_20,88.5c) bṛhaspatir usriyā havyasūdaḥ kanikradad vāvaśatīr ud ājat",
    "GV00avs___u:11499": "(AVŚ_20,88.6a) evā pitre viśvadevāya vṛṣṇe yajñair vidhema namasā havirbhiḥ |",
    "GV00avs___u:11500": "(AVŚ_20,88.6c) bṛhaspate suprajā vīravanto vayaṃ syāma patayo rayīṇām",
    "GV00avs___u:11501": "(AVŚ_20,89.1a) asteva su prataraṃ lāyam asyan bhūṣann iva pra bharā stomam asmai |",
    "GV00avs___u:11502": "(AVŚ_20,89.1c) vācā viprās tarata vācam aryo ni rāmaya jaritaḥ soma indram",
    "GV00avs___u:11503": "(AVŚ_20,89.2a) dohena gām upa śikṣā sakhāyaṃ pra bodhaya jaritar jāram",
    "GV00avs___u:11504": "indram |",
    "GV00avs___u:11505": "(AVŚ_20,89.2c) kośaṃ na pūrṇaṃ vasunā nyṛṣṭam ā cyāvaya maghadeyāya śūram",
    "GV00avs___u:11506": "(AVŚ_20,89.3a) kim aṅga tvā maghavan bhojam āhuḥ śiśīhi mā śiśayaṃ tvā śṛṇomi |",
    "GV00avs___u:11507": "(AVŚ_20,89.3c) apnasvatī mama dhīr astu śakra vasuvidaṃ bhagam indrā bharā",
    "GV00avs___u:11508": "naḥ ||3||",
    "GV00avs___u:11509": "(AVŚ_20,89.4a) tvāṃ janā mamasatyeṣv indra saṃtasthānā vi hvayante samīke |",
    "GV00avs___u:11510": "(AVŚ_20,89.4c) atrā yujaṃ kṛṇute yo haviṣmān nāsunvatā sakhyaṃ vaṣṭi śūraḥ",
    "GV00avs___u:11511": "(AVŚ_20,89.5a) dhanaṃ na spandraṃ bahulaṃ yo asmai tīvrānt somāṃ āsunoti",
    "GV00avs___u:11512": "prayasvān |",
    "GV00avs___u:11513": "(AVŚ_20,89.5c) tasmai śatrūnt sutukān prātar ahno ni svaṣṭrān yuvati hanti",
    "GV00avs___u:11514": "vṛtram ||5||",
    "GV00avs___u:11515": "(AVŚ_20,89.6a) yasmin vayaṃ dadhimā śaṃsam indre yaḥ śiśrāya maghavā kāmam",
    "GV00avs___u:11516": "asme |",
    "GV00avs___u:11517": "(AVŚ_20,89.6c) ārāc cit san bhayatām asya śatrur ny asmai dyumnā janyā namantām ||6||",
    "GV00avs___u:11518": "(AVŚ_20,89.7a) ārāc chatrum apa bādhasva dūram ugro yaḥ śambaḥ puruhūta",
    "GV00avs___u:11519": "tena |",
    "GV00avs___u:11520": "(AVŚ_20,89.7c) asme dhehi yavamad gomad indra kṛdhī dhiyaṃ jaritre vājaratnām ||7||",
    "GV00avs___u:11521": "(AVŚ_20,89.8a) pra yam antar vṛṣasavāso ajman tīvrāḥ somā bahulāntāsa indram |",
    "GV00avs___u:11522": "(AVŚ_20,89.8c) nāha dāmānaṃ maghavā ni yaṃsan ni sunvate vahati bhūri",
    "GV00avs___u:11523": "vāmam ||8||",
    "GV00avs___u:11524": "(AVŚ_20,89.9a) uta prahām atidīvā jayati kṛtam iva śvaghnī vi cinoti kāle",
    "GV00avs___u:11525": "(AVŚ_20,89.9c) yo devakāmo na dhanaṃ ruṇaddhi sam it taṃ rāyaḥ sṛjati svadhābhiḥ ||9||",
    "GV00avs___u:11526": "(AVŚ_20,89.10a) gobhiṣ ṭaremāmatiṃ durevāṃ yavena vā kṣudhaṃ puruhūta viśve |",
    "GV00avs___u:11527": "(AVŚ_20,89.10c) vayaṃ rājasu prathamā dhanāny ariṣṭāso vṛjanībhir jayema",
    "GV00avs___u:11528": "(AVŚ_20,89.11a) bṛhaspatir naḥ pari pātu paścād utottarasmād adharād aghayoḥ |",
    "GV00avs___u:11529": "(AVŚ_20,89.11c) indraḥ purastād uta madhyato naḥ sakhā sakhibhyo varīyaḥ kṛṇotu ||11||",
    "GV00avs___u:11530": "(AVŚ_20,90.1a) yo adribhit prathamajā ṛtāvā bṛhaspatir āṅgiraso haviṣmān |",
    "GV00avs___u:11531": "(AVŚ_20,90.1c) dvibarhajmā prāgharmasat pitā na ā rodasī vṛṣabho roravīti ||1||",
    "GV00avs___u:11532": "(AVŚ_20,90.2a) janāya cid ya īvate u lokaṃ bṛhaspatir devahūtau cakāra |",
    "GV00avs___u:11533": "(AVŚ_20,90.2c) ghnan vṛtrāṇi vi puro dardarīti jayaṃ chatrūṃr amitrān pṛtsu sāhan ||2||",
    "GV00avs___u:11534": "(AVŚ_20,90.3a) bṛhaspatiḥ sam ajayad vasūni maho vrajān gomate deva eṣaḥ |",
    "GV00avs___u:11535": "(AVŚ_20,90.3c) apaḥ siṣāsant svar apratīto bṛhaspatir hanty amitram arkaiḥ ||3||",
    "GV00avs___u:11536": "(AVŚ_20,91.1a) imāṃ dhiyaṃ saptaśīrṣṇīṃ pitā na ṛtaprajātāṃ bṛhatīm avindat |",
    "GV00avs___u:11537": "(AVŚ_20,91.1c) turīyaṃ svij janayad viśvajanyo 'yāsya uktham indrāya śaṃsan ||1||",
    "GV00avs___u:11538": "(AVŚ_20,91.2a) ṛtaṃ śaṃsanta ṛju dīdhyānā divas putrāso asurasya vīrāḥ |",
    "GV00avs___u:11539": "(AVŚ_20,91.2c) vipraṃ padam aṅgiraso dadhānā yajñasya dhāma prathamaṃ mananta ||2||",
    "GV00avs___u:11540": "(AVŚ_20,91.3a) haṃsair iva sakhibhir vāvadadbhir aśmanmayāni nahanā",
    "GV00avs___u:11541": "vyasyan |",
    "GV00avs___u:11542": "(AVŚ_20,91.3c) bṛhaspatir abhikanikradad gā uta prāstaud uc ca vidvāṃ agāyat ||3||",
    "GV00avs___u:11543": "(AVŚ_20,91.4a) avo dvābhyāṃ para ekayā gā guhā tiṣṭhantīr anṛtasya setau |",
    "GV00avs___u:11544": "(AVŚ_20,91.4c) bṛhaspatis tamasi jyotir ichan ud usrā ākar vi hi tisra āvaḥ ||4||",
    "GV00avs___u:11545": "(AVŚ_20,91.5a) vibhidyā puraṃ śayathem apācīṃ nis trīṇi sākam udadher akṛntat |",
    "GV00avs___u:11546": "(AVŚ_20,91.5c) bṛhaspatir uṣasaṃ sūryaṃ gām arkaṃ viveda stanayann iva dyauḥ ||5||",
    "GV00avs___u:11547": "(AVŚ_20,91.6a) indro valaṃ rakṣitāraṃ dughānāṃ kareṇeva vi cakartā raveṇa |",
    "GV00avs___u:11548": "(AVŚ_20,91.6c) svedāñjibhir āśiram ichamāno 'rodayat paṇim ā gā amuṣṇāt",
    "GV00avs___u:11549": "(AVŚ_20,91.7a) sa īṃ satyebhiḥ sakhibhiḥ śucadbhir godhāyasaṃ vi dhanasair adardaḥ |",
    "GV00avs___u:11550": "(AVŚ_20,91.7c) brahmaṇas patir vṛṣabhir varāhair gharmasvedebhir draviṇaṃ",
    "GV00avs___u:11551": "vy ānaṭ ||7||",
    "GV00avs___u:11552": "(AVŚ_20,91.8a) te satyena manasā gopatiṃ gā iyānāsa iṣaṇayanta dhībhiḥ |",
    "GV00avs___u:11553": "(AVŚ_20,91.8c) bṛhaspatir mithoavadyapebhir ud usriyā asṛjata svayugbhiḥ",
    "GV00avs___u:11554": "(AVŚ_20,91.9a) taṃ vardhayanto matibhiḥ śivābhiḥ siṃham iva nānadataṃ sadhasthe |",
    "GV00avs___u:11555": "(AVŚ_20,91.9c) bṛhaspatiṃ vṛṣaṇaṃ śūrasātau bharebhare anu madema jiṣṇum",
    "GV00avs___u:11556": "(AVŚ_20,91.10a) yadā vājam asanad viśvarūpam ā dyām arukṣad uttarāṇi sadma",
    "GV00avs___u:11557": "(AVŚ_20,91.10c) bṛhaspatiṃ vṛṣaṇaṃ vardhayanto nānā santo bibhrato jyotir āsā ||10||",
    "GV00avs___u:11558": "(AVŚ_20,91.11a) satyam āśiṣaṃ kṛṇutā vayodhai kīriṃ cid dhy avatha svebhir",
    "GV00avs___u:11559": "evaiḥ |",
    "GV00avs___u:11560": "(AVŚ_20,91.11c) paścā mṛdho apa bhavantu viśvās tad rodasī śṛṇutaṃ viśvaminve ||11||",
    "GV00avs___u:11561": "(AVŚ_20,91.12a) indro mahnā mahato arṇavasya vi mūrdhānam abhinad arbudasya |",
    "GV00avs___u:11562": "(AVŚ_20,91.12c) ahann ahim ariṇāt sapta sindhūn devair dyāvāpṛthivī prāvataṃ naḥ ||12||",
    "GV00avs___u:11563": "(AVŚ_20,92.1a) abhi pra gopatiṃ girendram arca yathā vide |",
    "GV00avs___u:11564": "(AVŚ_20,92.1c) sūtuṃ satyasya satpatim ||1||",
    "GV00avs___u:11565": "(AVŚ_20,92.2a) ā harayaḥ sasṛjrire 'ruṣīr adhi barhiṣi |",
    "GV00avs___u:11566": "(AVŚ_20,92.2c) yatrābhi saṃnavāmahe ||2||",
    "GV00avs___u:11567": "(AVŚ_20,92.3a) indrāya gāva āśiraṃ duduhre vajriṇe madhu |",
    "GV00avs___u:11568": "(AVŚ_20,92.3c) yat sīm upahvare vidat ||3||",
    "GV00avs___u:11569": "(AVŚ_20,92.4a) ud yad bradhnasya viṣṭapaṃ gṛham indraś ca ganvahi |",
    "GV00avs___u:11570": "(AVŚ_20,92.4c) madhvaḥ pītvā sacevahi triḥ sapta sakhyuḥ pade ||4||",
    "GV00avs___u:11571": "(AVŚ_20,92.5a) arcata prārcata priyamedhāso arcata |",
    "GV00avs___u:11572": "(AVŚ_20,92.5c) arcantu putrakā uta puraṃ na dhṛṣṇv arcata ||5||",
    "GV00avs___u:11573": "(AVŚ_20,92.6a) ava svarāti gargaro godhā pari saniṣvaṇat |",
    "GV00avs___u:11574": "(AVŚ_20,92.6c) piṅgā pari caniṣkadad indrāya brahmodyatam ||6||",
    "GV00avs___u:11575": "(AVŚ_20,92.7a) ā yat patanty enyaḥ sudughā anapasphuraḥ |",
    "GV00avs___u:11576": "(AVŚ_20,92.7c) apasphuraṃ gṛbhāyata somam indrāya pātave ||7||",
    "GV00avs___u:11577": "(AVŚ_20,92.8a) apād indro apād agnir viśve devā amatsata |",
    "GV00avs___u:11578": "(AVŚ_20,92.8c) varuṇa id iha kṣayat tam āpo abhy anūṣata vatsaṃ",
    "GV00avs___u:11579": "saṃśiśvarīr iva ||8||",
    "GV00avs___u:11580": "(AVŚ_20,92.9a) sudevo asi varuṇa yasya te sapta sindhavaḥ |",
    "GV00avs___u:11581": "(AVŚ_20,92.9c) anukṣaranti kākudaṃ sūryaṃ suṣirām iva ||9||",
    "GV00avs___u:11582": "(AVŚ_20,92.10a) yo vyatīṃr aphāṇayat suyuktāṃ upa dāśuṣe |",
    "GV00avs___u:11583": "(AVŚ_20,92.10c) takvo netā tad id vapur upamā yo amucyata ||10||",
    "GV00avs___u:11584": "(AVŚ_20,92.11a) atīd u śakra ohata indro viśvā ati dviṣaḥ |",
    "GV00avs___u:11585": "(AVŚ_20,92.11c) bhinat kanīna odanaṃ pacyamānaṃ paro girā ||11||",
    "GV00avs___u:11586": "(AVŚ_20,92.12a) arbhako na kumārako 'dhi tiṣṭhann avaṃ ratham |",
    "GV00avs___u:11587": "(AVŚ_20,92.12c) sa pakṣan mahiṣaṃ mṛgaṃ pitre mātre vibhukratum ||12||",
    "GV00avs___u:11588": "(AVŚ_20,92.13a) ā tū suśipra daṃpate rathaṃ tiṣṭhā hiraṇyayam |",
    "GV00avs___u:11589": "(AVŚ_20,92.13c) adha dyukṣaṃ sacevahi sahasrapādam aruṣaṃ svastigām",
    "GV00avs___u:11590": "anehasam ||13||",
    "GV00avs___u:11591": "(AVŚ_20,92.14a) tam ghem itthā namasvina upa svarājam āsate |",
    "GV00avs___u:11592": "(AVŚ_20,92.14c) arthaṃ cid asya sudhitaṃ yad etave āvartayanti dāvane ||14||",
    "GV00avs___u:11593": "(AVŚ_20,92.15a) anu pratnasyaukasaḥ priyamedhāsa eṣām |",
    "GV00avs___u:11594": "(AVŚ_20,92.15c) pūrvām anu prayatiṃ vṛktabarhiṣo hitaprayasa āśata ||15||",
    "GV00avs___u:11595": "(AVŚ_20,92.16a) yo rājā carṣaṇīnāṃ yātā rathebhir adhriguḥ |",
    "GV00avs___u:11596": "(AVŚ_20,92.16c) viśvāsāṃ tarutā pṛtanānāṃ jyeṣṭho yo vṛtrahā gṛṇe ||16||",
    "GV00avs___u:11597": "(AVŚ_20,92.17a) indraṃ taṃ śumbha puruhanmann avase yasya dvitā vidhartari |",
    "GV00avs___u:11598": "(AVŚ_20,92.17c) hastāya vajraḥ prati dhāyi darśato maho dive na sūryaḥ",
    "GV00avs___u:11599": "(AVŚ_20,92.18a) nakiṣ ṭaṃ karmaṇā naśad yaś cakāra sadāvṛdham |",
    "GV00avs___u:11600": "(AVŚ_20,92.18c) indraṃ na yajñair viśvagūrtam ṛbhvasam adhṛṣṭaṃ",
    "GV00avs___u:11601": "dhṛṣṇvojasam ||18||",
    "GV00avs___u:11602": "(AVŚ_20,92.19a) aṣālham ugraṃ pṛtanāsu sāsahiṃ yasmin mahīr urujrayaḥ |",
    "GV00avs___u:11603": "(AVŚ_20,92.19c) saṃ dhenavo jāyamāne anonavur dyāvaḥ kṣāmo anonavuḥ ||19||",
    "GV00avs___u:11604": "(AVŚ_20,92.20a) yad dyāva indra te śataṃ śataṃ bhūmīr uta syuḥ |",
    "GV00avs___u:11605": "(AVŚ_20,92.20c) na tvā vajrint sahasraṃ sūryā anu na jātam aṣṭa rodasī",
    "GV00avs___u:11606": "(AVŚ_20,92.21a) ā paprātha mahinā vṛṣṇyā vṛṣan viśvā śaviṣṭha śavasā |",
    "GV00avs___u:11607": "(AVŚ_20,92.21c) asmāṃ ava maghavan gomati vraje vajriṃ citrābhir ūtibhiḥ ||21||",
    "GV00avs___u:11608": "(AVŚ_20,93.1a) ut tvā mandantu stomāḥ kṛṇuṣva rādho adrivaḥ |",
    "GV00avs___u:11609": "(AVŚ_20,93.1c) ava brahmadviṣo jahi ||1||",
    "GV00avs___u:11610": "(AVŚ_20,93.2a) padā paṇīṃr arādhaso ni bādhasva mahāṃ asi |",
    "GV00avs___u:11611": "(AVŚ_20,93.2c) nahi tvā kaś cana prati ||2||",
    "GV00avs___u:11612": "(AVŚ_20,93.3a) tvam īśiṣe sutānām indra tvam asutānām |",
    "GV00avs___u:11613": "(AVŚ_20,93.3c) tvaṃ rājā janānām ||3||",
    "GV00avs___u:11614": "(AVŚ_20,93.4a) īṅkhayantīr apasyuva indraṃ jātam upāsate |",
    "GV00avs___u:11615": "(AVŚ_20,93.4c) bhejānāsaḥ suvīryam ||4||",
    "GV00avs___u:11616": "(AVŚ_20,93.5a) tvam indra balād adhi sahaso jāta ojasaḥ |",
    "GV00avs___u:11617": "(AVŚ_20,93.5c) tvaṃ vṛṣan vṛṣed asi ||5||",
    "GV00avs___u:11618": "(AVŚ_20,93.6a) tvam indrāsi vṛtrahā vy antarikṣam atiraḥ |",
    "GV00avs___u:11619": "(AVŚ_20,93.6c) ud dyām astabhnā ojasā ||6||",
    "GV00avs___u:11620": "(AVŚ_20,93.7a) tvam indra sajoṣasam arkaṃ bibharṣi bāhvoḥ |",
    "GV00avs___u:11621": "(AVŚ_20,93.7c) vajraṃ śiśāna ojasā ||7||",
    "GV00avs___u:11622": "(AVŚ_20,93.8a) tvam indrābhibhur asi viśvā jātāny ojasā |",
    "GV00avs___u:11623": "(AVŚ_20,93.8c) sa viśvā bhuva ābhavaḥ ||8||",
    "GV00avs___u:11624": "(AVŚ_20,94.1a) ā yātv indraḥ svapatir madāya yo dharmaṇā tūtujānas tuviṣmān |",
    "GV00avs___u:11625": "(AVŚ_20,94.1c) pratvakṣāṇo ati viśvā sahāṃsy apāreṇa mahatā vṛṣṇyena ||1||",
    "GV00avs___u:11626": "(AVŚ_20,94.2a) suṣṭhāmā rathaḥ suyamā harī te mimyakṣa vajro nṛpate gabhastau |",
    "GV00avs___u:11627": "(AVŚ_20,94.2c) śībhaṃ rājan supathā yāhy arvāṅ vardhāma te papuso vṛṣṇyāni",
    "GV00avs___u:11628": "(AVŚ_20,94.3a) endravāho nṛpatiṃ vajrabāhum ugram ugrāsas taviṣāsa enam |",
    "GV00avs___u:11629": "(AVŚ_20,94.3c) pratvakṣasaṃ vṛṣabhaṃ satyaśuṣmam em asmatrā sadhamādo",
    "GV00avs___u:11630": "vahantu ||3||",
    "GV00avs___u:11631": "(AVŚ_20,94.4a) evā patiṃ droṇasācaṃ sacetasam ūrja skambhaṃ dharuṇa ā vṛṣāyase |",
    "GV00avs___u:11632": "(AVŚ_20,94.4c) ojaḥ kṛṣva saṃ gṛbhāya tve apy aso yathā kenipānām ino vṛdhe ||4||",
    "GV00avs___u:11633": "(AVŚ_20,94.5a) gamann asme vasūny ā hi śaṃsiṣaṃ svāśiṣaṃ bharam ā yāhi sominaḥ |",
    "GV00avs___u:11634": "(AVŚ_20,94.5c) tvam īśiṣe sāsminn ā satsi barhiṣy anādhṛṣyā tava pātrāṇi",
    "GV00avs___u:11635": "dharmaṇā ||5||",
    "GV00avs___u:11636": "(AVŚ_20,94.6a) pṛthak prāyan prathamā devahūtayo 'kṛṇvata śravasyāni duṣṭarā |",
    "GV00avs___u:11637": "(AVŚ_20,94.6c) na ye śekur yajñiyāṃ nāvam āruham irmaiva te ny aviśanta kepayaḥ ||6||",
    "GV00avs___u:11638": "(AVŚ_20,94.7a) evaivāpāg apare santu dūdhyo 'śvā yeṣāṃ duryuga āyuyujre |",
    "GV00avs___u:11639": "(AVŚ_20,94.7c) itthā ye prāg upare santi dāvane purūṇi yatra vayunāni",
    "GV00avs___u:11640": "bhojanā ||7||",
    "GV00avs___u:11641": "(AVŚ_20,94.8a) girīṃr ajrān rejamānāṃ adhārayad dyauḥ krandad antarikṣāṇi kopayat |",
    "GV00avs___u:11642": "(AVŚ_20,94.8c) samīcīne dhiṣaṇe vi ṣkabhāyati vṛṣṇaḥ pītvā mada ukthāni śaṃsati ||8||",
    "GV00avs___u:11643": "(AVŚ_20,94.9a) imaṃ bibharmi sukṛtaṃ te aṅkuśaṃ yenārujāsi maghavaṃ chaphārujaḥ |",
    "GV00avs___u:11644": "(AVŚ_20,94.9c) asmint su te savane astv oktyaṃ suta iṣṭau maghavan bodhy ābhagaḥ ||9||",
    "GV00avs___u:11645": "(AVŚ_20,94.10a) gobhiṣ ṭaremāmatiṃ durevāṃ yavena kṣudhaṃ puruhūta viśvām",
    "GV00avs___u:11646": "(AVŚ_20,94.10c) vayaṃ rājabhiḥ prathamā dhanāny asmākena vṛjanenā jayema",
    "GV00avs___u:11647": "(AVŚ_20,94.11a) bṛhaspatir naḥ pari pātu paścād utottarasmād adharād aghayoḥ |",
    "GV00avs___u:11648": "(AVŚ_20,94.11c) indraḥ purastād uta madhyato naḥ sakhā sakhibhyo varivaḥ kṛṇotu ||11||",
    "GV00avs___u:11649": "(AVŚ_20,95.1a) trikadrukeṣu mahiṣo yavāśiraṃ tuviśuṣmas tṛpat somam apibad viṣṇunā sutaṃ yathāvaśat",
    "GV00avs___u:11650": "(AVŚ_20,95.1c) sa īṃ mamāda mahi karma kartave mahām uruṃ sainaṃ saścad devo devaṃ satyam indraṃ satya induḥ ||1||",
    "GV00avs___u:11651": "(AVŚ_20,95.2a) pro ṣv asmai puroratham indrāya śūṣam arcata |",
    "GV00avs___u:11652": "(AVŚ_20,95.2c) abhīke cid u lokakṛt saṃge samatsu vṛtrahāsmākaṃ bodhi coditā nabhantām anyakeṣāṃ jyākā adhi dhanvasu ||2||",
    "GV00avs___u:11653": "(AVŚ_20,95.3a) tvaṃ sindhūṃr avāsṛjo 'dharāco ahann ahim |",
    "GV00avs___u:11654": "(AVŚ_20,95.3c) aśatrur indra jajñiṣe viśvaṃ puṣyasi vāryaṃ taṃ tvā pari",
    "GV00avs___u:11655": "ṣvajāmahe nabhantām anyakeṣāṃ jyākā adhi dhanvasu ||3||",
    "GV00avs___u:11656": "(AVŚ_20,95.4a) vi ṣu viśvā arātayo 'ryo naśanta no dhiyaḥ |",
    "GV00avs___u:11657": "(AVŚ_20,95.4c) astāsi śatrave vadhaṃ yo na indra jighāṃsati yā te rātir dadir vasu |",
    "GV00avs___u:11658": "(AVŚ_20,95.4e) nabhantām anyakeṣāṃ jyakā adhi dhanvasu ||4||",
    "GV00avs___u:11659": "(AVŚ_20,96.1a) tīvrasyābhivayaso asya pāhi sarvarathā vi harī iha muñca |",
    "GV00avs___u:11660": "(AVŚ_20,96.1c) indra mā tvā yajamānāso anye ni rīraman tubhyam ime sutāsaḥ",
    "GV00avs___u:11661": "(AVŚ_20,96.2a) tubhyaṃ sutās tubhyam u sotvāsas tvāṃ giraḥ śvātryā ā",
    "GV00avs___u:11662": "hvayanti |",
    "GV00avs___u:11663": "(AVŚ_20,96.2c) indredam adya savanaṃ juṣāṇo viśvasya vidvāṃ iha pāhi somam",
    "GV00avs___u:11664": "(AVŚ_20,96.3a) ya uśatā manasā somam asmai sarvahṛdā devakāmaḥ sunoti |",
    "GV00avs___u:11665": "(AVŚ_20,96.3c) na gā indras tasya parā dadāti praśastam ic cārum asmai kṛṇoti ||3||",
    "GV00avs___u:11666": "(AVŚ_20,96.4a) anuspaṣṭo bhavaty eṣo asya yo asmai revān na sunoti somam |",
    "GV00avs___u:11667": "(AVŚ_20,96.4c) nir aratnau maghavā taṃ dadhāti brahmadviṣo hanty anānudiṣṭaḥ ||4||",
    "GV00avs___u:11668": "(AVŚ_20,96.5a) aśvāyanto gavyanto vājayanto havāmahe tvopagantavā u |",
    "GV00avs___u:11669": "(AVŚ_20,96.5c) ābhūṣantas te sumatau navāyāṃ vayam indra tvā śunaṃ huvema",
    "GV00avs___u:11670": "(AVŚ_20,96.6a) muñcāmi tvā haviṣā jīvanāya kam ajñātayakṣmād uta rājayakṣmāt |",
    "GV00avs___u:11671": "(AVŚ_20,96.6c) grāhir jagrāha yady etad tasyā indrāgnī pra mumuktam enam",
    "GV00avs___u:11672": "(AVŚ_20,96.7a) yadi kṣitāyur yadi vā pareto yadi mṛtyor antikaṃ nīta eva |",
    "GV00avs___u:11673": "(AVŚ_20,96.7c) tam ā harāmi nirṛter upasthād aspārśam enaṃ śataśāradāya ||7||",
    "GV00avs___u:11674": "(AVŚ_20,96.8a) sahasrākṣeṇa śatavīryeṇa śatāyuṣā haviṣāhārṣam enam |",
    "GV00avs___u:11675": "(AVŚ_20,96.8c) indro yathainaṃ śarado nayāty ati viśvasya duritasya pāram ||8||",
    "GV00avs___u:11676": "(AVŚ_20,96.9a) śataṃ jīva śarado vardhamānaḥ śataṃ hemantān chatam u vasantān |",
    "GV00avs___u:11677": "(AVŚ_20,96.9c) śataṃ ta indro agniḥ savitā bṛhaspatiḥ śatāyuṣā haviṣāhārṣam enam ||9||",
    "GV00avs___u:11678": "(AVŚ_20,96.10a) āhārṣam avidaṃ tvā punar āgāḥ punarṇavaḥ |",
    "GV00avs___u:11679": "(AVŚ_20,96.10c) sarvāṅga sarvaṃ te cakṣuḥ sarvam āyuś ca te 'vidam ||10||",
    "GV00avs___u:11680": "(AVŚ_20,96.11a) brahmaṇāgniḥ samvidāno rakṣohā bādhatām itaḥ |",
    "GV00avs___u:11681": "(AVŚ_20,96.11c) amīvā yas te garbhaṃ durṇāmā yonim āśaye ||11||",
    "GV00avs___u:11682": "(AVŚ_20,96.12a) yas te garbham amīvā durṇāmā yonim āśaye |",
    "GV00avs___u:11683": "(AVŚ_20,96.12c) agniṣ ṭaṃ brahmaṇā saha niṣ kravyādam anīnaśat ||12||",
    "GV00avs___u:11684": "(AVŚ_20,96.13a) yas te hanti patayantaṃ niṣatsnuṃ yaḥ sarīsṛpam |",
    "GV00avs___u:11685": "(AVŚ_20,96.13c) jātaṃ yas te jighāṃsati tam ito nāśayāmasi ||13||",
    "GV00avs___u:11686": "(AVŚ_20,96.14a) yas ta ūrū viharaty antarā dampatī śaye |",
    "GV00avs___u:11687": "(AVŚ_20,96.14c) yoniṃ yo antar ārelhi tam ito nāśayāmasi ||14||",
    "GV00avs___u:11688": "(AVŚ_20,96.15a) yas tvā bhrātā patir bhūtvā jāro bhūtvā nipadyate |",
    "GV00avs___u:11689": "(AVŚ_20,96.15c) prajāṃ yas te jighāṃsati tam ito nāśayāmasi ||15||",
    "GV00avs___u:11690": "(AVŚ_20,96.16a) yas tvā svapnena tamasā mohayitvā nipadyate |",
    "GV00avs___u:11691": "(AVŚ_20,96.16c) prajāṃ yas te jighāṃsati tam ito nāśayāmasi ||16||",
    "GV00avs___u:11692": "(AVŚ_20,96.17a) akṣībhyāṃ te nāsikābhyāṃ karṇābhyāṃ chubukād adhi |",
    "GV00avs___u:11693": "(AVŚ_20,96.17c) yakṣmaṃ śīrṣaṇyaṃ mastiṣkāj jihvāyā vi vṛhāmi te ||17||",
    "GV00avs___u:11694": "(AVŚ_20,96.18a) grīvābhyas ta uṣṇihābhyaḥ kīkasābhyo anūkyāt |",
    "GV00avs___u:11695": "(AVŚ_20,96.18c) yakṣmaṃ doṣaṇyam aṃsābhyāṃ bāhubhyāṃ vi vṛhāmi te ||18||",
    "GV00avs___u:11696": "(AVŚ_20,96.19a) hṛdayāt te pari klomno halīkṣṇāt pārśvābhyām |",
    "GV00avs___u:11697": "(AVŚ_20,96.19c) yakṣmaṃ matasnābhyāṃ plīhno yaknas te vi vṛhāmasi ||19||",
    "GV00avs___u:11698": "(AVŚ_20,96.20a) āntrebhyas te gudābhyo vaniṣṭhor udarād adhi |",
    "GV00avs___u:11699": "(AVŚ_20,96.20c) yakṣmaṃ kukṣibhyāṃ plāśer nābhyā vi vṛhāmi te ||20||",
    "GV00avs___u:11700": "(AVŚ_20,96.21a) ūrubhyāṃ te aṣṭhīvadbhyāṃ pārṣṇibhyāṃ prapadābhyām |",
    "GV00avs___u:11701": "(AVŚ_20,96.21c) yakṣmaṃ bhasadyaṃ śroṇibhyāṃ bhāsadaṃ bhāṃsaso vi vṛhāmi te ||21||",
    "GV00avs___u:11702": "(AVŚ_20,96.22[-]a) mehanād vanaṃkaraṇāl lomabhyas te nakhebhyaḥ |",
    "GV00avs___u:11703": "(AVŚ_20,96.22[-]c) yakṣmaṃ sarvasmād ātmanas tam idaṃ vi vṛhāmi te ||22||",
    "GV00avs___u:11704": "(AVŚ_20,96.[-]22a) asthibhyas te majjabhyaḥ snāvabhyo dhamanibhyaḥ |",
    "GV00avs___u:11705": "(AVŚ_20,96.[-]22b) yakṣmaṃ pāṇibhyām aṅgulibhyo nakhebhyo vi vṛhāmi te",
    "GV00avs___u:11706": "(AVŚ_20,96.23a) aṅgeaṅge lomnilomni yas te parvaṇiparvaṇi |",
    "GV00avs___u:11707": "(AVŚ_20,96.23c) yakṣaṃ tvacasyaṃ te vayaṃ kaśyapasya vībarheṇa viṣvañcaṃ vi vṛhāmasi ||23||",
    "GV00avs___u:11708": "(AVŚ_20,96.24a) apehi manasas pate 'pa kāma paraś cara |",
    "GV00avs___u:11709": "(AVŚ_20,96.24c) paro nirṛtyā ā cakṣva bahudhā jīvato manaḥ ||24||",
    "GV00avs___u:11710": "(AVŚ_20,97.1a) vayam enam idā hyopīpemeha vajriṇam |",
    "GV00avs___u:11711": "(AVŚ_20,97.1c) tasmā u adya samanā sutaṃ bharā nūnaṃ bhūṣata śrute ||1||",
    "GV00avs___u:11712": "(AVŚ_20,97.2a) vṛkaś cid asya vāraṇa urāmathir ā vayuneṣu bhūṣati |",
    "GV00avs___u:11713": "(AVŚ_20,97.2c) semaṃ naḥ stomaṃ jujuṣāṇa ā gahīndra pra citrayā dhiyā",
    "GV00avs___u:11714": "(AVŚ_20,97.3a) kad u nv asyākṛtam indrasyāsti pauṃsyam |",
    "GV00avs___u:11715": "(AVŚ_20,97.3c) keno nu kaṃ śromatena na śuśruve januṣaḥ pari vṛtrahā ||3||",
    "GV00avs___u:11716": "(AVŚ_20,98.1a) tvām id dhi havāmahe sātā vājasya kāravaḥ |",
    "GV00avs___u:11717": "(AVŚ_20,98.1c) tvāṃ vṛtreṣv indra satpatiṃ naras tvāṃ kāṣṭhāsv arvataḥ ||1||",
    "GV00avs___u:11718": "(AVŚ_20,98.2a) sa tvaṃ naś citra vajrahasta dhṛṣṇuyā maha stavāno adrivaḥ",
    "GV00avs___u:11719": "(AVŚ_20,98.2c) gām aśvaṃ rathyam indra saṃ kira satrā vājaṃ na jigyuṣe",
    "GV00avs___u:11720": "(AVŚ_20,99.1a) abhi tvā pūrvapītaya indra stomebhir āyavaḥ |",
    "GV00avs___u:11721": "(AVŚ_20,99.1c) samīcīnāsa ṛbhavaḥ sam asvaran rudrā gṛṇanta pūrvyam ||1||",
    "GV00avs___u:11722": "(AVŚ_20,99.2a) asyed indro vāvṛdhe vṛṣṇyaṃ śavo made sutasya viṣṇavi |",
    "GV00avs___u:11723": "(AVŚ_20,99.2c) adyā tam asya mahimānam āyavo 'nu ṣṭuvanti pūrvathā ||2||",
    "GV00avs___u:11724": "(AVŚ_20,100.1a) adhā hīndra girvaṇa upa tvā kāmān mahaḥ sasṛjmahe |",
    "GV00avs___u:11725": "(AVŚ_20,100.1c) udeva yanta udabhiḥ ||1||",
    "GV00avs___u:11726": "(AVŚ_20,100.2a) vār ṇa tvā yavyābhir vardhanti śūra brahmāṇi |",
    "GV00avs___u:11727": "(AVŚ_20,100.2c) vāvṛdhvāṃsaṃ cid adrivo divedive ||2||",
    "GV00avs___u:11728": "(AVŚ_20,100.3a) yuñjanti harī iṣirasya gāthayorau ratha uruyuge |",
    "GV00avs___u:11729": "(AVŚ_20,100.3c) indravāhā vacoyujā ||3||",
    "GV00avs___u:11730": "(AVŚ_20,101.1a) agniṃ dūtaṃ vṛṇīmahe hotāraṃ viśvavedasam |",
    "GV00avs___u:11731": "(AVŚ_20,101.1c) asya yajñasya sukratum ||1||",
    "GV00avs___u:11732": "(AVŚ_20,101.2a) agnimagniṃ havīmabhiḥ sadā havanta viśpatim |",
    "GV00avs___u:11733": "(AVŚ_20,101.2c) havyavāhaṃ purupriyam ||2||",
    "GV00avs___u:11734": "(AVŚ_20,101.3a) agne devāṃ ihā vaha jajñāno vṛktabarhiṣe |",
    "GV00avs___u:11735": "(AVŚ_20,101.3c) asi hotā na īḍyaḥ ||3||",
    "GV00avs___u:11736": "(AVŚ_20,102.1a) īlenyo namasyas tiras tamāṃsi darśataḥ |",
    "GV00avs___u:11737": "(AVŚ_20,102.1c) sam agnir idhyate vṛṣā ||1||",
    "GV00avs___u:11738": "(AVŚ_20,102.2a) vṛṣo agniḥ sam idhyate 'śvo na devavāhanaḥ |",
    "GV00avs___u:11739": "(AVŚ_20,102.2c) taṃ haviṣmantaḥ īlate ||2||",
    "GV00avs___u:11740": "(AVŚ_20,102.3a) vṛṣaṇaṃ tvā vayaṃ vṛṣan vṛṣaṇaḥ sam idhīmahi |",
    "GV00avs___u:11741": "(AVŚ_20,102.3c) agne dīdyataṃ bṛhat ||3||",
    "GV00avs___u:11742": "(AVŚ_20,103.1a) agnim īliṣvāvase gāthābhiḥ śīraśociṣam |",
    "GV00avs___u:11743": "(AVŚ_20,103.1c) agniṃ rāye purumīlha śrutaṃ naro 'gniṃ sudītaye chardiḥ ||1||",
    "GV00avs___u:11744": "(AVŚ_20,103.2a) agna ā yāhy agnibhir hotāraṃ tvā vṛṇīmahe |",
    "GV00avs___u:11745": "(AVŚ_20,103.2c) ā tvām anaktu prayatā haviṣmatī yajiṣṭhaṃ barhir āsade ||2||",
    "GV00avs___u:11746": "(AVŚ_20,103.3a) acha hi tvā sahasaḥ sūno aṅgiraḥ srucaś caranty adhvare |",
    "GV00avs___u:11747": "(AVŚ_20,103.3c) ūrjo napātaṃ ghṛtakeśam īmahe 'gniṃ yajñeṣu pūrvyam ||3||",
    "GV00avs___u:11748": "(AVŚ_20,104.1a) imā u tvā purūvaso giro vardhantu yā mama |",
    "GV00avs___u:11749": "(AVŚ_20,104.1c) pāvakavarṇāḥ śucayo vipaścito 'bhi stomair anūṣata ||1||",
    "GV00avs___u:11750": "(AVŚ_20,104.2a) ayaṃ sahasram ṛṣibhiḥ sahaskṛtaḥ samudra iva paprathe |",
    "GV00avs___u:11751": "(AVŚ_20,104.2c) satyaḥ so asya mahimā gṛne śavo yajñeṣu viprarājye ||2||",
    "GV00avs___u:11752": "(AVŚ_20,104.3a) ā no viśvāsu havya indraḥ samatsu bhūṣatu |",
    "GV00avs___u:11753": "(AVŚ_20,104.3c) upa brahmāṇi savanāni vṛtrahā paramajyā ṛcīṣamaḥ ||3||",
    "GV00avs___u:11754": "(AVŚ_20,104.4a) tvaṃ dātā prathamo rāghasām asy asi satya īśānakṛt |",
    "GV00avs___u:11755": "(AVŚ_20,104.4c) tuvidyumnasya yujyā vṛṇīmahe putrasya śavaso mahaḥ ||4||",
    "GV00avs___u:11756": "(AVŚ_20,105.1a) tvam indra pratūrtiṣv abhi viśvā asi spṛdhaḥ |",
    "GV00avs___u:11757": "(AVŚ_20,105.1c) aśastihā janitā viśvatūr asi tvaṃ tūrya taruṣyataḥ ||1||",
    "GV00avs___u:11758": "(AVŚ_20,105.2a) anu te śuṣmaṃ turayantam īyatuḥ kṣoṇī śiśuṃ na mātarā |",
    "GV00avs___u:11759": "(AVŚ_20,105.2c) viśvās te spṛdhaḥ śnathayanta manyave vṛtraṃ yad indra tūrvasi ||2||",
    "GV00avs___u:11760": "(AVŚ_20,105.3a) ita ūtī vo ajaraṃ prahetāram aprahitam |",
    "GV00avs___u:11761": "(AVŚ_20,105.3c) āśuṃ jetāraṃ hetāraṃ rathītamam atūrtaṃ tugryāvṛdham ||3||",
    "GV00avs___u:11762": "(AVŚ_20,105.4a) yo rājā carṣaṇīnāṃ yātā rathebhir adhriguḥ |",
    "GV00avs___u:11763": "(AVŚ_20,105.4c) viśvāsāṃ tarutā pṛtanānāṃ jyeṣṭho yo vṛtrahā gṛṇe ||4||",
    "GV00avs___u:11764": "(AVŚ_20,105.5a) indraṃ taṃ śumbha puruhanmann avase yasya dvitā vidhartari |",
    "GV00avs___u:11765": "(AVŚ_20,105.5c) hastāya vajraḥ prati dhāyi darśato maho dive na sūryaḥ",
    "GV00avs___u:11766": "(AVŚ_20,106.1a) tava tyad indriyaṃ bṛhat tava śuṣmam uta kratum |",
    "GV00avs___u:11767": "(AVŚ_20,106.1c) vajraṃ śiśāti dhiṣaṇā vareṇyam ||1||",
    "GV00avs___u:11768": "(AVŚ_20,106.2a) tava dyaur indra pauṃsyaṃ pṛthivī vardhati śravaḥ |",
    "GV00avs___u:11769": "(AVŚ_20,106.2c) tvām āpaḥ parvatāsaś ca hinvire ||2||",
    "GV00avs___u:11770": "(AVŚ_20,106.3a) tvāṃ viṣṇur bṛhan kṣayo mitro gṛṇāti varuṇaḥ |",
    "GV00avs___u:11771": "(AVŚ_20,106.3c) tvāṃ śardho madaty anu mārutam ||3||",
    "GV00avs___u:11772": "(AVŚ_20,107.1a) sam asya manyave viśo viśvā namanta kuṣṭayaḥ |",
    "GV00avs___u:11773": "(AVŚ_20,107.1c) samudrāyeva sindhavaḥ ||1||",
    "GV00avs___u:11774": "(AVŚ_20,107.2a) ojas tad asya titviṣa ubhe yat samavartayat |",
    "GV00avs___u:11775": "(AVŚ_20,107.2c) indraś carmeva rodasī ||2||",
    "GV00avs___u:11776": "(AVŚ_20,107.3a) vi cid vṛtrasya dodhato vajreṇa śataparvaṇā |",
    "GV00avs___u:11777": "(AVŚ_20,107.3c) śiro bibhed vṛṣṇinā ||3||",
    "GV00avs___u:11778": "(AVŚ_20,107.4a) tad id āsa bhuvaneṣu jyeṣṭhaṃ yato jajña ugras tveṣanṛmṇaḥ",
    "GV00avs___u:11779": "(AVŚ_20,107.4c) sadyo jajñāno ni riṇāti śatrūn anu yad enaṃ madanti viśva ūmāḥ ||4||",
    "GV00avs___u:11780": "(AVŚ_20,107.5a) vāvṛdhānaḥ śavasā bhūryojāḥ śatrur dāsāya bhiyasaṃ dadhāti",
    "GV00avs___u:11781": "(AVŚ_20,107.5c) avyanac ca vyanac ca sasni saṃ te navanta prabhṛtā madeṣu",
    "GV00avs___u:11782": "(AVŚ_20,107.6a) tve kratum api pṛñcanti bhūri dvir yad ete trir bhavanty ūmāḥ |",
    "GV00avs___u:11783": "(AVŚ_20,107.6c) svādoḥ svādīyaḥ svādunā sṛjā sam adaḥ su madhu madhunābhi",
    "GV00avs___u:11784": "yodhīḥ ||6||",
    "GV00avs___u:11785": "(AVŚ_20,107.7a) yadi cin nu tvā dhanā jayantaṃ raṇeraṇe anumadanti viprāḥ",
    "GV00avs___u:11786": "(AVŚ_20,107.7c) ojīyaḥ śuṣmint sthiram ā tanuṣva mā tvā dabhan durevāsaḥ",
    "GV00avs___u:11787": "kaśokāḥ ||7||",
    "GV00avs___u:11788": "(AVŚ_20,107.8a) tvayā vayaṃ śāśadmahe raṇeṣu prapaśyanto yudhenyāni bhūri",
    "GV00avs___u:11789": "(AVŚ_20,107.8c) codayāmi ta āyudhā vacobhiḥ saṃ te śiśāmi brahmaṇā vayāṃsi",
    "GV00avs___u:11790": "(AVŚ_20,107.9a) ni tad dadhiṣe 'vare pare ca yasminn āvithāvasā duroṇe |",
    "GV00avs___u:11791": "(AVŚ_20,107.9c) ā sthāpayata mātaraṃ jigatnum ata invata karvarāṇi bhūri ||9||",
    "GV00avs___u:11792": "(AVŚ_20,107.10a) stuṣva varṣman puruvartmānaṃ sam ṛbhvāṇam inatamam āptam āptyānām |",
    "GV00avs___u:11793": "(AVŚ_20,107.10c) ā darśati śavasā bhūryojāḥ pra sakṣati pratimānaṃ pṛthivyāḥ ||10||",
    "GV00avs___u:11794": "(AVŚ_20,107.11a) imā brahma bṛhaddivaḥ kṛṇavad indrāya śūṣam agniyaḥ svarṣāḥ |",
    "GV00avs___u:11795": "(AVŚ_20,107.11c) maho gotrasya kṣayati svarājā turaś cid viśvam arṇavat tapasvān ||11||",
    "GV00avs___u:11796": "(AVŚ_20,107.12a) evā mahān bṛhaddivo atharvāvocat svāṃ tanvam indram eva |",
    "GV00avs___u:11797": "(AVŚ_20,107.12c) svasārau mātaribhvarī aripre hinvanti caine śavasā",
    "GV00avs___u:11798": "vardhayanti ca ||12||",
    "GV00avs___u:11799": "(AVŚ_20,107.13a) citraṃ devānāṃ ketur anīkaṃ jyotiṣmān pradiśaḥ sūrya udyan |",
    "GV00avs___u:11800": "(AVŚ_20,107.13c) divākaro 'ti dyumnais tamāṃsi viśvātārīd duritāni śukraḥ ||13||",
    "GV00avs___u:11801": "(AVŚ_20,107.14a) citraṃ devānām ud agād anīkaṃ cakṣur mitrasya varuṇasyāgneḥ |",
    "GV00avs___u:11802": "(AVŚ_20,107.14c) āprād dyāvāpṛthivī antarikṣaṃ sūrya ātmā jagatas",
    "GV00avs___u:11803": "tasthuṣaś ca ||14||",
    "GV00avs___u:11804": "(AVŚ_20,107.15a) sūryo devīm uṣasaṃ rocamānāṃ maryo na yoṣām abhy eti",
    "GV00avs___u:11805": "paścāt |",
    "GV00avs___u:11806": "(AVŚ_20,107.15c) yatrā naro devayanto yugāni vitanvate prati bhadrāya bhadram ||15||",
    "GV00avs___u:11807": "(AVŚ_20,108.1a) tvaṃ na indrā bharaṃ ojo nṛmṇaṃ śatakrato vicarṣaṇe |",
    "GV00avs___u:11808": "(AVŚ_20,108.1c) ā vīraṃ pṛtanāṣaham ||1||",
    "GV00avs___u:11809": "(AVŚ_20,108.2a) tvaṃ hi naḥ pitā vaso tvaṃ mātā śatakrato babhūvitha |",
    "GV00avs___u:11810": "(AVŚ_20,108.2c) adhā te sumnam īmahe ||2||",
    "GV00avs___u:11811": "(AVŚ_20,108.3a) tvāṃ śuṣmin puruhūta vājayantam upa bruve śatakrato |",
    "GV00avs___u:11812": "(AVŚ_20,108.3c) sa no rāsva suvīryam ||3||",
    "GV00avs___u:11813": "(AVŚ_20,109.1a) svādor itthā viṣuvato madhvaḥ pibanti gauryaḥ |",
    "GV00avs___u:11814": "(AVŚ_20,109.1c) yā indreṇa sayāvarīr vṛṣṇā madanti śobhase vasvīr anu svarājyam ||1||",
    "GV00avs___u:11815": "(AVŚ_20,109.2a) tā asya pṛśanāyuvaḥ somaṃ śrīṇanti pṛśnayaḥ |",
    "GV00avs___u:11816": "(AVŚ_20,109.2c) priyā indrasya dhenavo vajraṃ hinvanti sāyakaṃ vasvīr anu svarājyam ||2||",
    "GV00avs___u:11817": "(AVŚ_20,109.3a) tā asya namasā sahaḥ saparyanti pracetasaḥ |",
    "GV00avs___u:11818": "(AVŚ_20,109.3c) vratāny asya saścire purūṇi pūrvacittaye vasvīr anu svarājyam ||3||",
    "GV00avs___u:11819": "(AVŚ_20,110.1a) indrāya madūne sutaṃ pari ṣṭobhantu no giraḥ |",
    "GV00avs___u:11820": "(AVŚ_20,110.1c) arkam arcantu kāravaḥ ||1||",
    "GV00avs___u:11821": "(AVŚ_20,110.2a) yasmin viśvā adhi śriyo raṇanti sapta saṃsadaḥ |",
    "GV00avs___u:11822": "(AVŚ_20,110.2c) indraṃ sute havāmahe ||2||",
    "GV00avs___u:11823": "(AVŚ_20,110.3a) trikadrukeṣu cetanaṃ devāso yajñam atnata |",
    "GV00avs___u:11824": "(AVŚ_20,110.3c) tam id vardhantu no giraḥ ||3||",
    "GV00avs___u:11825": "(AVŚ_20,111.1a) yat somam indra viṣṇavi yad vā gha trita āptye |",
    "GV00avs___u:11826": "(AVŚ_20,111.1c) yad vā marutsu mandase sam indubhiḥ ||1||",
    "GV00avs___u:11827": "(AVŚ_20,111.2a) yad vā śakra parāvati samudre adhi mandase |",
    "GV00avs___u:11828": "(AVŚ_20,111.2c) asmākam it sute raṇā sam indubhiḥ ||2||",
    "GV00avs___u:11829": "(AVŚ_20,111.3a) yad vāsi sunvato vṛdho yajamānasya satpate |",
    "GV00avs___u:11830": "(AVŚ_20,111.3c) ukthe vā yasya raṇyasi sam indubhiḥ ||3||",
    "GV00avs___u:11831": "(AVŚ_20,112.1a) yad adya kac ca vṛtrahann udagā abhi sūrya |",
    "GV00avs___u:11832": "(AVŚ_20,112.1c) sarvaṃ tad indra te vaśe ||1||",
    "GV00avs___u:11833": "(AVŚ_20,112.2a) yad vā pravṛddha satpate na marā iti manyase |",
    "GV00avs___u:11834": "(AVŚ_20,112.2c) uto tat satyam it tava ||2||",
    "GV00avs___u:11835": "(AVŚ_20,112.3a) ye somāsaḥ parāvati ye arvāvati sunvire |",
    "GV00avs___u:11836": "(AVŚ_20,112.3c) sarvāṃs tāṃ indra gachasi ||3||",
    "GV00avs___u:11837": "(AVŚ_20,113.1a) ubhayaṃ śṛṇavac ca na indro arvāg idaṃ vacaḥ |",
    "GV00avs___u:11838": "(AVŚ_20,113.1c) satrācyā maghavā somapītaye dhiyā śaviṣṭha ā gamat ||1||",
    "GV00avs___u:11839": "(AVŚ_20,113.2a) taṃ hi svarājaṃ vṛṣabhaṃ tam ojase dhiṣaṇe niṣṭatakṣatuḥ |",
    "GV00avs___u:11840": "(AVŚ_20,113.2c) utopamānāṃ prathamo ni ṣīdasi somakāmaṃ hi te manaḥ ||2||",
    "GV00avs___u:11841": "(AVŚ_20,114.1a) abhrātṛvyo'anā tvam anāpir indra januṣā sanād asi |",
    "GV00avs___u:11842": "(AVŚ_20,114.1c) yudhed āpitvam ichase ||1||",
    "GV00avs___u:11843": "(AVŚ_20,114.2a) nakī revantaṃ sakhyāya vindase pīyanti te surāśvaḥ |",
    "GV00avs___u:11844": "(AVŚ_20,114.2c) yadā kṛṇoṣi nadanuṃ sam ūhasy ād it piteva hūyase ||2||",
    "GV00avs___u:11845": "(AVŚ_20,115.1a) aham id dhi pituṣ pari medhām ṛtasya jagrabha |",
    "GV00avs___u:11846": "(AVŚ_20,115.1c) ahaṃ sūrya ivājani ||1||",
    "GV00avs___u:11847": "(AVŚ_20,115.2a) ahaṃ pratnena manmanā giraḥ śumbhāmi kaṇvavat |",
    "GV00avs___u:11848": "(AVŚ_20,115.2c) yenendraḥ śuṣmam id dadhe ||2||",
    "GV00avs___u:11849": "(AVŚ_20,115.3a) ye tvām indra na tuṣṭuvur ṛṣayo ye ca tuṣṭuvuḥ |",
    "GV00avs___u:11850": "(AVŚ_20,115.3c) mamed vardhasva suṣṭutaḥ ||3||",
    "GV00avs___u:11851": "(AVŚ_20,116.1a) mā bhūma niṣṭyā ivendra tvad araṇā iva |",
    "GV00avs___u:11852": "(AVŚ_20,116.1c) vanāni ni prajahitāny adrivo duroṣāso amanmahi ||1||",
    "GV00avs___u:11853": "(AVŚ_20,116.2a) amanmahīd anāśavo 'nugrāsaś ca vṛtrahan |",
    "GV00avs___u:11854": "(AVŚ_20,116.2c) sukṛt su te mahatā śūra rādhasānu stomaṃ mudīmahi ||2||",
    "GV00avs___u:11855": "(AVŚ_20,117.1a) pibā somam indra mandatu tvā yaṃ te suṣāva haryaśvādriḥ |",
    "GV00avs___u:11856": "(AVŚ_20,117.1c) sotur bāhubhyāṃ suyato nārvā ||1||",
    "GV00avs___u:11857": "(AVŚ_20,117.2a) yas te mado yujas cārur asti yena vṛtrāṇi haryaśva haṃsi |",
    "GV00avs___u:11858": "(AVŚ_20,117.2c) sa tvām indra prabhūvaso mamattu ||2||",
    "GV00avs___u:11859": "(AVŚ_20,117.3a) bodhā su me maghavan vācam emāṃ yāṃ te vasiṣṭho arcati praśastim |",
    "GV00avs___u:11860": "(AVŚ_20,117.3c) imā brahma sadhamāde juṣasva ||3||",
    "GV00avs___u:11861": "(AVŚ_20,118.1a) śagdhy ū ṣu śacīpata indra viśvābhir ūtibhiḥ |",
    "GV00avs___u:11862": "(AVŚ_20,118.1c) bhagaṃ na hi tvā yaśasaṃ vasuvidam anu śūra carāmasi ||1||",
    "GV00avs___u:11863": "(AVŚ_20,118.2a) pauro aśvasya purukṛd gavām asy utso deva hiraṇyayaḥ |",
    "GV00avs___u:11864": "(AVŚ_20,118.2c) nakir hi dānaṃ parimardhiṣat tve yadyad yāmi tad ā bhara",
    "GV00avs___u:11865": "(AVŚ_20,118.3a) indram id devatātaye indraṃ prayaty adhvare |",
    "GV00avs___u:11866": "(AVŚ_20,118.3c) indraṃ samīke vanino havāmaha indraṃ dhanasya sātaye ||3||",
    "GV00avs___u:11867": "(AVŚ_20,118.4a) indro mahnā rodasī paprathac chava indraḥ sūryam arocayat |",
    "GV00avs___u:11868": "(AVŚ_20,118.4c) indre ha viśvā bhuvanāni yemira indre suvānāsa indavaḥ ||4||",
    "GV00avs___u:11869": "(AVŚ_20,119.1a) astāvi manma pūrvyaṃ brahmendrāya vocata |",
    "GV00avs___u:11870": "(AVŚ_20,119.1c) pūrvīr ṛtasya bṛhatīr anūṣata stotur meghā asṛkṣata ||1||",
    "GV00avs___u:11871": "(AVŚ_20,119.2a) turaṇyavo madhumantaṃ ghṛtaścutaṃ viprāso arkam ānṛcuḥ |",
    "GV00avs___u:11872": "(AVŚ_20,119.2c) asme rayiḥ paprathe vṛṣṇyaṃ śavo 'sme suvānāsa indavaḥ ||2||",
    "GV00avs___u:11873": "(AVŚ_20,120.1a) yad indra prāg apāg udaṅ nyag vā hūyase nṛbhiḥ |",
    "GV00avs___u:11874": "(AVŚ_20,120.1c) simā purū nṛṣūto asy ānave 'si praśardha turvaśe ||1||",
    "GV00avs___u:11875": "(AVŚ_20,120.2a) yad vā rume ruśame śyāvake kṛpa indra mādayase sacā |",
    "GV00avs___u:11876": "(AVŚ_20,120.2c) kaṇvāsas tvā brahmabhi stomavāhasa indrā yachanty ā gahi ||2||",
    "GV00avs___u:11877": "(AVŚ_20,121.1a) abhi tvā śūra nonumo 'dugdhā iva dhenavaḥ |",
    "GV00avs___u:11878": "(AVŚ_20,121.1c) īśānam asya jagataḥ svardṛśam īśānam indra tasthuṣaḥ ||1||",
    "GV00avs___u:11879": "(AVŚ_20,121.2a) na tvāvāṃ anyo divyo na pārthivo na jāto na janiṣyate |",
    "GV00avs___u:11880": "(AVŚ_20,121.2c) aśvāyanto maghavann indra vājino gavyantas tvā havāmahe",
    "GV00avs___u:11881": "(AVŚ_20,122.1a) revatīr naḥ sadhamāda indre santu tuvivājāḥ |",
    "GV00avs___u:11882": "(AVŚ_20,122.1c) kṣumanto yābhir madema ||1||",
    "GV00avs___u:11883": "(AVŚ_20,122.2a) ā gha tvāvān tmanāpta stotṛbhyo dhṛṣṇav iyānaḥ |",
    "GV00avs___u:11884": "(AVŚ_20,122.2c) ṛṇor akṣaṃ na cakrayoḥ ||2||",
    "GV00avs___u:11885": "(AVŚ_20,122.3a) ā yad duvaḥ śatakratav ā kāmaṃ jaritṝṇām |",
    "GV00avs___u:11886": "(AVŚ_20,122.3c) ṛṇor akṣaṃ na śacībhiḥ ||3||",
    "GV00avs___u:11887": "(AVŚ_20,123.1a) tat sūryasya devatvaṃ tan mahitvaṃ madhyā kartor vitataṃ saṃ jabhāra |",
    "GV00avs___u:11888": "(AVŚ_20,123.1c) yaded ayukta haritaḥ sadhasthād ād rātrī vāsas tanute simasmai ||1||",
    "GV00avs___u:11889": "(AVŚ_20,123.2a) tan mitrasya varuṇasyābhicakṣe sūryo rūpaṃ kṛṇute dyor upasthe |",
    "GV00avs___u:11890": "(AVŚ_20,123.2c) anantam anyad ruśad asya prājaḥ kṛṣṇam anyad dharitaḥ saṃ",
    "GV00avs___u:11891": "bharanti ||2||",
    "GV00avs___u:11892": "(AVŚ_20,124.1a) kayā naś citra ā bhuvad ūtī sadāvṛdhaḥ sakhā |",
    "GV00avs___u:11893": "(AVŚ_20,124.1c) kayā śaciṣṭhayā vṛtā ||1||",
    "GV00avs___u:11894": "(AVŚ_20,124.2a) kas tvā satyo madānāṃ maṃhiṣṭho matsad andhasaḥ |",
    "GV00avs___u:11895": "(AVŚ_20,124.2c) dṛlhā cid āruje vasu ||2||",
    "GV00avs___u:11896": "(AVŚ_20,124.3a) abhī ṣu naḥ sakhīnām avitā jaritṝṇām |",
    "GV00avs___u:11897": "(AVŚ_20,124.3c) śataṃ bhavāsy ūtibhiḥ ||3||",
    "GV00avs___u:11898": "(AVŚ_20,124.4a) imā nu kaṃ bhuvanā sīṣadhāmendraś ca viśve ca devāḥ |",
    "GV00avs___u:11899": "(AVŚ_20,124.4c) yajñaṃ ca nas tanvaṃ ca prajāṃ cādityair indraḥ saha",
    "GV00avs___u:11900": "cīkḷpāti ||4||",
    "GV00avs___u:11901": "(AVŚ_20,124.5a) ādityair indraḥ sagaṇo marudbhir asmākaṃ bhūtv avitā tanūnām |",
    "GV00avs___u:11902": "(AVŚ_20,124.5c) hatvāya devā asurān yad āyan devā devatvam abhirakṣamāṇāḥ ||5||",
    "GV00avs___u:11903": "(AVŚ_20,124.6a) pratyañcam arkam anayaṃ chacībhir ād it svadhām iṣirām pary apaśyan |",
    "GV00avs___u:11904": "(AVŚ_20,124.6c) ayā vājaṃ devahitaṃ sanema madema śatahimāḥ suvīrāḥ ||6||",
    "GV00avs___u:11905": "(AVŚ_20,125.1a) apendra prāco maghavann amitrān apāpāco abhibhūte nudasva",
    "GV00avs___u:11906": "(AVŚ_20,125.1c) apodīco apa śūrādharāca urau yathā tava śarman madema ||1||",
    "GV00avs___u:11907": "(AVŚ_20,125.2a) kuvid aṅga yavamanto yavaṃ cid yathā dānty anupūrvaṃ viyūya |",
    "GV00avs___u:11908": "(AVŚ_20,125.2c) ihehaiṣāṃ kṛṇuhi bhojanāni ye barhiṣo namovṛktiṃ na jagmuḥ ||2||",
    "GV00avs___u:11909": "(AVŚ_20,125.3a) nahi sthūry ṛtuthā yātam asti nota śravo vivide saṃgameṣu",
    "GV00avs___u:11910": "(AVŚ_20,125.3c) gavyanta indraṃ sakhyāya viprā aśvāyanto vṛṣaṇaṃ",
    "GV00avs___u:11911": "vājayantaḥ ||3||",
    "GV00avs___u:11912": "(AVŚ_20,125.4a) yuvaṃ surāmam aśvinā namucāv āsure sacā |",
    "GV00avs___u:11913": "(AVŚ_20,125.4c) vipipānā śubhas patī indraṃ karmasv āvatam ||4||",
    "GV00avs___u:11914": "(AVŚ_20,125.5a) putram iva pitarāv aśvinobhendrāvathuḥ kāvyair daṃsanābhiḥ",
    "GV00avs___u:11915": "(AVŚ_20,125.5c) yat surāmaṃ vy apibaḥ śacībhiḥ sarasvatī tvā maghavann abhiṣṇak ||5||",
    "GV00avs___u:11916": "(AVŚ_20,125.6a) indraḥ sutrāmā svavāṃ avobhiḥ sumṛḍīko bhavatu viśvavedāḥ",
    "GV00avs___u:11917": "(AVŚ_20,125.6c) bādhatāṃ dveṣo abhayaṃ naḥ kṛṇotu suvīryasya patayaḥ syāma ||6||",
    "GV00avs___u:11918": "(AVŚ_20,125.7a) sa sutrāmā svavāṃ indro asmad ārāc cid dveṣaḥ sanutar",
    "GV00avs___u:11919": "yuyotu |",
    "GV00avs___u:11920": "(AVŚ_20,125.7c) tasya vayaṃ sumatau yajñiyasyāpi bhadre saumanase syāma",
    "GV00avs___u:11921": "(AVŚ_20,126.1a) vi hi sotor asṛkṣata nendraṃ devam amaṃsata |",
    "GV00avs___u:11922": "(AVŚ_20,126.1c) yatrāmadad vṛṣākapir aryaḥ puṣṭeṣu matsakhā viśvasmād",
    "GV00avs___u:11923": "indra uttaraḥ ||1||",
    "GV00avs___u:11924": "(AVŚ_20,126.2a) parā hīndra dhāvasi vṛṣākaper ati vyathiḥ |",
    "GV00avs___u:11925": "(AVŚ_20,126.2c) no aha pra vindasy anyatra somapītaye viśvasmād indra uttaraḥ ||2||",
    "GV00avs___u:11926": "(AVŚ_20,126.3a) kim ayaṃ tvāṃ vṛṣākapiś cakāra harito mṛgaḥ |",
    "GV00avs___u:11927": "(AVŚ_20,126.3c) yasmā irasyasīd u nv aryo vā puṣṭimad vasu viśvasmād indra uttaraḥ ||3||",
    "GV00avs___u:11928": "(AVŚ_20,126.4a) yam imaṃ tvaṃ vṛṣākapiṃ priyam indrābhirakṣasi |",
    "GV00avs___u:11929": "(AVŚ_20,126.4c) śvā nv asya jambhiṣad api karṇe varāhayur viśvasmād indra",
    "GV00avs___u:11930": "uttaraḥ ||4||",
    "GV00avs___u:11931": "(AVŚ_20,126.5a) priyā taṣṭāni me kapir vyaktā vy adūduṣat |",
    "GV00avs___u:11932": "(AVŚ_20,126.5c) śiro nv asya rāviṣaṃ na sugaṃ duṣkṛte bhuvaṃ viśvasmād",
    "GV00avs___u:11933": "indra uttaraḥ ||5||",
    "GV00avs___u:11934": "(AVŚ_20,126.6a) na mat strī subhasattarā na suyāśutarā bhuvat |",
    "GV00avs___u:11935": "(AVŚ_20,126.6c) na mat praticyavīyasī na sakthy udyamīyasī viśvasmād indra uttaraḥ ||6||",
    "GV00avs___u:11936": "(AVŚ_20,126.7a) uve amba sulābhike yathevāṅgaṃ bhaviṣyati |",
    "GV00avs___u:11937": "(AVŚ_20,126.7c) bhasan me amba sakthi me śiro me vīva hṛṣyati viśvasmād indra uttaraḥ ||7||",
    "GV00avs___u:11938": "(AVŚ_20,126.8a) kiṃ subāho svaṅgure pṛthuṣṭo pṛthujāghane |",
    "GV00avs___u:11939": "(AVŚ_20,126.8c) kiṃ śūrapatni nas tvam abhy amīṣi vṛṣākapiṃ viśvasmād indra uttaraḥ ||8||",
    "GV00avs___u:11940": "(AVŚ_20,126.9a) avīrām iva mām ayaṃ śarārur abhi manyate |",
    "GV00avs___u:11941": "(AVŚ_20,126.9c) utāham asmi vīriṇīndrapatnī marutsakhā viśvasmād indra",
    "GV00avs___u:11942": "uttaraḥ ||9||",
    "GV00avs___u:11943": "(AVŚ_20,126.10a) saṃhotraṃ sma purā nārī samanaṃ vāva gachati |",
    "GV00avs___u:11944": "(AVŚ_20,126.10c) vedhā ṛtasya vīriṇīndrapatnī mahīyate viśvasmād indra",
    "GV00avs___u:11945": "uttaraḥ ||10||",
    "GV00avs___u:11946": "(AVŚ_20,126.11a) indrāṇīm āsu nāriṣu subhagām aham aśravam |",
    "GV00avs___u:11947": "(AVŚ_20,126.11c) nahy asyā aparaṃ cana jarasā marate patir viśvasmād indra",
    "GV00avs___u:11948": "uttaraḥ ||11||",
    "GV00avs___u:11949": "(AVŚ_20,126.12a) nāham indrāṇi rāraṇa sakhyur vṛṣākaper ṛte |",
    "GV00avs___u:11950": "(AVŚ_20,126.12c) yasyedam apyaṃ haviḥ priyaṃ deveṣu gachati viśvasmād indra uttaraḥ ||12||",
    "GV00avs___u:11951": "(AVŚ_20,126.13a) vṛsākapāyi revati suputra ād u susnuṣe |",
    "GV00avs___u:11952": "(AVŚ_20,126.13c) ghasat ta indra ukṣaṇaḥ priyaṃ kācitkaraṃ havir viśvasmād indra uttaraḥ",
    "GV00avs___u:11953": "(AVŚ_20,126.14a) ukṣṇo hi me pañcadaśa sākaṃ pacanti viṃsatim |",
    "GV00avs___u:11954": "(AVŚ_20,126.14c) utāham admi pīva id ubhā kukṣī pṛṇanti me viśvasmād indra uttaraḥ ||14||",
    "GV00avs___u:11955": "(AVŚ_20,126.15a) vṛṣabho na tigmaśṛṅgo 'ntar yūtheṣu roruvat |",
    "GV00avs___u:11956": "(AVŚ_20,126.15c) manthas ta indra śaṃ hṛde yaṃ te sunoti bhāvayur",
    "GV00avs___u:11957": "viśvasmād indra uttaraḥ ||15||",
    "GV00avs___u:11958": "(AVŚ_20,126.16a) na seśe yasya rambate 'ntarā sakthyā kapṛt |",
    "GV00avs___u:11959": "(AVŚ_20,126.16c) sedīśe yasya romaśaṃ niṣeduṣo vijṛmbhate viśvasmād indra uttaraḥ ||16||",
    "GV00avs___u:11960": "(AVŚ_20,126.17a) na seśe yasya romaśaṃ niṣeduṣo vijṛmbhate |",
    "GV00avs___u:11961": "(AVŚ_20,126.17c) sedīśe yasya rambate 'ntarā sakthyā kapṛt viśvasmād indra uttaraḥ ||17||",
    "GV00avs___u:11962": "(AVŚ_20,126.18a) ayam indra vṛṣākapiḥ parasvantaṃ hataṃ vidat |",
    "GV00avs___u:11963": "(AVŚ_20,126.18c) asiṃ sūnāṃ navaṃ carum ād edhasyāna ācitaṃ viśvasmād indra uttaraḥ ||18||",
    "GV00avs___u:11964": "(AVŚ_20,126.19a) ayam emi vicākaśad vicinvan dāsam āryam |",
    "GV00avs___u:11965": "(AVŚ_20,126.19c) pibāmi pākasutvano 'bhi dhīram acākaśaṃ viśvasmād indra uttaraḥ ||19||",
    "GV00avs___u:11966": "(AVŚ_20,126.20a) dhanva ca yat kṛntatraṃ ca kati svit tā vi yojanā |",
    "GV00avs___u:11967": "(AVŚ_20,126.20c) nedīyaso vṛṣākape 'stam ehi gṛhāṃ upa viśvasmād indra uttaraḥ ||20||",
    "GV00avs___u:11968": "(AVŚ_20,126.21a) punar ehi vṛṣākape suvitā kalpayāvahai |",
    "GV00avs___u:11969": "(AVŚ_20,126.21c) ya eṣa svapnanaṃśano 'stam eṣi pathā punar viśvasmād indra uttaraḥ ||21||",
    "GV00avs___u:11970": "(AVŚ_20,126.22a) yad udañco vṛṣākape gṛham indrājagantana |",
    "GV00avs___u:11971": "(AVŚ_20,126.22c) kva sya pulvagho mṛgaḥ kam agaṃ janayopano viśvasmād indra uttaraḥ ||22||",
    "GV00avs___u:11972": "(AVŚ_20,126.23a) parśur ha nāma mānavī sākaṃ sasūva viṃśatim |",
    "GV00avs___u:11973": "(AVŚ_20,126.23c) bhadraṃ bhala tyasyā abhūd yasyā udaram āmayad viśvasmād indra uttaraḥ",
    "GV00avs___u:11974": "(AVŚ_20,127.1a) idaṃ janā upa śruta narāśaṃsa staviṣyate |",
    "GV00avs___u:11975": "(AVŚ_20,127.1c) ṣaṣṭiṃ sahasrā navatiṃ ca kaurama ā ruśameṣu dadmahe ||1||",
    "GV00avs___u:11976": "(AVŚ_20,127.2a) uṣṭrā yasya pravāhaṇo vadhūmanto dvirdaśa |",
    "GV00avs___u:11977": "(AVŚ_20,127.2c) varṣmā rathasya ni jihīḍate diva īṣamāṇā upaspṛśaḥ ||2||",
    "GV00avs___u:11978": "(AVŚ_20,127.3a) eṣa iṣāya māmahe śataṃ niṣkān daśa srajaḥ |",
    "GV00avs___u:11979": "(AVŚ_20,127.3c) trīṇi śatānyarvatāṃ sahasrā daśa gonām ||3||",
    "GV00avs___u:11980": "(AVŚ_20,127.4a) vacyasva rebha vacyasva vṛkṣe na pakve śakunaḥ |",
    "GV00avs___u:11981": "(AVŚ_20,127.4c) naṣṭe jihvā carcarīti kṣuro na bhurijoriva ||4||",
    "GV00avs___u:11982": "(AVŚ_20,127.5a) pra rebhāso manīṣā vṛṣā gāva iverate |",
    "GV00avs___u:11983": "(AVŚ_20,127.5c) amotaputrakā eṣāmamota gā ivāsate ||5||",
    "GV00avs___u:11984": "(AVŚ_20,127.6a) pra rebha dhīm bharasva govidaṃ vasuvidam |",
    "GV00avs___u:11985": "(AVŚ_20,127.6c) devatremāṃ vācaṃ srīṇīhīṣurnāvīrastāram ||6||",
    "GV00avs___u:11986": "(AVŚ_20,127.7a) rājño viśvajanīnasya yo devomartyāṃ ati |",
    "GV00avs___u:11987": "(AVŚ_20,127.7c) vaiśvānarasya suṣṭutimā sunotā parikṣitaḥ ||7||",
    "GV00avs___u:11988": "(AVŚ_20,127.8a) parichinnaḥ kṣemam akarot tama āsanamācaran |",
    "GV00avs___u:11989": "(AVŚ_20,127.8c) kulāyan kṛṇvan kauravyaḥ patir vadati jāyayā ||8||",
    "GV00avs___u:11990": "(AVŚ_20,127.9a) katarat ta ā harāṇi dadhi manthāṃ pari śrutam |",
    "GV00avs___u:11991": "(AVŚ_20,127.9c) jāyāḥ patiṃ vi pṛchati rāṣṭre rājñaḥ parikṣitaḥ ||9||",
    "GV00avs___u:11992": "(AVŚ_20,127.10a) abhīvasvaḥ pra jihīte yavaḥ pakvaḥ patho bilam |",
    "GV00avs___u:11993": "(AVŚ_20,127.10c) janaḥ sa bhadram edhati rāṣṭre rājñaḥ parikṣitaḥ ||10||",
    "GV00avs___u:11994": "(AVŚ_20,127.11a) indraḥ kārum abūbudhad uttiṣṭha vi carā janam |",
    "GV00avs___u:11995": "(AVŚ_20,127.11c) mamedugrasya carkṛdhi sarva it te pṛṇādariḥ ||11||",
    "GV00avs___u:11996": "(AVŚ_20,127.12a) iha gāvaḥ pra jāyadhvam ihāśvā iha pūruṣāḥ |",
    "GV00avs___u:11997": "(AVŚ_20,127.12c) iho sahasradakṣiṇopi pūṣā ni ṣīdati ||12||",
    "GV00avs___u:11998": "(AVŚ_20,127.13a) nemā indra gāvo riṣan mo āsāṃ gopa rīriṣat |",
    "GV00avs___u:11999": "(AVŚ_20,127.13c) māsām amitrayurjana indra mā stena īśata ||13||",
    "GV00avs___u:12000": "(AVŚ_20,127.14a) upa no na ramasi sūktena vacasā vayaṃ bhadreṇa vacasā",
    "GV00avs___u:12001": "vayam |",
    "GV00avs___u:12002": "(AVŚ_20,127.14c) vanād adhidhvano giro na riṣyema kadā cana ||14||",
    "GV00avs___u:12003": "(AVŚ_20,128.1a) yaḥ sabheyo vidathyaḥ sutvā yajvātha pūruṣaḥ |",
    "GV00avs___u:12004": "(AVŚ_20,128.1c) sūryaṃ cāmū riśādasas tad devāḥ prāg akalpayan ||1||",
    "GV00avs___u:12005": "(AVŚ_20,128.2a) yo jāmyā aprathayas tad yat sakhāyaṃ dudhūrṣati |",
    "GV00avs___u:12006": "(AVŚ_20,128.2c) jyeṣṭho yad apracetās tad āhur adharāg iti ||2||",
    "GV00avs___u:12007": "(AVŚ_20,128.3a) yad bhadrasya puruṣasya putro bhavati dādhṛṣiḥ |",
    "GV00avs___u:12008": "(AVŚ_20,128.3c) tad vipro abravīd u tad gandharvaḥ kāmyaṃ vacaḥ ||3||",
    "GV00avs___u:12009": "(AVŚ_20,128.4a) yaśca paṇi raghujiṣṭhyo yaśca devāṃ adāśuriḥ |",
    "GV00avs___u:12010": "(AVŚ_20,128.4c) dhīrāṇāṃ śaśvatām ahaṃ tad apāg iti śuśruma ||4||",
    "GV00avs___u:12011": "(AVŚ_20,128.5a) ye ca devā ayajantātho ye ca parādadiḥ |",
    "GV00avs___u:12012": "(AVŚ_20,128.5c) sūryo divam iva gatvāya maghavā no vi rapśate ||5||",
    "GV00avs___u:12013": "(AVŚ_20,128.6a) yo'nāktākṣo anabhyakto amaṇivo ahiraṇyavaḥ |",
    "GV00avs___u:12014": "(AVŚ_20,128.6c) abrahmā brahmaṇaḥ putrastotā kalpeṣu saṃmitā ||6||",
    "GV00avs___u:12015": "(AVŚ_20,128.7a) ya āktākṣaḥ subhyaktaḥ sumaṇiḥ suhiraṇyavaḥ |",
    "GV00avs___u:12016": "(AVŚ_20,128.7c) subrahmā brahmaṇaḥ putrastotā kalpeṣu saṃmitā ||7||",
    "GV00avs___u:12017": "(AVŚ_20,128.8a) aprapāṇā ca veśantā revāṃ apratidiśyayaḥ |",
    "GV00avs___u:12018": "(AVŚ_20,128.8c) ayabhyā kanyā kalyāṇī totā kalpeṣu saṃmitā ||8||",
    "GV00avs___u:12019": "(AVŚ_20,128.9a) suprapāṇā ca veśantā revānt supratidiśyayaḥ |",
    "GV00avs___u:12020": "(AVŚ_20,128.9c) suyabhyā kanyā kalyāṇī totā kalpeṣu saṃmitā ||9||",
    "GV00avs___u:12021": "(AVŚ_20,128.10a) parivṛktā ca mahiṣī svastyā ca yudhiṃ gamaḥ |",
    "GV00avs___u:12022": "(AVŚ_20,128.10c) anāśuraścāyāmī totā kalpeṣu saṃmitā ||10||",
    "GV00avs___u:12023": "(AVŚ_20,128.11a) vāvātā ca mahiṣī svastyā ca yudhiṃ gamaḥ |",
    "GV00avs___u:12024": "(AVŚ_20,128.11c) śvāśuraś cāyāmī totā kalpeṣu saṃmitā ||11||",
    "GV00avs___u:12025": "(AVŚ_20,128.12a) yad indrādo dāśarājñe mānuṣaṃ vi gāhathāḥ |",
    "GV00avs___u:12026": "(AVŚ_20,128.12c) virūpaḥ sarvasmā āsīt saha yakṣāya kalpate ||12||",
    "GV00avs___u:12027": "(AVŚ_20,128.13a) tvaṃ vṛṣākṣuṃ maghavann amraṃ maryākaro raviḥ |",
    "GV00avs___u:12028": "(AVŚ_20,128.13c) tvaṃ rauhiṇaṃ vyāsyo vi vṛtrasyābhinac chiraḥ ||13||",
    "GV00avs___u:12029": "(AVŚ_20,128.14a) yaḥ parvatān vyadadhād yo apo vyagāhathāḥ |",
    "GV00avs___u:12030": "(AVŚ_20,128.14c) indro yo vṛtrahānmahaṃ tasmād indra namo 'stu te ||14||",
    "GV00avs___u:12031": "(AVŚ_20,128.15a) pṛṣṭhaṃ dhāvantaṃ haryor auccaiḥ śravasam abruvan |",
    "GV00avs___u:12032": "(AVŚ_20,128.15c) svastyaśva jaitrāyendram ā vaha susrajam ||15||",
    "GV00avs___u:12033": "(AVŚ_20,128.16a) ye tvā śvetā ajaiśravaso hāryo yuñjanti dakṣiṇam |",
    "GV00avs___u:12034": "(AVŚ_20,128.16c) pūrvā namasya devānāṃ bibhrad indra mahīyate ||16||",
    "GV00avs___u:12035": "(AVŚ_20,129.1a) etā aśvā ā plavante ||1||",
    "GV00avs___u:12036": "(AVŚ_20,129.2a) pratīpaṃ prāti sutvanam ||2||",
    "GV00avs___u:12037": "(AVŚ_20,129.3a) tāsām ekā hariknikā ||3||",
    "GV00avs___u:12038": "(AVŚ_20,129.4a) hariknike kim ichāsi ||4||",
    "GV00avs___u:12039": "(AVŚ_20,129.5a) sādhuṃ putraṃ hiraṇyayam ||5||",
    "GV00avs___u:12040": "(AVŚ_20,129.6a) kvāhataṃ parāsyaḥ ||6||",
    "GV00avs___u:12041": "(AVŚ_20,129.7a) yatrāmūs tisraḥ śiṃśapāḥ ||7||",
    "GV00avs___u:12042": "(AVŚ_20,129.8a) pari trayaḥ ||8||",
    "GV00avs___u:12043": "(AVŚ_20,129.9a) pṛdākavaḥ ||9||",
    "GV00avs___u:12044": "(AVŚ_20,129.10a) śṛṅgaṃ dhamanta āsate ||10||",
    "GV00avs___u:12045": "(AVŚ_20,129.11a) ayanmahā te arvāhaḥ ||11||",
    "GV00avs___u:12046": "(AVŚ_20,129.12a) sa ichakaṃ saghāghate ||12||",
    "GV00avs___u:12047": "(AVŚ_20,129.13a) saghāghate gomīdyā gogatīr iti ||13||",
    "GV00avs___u:12048": "(AVŚ_20,129.14a) pumāṃ kuste nimichasi ||14||",
    "GV00avs___u:12049": "(AVŚ_20,129.15a) palpa baddha vayo iti ||15||",
    "GV00avs___u:12050": "(AVŚ_20,129.16a) baddha vo aghā iti ||16||",
    "GV00avs___u:12051": "(AVŚ_20,129.17a) ajāgāra kevikā ||17||",
    "GV00avs___u:12052": "(AVŚ_20,129.18a) aśvasya vāro gośapadyake ||18||",
    "GV00avs___u:12053": "(AVŚ_20,129.19a) śyenīpatī sā ||19||",
    "GV00avs___u:12054": "(AVŚ_20,129.20a) anāmayopajihvikā ||20||",
    "GV00avs___u:12055": "(AVŚ_20,130.1a) ko arya bahulimā iṣūni ||1||",
    "GV00avs___u:12056": "(AVŚ_20,130.2a) ko asidyāḥ payaḥ ||2||",
    "GV00avs___u:12057": "(AVŚ_20,130.3a) ko arjunyāḥ payaḥ ||3||",
    "GV00avs___u:12058": "(AVŚ_20,130.4a) kaḥ kārṣṇyāḥ payaḥ ||4||",
    "GV00avs___u:12059": "(AVŚ_20,130.5a) etaṃ pṛcha kuhaṃ pṛcha ||5||",
    "GV00avs___u:12060": "(AVŚ_20,130.6a) kuhākaṃ pakvakaṃ pṛcha ||6||",
    "GV00avs___u:12061": "(AVŚ_20,130.7a) yavāno yatiṣvabhiḥ kubhiḥ ||7||",
    "GV00avs___u:12062": "(AVŚ_20,130.8a) akupyantaḥ kupāyakuḥ ||8||",
    "GV00avs___u:12063": "(AVŚ_20,130.9a) āmaṇako maṇatsakaḥ ||9||",
    "GV00avs___u:12064": "(AVŚ_20,130.10a) deva tvapratisūrya ||10||",
    "GV00avs___u:12065": "(AVŚ_20,130.11a) enaścipaṅktikā haviḥ ||11||",
    "GV00avs___u:12066": "(AVŚ_20,130.12a) pradudrudo maghāprati ||12||",
    "GV00avs___u:12067": "(AVŚ_20,130.13a) śṛṅga utpanna ||13||",
    "GV00avs___u:12068": "(AVŚ_20,130.14a) mā tvābhi sakhā no vidan ||14||",
    "GV00avs___u:12069": "(AVŚ_20,130.15a) vaśāyāḥ putram ā yanti ||15||",
    "GV00avs___u:12070": "(AVŚ_20,130.16a) irāvedumayaṃ data ||16||",
    "GV00avs___u:12071": "(AVŚ_20,130.17a) atho iyanniyann iti ||17||",
    "GV00avs___u:12072": "(AVŚ_20,130.18a) atho iyanniti ||18||",
    "GV00avs___u:12073": "(AVŚ_20,130.19a) atho śvā asthiro bhavan ||19||",
    "GV00avs___u:12074": "(AVŚ_20,130.20a) uyaṃ yakāṃśalokakā ||20||",
    "GV00avs___u:12075": "(AVŚ_20,131.1a) āminoniti bhadyate ||1||",
    "GV00avs___u:12076": "(AVŚ_20,131.2a) tasya anu nibhañjanam ||2||",
    "GV00avs___u:12077": "(AVŚ_20,131.3a) varuṇo yāti vasvabhiḥ ||3||",
    "GV00avs___u:12078": "(AVŚ_20,131.4a) śataṃ vā bhāratī śavaḥ ||4||",
    "GV00avs___u:12079": "(AVŚ_20,131.5a) śatamāśvā hiraṇyayāḥ |",
    "GV00avs___u:12080": "(AVŚ_20,131.5c) śataṃ rathyā hiraṇyayāḥ |",
    "GV00avs___u:12081": "(AVŚ_20,131.5e) śataṃ kuthā hiraṇyayāḥ |",
    "GV00avs___u:12082": "(AVŚ_20,131.6a) ahula kuśa varttaka ||6||",
    "GV00avs___u:12083": "(AVŚ_20,131.7a) śaphena iva ohate ||7||",
    "GV00avs___u:12084": "(AVŚ_20,131.8a) āya vanenatī janī ||8||",
    "GV00avs___u:12085": "(AVŚ_20,131.9a) vaniṣṭhā nāva gṛhyanti ||9||",
    "GV00avs___u:12086": "(AVŚ_20,131.10a) idaṃ mahyaṃ madūriti ||10||",
    "GV00avs___u:12087": "(AVŚ_20,131.11a) te vṛkṣāḥ saha tiṣṭhati ||11||",
    "GV00avs___u:12088": "(AVŚ_20,131.12a) pāka baliḥ ||12||",
    "GV00avs___u:12089": "(AVŚ_20,131.13a) śaka baliḥ ||13||",
    "GV00avs___u:12090": "(AVŚ_20,131.14a) aśvattha khadiro dhavaḥ ||14||",
    "GV00avs___u:12091": "(AVŚ_20,131.15a) araduparama ||15||",
    "GV00avs___u:12092": "(AVŚ_20,131.16a) śayo hata iva ||16||",
    "GV00avs___u:12093": "(AVŚ_20,131.17a) vyāpa pūruṣaḥ ||17||",
    "GV00avs___u:12094": "(AVŚ_20,131.18a) adūhamityāṃ pūṣakam ||18||",
    "GV00avs___u:12095": "(AVŚ_20,131.19a) atyardharca parasvataḥ ||19||",
    "GV00avs___u:12096": "(AVŚ_20,131.20a) dauva hastino dṛtī ||20||",
    "GV00avs___u:12097": "(AVŚ_20,132.1a) ādalābukamekakam ||1||",
    "GV00avs___u:12098": "(AVŚ_20,132.2a) alābukam nikhātakam ||2||",
    "GV00avs___u:12099": "(AVŚ_20,132.3a) karkariko nikhātakaḥ ||3||",
    "GV00avs___u:12100": "(AVŚ_20,132.4a) tad vāta unmathāyati ||4||",
    "GV00avs___u:12101": "(AVŚ_20,132.5a) kulāyaṃ kṛṇavāditi ||5||",
    "GV00avs___u:12102": "(AVŚ_20,132.6a) ugraṃ vaniṣadātatam ||6||",
    "GV00avs___u:12103": "(AVŚ_20,132.7a) na vaniṣadanātatam ||7||",
    "GV00avs___u:12104": "(AVŚ_20,132.8a) ka eṣāṃ karkarī likhat ||8||",
    "GV00avs___u:12105": "(AVŚ_20,132.9a) ka eṣāṃ dundubhiṃ hanat ||9||",
    "GV00avs___u:12106": "(AVŚ_20,132.10a) yadīyaṃ hanat kathaṃ hanat ||10||",
    "GV00avs___u:12107": "(AVŚ_20,132.11a) devī hanat kuhanat ||11||",
    "GV00avs___u:12108": "(AVŚ_20,132.12a) paryāgāraṃ punaḥpunaḥ ||12||",
    "GV00avs___u:12109": "(AVŚ_20,132.13a) trīṇyuṣṭrasya nāmāni ||13||",
    "GV00avs___u:12110": "(AVŚ_20,132.14a) hiraṇya ityeke abravīt ||14||",
    "GV00avs___u:12111": "(AVŚ_20,132.15a) dvau vā ye śiśavaḥ ||15||",
    "GV00avs___u:12112": "(AVŚ_20,132.16a) nīlaśikhaṇḍavāhanaḥ ||16||",
    "GV00avs___u:12113": "(AVŚ_20,133.1a) vitatau kiraṇau dvau tāvā pinaṣṭi pūruṣaḥ |",
    "GV00avs___u:12114": "(AVŚ_20,133.1c) na vai kumāri tat tathā yathā kumāri manyase ||1||",
    "GV00avs___u:12115": "(AVŚ_20,133.2a) mātuṣṭe kiraṇau dvau nivṛttaḥ puruṣānṛte |",
    "GV00avs___u:12116": "(AVŚ_20,133.2c) na vai kumāri tat tathā yathā kumāri manyase ||2||",
    "GV00avs___u:12117": "(AVŚ_20,133.3a) nigṛhya karṇakau dvau nirāyachasi madhyame |",
    "GV00avs___u:12118": "(AVŚ_20,133.3c) na vai kumāri tat tathā yathā kumāri manyase ||3||",
    "GV00avs___u:12119": "(AVŚ_20,133.4a) uttānāyai śayānāyai tiṣṭhantī vāva gūhasi |",
    "GV00avs___u:12120": "(AVŚ_20,133.4c) na vai kumāri tat tathā yathā kumāri manyase ||4||",
    "GV00avs___u:12121": "(AVŚ_20,133.5a) ślakṣṇāyāṃ ślakṣṇikāyāṃ ślakṣṇamevāva gūhasi |",
    "GV00avs___u:12122": "(AVŚ_20,133.5c) na vai kumāri tat tathā yathā kumāri manyase ||5||",
    "GV00avs___u:12123": "(AVŚ_20,133.6a) avaślakṣṇamiva bhraṃśad antarlomamati hrade |",
    "GV00avs___u:12124": "(AVŚ_20,133.6c) na vai kumāri tat tathā yathā kumāri manyase ||6||",
    "GV00avs___u:12125": "(AVŚ_20,134.1a) ihettha prāgapāgudagadharāg arālāgudabhartsatha ||1||",
    "GV00avs___u:12126": "(AVŚ_20,134.2a) ihettha prāgapāgudagadharāg vatsāḥ puruṣanta āsate ||2||",
    "GV00avs___u:12127": "(AVŚ_20,134.3a) ihettha prāgapāgudagadharāk sthālīpāko vi līyate ||3||",
    "GV00avs___u:12128": "(AVŚ_20,134.4a) ihettha prāgapāgudagadharāk sa vai pṛthu līyate ||4||",
    "GV00avs___u:12129": "(AVŚ_20,134.5a) ihettha prāgapāgudagadharāg āste lāhaṇi līśāthī ||5||",
    "GV00avs___u:12130": "(AVŚ_20,134.6a) ihettha prāgapāgudagadharāg akṣlilī puchilīyate ||6||",
    "GV00avs___u:12131": "(AVŚ_20,135.1a) bhug ity abhigataḥ śalityapakrāntaḥ phalityabhiṣṭhitaḥ |",
    "GV00avs___u:12132": "(AVŚ_20,135.1c) dundubhim āhananābhyāṃ jaritarothāmo daiva ||1||",
    "GV00avs___u:12133": "(AVŚ_20,135.2a) kośabile rajani granther dhānam upānahi pādam |",
    "GV00avs___u:12134": "(AVŚ_20,135.2c) uttamāṃ janimāṃ janyānuttamāṃ janīn vartmanyāt ||2||",
    "GV00avs___u:12135": "(AVŚ_20,135.3a) alābūni pṛṣātakānyaśvatthapalāśam |",
    "GV00avs___u:12136": "(AVŚ_20,135.3c) pipīlikāvataśvaso vidyutsvāparṇaśapho gośapho",
    "GV00avs___u:12137": "jaritarothāmo daiva ||3||",
    "GV00avs___u:12138": "(AVŚ_20,135.4a) vīme devā akraṃsatādhvaryo kṣipraṃ pracara |",
    "GV00avs___u:12139": "(AVŚ_20,135.4c) susatyam id gavām asyasi prakhudasi ||4||",
    "GV00avs___u:12140": "(AVŚ_20,135.5a) patnī yadṛśyate patnī yakṣyamāṇā jaritarothāmo daiva |",
    "GV00avs___u:12141": "(AVŚ_20,135.5c) hotā viṣṭīmena jaritar othāmo daiva ||5||",
    "GV00avs___u:12142": "(AVŚ_20,135.6a) ādityā ha jaritar aṅgirobhyo dakṣiṇām anayan |",
    "GV00avs___u:12143": "(AVŚ_20,135.6c) tāṃ ha jaritaḥ pratyāyaṃs tām u ha jaritaḥ pratyāyan ||6||",
    "GV00avs___u:12144": "(AVŚ_20,135.7a) tāṃ ha jaritar naḥ pratyagṛbhṇaṃs tām u ha jaritar naḥ pratyagṛbhṇaḥ |",
    "GV00avs___u:12145": "(AVŚ_20,135.7c) ahānetarasaṃ na vi cetanāni yajñān etarasaṃ na purogavāmaḥ ||7||",
    "GV00avs___u:12146": "(AVŚ_20,135.8a) uta śveta āśupatvā uto padyābhir yaviṣṭhaḥ |",
    "GV00avs___u:12147": "(AVŚ_20,135.8c) utem āśu mānaṃ piparti ||8||",
    "GV00avs___u:12148": "(AVŚ_20,135.9a) ādityā rudrā vasavas tvenu ta idaṃ rādhaḥ prati gṛbhṇīhy",
    "GV00avs___u:12149": "aṅgiraḥ |",
    "GV00avs___u:12150": "(AVŚ_20,135.9c) idaṃ rādho vibhu prabhu idaṃ rādho bṛhat pṛthu ||9||",
    "GV00avs___u:12151": "(AVŚ_20,135.10a) devā dadatvāsuraṃ tad vo astu sucetanam |",
    "GV00avs___u:12152": "(AVŚ_20,135.10c) yuṣmāṃ astu divedive pratyeva gṛbhāyat ||10||",
    "GV00avs___u:12153": "(AVŚ_20,135.11a) tvam indra śarmariṇā havyaṃ pārāvatebhyaḥ |",
    "GV00avs___u:12154": "(AVŚ_20,135.11c) viprāya stuvate vasuvaniṃ duraśravase vaha ||11||",
    "GV00avs___u:12155": "(AVŚ_20,135.12a) tvam indra kapotāya chinnapakṣāya vañcate |",
    "GV00avs___u:12156": "(AVŚ_20,135.12c) śyāmākaṃ pakvaṃ pīlu ca vārasmā akṛṇor bahuḥ ||12||",
    "GV00avs___u:12157": "(AVŚ_20,135.13a) araṃgaro vāvadīti tredhā baddho varatrayā |",
    "GV00avs___u:12158": "(AVŚ_20,135.13c) irāmaha praśaṃsaty anirām apa sedhati ||13||",
    "GV00avs___u:12159": "(AVŚ_20,136.1a) yad asyā aṃhubhedyāḥ kṛdhu sthūlam upātasat |",
    "GV00avs___u:12160": "(AVŚ_20,136.1c) muṣkāvidasyā ejato gośaphe śakulāv iva ||1||",
    "GV00avs___u:12161": "(AVŚ_20,136.2a) yadā sthūlena pasasāṇau muṣkā upāvadhīt |",
    "GV00avs___u:12162": "(AVŚ_20,136.2c) viṣvañcā vasyā vardhataḥ sikatāsv eva gardabhau ||2||",
    "GV00avs___u:12163": "(AVŚ_20,136.3a) yad alpikāsvalpikā karkadhūkevaṣadyate |",
    "GV00avs___u:12164": "(AVŚ_20,136.3c) vāsantikam iva tejanaṃ yanty avātāya vitpati ||3||",
    "GV00avs___u:12165": "(AVŚ_20,136.4a) yad devāso lalāmaguṃ praviṣṭīminam āviṣuḥ |",
    "GV00avs___u:12166": "(AVŚ_20,136.4c) sakulā dediśyate nārī satyasyākṣibhuvo yathā ||4||",
    "GV00avs___u:12167": "(AVŚ_20,136.5a) mahānagnyatṛpnadvi mokradadasthānāsaran |",
    "GV00avs___u:12168": "(AVŚ_20,136.5c) śaktikānanā svacamaśakaṃ saktu padyama ||5||",
    "GV00avs___u:12169": "(AVŚ_20,136.6a) mahānagnyulūkhalam atikrāmanty abravīt |",
    "GV00avs___u:12170": "(AVŚ_20,136.6c) yathā tava vanaspate niraghnanti tathaiveti ||6||",
    "GV00avs___u:12171": "(AVŚ_20,136.7a) mahānagnyupa brūte bhraṣṭothāpyabhūbhuvaḥ |",
    "GV00avs___u:12172": "(AVŚ_20,136.7c) yathaiva te vanaspate pippati tathaiveti ||7||",
    "GV00avs___u:12173": "(AVŚ_20,136.8a) mahānagnyupa brūte bhraṣṭothāpyabhūbhuvaḥ |",
    "GV00avs___u:12174": "(AVŚ_20,136.8c) yathā vayo vidāhya svarge namavadahyate ||8||",
    "GV00avs___u:12175": "(AVŚ_20,136.9a) mahānagnyupa brūte svasāveśitaṃ pasaḥ |",
    "GV00avs___u:12176": "(AVŚ_20,136.9c) itthaṃ phalasya vṛkṣasya śūrpe śūrpaṃ bhajemahi ||9||",
    "GV00avs___u:12177": "(AVŚ_20,136.10a) mahānagnī kṛkavākaṃ śamyayā pari dhāvati |",
    "GV00avs___u:12178": "(AVŚ_20,136.10c) ayaṃ na vidma yo mṛgaḥ śīrṣṇā harati dhāṇikām ||10||",
    "GV00avs___u:12179": "(AVŚ_20,136.11a) mahānagnī mahānagnaṃ dhāvantam anu dhāvati |",
    "GV00avs___u:12180": "(AVŚ_20,136.11c) imās tad asya gā rakṣa yabha mām addhyaudanam ||11||",
    "GV00avs___u:12181": "(AVŚ_20,136.12a) sudevas tvā mahānagnīr babādhate mahataḥ sādhu khodanam |",
    "GV00avs___u:12182": "(AVŚ_20,136.12c) kusaṃ pīvaro navat ||12||",
    "GV00avs___u:12183": "(AVŚ_20,136.13a) vaśā dagdhām imāṅguriṃ prasṛjatogrataṃ pare |",
    "GV00avs___u:12184": "(AVŚ_20,136.13c) mahān vai bhadro yabha mām addhyaudanam ||13||",
    "GV00avs___u:12185": "(AVŚ_20,136.14a) videvas tvā mahānagnīr vibādhate mahataḥ sādhu khodanam |",
    "GV00avs___u:12186": "(AVŚ_20,136.14c) kumārikā piṅgalikā kārda bhasmā ku dhāvati ||14||",
    "GV00avs___u:12187": "(AVŚ_20,136.15a) mahān vai bhadro bilvo mahān bhadra udumbaraḥ |",
    "GV00avs___u:12188": "(AVŚ_20,136.15c) mahāṃ abhikta bādhate mahataḥ sādhu khodanam ||15||",
    "GV00avs___u:12189": "(AVŚ_20,136.16a) yaḥ kumārī piṅgalikā vasantaṃ pīvarī labhet |",
    "GV00avs___u:12190": "(AVŚ_20,136.16c) tailakuṇḍamimāṅguṣṭhaṃ rodantaṃ śudam uddharet ||16||",
    "GV00avs___u:12191": "(AVŚ_20,137.1a) yad dha prācīr ajagantoro maṇḍūradhāṇikīḥ |",
    "GV00avs___u:12192": "(AVŚ_20,137.1c) hatā indrasya śatravaḥ sarve budbudayāśavaḥ ||1||",
    "GV00avs___u:12193": "(AVŚ_20,137.2a) kapṛn naraḥ kapṛtham ud dadhātana codayata khudata vājasātaye |",
    "GV00avs___u:12194": "(AVŚ_20,137.2c) niṣṭigryaḥ putram ā cyāvayotaya indraṃ sabādha iha somapītaye ||2||",
    "GV00avs___u:12195": "(AVŚ_20,137.3a) dadhikrāvṇo akāriṣaṃ jiṣṇor aśvasya vājinaḥ |",
    "GV00avs___u:12196": "(AVŚ_20,137.3c) surabhi no mukhā karat pra ṇa āyūṃṣi tāriṣat ||3||",
    "GV00avs___u:12197": "(AVŚ_20,137.4a) sutāso madhumattamāḥ somā indrāya mandinaḥ |",
    "GV00avs___u:12198": "(AVŚ_20,137.4c) pavitravanto akṣaran devān gachantu vo madāḥ ||4||",
    "GV00avs___u:12199": "(AVŚ_20,137.5a) indur indrāya pavata iti devāso abruvan |",
    "GV00avs___u:12200": "(AVŚ_20,137.5c) vācas patir makhasyate viśvasyeśāna ojasā ||5||",
    "GV00avs___u:12201": "(AVŚ_20,137.6a) sahasradhāraḥ pavate samudro vācamīṅkhayaḥ |",
    "GV00avs___u:12202": "(AVŚ_20,137.6c) somaḥ patī rayīṇāṃ sakhendrasya divedive ||6||",
    "GV00avs___u:12203": "(AVŚ_20,137.7a) ava drapso aṃśumatīm atiṣṭhad iyānaḥ kṛṣṇo daśabhiḥ sahasraiḥ |",
    "GV00avs___u:12204": "(AVŚ_20,137.7c) āvat tam indraḥ śacyā dhamantam apa snehitīr nṛmaṇā adhatta ||7||",
    "GV00avs___u:12205": "(AVŚ_20,137.8a) drapsam apaśyaṃ viṣuṇe carantam upahvare nadyo aṃśumatyāḥ",
    "GV00avs___u:12206": "(AVŚ_20,137.8c) nabho na kṛṣṇam avatasthivāṃsam iṣyāmi vo vṛṣaṇo yudhyatājau ||8||",
    "GV00avs___u:12207": "(AVŚ_20,137.9a) adha drapso aṃśumatyā upasthe 'dhārayat tanvaṃ titviṣāṇaḥ |",
    "GV00avs___u:12208": "(AVŚ_20,137.9c) viśo adevīr abhy ācarantīr bṛhaspatinā yujendraḥ sasāhe",
    "GV00avs___u:12209": "(AVŚ_20,137.10a) tvaṃ ha tyat saptabhyo jāyamāno 'śatrubhyo abhavaḥ śatrur indra |",
    "GV00avs___u:12210": "(AVŚ_20,137.10c) gūlhe dyāvāpṛthivī anv avindo vibhumadbhyo bhuvanebhyo",
    "GV00avs___u:12211": "raṇaṃ dhāḥ ||10||",
    "GV00avs___u:12212": "(AVŚ_20,137.11a) tvaṃ ha tyad apratimānam ojo vajreṇa vajrin dhṛṣito jaghantha |",
    "GV00avs___u:12213": "(AVŚ_20,137.11c) tvaṃ śuṣṇasyāvātiro vadhatrais tvaṃ gā indra śacyed avindaḥ ||11||",
    "GV00avs___u:12214": "(AVŚ_20,137.12a) tam indraṃ vājayāmasi mahe vṛtrāya hantave |",
    "GV00avs___u:12215": "(AVŚ_20,137.12c) sa vṛṣā vṛṣabho bhuvat ||12||",
    "GV00avs___u:12216": "(AVŚ_20,137.13a) indraḥ sa dāmane kṛta ojiṣṭhaḥ sa made hitaḥ |",
    "GV00avs___u:12217": "(AVŚ_20,137.13c) dyumnī ślokī sa somyaḥ ||13||",
    "GV00avs___u:12218": "(AVŚ_20,137.14a) girā vajro na saṃbhṛtaḥ sabalo anapacyutaḥ |",
    "GV00avs___u:12219": "(AVŚ_20,137.14c) vavakṣa ṛṣvo astṛtaḥ ||14||",
    "GV00avs___u:12220": "(AVŚ_20,138.1a) mahāṃ indro ya ojasā parjanyo vṛṣṭimāṃ iva |",
    "GV00avs___u:12221": "(AVŚ_20,138.1c) stomair vatsasya vāvṛdhe ||1||",
    "GV00avs___u:12222": "(AVŚ_20,138.2a) prajām ṛtasya piprataḥ pra yad bharanta vahnayaḥ |",
    "GV00avs___u:12223": "(AVŚ_20,138.2c) viprā ṛtasya vāhasā ||2||",
    "GV00avs___u:12224": "(AVŚ_20,138.3a) kaṇvāḥ indraṃ yad akrata stomair yajñasya sādhanam |",
    "GV00avs___u:12225": "(AVŚ_20,138.3c) jāmi bruvata āyudham ||3||",
    "GV00avs___u:12226": "(AVŚ_20,139.1a) ā nūnam aśvinā yuvaṃ vatsasya gantam avase |",
    "GV00avs___u:12227": "(AVŚ_20,139.1c) prāsmai yachatam avṛkam pṛthu chardir yuyutaṃ yā arātayaḥ ||1||",
    "GV00avs___u:12228": "(AVŚ_20,139.2a) yad antarikṣe yad divi yat pañca mānuṣāṃ anu |",
    "GV00avs___u:12229": "(AVŚ_20,139.2c) nṛmnaṃ tad dhattam aśvinā ||2||",
    "GV00avs___u:12230": "(AVŚ_20,139.3a) ye vām daṃsāṃsy aśvinā viprāsaḥ parimāmṛśuḥ |",
    "GV00avs___u:12231": "(AVŚ_20,139.3c) evet kāṇvasya bodhatam ||3||",
    "GV00avs___u:12232": "(AVŚ_20,139.4a) ayaṃ vāṃ gharmo aśvinā stomena pari ṣicyate |",
    "GV00avs___u:12233": "(AVŚ_20,139.4c) ayaṃ somo madhumān vājinīvasū yena vṛtraṃ ciketathaḥ ||4||",
    "GV00avs___u:12234": "(AVŚ_20,139.5a) yad apsu yad vanaspatau yad oṣadhīṣu purudaṃsasā kṛtam |",
    "GV00avs___u:12235": "(AVŚ_20,139.5c) tena māviṣṭam aśvinā ||5||",
    "GV00avs___u:12236": "(AVŚ_20,140.1a) yan nāsatyā bhuraṇyatho yad vā deva bhiṣajyathaḥ |",
    "GV00avs___u:12237": "(AVŚ_20,140.1c) ayaṃ vāṃ vatso matibhir na vindhate haviṣmantaṃ hi gachathaḥ ||1||",
    "GV00avs___u:12238": "(AVŚ_20,140.2a) ā nūnam aśvinor ṛṣi stomaṃ ciketa vāmayā |",
    "GV00avs___u:12239": "(AVŚ_20,140.2c) ā somaṃ madhumattamaṃ gharmaṃ siñcād atharvaṇi ||2||",
    "GV00avs___u:12240": "(AVŚ_20,140.3a) ā nūnaṃ raghuvartaniṃ rathaṃ tiṣṭhātho aśvinā |",
    "GV00avs___u:12241": "(AVŚ_20,140.3c) ā vāṃ stomā ime mama nabho na cucyavīrata ||3||",
    "GV00avs___u:12242": "(AVŚ_20,140.4a) yad adya vāṃ nāsatyokthair ācucyuvīmahi |",
    "GV00avs___u:12243": "(AVŚ_20,140.4c) yad vā vāṇībhir aśvinevet kaṇvasya bodhatam ||4||",
    "GV00avs___u:12244": "(AVŚ_20,140.5a) yad vāṃ kakṣīvāṃ uta yad vyaśva ṛṣir yad vāṃ dīrghatamā juhāva |",
    "GV00avs___u:12245": "(AVŚ_20,140.5c) pṛthī yad vāṃ vainyaḥ sādaneṣv eved ato aśvinā cetayethām",
    "GV00avs___u:12246": "(AVŚ_20,141.1a) yātaṃ chardiṣpā uta paraspā bhūtaṃ jagatpā uta nas tanūpā",
    "GV00avs___u:12247": "(AVŚ_20,141.1c) vartis tokāya tanayāya yātam ||1||",
    "GV00avs___u:12248": "(AVŚ_20,141.2a) yad indreṇa sarathaṃ yātho aśvinā yad vā vāyunā bhavathaḥ",
    "GV00avs___u:12249": "samokasā |",
    "GV00avs___u:12250": "(AVŚ_20,141.2c) yad ādityebhir ṛbhubhiḥ sajoṣasā yad vā viṣṇor vikramaṇeṣu tiṣṭhathaḥ ||2||",
    "GV00avs___u:12251": "(AVŚ_20,141.3a) yad adyāśvināv ahaṃ huveya vājasātaye |",
    "GV00avs___u:12252": "(AVŚ_20,141.3c) yat pṛtsu turvaṇe sanas tac chreṣṭham aśvinor avaḥ ||3||",
    "GV00avs___u:12253": "(AVŚ_20,141.4a) ā nūnaṃ yātam aśvinemā havyāni vāṃ hitā |",
    "GV00avs___u:12254": "(AVŚ_20,141.4c) ime somāso adhi turvaśe yadāv ime kaṇveṣu vām atha ||4||",
    "GV00avs___u:12255": "(AVŚ_20,141.5a) yan nāsatyā parāke arvāke asti bheṣajam |",
    "GV00avs___u:12256": "(AVŚ_20,141.5c) tena nūnaṃ vimadāya pracetasā chardir vatsāya yachatam",
    "GV00avs___u:12257": "(AVŚ_20,142.1a) abhutsy u pra devyā sākaṃ vācāham aśvinoḥ |",
    "GV00avs___u:12258": "(AVŚ_20,142.1c) vy āvar devy ā matiṃ vi rātiṃ martyebhyaḥ ||1||",
    "GV00avs___u:12259": "(AVŚ_20,142.2a) pra bodhayoṣo aśvinā pra devi sūnṛte mahi |",
    "GV00avs___u:12260": "(AVŚ_20,142.2c) pra yajñahotar ānuṣak pra madāya śravo bṛhat ||2||",
    "GV00avs___u:12261": "(AVŚ_20,142.3a) yad uṣo yāsi bhānunā saṃ sūryeṇa rocase |",
    "GV00avs___u:12262": "(AVŚ_20,142.3c) ā hāyam aśvino ratho vartir yāti nṛpāyyam ||3||",
    "GV00avs___u:12263": "(AVŚ_20,142.4a) yad āpītāso aṃśavo gāvo na duhra ūdhabhiḥ |",
    "GV00avs___u:12264": "(AVŚ_20,142.4c) yad vā vāṇīr anuṣata pra devayanto aśvinā ||4||",
    "GV00avs___u:12265": "(AVŚ_20,142.5a) pra dyumnāya pra śavase pra nṛṣāhyāya śarmaṇe |",
    "GV00avs___u:12266": "(AVŚ_20,142.5c) pra dakṣāya pracetasā ||5||",
    "GV00avs___u:12267": "(AVŚ_20,142.6a) yan nūnaṃ dhībhir aśvinā pitur yonā niṣīdathaḥ |",
    "GV00avs___u:12268": "(AVŚ_20,142.6c) yad vā sumnebhir ukthyā ||6||",
    "GV00avs___u:12269": "(AVŚ_20,143.1a) taṃ vāṃ rathaṃ vayam adyā huvema pṛthujrayam aśvinā saṃgatiṃ goḥ |",
    "GV00avs___u:12270": "(AVŚ_20,143.1c) yaḥ sūryāṃ vahati vandhurāyur girvāhasaṃ purutamaṃ vasūyum",
    "GV00avs___u:12271": "(AVŚ_20,143.2a) yuvaṃ śriyam aśvinā devatā tāṃ divo napātā vanathaḥ śacībhiḥ |",
    "GV00avs___u:12272": "(AVŚ_20,143.2c) yuvor vapur abhi pṛkṣaḥ sacante vahanti yat kakuhāso rathe",
    "GV00avs___u:12273": "vām ||2||",
    "GV00avs___u:12274": "(AVŚ_20,143.3a) ko vām adyā karate rātahavya ūtaye vā sutapeyāya vārkaiḥ |",
    "GV00avs___u:12275": "(AVŚ_20,143.3c) ṛtasya vā vanuṣe pūrvyāya namo yemāno aśvinā vavartat ||3||",
    "GV00avs___u:12276": "(AVŚ_20,143.4a) hiraṇyayena purubhū rathenemaṃ yajñaṃ nāsatyopa yātam |",
    "GV00avs___u:12277": "(AVŚ_20,143.4c) pibātha in madhunaḥ somyasya dadhatho ratnaṃ vidhate janāya ||4||",
    "GV00avs___u:12278": "(AVŚ_20,143.5a) ā no yātaṃ divo acha pṛthivyā hiraṇyayena suvṛtā rathena |",
    "GV00avs___u:12279": "(AVŚ_20,143.5c) mā vām anye ni yaman devayantaḥ saṃ yad dade nābhiḥ pūrvyā vām ||5||",
    "GV00avs___u:12280": "(AVŚ_20,143.6a) nū no rayiṃ puruvīraṃ bṛhantaṃ dasrā mimāthām ubhayeṣv asme |",
    "GV00avs___u:12281": "(AVŚ_20,143.6c) naro yad vām aśvinā stomam āvant sadhastutim ājamīlhāso agman ||6||",
    "GV00avs___u:12282": "(AVŚ_20,143.7a) iheha yad vāṃ samanā papṛkṣe seyam asme sumatir vājaratnā",
    "GV00avs___u:12283": "(AVŚ_20,143.7c) uruṣyataṃ jaritāraṃ yuvaṃ ha śritaḥ kāmo nāsatyā yuvadrik ||7||",
    "GV00avs___u:12284": "(AVŚ_20,143.8a) madhumatīr oṣadhīr dyāva āpo madhuman no bhavatv antarikṣam |",
    "GV00avs___u:12285": "(AVŚ_20,143.8c) kṣetrasya patir madhumān no astv ariṣyanto anv enaṃ carema",
    "GV00avs___u:12286": "(AVŚ_20,143.9a) panāyyaṃ tad aśvinā kṛtaṃ vāṃ vṛṣabho divo rajasaḥ pṛthivyāḥ |",
    "GV00avs___u:12287": "(AVŚ_20,143.9c) sahasraṃ śaṃsā uta ye gaviṣṭau sarvāṃ it tāṃ upa yātā pibadhyai ||9||"
}