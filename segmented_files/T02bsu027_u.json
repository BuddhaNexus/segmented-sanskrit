{
    "T02bsu027_u:0": " (Vaidya 117)",
    "T02bsu027_u:1": " Pratītyasamutpādādivibhaṅganirdeśasūtram |",
    "T02bsu027_u:2": " evaṃ mayā śrutam |",
    "T02bsu027_u:3": " ekasmin samaye bhagavān śrāvastyāṃ viharati sma jetavane anāthapiṇḍadasyārāme mahatā bhikṣusaṃghena sārdhamardhatrayodaśabhirbhikṣuśataiḥ |",
    "T02bsu027_u:4": " tatra bhagavānāmantrayate sma -",
    "T02bsu027_u:5": " pratītyasamutpādasya vo bhikṣavaḥ ādiṃ vo deśayiṣyāmi vibhaṅgaṃ ca |",
    "T02bsu027_u:6": " tacchṛṇuta, sādhu ca suṣṭhu ca manasikuruta, bhāṣiṣye -",
    "T02bsu027_u:7": " pratītyasamutpādasya ādiḥ katamaḥ? yaduta asmin sati idaṃ bhavati,",
    "T02bsu027_u:8": " asyotpādādidamutpadyate |",
    "T02bsu027_u:9": " yaduta avidyāpratyayāḥ saṃskārāḥ |",
    "T02bsu027_u:10": " saṃskārapratyayaṃ vijñānam |",
    "T02bsu027_u:11": " vijñānapratyayaṃ nāmarūpam |",
    "T02bsu027_u:12": " nāmarūpapratyayaṃ ṣaḍāyatanam |",
    "T02bsu027_u:13": " ṣaḍāyatanapratyayaḥ sparśaḥ |",
    "T02bsu027_u:14": " sparśapratyayā vedanā |",
    "T02bsu027_u:15": " vedanāpratyayā tṛṣṇā |",
    "T02bsu027_u:16": " tṛṣṇāpratyayamupādānam |",
    "T02bsu027_u:17": " upādānapratyayo bhavaḥ |",
    "T02bsu027_u:18": " bhavapratyayā jātiḥ |",
    "T02bsu027_u:19": " jātipratyayā jarāmaraṇaśokaparidevaduḥkhadaurmanasyopāyāsāḥ saṃbhavanti |",
    "T02bsu027_u:20": " evamasya kevalasya mahato duḥkhaskandhasya samudayo bhavati |",
    "T02bsu027_u:21": " ayamucyate pratītyasamutpādasyādiḥ ||",
    "T02bsu027_u:22": " vibhaṅgaḥ katamaḥ? avidyāpratyayāḥ saṃskārāḥ ityavidyā katamā? yat pūrvānte 'jñānam, aparānte 'jñānam, pūrvāntāparānte 'jñānam,",
    "T02bsu027_u:23": " adhyātmajñānam, bahirdhājñānam, adhyātmabahirdhājñānam, karmaṇyajñānam,",
    "T02bsu027_u:24": " vipāke 'jñānam, karmavipāke 'jñānam, buddhe 'jñānam, dharme 'jñānam,",
    "T02bsu027_u:25": " saṃghe 'jñānam, duḥkhe 'jñānam, samudaye 'jñānam, nirodhe 'jñānam, mārge",
    "T02bsu027_u:26": " 'jñānam, hetāvajñānam, hetusamutpanneṣu dharmeṣvajñānam, kuśalākuśaleṣu sāvadyānavadyeṣu sevitavyāsevitavyeṣu",
    "T02bsu027_u:27": " hīnapraṇītakṛṣṇaśuklasapratibhāgapratītyasamutpanneṣu dharmeṣvajñānam,",
    "T02bsu027_u:28": " ṣaṭsu vā punaḥ sparśāyataneṣu yathābhūta(tā?)saṃprativedhaḥ iti |",
    "T02bsu027_u:29": " yadatra tatra yathābhūtasyājñānam, adarśanam, anabhisamayaḥ, tamaḥ, saṃmohaḥ,",
    "T02bsu027_u:30": " avidyāndhakāram, iyamucyate 'vidyā ||",
    "T02bsu027_u:31": " avidyāpratyayāḥ saṃskārāḥ katame? trayaḥ saṃskārāḥ - kāyasaṃskārāḥ vāksaṃskārāḥ manaḥsaṃskārā iti ||",
    "T02bsu027_u:32": " saṃskārapratyayaṃ vijñānamiti vijñānaṃ katamat? ṣaḍ vijñānakāyāḥ -",
    "T02bsu027_u:33": " cakṣurvijñānaṃ śrotraghrāṇajihvākāyamanovijñānam ||",
    "T02bsu027_u:34": " vijñānapratyayaṃ nāmarūpamiti nāma katamat? catvāra arūpiṇaḥ skandhāḥ |",
    "T02bsu027_u:35": " katame catvāraḥ? vedanāskandhaḥ saṃjñāskandhaḥ saṃskāraskandhaḥ",
    "T02bsu027_u:36": " vijñānaskandhaḥ |",
    "T02bsu027_u:37": " rūpaṃ katamat? yat kiṃcidrūpam, sarvaṃ tat catvāri",
    "T02bsu027_u:38": " mahābhūtāni |",
    "T02bsu027_u:39": " catvāri ca mahābhūtānyupādāya itīdaṃ ca nāma,",
    "T02bsu027_u:40": " tadaikadhyamabhisaṃkṣipya nāmarūpamityucyate ||",
    "T02bsu027_u:41": " nāmarūpapratyayaṃ ṣaḍāyatanamiti ṣaḍāyatanaṃ katamat?",
    "T02bsu027_u:42": " ṣaḍādhyātmikānyāyatanāni |",
    "T02bsu027_u:43": " cakṣurādhyātmikamāyatanaṃ śrotaghrāṇajihvākāyamanaādhyātmikamāyatanam ||",
    "T02bsu027_u:44": " ṣaḍāyatanapratyayaḥ sparśa iti sparśaḥ katamaḥ? ṣaṭ sparśakāyāḥ |",
    "T02bsu027_u:45": " cakṣuḥsaṃsparśaḥ śrotraghrāṇajihvākāyamanaḥsaṃsparśaḥ ||",
    "T02bsu027_u:46": " (Psvibh, Vaidya 118) sparśapratyayā vedaneti vedanā katamā? tisro vedanāḥ |",
    "T02bsu027_u:47": " sukhā duḥkhā aduḥkhāsukhā ca ||",
    "T02bsu027_u:48": " vedanāpratyayā tṛṣṇeti tṛṣṇā katamā? tisrastṛṣṇāḥ |",
    "T02bsu027_u:49": " kāmatṛṣṇā rūpatṛṣṇā arūpyatṛṣṇā ca ||",
    "T02bsu027_u:50": " tṛṣṇāpratyayamupādānamiti upādānaṃ katamat? catvāryupādānāni |",
    "T02bsu027_u:51": " kāmopādānaṃ dṛṣṭyupādānaṃ śīlavratopādānamātmavādopādānam ||",
    "T02bsu027_u:52": " upādānapratyayo bhava iti bhavaḥ katamaḥ? trayo bhavāḥ |",
    "T02bsu027_u:53": " kāmabhavaḥ rūpabhavaḥ arūpyabhavaḥ ||",
    "T02bsu027_u:54": " bhavapratyayā jātiriti jātiḥ katamā? yā teṣāṃ teṣāṃ sattvānāṃ tasmiṃstasmin sattvanikāye jātiḥ saṃjātiravakrāntirabhirvṛttiḥ prādurbhāvaḥ skandhapratilambho dhātupratilambhaḥ āyatanapratilambhaḥ skandhānāmabhinirvṛttiḥ jīvitendriyasya prādurbhāvaḥ ||",
    "T02bsu027_u:55": " jātipratyayaṃ jarāmaraṇamiti jarā katamā? yattat khālatyaṃ pālityaṃ",
    "T02bsu027_u:56": " valīpracuratā jīrṇatā bhugnatā kubjagopānasīvaṅkatā tilakālakācitagātratā khuapraśvāsakāyatā purataḥ prāgbhārakāyatā daṇḍaviṣkambhaṇatā dhandhatvaṃ mandatvaḥ hāniḥ parihāṇiḥ indriyāṇāṃ paripākaḥ paribhedaḥ saṃskārāṇāṃ purāṇībhāvaḥ jarjarībhāvaḥ |",
    "T02bsu027_u:57": " iyamucyate jarā ||",
    "T02bsu027_u:58": " maraṇaṃ karamat? yā teṣāṃ teṣāṃ sattvānāṃ tasmāttasmāt sattvanikāyāt",
    "T02bsu027_u:59": " cyutiḥ cyavanato bhedaḥ antarahāṇiḥ āyuṣo hāṇiḥ uṣmaṇo hāṇiḥ jīvitendriyasya nirodhaḥ skandhānāṃ nikṣepaḥ maraṇaṃ kālakriyā |",
    "T02bsu027_u:60": " idamucyate maraṇamiti |",
    "T02bsu027_u:61": " idaṃ ca maraṇa pūrvikā ca jarā,",
    "T02bsu027_u:62": " tadubhayamaikadhyamabhisaṃkṣipya jarāmaraṇamityucyate ||",
    "T02bsu027_u:63": " ayamucyate pratītyasamutpādasya vibhaṅgaḥ |",
    "T02bsu027_u:64": " pratītyasamutpādasyādiṃ vo deśayiṣyāmi iti vibhaṅgaṃ ca iti vo yaduktam, tadetat pratyuktam",
    "T02bsu027_u:65": " idamavocadbhagavān |",
    "T02bsu027_u:66": " āttamanasaste bhikṣavo bhagavato bhāṣitamabhyanandan",
    "T02bsu027_u:67": " pratītyasamutpādādivibhaṅganirdeśasūtraṃ samāptam ||"
}