{
    "SA11sanss03u:0_0": "dharmabhāṇakâdirakṣā tṛtīyaḥ paricchedaḥ //",
    "SA11sanss03u:1_0": "uktas trayāṇām api sāmānyena rakṣâdyupāyaḥ /",
    "SA11sanss03u:2_0": "rakṣâdayas tu vācyāḥ /",
    "SA11sanss03u:3_0": "tatrâtmabhāve kā rakṣā yad anarthavivarjanaṃ //",
    "SA11sanss03u:4_0": "tatrêti saddharmaparigrahe varttamānasyâtmabhāvarakṣā",
    "SA11sanss03u:5_0": "cintyate yathā parān na nāśayet /",
    "SA11sanss03u:6_0": "idaṃ cânarthavivarjanam āryagaganagañjasūtre",
    "SA11sanss03u:7_0": "saddharmadhāraṇôdyatair bodhisatvair bhāṣitaṃ //",
    "SA11sanss03u:8_0": "[ Bendall ed p45 ---> ]",
    "SA11sanss03u:9_0": "vayam utsahāmo bhagavan nirvṛte dvipadôttame /",
    "SA11sanss03u:10_0": "saddharmaṃ dhārayiṣyāmaḥ tyaktvā kāyaṃ svajīvitam //",
    "SA11sanss03u:11_0": "lābhasatkāram utsṛṣṭvā sarvaṃ côtsṛjya saṃstavaṃ /",
    "SA11sanss03u:12_0": "anutsṛṣṭvêmaṃ dharmaṃ buddhajñānanidarśakam //",
    "SA11sanss03u:13_0": "ākrośaparibhāṣāṃś ca duruktavacanāni ca /",
    "SA11sanss03u:14_0": "kṣāntyā tān marṣayiṣyāmaḥ saddharmapratisaṃgrahāt //",
    "SA11sanss03u:15_0": "uccagghanāṃ tarjanāṃ câvarṇam ayaśāṃsi ca /",
    "SA11sanss03u:16_0": "sarvāṃs tān marṣayiṣyāmo dhārayantêmaṃ nayam //",
    "SA11sanss03u:17_0": "pe //",
    "SA11sanss03u:18_0": "evaṃvidhe mahāghore bhikṣurājānakṣobhaṇe /",
    "SA11sanss03u:19_0": "vilopakāle satvānāṃ saddharmaṃ dhārayāmahe //",
    "SA11sanss03u:20_0": "gambhīrā ye ca sūtrântā vimuktiphalasaṃhitāḥ /",
    "SA11sanss03u:21_0": "pratīcchakā na bhesyanti /",
    "SA11sanss03u:22_0": "citrā mṛkṣyanti te kathās //",
    "SA11sanss03u:23_0": "pe //",
    "SA11sanss03u:24_0": "maitrīṃ teṣu kariṣyāmo ye dharmeṣv apratiṣṭhitāḥ /",
    "SA11sanss03u:25_0": "kāruṇyaṃ ca kariṣyāmo dhārayantêmaṃ nayam //",
    "SA11sanss03u:26_0": "dṛṣṭvā duḥśīlasatvāṃś cêcchālobhapratiṣṭhitān /",
    "SA11sanss03u:27_0": "aśrupātaṃ kariṣyāmo gatiḥ kāndhasya bhāvitā //",
    "SA11sanss03u:28_0": "[ Bendall ed p46 ---> ]",
    "SA11sanss03u:29_0": "[ Cambridge MS f28b ---> ]",
    "SA11sanss03u:30_0": "sahasâiva ca taṃ dṛṣṭvā saddharmapratibādhakaṃ /",
    "SA11sanss03u:31_0": "dūrato maitram eṣyāmo mā no ruṣyetâiva hi //",
    "SA11sanss03u:32_0": "rakṣiṣyāmo yathāśaktyā vācākarmasu saṃvṛtāḥ /",
    "SA11sanss03u:33_0": "sahasâinān na vakṣyāmaḥ svapāpe 'smin pratiṣṭhitān //",
    "SA11sanss03u:34_0": "dānais tathâpi satkāraiḥ paripācyêha tān narān /",
    "SA11sanss03u:35_0": "paścâināṃś codayiṣyāmo bhūtam āpāyagocarān //",
    "SA11sanss03u:36_0": "gṛhisaṃbhavasaṃtyaktāḥ prāntâraṇyasugocarāḥ /",
    "SA11sanss03u:37_0": "mṛgabhūtā bhaviṣyāmo 'lpârthâlpakṛtyakāḥ //",
    "SA11sanss03u:38_0": "pe //",
    "SA11sanss03u:39_0": "dāntāḥ śāntāś ca muktāś ca grāme 'sminn avatīrya ca /",
    "SA11sanss03u:40_0": "deśayiṣyāmahe dharmaṃ satvā ye dharmatârthikā //",
    "SA11sanss03u:41_0": "sudūram api yāsyāmo dharmakāmān niśamya ca /",
    "SA11sanss03u:42_0": "dharmârāmaratiprāptârthaṃ karttâsma dehinām //",
    "SA11sanss03u:43_0": "saṃmukhaṃ tatra saṃdṛśya satvānāṃ skhalitaṃ pṛthu /",
    "SA11sanss03u:44_0": "ātmaprekṣā bhaviṣyāmo dharmasauratyasaṃsthitāḥ //",
    "SA11sanss03u:45_0": "asatkṛtāḥ satkṛtā vā merukalpāḥ prabhūya ca /",
    "SA11sanss03u:46_0": "anupaliptā lokena bhesyāmo lokanāyakāḥ //",
    "SA11sanss03u:47_0": "bhikṣūṇāṃ bhinnavṛttānāṃ parivādaṃ niśamya ca /",
    "SA11sanss03u:48_0": "karmasvakā bhavisyāmo mâiṣāṃ karma vipacyatām //",
    "SA11sanss03u:49_0": "[ Bendall ed p47 ---> ]",
    "SA11sanss03u:50_0": "badhakān yojayiṣyanti dharmeṣv eṣu hi vartatāṃ /",
    "SA11sanss03u:51_0": "ete dharmā na câsmākaṃ saṃvidyante kathañcana //",
    "SA11sanss03u:52_0": "asmākaṃ śramaṇānāṃ hi na ca śrāmaṇakā guṇāḥ /",
    "SA11sanss03u:53_0": "bhūtāṃ codana saṃśrutyêdaṃ sūtraṃ pratikṣipan //",
    "SA11sanss03u:54_0": "saṃchinnakarṇanāsānām ādarśâiṣāṃ kutaḥ priyaḥ /",
    "SA11sanss03u:55_0": "codanāṃ bhūtataḥ śrutvā saddharmaṃ te kṣipanti tam //",
    "SA11sanss03u:56_0": "ye bhikṣavo bhaviṣyanti saddharmapratigrāhakāḥ /",
    "SA11sanss03u:57_0": "ceṣṭiṣyante tathā teṣāṃ kaścid dharmam imaṃ śṛṇot //",
    "SA11sanss03u:58_0": "rājāno grāhayiṣyanti bhesyanti ca mahājanaḥ /",
    "SA11sanss03u:59_0": "buddhâdhiṣṭhānataḥ satvā dharmaṃ śroṣyantîmaṃ [[DOUBT]]",
    "SA11sanss03u:60_0": "tadā //",
    "SA11sanss03u:61_0": "tasmin kāle vayaṃ-",
    "SA11sanss03u:62_0": "[ Cambridge MS f29a ---> ]",
    "SA11sanss03u:63_0": "kaṣṭe tyaktvā kāyaṃ sajīvitaṃ /",
    "SA11sanss03u:64_0": "saddharmaṃ dhārayiṣyāmaḥ satvānāṃ hitakāraṇād /",
    "SA11sanss03u:65_0": "iti //",
    "SA11sanss03u:66_0": "āryasaddharmapuṇḍarīke 'py uktaṃ //",
    "SA11sanss03u:67_0": "ācāragocararakṣī asaṃsṛṣṭaḥ śucir bhavet /",
    "SA11sanss03u:68_0": "varjayet saṃstavaṃ nityaṃ rājaputrebhi rājabhiḥ //",
    "SA11sanss03u:69_0": "[ Bendall ed p48 ---> ]",
    "SA11sanss03u:70_0": "ye câpi rājñāṃ puruṣāḥ kuryāt te hi na saṃstavaṃ /",
    "SA11sanss03u:71_0": "caṇḍālamuṣṭikaiḥ śauṇḍais tīrthikaiś câpi sarvaśaḥ //",
    "SA11sanss03u:72_0": "adhimānīn na seveta [[DOUBT]] vinayec câgame sthitān /",
    "SA11sanss03u:73_0": "arhantasaṃmatān bhikṣūn duḥśīlāṃś câiva varjayet //",
    "SA11sanss03u:74_0": "bhikṣuṇīṃ varjayen nityaṃ hāsyasaṃlāpagocarāṃ /",
    "SA11sanss03u:75_0": "upāsikāś ca varjeyā prakaṭam anavasthitāḥ //",
    "SA11sanss03u:76_0": "strīpaṇḍakāś ca ye satvāḥ saṃstavaṃ tair vivarjayet /",
    "SA11sanss03u:77_0": "kuleṣu câpi vadhukāḥ kumāryaś ca vivarjayet //",
    "SA11sanss03u:78_0": "na tāḥ saṃmodayej jātu kauśalyaṃ sādhu pṛcchitṛṃ [[DOUBT]] /",
    "SA11sanss03u:79_0": "saṃstavaṃ ca vivarjeyā saukarâurabhrikaiḥ saha //",
    "SA11sanss03u:80_0": "strīpoṣakāś ca ye satvā varjayet tehi saṃstavaṃ /",
    "SA11sanss03u:81_0": "naṭair jhallakamallebhir ye cânye tādṛśā janāḥ //",
    "SA11sanss03u:82_0": "[ Bendall ed p49 ---> ]",
    "SA11sanss03u:83_0": "vāramukhyān na seveta ye cânye bhogavṛttinaḥ /",
    "SA11sanss03u:84_0": "pratisaṃmodanaṃ tebhiḥ sarvaśaḥ parivarjayet //",
    "SA11sanss03u:85_0": "yadā ca dharmaṃ deśeyā mātṛgrāmasya paṇḍito /",
    "SA11sanss03u:86_0": "na câikaḥ praviśet tatra nâpi hāsyasthito bhaved iti //",
    "SA11sanss03u:87_0": "ayaṃ câparo 'nartho bhaved yad idaṃ mārakarmôktaṃ prajñāpāramitāyāṃ /",
    "SA11sanss03u:88_0": "māraḥ pāpīyāṃs tasya bodhisatvasyâciraṃ yānasaṃprasthitasyântike balavattaram udyogam āpatsyate /",
    "SA11sanss03u:89_0": "atrâivâha /",
    "SA11sanss03u:90_0": "punar aparam ānanda yasmin samaye bodhisatvo mahāsatvaḥ",
    "SA11sanss03u:91_0": "prajñāpāramitāyāṃ yogam āpadyate tasmin samaye mārāḥ",
    "SA11sanss03u:92_0": "pāpīyāṃso bodhisatvasya viheṭhanam upasaṃharanti bhayaṃ saṃjanayanti /",
    "SA11sanss03u:93_0": "ulkāpātān diśi digva-",
    "SA11sanss03u:94_0": "[ Cambridge MS f29b ---> ]",
    "SA11sanss03u:95_0": "hān utsṛjanti saṃdarśayanti /",
    "SA11sanss03u:96_0": "apy eva nāmâyaṃ bodhisatvo mahāsatvo 'vanīyeta vā",
    "SA11sanss03u:97_0": "romaharṣo- vâsya bhaved iti /",
    "SA11sanss03u:98_0": "yenâsyâikacittôtpādo 'pi kṣīyetânuttarāyāḥ",
    "SA11sanss03u:99_0": "samyaksaṃbodher iti /",
    "SA11sanss03u:100_0": "punar aparam anyavijñānasaṃjñino likhiṣyanti yāvat",
    "SA11sanss03u:101_0": "paryavāpsyanti /",
    "SA11sanss03u:102_0": "na vayam atrâsvādaṃ labhāmahe ity utthāyâsanāt",
    "SA11sanss03u:103_0": "prakramiṣyanti /",
    "SA11sanss03u:104_0": "evaṃ vijṛmbhamāṇôccagghanto yāvat paryavāpsyantîti",
    "SA11sanss03u:105_0": "mārakarma /",
    "SA11sanss03u:106_0": "evam utpatsyante janapadagrāmâdivitarkāḥ /",
    "SA11sanss03u:107_0": "evam ācāryôpādhyāyamātāpitṛmitrâmātyajñātisālohitamanasikārāḥ /",
    "SA11sanss03u:108_0": "evaṃ coramanasikārāḥ /",
    "SA11sanss03u:109_0": "evaṃ cīvarâdimanasikārāḥ /",
    "SA11sanss03u:110_0": "punar aparaṃ dharmabhāṇakaś chandiko bhaviṣyatîmāṃ gambhīrāṃ prajñāpāramitāṃ lekhayituṃ yāvad vācayitu.",
    "SA11sanss03u:110_1": "ṃ dharmaśravaṇikaś ca kilāsī bhaviṣyati /",
    "SA11sanss03u:111_0": "evaṃ viparyayāt /",
    "SA11sanss03u:112_0": "dharmabhāṇakaś ca deśântaraṃ gantukāmo bhaviṣyati",
    "SA11sanss03u:113_0": "dhārmaśravaṇikāś*ca nêti neyaṃ /",
    "SA11sanss03u:114_0": "evaṃ dharmabhāṇako mahêccho bhaviṣyati dhārmaśravaṇiko 'lpêcchêti neyaṃ /",
    "SA11sanss03u:115_0": "saṃkṣepād dharmabhāṇakadhārmaśravaṇikayor yā kācid vidhuratā sarvaṃ tan mārakarmêty uktaṃ //",
    "SA11sanss03u:116_0": "[ Bendall ed p50 ---> ]",
    "SA11sanss03u:117_0": "āryagaganagañjasūtre 'py uktaṃ /",
    "SA11sanss03u:118_0": "iti hi yāvad akuśaladharmânuvarttanatā /",
    "SA11sanss03u:119_0": "kuśaladharmôtsargaś ca sarvaṃ tan mārakarmêti //",
    "SA11sanss03u:120_0": "āryasāgaramatisūtre 'py āha /",
    "SA11sanss03u:121_0": "punar aparaṃ bhagavan bodhisatvâraṇyako bhavati",
    "SA11sanss03u:122_0": "prāntaśayyâsanâbhirato 'lpêcchuḥ saṃtuṣṭaḥ pravivikto 'saṃsṛṣṭo gṛhasthapravrajitaiḥ /",
    "SA11sanss03u:123_0": "so 'lpârthatayâlpakṛtyatayā ca sukhaṃ viharati na ca",
    "SA11sanss03u:124_0": "bāhaśrutyaparyeṣṭāv abhiyukto bhavati na satvaparipākāya na ca",
    "SA11sanss03u:125_0": "dharmaśravaṇe vā dharmasāṃ-",
    "SA11sanss03u:126_0": "[ Cambridge MS f30a ---> ]",
    "SA11sanss03u:127_0": "kathhye vârthaviniścayakathāyāṃ vā vartamānāyāṃ saṃkramitavyaṃ manyate /",
    "SA11sanss03u:128_0": "na paripṛcchanajātīyo bhavati /",
    "SA11sanss03u:129_0": "na kiṃkuśalâbhiyukto bhavati /",
    "SA11sanss03u:130_0": "tasyâraṇyavāsena câikârāmaratitayā ca kleśā na",
    "SA11sanss03u:131_0": "samudācaranti /",
    "SA11sanss03u:132_0": "sa paryutthānaviṣkambhaṇamātreṇa tuṣṭiṃ vindati /",
    "SA11sanss03u:133_0": "na cânuśayasamudyātāya mārgaṃ bhāvayati /",
    "SA11sanss03u:134_0": "sa tatra nâtmârthāya pratipanno bhavati na parârthāya /",
    "SA11sanss03u:135_0": "ayaṃ bhagavan bodhisatvasyâraṇyavāsapratisaṃyuktaḥ saptamo mārâṅkuśêti //",
    "SA11sanss03u:136_0": "pe //",
    "SA11sanss03u:137_0": "punar aparaṃ bhagavan bodhisatvaḥ kalyāṇamitrapratirūpakāṇi",
    "SA11sanss03u:138_0": "pāpamitrāṇi sevate bhajate paryupāste /",
    "SA11sanss03u:139_0": "ye hy enaṃ saṃgrahavastubhyo vicchandya puṇyasaṃbhārāt",
    "SA11sanss03u:140_0": "saddharmaparigrahād vicchandya praviveke niyojayanti /",
    "SA11sanss03u:141_0": "alpârthāyâlpakṛtyatāyāṃ niyojayanti /",
    "SA11sanss03u:142_0": "śrāvakapratyekabuddhapratisaṃyuktāś câsmai kathā",
    "SA11sanss03u:143_0": "abhīkṣṇaṃ deśayanti //",
    "SA11sanss03u:144_0": "yasmiṃś ca samaye bodhisatvo vivekavāsena mahāyāne 'bhyudgacchet",
    "SA11sanss03u:145_0": "tasmin samaye taṃ bodhisatvaṃ vaiyāvṛtyapalibodhe niyojayanti",
    "SA11sanss03u:146_0": "vaiyāvṛtyaṃ bodhisatvenâvaśyaṃ karaṇīyaṃ //",
    "SA11sanss03u:147_0": "yasmiṃś ca samaye bodhisatvo vaiyāvṛtye saṃniyojayitavyas tasmin",
    "SA11sanss03u:148_0": "samaye viveke niyojayanti /",
    "SA11sanss03u:149_0": "evaṃ câinaṃ vadanti /",
    "SA11sanss03u:150_0": "ārabdhavīryasya bodhisatvasya bodhir na kusīdasya /",
    "SA11sanss03u:151_0": "sacet tvam aṣṭābhir navabhir vā kalpair anuttarāṃ sa-",
    "SA11sanss03u:152_0": "[ Bendall ed p51 ---> ]",
    "SA11sanss03u:153_0": "myaksaṃbodhiṃ nâbhisaṃbhotsyase /",
    "SA11sanss03u:154_0": "na bhūyaḥ śakyasy anuttarāṃ samyaksaṃbodhim abhisaṃboddhum /",
    "SA11sanss03u:155_0": "tatra bhagavan /",
    "SA11sanss03u:156_0": "bodhisatvo 'tyārabdhena vīryeṇa sthānaṃ khalu punar etad vidyate",
    "SA11sanss03u:157_0": "yan nirvāṇaphalaṃ-",
    "SA11sanss03u:158_0": "[ Cambridge MS f30b ---> ]",
    "SA11sanss03u:159_0": "prāpnuyād /",
    "SA11sanss03u:160_0": "ayaṃ bhagavan /",
    "SA11sanss03u:161_0": "bodhisatvasya kalyāṇamitrapratirūpakeṇa daśamo mārâṅkuśaḥ //",
    "SA11sanss03u:162_0": "ye 'pi tato 'nye bodhisatvayānīyāḥ pudgalā mārâṅkuśâviddhāḥ pratyaveteṣu dharmeṣu caranti taiḥ sārddhaṃ ratiṃ vindati /",
    "SA11sanss03u:163_0": "tathā hi tadanuvarttakā bhavanti sa hīnasevī viśeṣam anadhigato hīnagatiṃ gacchati yad uta dhanvagatiṃ jaḍâiḍamūkagatiṃ yāvad ekādaśo mārâṅkuśêti /",
    "SA11sanss03u:164_0": "yena câivaṃ saṃtatyārabdhavīryasya nirvedāt sarvathā",
    "SA11sanss03u:165_0": "bodhisatvabhāvâiva bhavaty atâiva ratnameghe 'bhihitaṃ /",
    "SA11sanss03u:166_0": "iha bodhisatvaḥ sarvêryāpatheṣu vīryam ārabhate /",
    "SA11sanss03u:167_0": "tathā cârabhate yathā na kāyakhedaṃ saṃjanayati /",
    "SA11sanss03u:168_0": "na cittakhed.am /",
    "SA11sanss03u:169_0": "idam ucyate bodhisatvasya sāṃtatyavīryam iti /",
    "SA11sanss03u:170_0": "kīdṛśaṃ tad vīryaṃ /",
    "SA11sanss03u:171_0": "yena khedo bhavati /",
    "SA11sanss03u:172_0": "yad idam alpabalasya gurukarmârambho 'tivelāyāṃ vâparipakvâdhimukter vā duṣkarakarmârambhas tad yathā",
    "SA11sanss03u:173_0": "svamāṃsadānâdiḥ /",
    "SA11sanss03u:174_0": "dattaś cânenâtmabhāvaḥ /",
    "SA11sanss03u:175_0": "kintv akālaparibhogād vārayati /",
    "SA11sanss03u:176_0": "anyathā hi teṣām eva satvānāṃ bodhisatvakhedena",
    "SA11sanss03u:177_0": "bodhicittavījanāśān mahataḥ phalarāśer nāśaḥ syāt //",
    "SA11sanss03u:178_0": "ataś ca gaganagañjasūtre 'bhihitaṃ /",
    "SA11sanss03u:179_0": "akālapratikāṅkṣaṇatā mārakarmêti /",
    "SA11sanss03u:180_0": "nâpy akālêty ātmabhāvatyāgacittam eva nôtpādyâbhyāsânārambhād dhi na kadācid dadyāt /",
    "SA11sanss03u:181_0": "tasmād evaṃ smṛtim upāsthāpya bodhicittaparipācanavirodhibhyo mohāt svârthaghātibhyaḥ piśitâśanebhyaḥ karmakāribhyaś câtmabhāvo rakṣitavyaḥ /",
    "SA11sanss03u:182_0": "bhaiṣajyavṛkṣasya sudarśanasya mūlâdibhogyasya yathâiva",
    "SA11sanss03u:183_0": "vījaṃ /",
    "SA11sanss03u:184_0": "dattvâpi saṃrakṣyam akālabhogāt saṃbuddhabhaiṣajyataros tathâiva //",
    "SA11sanss03u:185_0": "ayaṃ samāsato mārakarmânarthaḥ //",
    "SA11sanss03u:186_0": "asya visarjanaṃ ratnameghasūtre kathitaṃ /",
    "SA11sanss03u:187_0": "kathaṃ ca kulaputrâtra bodhisatvo mārakarmaparihārôpāyakuśalo bhavati /",
    "SA11sanss03u:188_0": "iha bodhisatvo 'kalyāṇamitraṃ sarveṇa sarvaṃ pariva-",
    "SA11sanss03u:189_0": "[ Bendall ed p52 ---> ]",
    "SA11sanss03u:190_0": "rjayati /",
    "SA11sanss03u:191_0": "apratirūpadeśavāsaṃ lokāyatamantrasevanabhāvanāṃ lābhasatkārapūjôpasthānabahumānaṃ sarveṇa sarvaṃ parivarjayati /",
    "SA11sanss03u:192_0": "ye cânye upakleśā bodhipakṣyamārgântarāyikās tān sarveṇa",
    "SA11sanss03u:193_0": "sarvaṃ parivarjayati /",
    "SA11sanss03u:194_0": "teṣāṃ ca pratipakṣaṃ bhajate //",
    "SA11sanss03u:195_0": "atrâiva câkalyāṇamitralakṣaṇam uktaṃ /",
    "SA11sanss03u:196_0": "śīlavipannapudgalavivarjanatayā pāpamitraparivarjanā veditavyā /",
    "SA11sanss03u:197_0": "evaṃ dṛṣṭivipannâcāravipannâjīvavipannapudgalavivarjanatayā /",
    "SA11sanss03u:198_0": "saṅgaṇikârāmapudgalavivarjanatayā /",
    "SA11sanss03u:199_0": "kuśīdapudgalavivarjanatayā /",
    "SA11sanss03u:200_0": "saṃsārâbhiratapudgalavivarjanatayā /",
    "SA11sanss03u:201_0": "bodhiparāṅmukhapudgalaparivarjanatayā /",
    "SA11sanss03u:202_0": "gṛhisaṃsargavivarjanatayā pāpamitraparivarjanā veditavyā /",
    "SA11sanss03u:203_0": "tena ca kulaputrâitāni sthānāni parivarjayatā na teṣāṃ pudgalānām antike duṣṭacittam utpādayitavyaṃ na pratighacittaṃ nâvamanyanācittam utpādayitavyam /",
    "SA11sanss03u:204_0": "evaṃ cânena cittam upasthāpayitavyam /",
    "SA11sanss03u:205_0": "uktaṃ hi bhagavatā dhātuśaḥ satvāḥ kāmâdidhātuṃ āsravanti",
    "SA11sanss03u:206_0": "jāyante saṃsyandante saṃsargāc ca vinaśyanti /",
    "SA11sanss03u:207_0": "tasmād ahaṃ saṃsargaṃ varjayiṣyāmîti //",
    "SA11sanss03u:208_0": "bodhicittasaṃpramoṣo 'py anarthaḥ tasya ca hetur ukto ratnakūṭe /",
    "SA11sanss03u:209_0": "caturbhiḥ kāśyapa dharmaiḥ samanvāgatasya bodhisatvasya bodhicittaṃ muhyati /",
    "SA11sanss03u:210_0": "katamaiś caturbhiḥ /",
    "SA11sanss03u:211_0": "ācāryagurudakṣiṇīyavisaṃvādanatayā pareṣām akaukṛtye",
    "SA11sanss03u:212_0": "kaukṛtyôpasaṃharaṇatayā /",
    "SA11sanss03u:213_0": "mahāyānasaṃprasthitānāṃ-",
    "SA11sanss03u:214_0": "[ Cambridge MS f31b ---> ]",
    "SA11sanss03u:215_0": "ca satvānām avarṇâyaśo 'kīrtyalokaniścāraṇatayā māyāśāṭhyena ca param upacarati nâdhyāyâśayenêti asya vivarjanam atrôktaṃ /",
    "SA11sanss03u:216_0": "caturbhiḥ kāśyapa dharmaiḥ samanvāgatasya bodhisatvasya sarvāsu",
    "SA11sanss03u:217_0": "jātiṣu jātamātrasya bodhicittam āmukhībhavati /",
    "SA11sanss03u:218_0": "na cântarā muhyati yāvad bodhimaṇḍaniṣadanāt /",
    "SA11sanss03u:219_0": "katamaiś caturbhiḥ /",
    "SA11sanss03u:220_0": "yad uta jīvitahetor api saṃprajānan mṛṣāvādaṃ na prabhāṣate /",
    "SA11sanss03u:221_0": "antaśo hāsyaprekṣikayâpi /",
    "SA11sanss03u:222_0": "[ Bendall ed p53 ---> ]",
    "SA11sanss03u:223_0": "adhyāśayena ca sarvasatvānām antike tiṣṭhaty apagatamāyāśāṭhyatayā sarvabodhisatveṣu ca śāstṛsaṃjñām",
    "SA11sanss03u:224_0": "utpādayati /",
    "SA11sanss03u:225_0": "caturdiśaṃ ca teṣāṃ varṇaṃ niścārayati /",
    "SA11sanss03u:226_0": "yāṃś ca satvān paripācayati tān sarvān anuttarāyāṃ samyaksaṃbodhau samādāpayati /",
    "SA11sanss03u:227_0": "prādeśikayānâspṛhaṇatayā /",
    "SA11sanss03u:228_0": "ebhiḥ kāśyapa caturbhir iti //",
    "SA11sanss03u:229_0": "siṃhaparipṛcchāyām apy āha /",
    "SA11sanss03u:230_0": "na jātu dharmadānasyântarāyaṃ karoti yaḥ /",
    "SA11sanss03u:231_0": "tenâsau labhate kṣipraṃ lokanāthehi saṅgamam //",
    "SA11sanss03u:232_0": "tathā jātismarād dharmadānāj jānīṣvâivaṃ kumārakêti //",
    "SA11sanss03u:233_0": "tathâtrâiva /",
    "SA11sanss03u:234_0": "bodhicittaṃ na riñcati tena sarvāsu jātiṣu /",
    "SA11sanss03u:235_0": "svapnântare 'pi taccittaṃ kiṃ punar yadi jāgrataḥ //",
    "SA11sanss03u:236_0": "āha /",
    "SA11sanss03u:237_0": "yeṣu viratisthāneṣu grāmeṣu nagareṣu vā /",
    "SA11sanss03u:238_0": "samādāyêti bodhāya tena cittaṃ na riñcati //",
    "SA11sanss03u:239_0": "āryamañjuśrībuddhakṣetraguṇavyūhâlaṃkārasūtre 'py āha /",
    "SA11sanss03u:240_0": "caturbhir dharmaiḥ samanvāgato bodhisatvaḥ praṇidhānān na calati //",
    "SA11sanss03u:241_0": "pe //",
    "SA11sanss03u:242_0": "nihatamānaś ca bhavatîrṣyamātsaryaparivarjakaś ca bhavati",
    "SA11sanss03u:243_0": "parasaṃpadaṃ ca dṛṣṭvâttamanā bhavatîti /",
    "SA11sanss03u:244_0": "idam eva pātrabodhicittasya sphuṭataram asaṃpramo-",
    "SA11sanss03u:245_0": "[ Cambridge MS f32a ---> ]",
    "SA11sanss03u:246_0": "ṣakāraṇaṃ yat",
    "SA11sanss03u:247_0": "tatrâiva ratnakūṭe 'bhihitam /",
    "SA11sanss03u:248_0": "sarvêryāpatheṣu bodhicittaparikarmaṇatayā /",
    "SA11sanss03u:249_0": "bodhicittapūrvaṅgamatayā cêti //",
    "SA11sanss03u:250_0": "tathā hi candrapradīpasūtre pāṭhaḥ /",
    "SA11sanss03u:251_0": "ārocayāmi prativedayāmi vo yathā yathā bahulu",
    "SA11sanss03u:252_0": "[ Bendall ed p54 ---> ]",
    "SA11sanss03u:253_0": "vitarkayen naraḥ",
    "SA11sanss03u:254_0": "tathā tathā bhavati tannimnacittaḥ tehī vitarkehi tanniśritehîti //",
    "SA11sanss03u:255_0": "avasādo 'py anarthâitadvarjanaṃ ca ratnameghe dṛṣṭaṃ /",
    "SA11sanss03u:256_0": "iha bodhisatvo nâivaṃ cittam utpādayati /",
    "SA11sanss03u:257_0": "duṣprāpā bodhir manuṣyabhūtena satā /",
    "SA11sanss03u:258_0": "idaṃ ca me vīryaṃ parīttaṃ ca kusīdo 'haṃ bodhiś câdīptaśiraścailôpamena bahūn kalpān /",
    "SA11sanss03u:259_0": "bahūni kalpaśatāni bahūni kalpasahasrāṇi samudānetavyā /",
    "SA11sanss03u:260_0": "tan nâham utsahae īdṛśaṃ bhāram udvoḍhuṃ //",
    "SA11sanss03u:261_0": "kiṃ tarhi bodhisatvenâivaṃ cittam utpādayitavyaṃ /",
    "SA11sanss03u:262_0": "ye 'pi te 'bhisaṃbuddhās tathāgatârhantaḥ samyaksaṃbuddhā ye",
    "SA11sanss03u:263_0": "câbhisaṃbuddhyante ye vâbhisaṃbhotsyante 'pîdṛśenâiva",
    "SA11sanss03u:264_0": "nayenêdṛśyā pratipadā /",
    "SA11sanss03u:265_0": "īdṛśenâiva vīryeṇâbhisaṃuddhâbhisaṃbudhyante 'bhisaṃbhotsyante ca /",
    "SA11sanss03u:266_0": "yāvan na te tathāgatabhūtâivâbhisaṃbuddhāḥ /",
    "SA11sanss03u:267_0": "aham api tathā tathā ghaṭiṣye tathā tathā vyāyaṃsye",
    "SA11sanss03u:268_0": "sarvasatvasādhāraṇena vīryeṇa sarvasatvârambaṇena vīryeṇa yathâham anuttarāṃ samyaksaṃbodhim abhisaṃbhotsyae iti /",
    "SA11sanss03u:269_0": "punar aparo 'nartho ratnakūṭe dṛṣṭaḥ /",
    "SA11sanss03u:270_0": "aparipāciteṣu satveṣu viśvāso bodhisatvasya skhalitaṃ abhājanībhūteṣu satveṣûdārabuddhadharmasaṃprakāśanāt",
    "SA11sanss03u:271_0": "bodhisatvasya skhalitaṃ //",
    "SA11sanss03u:272_0": "udārâdhimuktikeṣu satveṣu hīnayānasaṃprakāśanād bodhisatvasya",
    "SA11sanss03u:273_0": "skhalitam iti /",
    "SA11sanss03u:274_0": "samyaksmṛtyupasthiteṣu śīlavatsu kalyāṇadharmeṣu prativimānanā duḥśīlapāpadharmasaṃgrahā bodhisatvasya skhalitam iti /",
    "SA11sanss03u:275_0": "anadhimuktir apy anarthaḥ /",
    "SA11sanss03u:276_0": "yathôktaṃ rāṣṭrapālasūtre /",
    "SA11sanss03u:277_0": "yasyâdhimukti na vidyati buddhadharmagaṇe ca na tasya dhimuktiḥ /",
    "SA11sanss03u:278_0": "śikṣavrateṣu na tasya dhimuktiḥ pāpamates tirapāyamukhasya //",
    "SA11sanss03u:279_0": "sêtaś cyuto manujeṣu karmavaśād abudho hi vimūḍhaḥ /",
    "SA11sanss03u:280_0": "narakeṣv atha tiryagatīṣu pretagatīṣu ca vindati duṣkham //",
    "SA11sanss03u:281_0": "iti asya visarjanaṃ ratnakūṭe 'bhihitaṃ dṛṣṭaṃ /",
    "SA11sanss03u:282_0": "yeṣu câsya gambhīreṣu buddhinâvagāhate /",
    "SA11sanss03u:283_0": "tatra tathāgatâiva sākṣîti kṛtvā na pratikṣipati /",
    "SA11sanss03u:284_0": "tathāgatâiva janīte /",
    "SA11sanss03u:285_0": "nâhaṃ jāne /",
    "SA11sanss03u:286_0": "anantā buddhabodhir nānâdhimuktikatayā tathāgatānāṃ satveṣu",
    "SA11sanss03u:287_0": "dharmadeśanā pravarttatae iti //",
    "SA11sanss03u:288_0": "vaiyāvṛtyavartamānenânarthavivarjanakuśalena bhavitavyaṃ /",
    "SA11sanss03u:289_0": "bodhisatvaprātimokṣe hi sahadhārmike dharmaśravaṇe /",
    "SA11sanss03u:290_0": "tathāgatapūjāyāṃ ca vaiyāvṛtyam upadiṣṭaṃ tatra yā vṛttiḥ",
    "SA11sanss03u:291_0": "sā ratnarāśisūtrād āgatā /",
    "SA11sanss03u:292_0": "tatra vaiyāvṛtyakareṇa bhikṣuṇā sarvabhikṣusaṃghasya cittam",
    "SA11sanss03u:293_0": "abhirādhayitavyaṃ /",
    "SA11sanss03u:294_0": "tatra ye bhikṣavâraṇyakāḥ prāntaśayyâsanikās teṣāṃ /",
    "SA11sanss03u:295_0": "vaiyāvṛtyakareṇa bhikṣuṇā sarveṇa sarvaṃ na karmasamutthānaṃ dātavyaṃ /",
    "SA11sanss03u:296_0": "yadi punar āraṇyakasya bhikṣoḥ saṃghaparyāpannaṃ śaikṣakaṃ karma prāpnuyāt /",
    "SA11sanss03u:297_0": "etena vaiyāvṛtyakareṇa bhikṣuṇâtmanâiva tat kartavyaṃ /",
    "SA11sanss03u:298_0": "anyataro vā bhikṣur adhyeṣyo na punaḥ sâraṇyako bhikṣur utpīḍayitavyas tatra yo bhikṣuḥ piṇḍacāriko bhavati tasya tena",
    "SA11sanss03u:299_0": "vaiyāvṛtyakareṇa bhikṣuṇā praṇītabhojaneṣu saṃvibhāgaḥ",
    "SA11sanss03u:300_0": "kartavyaḥ /",
    "SA11sanss03u:301_0": "tatra kāśyapa yo bhikṣur yogâ-",
    "SA11sanss03u:302_0": "[ Cambridge MS f33a ---> ]",
    "SA11sanss03u:303_0": "cārī bhavati /",
    "SA11sanss03u:304_0": "tasya tena vaiyāvṛtyakareṇa bhikṣuṇânulomikāny upakaraṇāny upasaṃhartavyāni glānapratyayabhaiṣajyapariṣkārāś ca /",
    "SA11sanss03u:305_0": "yasmiṃś ca pradeśe sa yogâcārī bhikṣuḥ prativasati tasmin pradeśe",
    "SA11sanss03u:306_0": "nôccaśabdaḥ kartavyaḥ /",
    "SA11sanss03u:307_0": "rakṣitavyo vaiyāvṛtyakareṇa bhikṣuṇā yogâcārī bhikṣuḥ /",
    "SA11sanss03u:308_0": "śayyâsanôpastambhanâsya kartavyā /",
    "SA11sanss03u:309_0": "praṇītāni ca saṃpriyāṇi yogâcārabhūmyanukūlāni",
    "SA11sanss03u:310_0": "khādanīyabhojanīyāny upanāmayitavyāni //",
    "SA11sanss03u:311_0": "pe //",
    "SA11sanss03u:312_0": "ye bhikṣavo bāhuśrutye 'bhiyuktā bhavanti teṣām utsāho dāta-",
    "SA11sanss03u:313_0": "[ Bendall ed p56 ---> ]",
    "SA11sanss03u:314_0": "vyaḥ /",
    "SA11sanss03u:315_0": "yāvat te 'pi parirakṣitavyāḥ /",
    "SA11sanss03u:316_0": "ye dhārmakathikā bhikṣavo bhaviṣyanti /",
    "SA11sanss03u:317_0": "teṣāṃ pratīhāradharmatā kartavyā /",
    "SA11sanss03u:318_0": "yāvad dhārmaśravaṇikāś côdyojayitavyāḥ parṣanmaṇḍalaṃ parisaṃsthāpayitavyaṃ /",
    "SA11sanss03u:319_0": "sāṃkathyamaṇḍalaṃ viśodhayitavyaṃ yāvat sādhukārabahulena câsya bhavitavyaṃ //",
    "SA11sanss03u:320_0": "pe //",
    "SA11sanss03u:321_0": "na kvacid vastuni aiścaryasaṃjñôtpādayitavyā /",
    "SA11sanss03u:322_0": "kiyat parīttam api kāryaṃ saṃghamatena kartavyaṃ /",
    "SA11sanss03u:323_0": "na svamatena yāvan na sāṃghikaś cāturdiśasāṃghikena",
    "SA11sanss03u:324_0": "saṃsṛṣṭaḥ kartavyaḥ /",
    "SA11sanss03u:325_0": "evaṃ viparyayād evaṃ staupikena sahânyonyasaṃsargapratiṣedhaḥ /",
    "SA11sanss03u:326_0": "yadi cāturdiśe saṃghe vaikalyaṃ bhavet sāṃghikaś ca lābhôtsado bhavet tena vaiyāvṛtyakareṇa bhikṣuṇā bhikṣusaṃgham",
    "SA11sanss03u:327_0": "ekamānasaṃ kṛtvā /",
    "SA11sanss03u:328_0": "sāṃghikalābhāc cāturdiśasāṃghikakāryaṃ kartavyaṃ /",
    "SA11sanss03u:329_0": "evaṃ stūpe 'pi pralugne 'yam eva vidhir dāyakān dānapatīn vā",
    "SA11sanss03u:330_0": "samādāpya pratisaṃskartavyêty ājñā /",
    "SA11sanss03u:331_0": "yadi punaḥ kāśyapa kiyad bahur api staupiko lābho bhavet /",
    "SA11sanss03u:332_0": "sa vaiyākṛtyakareṇa na saṃghena cāturdiśasaṃghe upanāmayitavyaḥ /",
    "SA11sanss03u:333_0": "tat kasmād dhetoḥ /",
    "SA11sanss03u:334_0": "yā staupikântaśâikadaśâpi śrāddhaiḥ prasādabahulair niryātitā bhavati /",
    "SA11sanss03u:335_0": "sā sa-",
    "SA11sanss03u:336_0": "[ Cambridge MS f33b ---> ]",
    "SA11sanss03u:337_0": "devakasya lokasya caityaṃ /",
    "SA11sanss03u:338_0": "kaḥ punar vādo ratnaṃ vā ratnasaṃmataṃ vā yac ca stūpe",
    "SA11sanss03u:339_0": "cīvaraṃ niryātitaṃ bhavati /",
    "SA11sanss03u:340_0": "tat tatrâiva tathāgatacaitye vātâtapavṛṣṭibhiḥ parikṣayaṃ gacchatu /",
    "SA11sanss03u:341_0": "na punaḥ staupikaṃ cīvaraṃ hiraṇyamūlyena parivartayitavyaṃ /",
    "SA11sanss03u:342_0": "na hi staupikasya kaścid argho nâpi stūpasya kenacid vaikalyaṃ yo hi kaścit kāśyapa vaiyāvṛtyakaro bhikṣū ruṣṭacittaḥ",
    "SA11sanss03u:343_0": "śīlavatāṃ dakṣiṇīyānām [[DOUBT]] aiśvaryād ājñaptiṃ dadāti",
    "SA11sanss03u:344_0": "sa tenâkuśalena karmaṇā narakagāmī bhavatîti /",
    "SA11sanss03u:345_0": "yadi manuṣyalokam āgacchati dāso bhavati parakarmakaro lābhī ca",
    "SA11sanss03u:346_0": "bhavati khaṭacapeṭapracaṇḍaprahārāṇāṃ /",
    "SA11sanss03u:347_0": "pe /",
    "SA11sanss03u:348_0": "daṇḍakarmabhayatarjitaṃ bhikṣuṃ-",
    "SA11sanss03u:349_0": "[ Bendall ed p57 ---> ]",
    "SA11sanss03u:350_0": "karoty akālapreṣaṇam",
    "SA11sanss03u:351_0": "akālajñaptiṃ dadāti /",
    "SA11sanss03u:352_0": "sa tenâkuśalena karmaṇā bahuśaṅkur nāma pratyekanarakas tatrâsyôpapattir bhavati /",
    "SA11sanss03u:353_0": "yāvat sahasraviddhaḥ kāyo bhavati /",
    "SA11sanss03u:354_0": "ādīptaḥ /",
    "SA11sanss03u:355_0": "pradīptaḥ saṃprajvalitaḥ /",
    "SA11sanss03u:356_0": "pe /",
    "SA11sanss03u:357_0": "yojanaśatavistārapramāṇā jihvā bhavati /",
    "SA11sanss03u:358_0": "tasya tatra jihvêndriye bahūni śaṅkuśatasahasrāṇi ādīptāni",
    "SA11sanss03u:359_0": "ayasmayāni nikhātāni bhavanti /",
    "SA11sanss03u:360_0": "yo hi kaścit kāśyapa vaiyavṛtyakaro bhikṣur āgatâgataṃ sāṃghikaṃ lābhaṃ sannidhiṃ karoti na kālânukālaṃ dadāti /",
    "SA11sanss03u:361_0": "udvaśyāpayitavyā viheṭhayitvā dadāti /",
    "SA11sanss03u:362_0": "keṣāñcin na dadāti /",
    "SA11sanss03u:363_0": "sa tenâkuśalamūlena jaṅghā nāma gūthamṛtikāpretayonis tatrâsyôpapattir bhavati /",
    "SA11sanss03u:364_0": "tatrâsyânye pretā bhojanaṃ gṛhītvâpadarśayanti /",
    "SA11sanss03u:365_0": "sôdvaśyamānas tadbhojanam animiṣābhyāṃ netrābhyāṃ paśyamānaḥ kṣutpipāsāparigato duṣkhāṃ /",
    "SA11sanss03u:366_0": "vedanāṃ vetti na ca varṣasahasreṇâpi tasya bhojanasya lābhī",
    "SA11sanss03u:367_0": "bhavati /",
    "SA11sanss03u:368_0": "yad api kadācit karhicid bhojanaṃ labdhaṃ-",
    "SA11sanss03u:369_0": "[ Cambridge MS f34a ---> ]",
    "SA11sanss03u:370_0": "bhavati tad uccāraṃ bhavati pūyaśoṇitaṃ vêti //",
    "SA11sanss03u:371_0": "saṃgharakṣitâvadāne 'py anarthôktaḥ /",
    "SA11sanss03u:372_0": "yāṃs tvaṃ saṃgharakṣita satvān adrākṣīḥ kuḍyâkārāṃs te",
    "SA11sanss03u:373_0": "bhikṣavâsan /",
    "SA11sanss03u:374_0": "taiḥ sāṃghikaṃ kuḍyaṃ śleṣmaṇā nāśitaṃ /",
    "SA11sanss03u:375_0": "tasya karmaṇo vipākena kuḍyâkārāḥ saṃvṛttāḥ /",
    "SA11sanss03u:376_0": "yāṃs tvaṃ saṃgharakṣita satvān adrākṣīḥ stambhâkārāṃs te",
    "SA11sanss03u:377_0": "bhikṣavâsan /",
    "SA11sanss03u:378_0": "taiḥ sāṃghikastaṃbhaḥ siṃhāṇakena nāśitaḥ /",
    "SA11sanss03u:379_0": "tena stambhâkārāḥ saṃvṛttāḥ /",
    "SA11sanss03u:380_0": "yāṃs tvaṃ satvān adrākṣīr vṛkṣâkārān patrâkārān",
    "SA11sanss03u:381_0": "phalâkārān te 'pi bhikṣavâsan /",
    "SA11sanss03u:382_0": "tair api sāṃghikāni vṛkṣapatrapus.paphalāni paudgalikaparibhogena",
    "SA11sanss03u:383_0": "paribhuktāni tena te vṛkṣapatrapuṣpaphalâkārāḥ saṃvṛttāḥ /",
    "SA11sanss03u:384_0": "yāṃs tvaṃ satvān adrākṣī rajjvākārān",
    "SA11sanss03u:385_0": "saṃmārjany-ākārāṃs te bhikṣavâsan /",
    "SA11sanss03u:386_0": "taiḥ sāṃghikā rajjusammārjanyaḥ paudgalikaparibhogena paribhuktās tena rajjvākārāḥ sammārjany-ākā-",
    "SA11sanss03u:387_0": "[ Bendall ed p58 ---> ]",
    "SA11sanss03u:388_0": "rāś ca saṃvṛttāḥ /",
    "SA11sanss03u:389_0": "yaṃ tvaṃ satvam adrākṣīs taṭṭâkāraṃ sa śrāmaṇerakâsīt /",
    "SA11sanss03u:390_0": "sa taṭṭukaṃ nirmādayati /",
    "SA11sanss03u:391_0": "āgantukāś ca bhikṣavo 'bhyāgatāḥ /",
    "SA11sanss03u:392_0": "tair asau dṛṣṭaś ca pṛṣṭaś ca śrāmaṇeraka kim ayaṃ saṃghasya",
    "SA11sanss03u:393_0": "pānakaṃ bhaviṣyati /",
    "SA11sanss03u:394_0": "sa mātsaryôpahatacittaḥ kathayati /",
    "SA11sanss03u:395_0": "kiṃ na paśyatha taṭṭukaṃ nirmāditaṃ pītaṃ pānakam iti /",
    "SA11sanss03u:396_0": "te vṛttā velêti nairāśyam āpannā hīnadīnavadanāḥ",
    "SA11sanss03u:397_0": "prakrāntāḥ /",
    "SA11sanss03u:398_0": "sa tasya karmaṇo vipākena taṭṭukâkāraḥ saṃvṛttāḥ //",
    "SA11sanss03u:399_0": "yaṃ tvam satvam adrākṣīr udūkhalâkāraṃ so 'pi",
    "SA11sanss03u:400_0": "bhikṣur āsīt /",
    "SA11sanss03u:401_0": "tasya pātrakarma pratyupasthitaṃ /",
    "SA11sanss03u:402_0": "tatra câikaḥ śrāmaṇerako 'rhan mudrāvāre niyuktaḥ /",
    "SA11sanss03u:403_0": "sa tenôktaḥ śrāmaṇeraka dadasva me khalistākaṃ kuṭṭayitvêti /",
    "SA11sanss03u:404_0": "sa kathayati /",
    "SA11sanss03u:405_0": "sthavira tiṣṭha tāvan muhūrtaṃ vyagro 'smi paścāt kuṭṭayitvā",
    "SA11sanss03u:406_0": "dāsyāmîti /",
    "SA11sanss03u:407_0": "sa saṃjātâmarṣaḥ kathayati /",
    "SA11sanss03u:408_0": "[ Cambridge MS f34b ---> ]",
    "SA11sanss03u:409_0": "śrāmaṇeraka yadi mama kalpate udūkhalaṃ spraṣṭuṃ tvām evâham",
    "SA11sanss03u:410_0": "udūkhale prakṣipya kuṭṭayeyaṃ /",
    "SA11sanss03u:411_0": "prāg eva khalistokam iti /",
    "SA11sanss03u:412_0": "sa śrāmaṇeraḥ saṃlakṣayati /",
    "SA11sanss03u:413_0": "tīvraparyavasthānaparyavasthito 'yaṃ /",
    "SA11sanss03u:414_0": "yady aham asmai prativacanaṃ dāsyāmi bhūyasyā mātrayā prakopam",
    "SA11sanss03u:415_0": "āpatsyatîti tūṣṇīm avasthitaḥ /",
    "SA11sanss03u:416_0": "yadâsya paryavasthānaṃ vigataṃ tadôpasaṃkramya kathayati /",
    "SA11sanss03u:417_0": "sthavira jānīṣe tvaṃ ko 'ham iti /",
    "SA11sanss03u:418_0": "sa kathayati /",
    "SA11sanss03u:419_0": "jāne tvāṃ kāśyapasya samyaksaṃbuddhasya pravrajitaṃ śrāmaṇerakaṃ /",
    "SA11sanss03u:420_0": "aham api bhikṣuḥ sthaviraḥ /",
    "SA11sanss03u:421_0": "śrāmaṇerakaḥ kathayati /",
    "SA11sanss03u:422_0": "yady apy evaṃ tathâpi tu yan mayā pravrajitena karaṇīyaṃ tat",
    "SA11sanss03u:423_0": "kṛtaṃ /",
    "SA11sanss03u:424_0": "kiṃ kṛtaṃ kleśaprahāṇaṃ chinnasakalabandhano 'haṃ sarvabandhanavinirmuktaḥ /",
    "SA11sanss03u:425_0": "kharaṃ te vākkarma niścāritaṃ /",
    "SA11sanss03u:426_0": "atyayam atyayato deśaya /",
    "SA11sanss03u:427_0": "apy eva nāmâitat karmaparikṣayaṃ tanutvaṃ paryādānaṃ gacched iti /",
    "SA11sanss03u:428_0": "tenâtyayam-",
    "SA11sanss03u:429_0": "[ Bendall ed p59 ---> ]",
    "SA11sanss03u:430_0": "atyayato na deśitaṃ tena karmaṇôdūkhalâkāraḥ",
    "SA11sanss03u:431_0": "saṃvṛttaḥ //",
    "SA11sanss03u:432_0": "yāṃs tvaṃ satvān adrākṣīḥ sthālyâkārān /",
    "SA11sanss03u:433_0": "te kalpikārakâsan bhikṣūṇām upasthāyakāḥ /",
    "SA11sanss03u:434_0": "te bhaiṣajyāni kvāthayanto bhikṣubhir apriyam uktāḥ taiś cittaṃ pradūṣya sthālyo bhinnāḥ tena sthālyâkārāḥ",
    "SA11sanss03u:435_0": "saṃvṛttāḥ /",
    "SA11sanss03u:436_0": "yaṃ tvaṃ satvam adrākṣīr madhye chinnaṃ tantunā dhāryamāṇaṃ so 'pi bhikṣur āsīl lābhī grāhikaḥ tena mātsaryâbhibhūtena",
    "SA11sanss03u:437_0": "lābhaḥ saṃparivartitaḥ /",
    "SA11sanss03u:438_0": "yo vārṣikaḥ sa haimantikaḥ pariṇāmitaḥ /",
    "SA11sanss03u:439_0": "yas tu haimantikaḥ sa vārṣikaḥ pariṇāmitaḥ /",
    "SA11sanss03u:440_0": "tasya karmaṇo vipākena madhye chinnas tantunā dhāryamāṇo gacchati //",
    "SA11sanss03u:441_0": "śikṣāsamuccaye dharmabhāṇakâdirakṣāparicchedas tṛtīyaḥ //",
    "SA11sanss03u:442_0": "Copyright (c) 2002 by Jens Braarvig - Oslo"
}