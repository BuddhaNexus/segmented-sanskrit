{
  "XXksnarm_u:0_0": "Kṣemendra: Narmamālā",
  "XXksnarm_u:1_0": "prathamaḥ parihāsaḥ",
  "XXksnarm_u:knarm_1.1_0": "yenedaṃ svecchayā sarvaṃ māyayā mohitaṃ jagat /",
  "XXksnarm_u:knarm_1.1_1": "sa jayatyajitaḥ śrīmān kāyasthaḥ parameśvaraḥ //",
  "XXksnarm_u:knarm_1.2_0": "asti svastimatāmagryaṃ maṇḍitaṃ budhamaṇḍalaiḥ /",
  "XXksnarm_u:knarm_1.2_1": "khaṇḍitākhaṇḍalāvāsadarpaṃ kaśmīramaṇḍalam //",
  "XXksnarm_u:knarm_1.3_0": "yasmin prājyabhujastambhastambhitāhitavikramaḥ /",
  "XXksnarm_u:knarm_1.3_1": "trivikrama iva śrīmānananto balijinnṛpaḥ //",
  "XXksnarm_u:knarm_1.4_0": "tena prajopasargeṣu vāriteṣu vivekinā /",
  "XXksnarm_u:knarm_1.4_1": "durniyogiṣu .. .. .. nīteṣu smṛtiśeṣatām //",
  "XXksnarm_u:knarm_1.5_0": "vidagdhacūḍāmaṇinā kenacitkeliśālinā /",
  "XXksnarm_u:knarm_1.5_1": "vidvadgoṣṭhīgariṣṭhena kaścitsahṛdayo janaḥ //",
  "XXksnarm_u:knarm_1.6_0": "hāsāyātītakāyasthacaritaṃ kartumīritaḥ /",
  "XXksnarm_u:knarm_1.6_1": "karoti tatprasaṅgena durācāraviḍambanām //",
  "XXksnarm_u:knarm_1.7_0": "kṛtaviśvaprapañcāya namo māyāvidhāyine /",
  "XXksnarm_u:knarm_1.7_1": "utpattisthitisaṃhārakāriṇe purahāriṇe //",
  "XXksnarm_u:knarm_1.8_0": "vyāpine janmahīnāya nirguṇāya kalābhṛte /",
  "XXksnarm_u:knarm_1.8_1": "sarvādhikāriṇe sarvakālakūṭāśanāya te //",
  "XXksnarm_u:knarm_1.9_0": "purā hateṣu daityeṣu viṣṇunā prabhaviṣṇunā /",
  "XXksnarm_u:knarm_1.9_1": "duḥkhito dīrghavairāgyastadgehagaṇanāpatiḥ //",
  "XXksnarm_u:knarm_1.10_0": "gatvā vaitaraṇītīraṃ tapo vārṣasahasrakam /",
  "XXksnarm_u:knarm_1.10_1": "svamūtraculakāhāraḥ suravairāccakāra saḥ //",
  "XXksnarm_u:knarm_1.11_0": "tuṣṭastametya varadaḥ kaliḥ sākṣādabhāṣata /",
  "XXksnarm_u:knarm_1.11_1": "sarvadevavināśāya gaccha vatsa mahītalam //",
  "XXksnarm_u:knarm_1.12_0": "anena kalamāstreṇa maddattena prahāriṇā /",
  "XXksnarm_u:knarm_1.12_1": "vicchinnadīpakusumāndhūpahīnānnirambarān //",
  "XXksnarm_u:knarm_1.13_0": "bhraṣṭālayāndhūliliptānhāhābhūtānśvabhirvṛtān /",
  "XXksnarm_u:knarm_1.13_1": "kariṣyasi surānsarvānbhaktapānīyakāṅkṣiṇaḥ //",
  "XXksnarm_u:knarm_1.14_0": "jagati brāhmaṇānāṃ ca vṛtticchede tvayā kṛte /",
  "XXksnarm_u:knarm_1.14_1": "yajñacchedādvinaṅkṣyanti divi devā na saṃśayaḥ //",
  "XXksnarm_u:knarm_1.15_0": "daityakṣaye kṛte yasmādbhavatā divi roditam /",
  "XXksnarm_u:knarm_1.15_1": "tasmāttvaṃ diviro nāma bhuvi khyāto bhaviṣyasi //",
  "XXksnarm_u:knarm_1.16_0": "maṣī sakalamā yasya kālī kavalitākhilā /",
  "XXksnarm_u:knarm_1.16_1": "sadā sakalamāyasya tasya sarvārthasiddhidā //",
  "XXksnarm_u:knarm_1.17_0": "tvadvaṃśe 'tra bhaviṣyanti daityā divirarūpiṇaḥ /",
  "XXksnarm_u:knarm_1.17_1": "yairiyaṃ labdhavibhavaiḥ pṛthivī na bhaviṣyati //",
  "XXksnarm_u:knarm_1.18_0": "ityuktvāntarhite tasminkalau kalmaṣamānasaḥ /",
  "XXksnarm_u:knarm_1.18_1": "yāti kāle suvipule mahīmavatatāra saḥ //",
  "XXksnarm_u:knarm_1.19_0": "saunikena prajāto 'tha bhūtale marmaghātinā /",
  "XXksnarm_u:knarm_1.19_1": "sa *kuddālikabhāryāyāṃ jagadunmūlanavrataḥ //",
  "XXksnarm_u:knarm_1.20_0": "tīkṣṇaistadanvaye jātaiḥ sarvavṛttivilopibhiḥ /",
  "XXksnarm_u:knarm_1.20_1": "rūkṣairna kasyacinmitraiḥ pāpaiḥ sarvāpahāribhiḥ //",
  "XXksnarm_u:knarm_1.21_0": "kalpāntairiva sarvatra grastasthāvarajaṅgamaiḥ /",
  "XXksnarm_u:knarm_1.21_1": "maṣīviliptasarvāṅgaiḥ kālenāliṅgitairiva //",
  "XXksnarm_u:knarm_1.22_0": "adhogatairmṛdutaraiḥ stabdhairabhyudgataiḥ kṣaṇāt /",
  "XXksnarm_u:knarm_1.22_1": "purīṣairiva kāyasthaiḥ kāyasthairdoṣakāribhiḥ //",
  "XXksnarm_u:knarm_1.23_0": "sevākāle bahumukhairlubdhakairbahubāhubhiḥ /",
  "XXksnarm_u:knarm_1.23_1": "vañcane bahumāyaiśca bahurūpaiḥ surāribhiḥ //",
  "XXksnarm_u:knarm_1.24_0": "vyāptāsu nagaragrāmapurapattanabhūmiṣu /",
  "XXksnarm_u:knarm_1.24_1": "tasminkāle maṣīliptakalamena khamullikhan //",
  "XXksnarm_u:knarm_1.25_0": "nanarta kartarīhasto bhūrjaprāvaraṇaḥ kaliḥ /",
  "XXksnarm_u:knarm_1.25_1": "bhastrākakṣyābhidhāno 'yaṃ sarvabhakṣo mahāsuraḥ /",
  "XXksnarm_u:knarm_1.25_2": "jāto jagatkṣayāyeti piśācanicayā jaguḥ //",
  "XXksnarm_u:knarm_1.26_0": "devāpahāriṇā tena goghāsalavaṇacchidā /",
  "XXksnarm_u:knarm_1.26_1": "bhujyate pīyate bhūri divireṇa divāniśam //",
  "XXksnarm_u:knarm_1.27_0": "bhaktyā bhagavato viṣṇostrailokyākramaṇe purā /",
  "XXksnarm_u:knarm_1.27_1": "dharmaḥ prayāto dravatāṃ maṣīrūpeṇa tiṣṭhati //",
  "XXksnarm_u:knarm_1.28_0": "devanāgamanuṣyāṇāṃ nityanaimittikacchidaḥ /",
  "XXksnarm_u:knarm_1.28_1": "tasya kāyasthanāthasya trailokyākramaṇe punaḥ //",
  "XXksnarm_u:knarm_1.29_0": "kaliḥ prayāto dravatāṃ maṣīrūpeṇa tiṣṭhati /",
  "XXksnarm_u:knarm_1.29_1": "yathā svargapradā gaṅgā tathaiṣā narakapradā //",
  "XXksnarm_u:knarm_1.30_0": "vyathitaḥ prathitairgrāmairnigaḍairlaguḍaistathā /",
  "XXksnarm_u:knarm_1.30_1": "bhayādvairāgyamāpannaḥ sa babhūva mahāvratī //",
  "XXksnarm_u:knarm_1.31_0": "bhagnavyatho 'tha santyajya vrataṃ prāyāddigantaram /",
  "XXksnarm_u:knarm_1.31_1": "kālena vismṛto 'bhyetya bhūrjajño 'līkaniḥspṛhaḥ //",
  "XXksnarm_u:knarm_1.32_0": "kramādgrāmaniyogena nagare gaṇanāpateḥ /",
  "XXksnarm_u:knarm_1.32_1": "dambhasambhāvitaḥ prāpa gṛhakṛtyaṃ vidhervaśāt //",
  "XXksnarm_u:knarm_1.33_0": "tasyānujīvibhiḥ krūrairanuvartanajīvibhiḥ /",
  "XXksnarm_u:knarm_1.33_1": "vasuhīnā vasumatī kṛtā prakaṭataskaraiḥ //",
  "XXksnarm_u:knarm_1.34_0": "dambhadhvajo niṣprapañco lubdhakaḥ kalamākaraḥ /",
  "XXksnarm_u:knarm_1.34_1": "sūcīmukho bhūrjagupto mahīmaṇḍaśca duḥsahāḥ //",
  "XXksnarm_u:knarm_1.35_0": "daityāvatārāḥ saptaite tanmāhātmyānniyoginaḥ /",
  "XXksnarm_u:knarm_1.35_1": "luṇṭhyā vadhyāśca pūjyā ye sarva ityavadanmadāt //",
  "XXksnarm_u:knarm_1.36_0": "upatāpo vajrapātaḥ parigho dvārabhañjakaḥ /",
  "XXksnarm_u:knarm_1.36_1": "dhūmaketuḥ kapimukhaḥ kukṣibhedo gṛholmukaḥ //",
  "XXksnarm_u:knarm_1.37_0": "aṣṭau piśācāstasyaite bhaṭamukhyāḥ puraḥsarāḥ /",
  "XXksnarm_u:knarm_1.37_1": "martyalokavināśāya babhramuryaṣṭipāṇayaḥ //",
  "XXksnarm_u:knarm_1.38_0": "sa vṛtaḥ sevakaśataiḥ sadā dambhaharārcane /",
  "XXksnarm_u:knarm_1.38_1": "stotraṃ paṭhati hāheti kurvansāsruvilocanaḥ //",
  "XXksnarm_u:knarm_1.39_0": "sugirā cittahāriṇyā paśyantyā dṛśyamānayā /",
  "XXksnarm_u:knarm_1.39_1": "hyaḥ kiyanto mayā dattāḥ prāyasthā vijayeśvare //",
  "XXksnarm_u:knarm_1.40_0": "jayatyullāsitānantamahimā parameśvaraḥ /",
  "XXksnarm_u:knarm_1.40_1": "ādau sthitānāmupari prayāntvete trisaptatiḥ //",
  "XXksnarm_u:knarm_1.41_0": "yaḥ sphītaḥ śrīdayābodhaparamānandasampadā /",
  "XXksnarm_u:knarm_1.41_1": "prāyasthāne mṛtā bhaṭṭāḥ kṛṣyantāṃ gulphadāmabhiḥ //",
  "XXksnarm_u:knarm_1.42_0": "vidyoddyotitamāhātmyaḥ sa jayatyaparājitaḥ /",
  "XXksnarm_u:knarm_1.42_1": "nirdhāmadhūmakartāro grāmānyāntu niyoginaḥ //",
  "XXksnarm_u:knarm_1.43_0": "sarvānandasvarūpāya sarvamaṅgalyahetave /",
  "XXksnarm_u:knarm_1.43_1": "sarvasvaharaṇaṃ kṛtvā vadhyā daṇḍaniṣedhinaḥ //",
  "XXksnarm_u:knarm_1.44_0": "sarvakleśāpahartre ca cidrūpabrahmaṇe namaḥ /",
  "XXksnarm_u:knarm_1.44_1": "pīḍitāḥ prasravantyeva prajā guggulubījavat //",
  "XXksnarm_u:knarm_1.45_0": "ityādistotramukharo ghaṇṭābadhiritākhilaḥ /",
  "XXksnarm_u:knarm_1.45_1": "samādiśyāviśaccāśu niyoginibiḍāṃ sabhām //",
  "XXksnarm_u:knarm_1.46_0": "marīcaḥ prathitasthānamāsthito janaduṣkṛtaiḥ /",
  "XXksnarm_u:knarm_1.46_1": "dadarśa dūrādāyāntaṃ kāryadūtaṃ niyoginam //",
  "XXksnarm_u:knarm_1.47_0": "padāla[gnā]śivaṃ devagṛhoccāṭanacākrikam /",
  "XXksnarm_u:knarm_1.47_1": "susūkṣmadalavinyāsavibhāgonnataṭuppikam //",
  "XXksnarm_u:knarm_1.48_0": "atasīkusumacchāyaṃ mṛdusparśāṅgarakṣikam /",
  "XXksnarm_u:knarm_1.48_1": "jātyakastūrikāmodasthūlatūlapaṭīvṛtam //",
  "XXksnarm_u:knarm_1.49_0": "hastāṅgulīnyastahaimatriguṇāvartavālikam /",
  "XXksnarm_u:knarm_1.49_1": "dūrādhvaklamasocchvāsātkurvāṇaṃ vikṛtīrmukhe //",
  "XXksnarm_u:knarm_1.50_0": "dṛṣṭvā piśunamāyāntaṃ taṃ bhāgavatamantike /",
  "XXksnarm_u:knarm_1.50_1": "utthāya harṣādālambya pāṇau pārśve nyaveśayat //",
  "XXksnarm_u:2_0": "iti gṛhakṛtyādhipatiḥ /",
  "XXksnarm_u:knarm_1.51_0": "piśunebhyo namastebhyo yatprasādānniyoginaḥ /",
  "XXksnarm_u:knarm_1.51_1": "dūrasthā api jāyante sahasraśrotracakṣuṣaḥ //",
  "XXksnarm_u:knarm_1.52_0": "so 'bravīttvāmahaṃ śrutvā sthitaṃ śaktimatāṃ dhuri /",
  "XXksnarm_u:knarm_1.52_1": "prāpto devagṛhādeṣa rāśimārgapradarśakaḥ //",
  "XXksnarm_u:knarm_1.53_0": "vastrālaṅkāraratnādi yatkiṃciddevaveśmasu /",
  "XXksnarm_u:knarm_1.53_1": "vidyamānamaśeṣaṃ tatkariṣye prakaṭaṃ tava //",
  "XXksnarm_u:knarm_1.54_0": "vijayeśvaravārāhamārtaṇḍādiṣu vidyate /",
  "XXksnarm_u:knarm_1.54_1": "tvadbhāgyopacayādrāśirapoṣyaparipūrakaḥ //",
  "XXksnarm_u:knarm_1.55_0": "abhīrurapavādeṣu niḥśaṅkaḥ pātakeṣu ca /",
  "XXksnarm_u:knarm_1.55_1": "tatra tīkṣṇo bhṛśaṃ śaśvatkriyatāṃ paripālakaḥ //",
  "XXksnarm_u:knarm_1.56_0": "sa cāsti bhuvi vikhyātaḥ kāyastho bhavatā samaḥ /",
  "XXksnarm_u:knarm_1.56_1": "vinā dhanaṃ vināyāsaṃ sarvasvaharaṇaṃ vinā //",
  "XXksnarm_u:knarm_1.57_0": "brahmahatyā na gaṇyante govadheṣu kathaiva kā /",
  "XXksnarm_u:knarm_1.57_1": "prabhubhaktikṛtā yena mūlādunmūlyate janaḥ //",
  "XXksnarm_u:knarm_1.58_0": "anye 'pi santi sarvatra tadvidhastu na labhyate /",
  "XXksnarm_u:knarm_1.58_1": "nītaḥ svajanako yena nidhanaṃ bandhane dhanī //",
  "XXksnarm_u:knarm_1.59_0": "yadi nāma bhavatpuṇyaiḥ sa sameṣyati madgirā /",
  "XXksnarm_u:knarm_1.59_1": "tatsvagehaṃ nidhānānāṃ viddhi svacchandamandiram //",
  "XXksnarm_u:knarm_1.60_0": "iti bruvāṇamasakṛtkarṇe vihitasaṃvidam /",
  "XXksnarm_u:knarm_1.60_1": "mahattamastamavadattūrṇamānīyatāmiti //",
  "XXksnarm_u:knarm_1.61_0": "tataḥ sa satvaraṃ dvitrairādarāya gatāgataiḥ /",
  "XXksnarm_u:knarm_1.61_1": "tamānināya niścitya pāpinaṃ paripālakam //",
  "XXksnarm_u:3_0": "iti cākrikaḥ puṃścalako vā /",
  "XXksnarm_u:knarm_1.62_0": "kāṣṭhastabdhonnatagrīvaḥ saniḥspandordhvalocanaḥ /",
  "XXksnarm_u:knarm_1.62_1": "kāmalāharitacchāyaśiraḥśāṭakakañcukaḥ //",
  "XXksnarm_u:knarm_1.63_0": "lambamānena mahatāmedhyakroḍānukāriṇā /",
  "XXksnarm_u:knarm_1.63_1": "*udareṇa dareṇeva vyāptaḥ piśitaveśmanā //",
  "XXksnarm_u:knarm_1.64_0": "tīvradarpo mahākopaḥ prāṇahṛnniṣpratikriyaḥ /",
  "XXksnarm_u:knarm_1.64_1": "sopadravaḥ sopatāpaḥ sannipāta iva jvaraḥ //",
  "XXksnarm_u:knarm_1.65_0": "sa mahāntaṃ samāsādya duḥsahaṃ daṃśanaṃ viṭam /",
  "XXksnarm_u:knarm_1.65_1": "līlayaiva vaśīkṛtya lebhe devagṛhānbahūn //",
  "XXksnarm_u:knarm_1.66_0": "tato mūrtairivāyāsaiḥ sahasaiva puraḥsaraiḥ /",
  "XXksnarm_u:knarm_1.66_1": "argha velāṃ yayau kartumasaṅkhyaiḥ parivāritaḥ //",
  "XXksnarm_u:knarm_1.67_0": "kācaro 'yaṃ hiraṇyākṣaḥ pūrvavairamanusmaran /",
  "XXksnarm_u:knarm_1.67_1": "devānavāptaḥ saṃhartumiti taṃ bubudhe janaḥ //",
  "XXksnarm_u:knarm_1.68_0": "bhayātpalāyya yāteṣu dhanikeṣu surālayāt /",
  "XXksnarm_u:knarm_1.68_1": "tamayuḥ punarakṣīṇā devāgāranivāsinaḥ //",
  "XXksnarm_u:knarm_1.69_0": "bhaṭairargalitadvārakavāṭasphoṭanākulaiḥ /",
  "XXksnarm_u:knarm_1.69_1": "prārabdhe gṛhabhāṇḍādiviluṇṭhanamahotsave //",
  "XXksnarm_u:knarm_1.70_0": "sahasā hṛtavastrāṇāṃ gṛhiṇīnāṃ samāyayau /",
  "XXksnarm_u:knarm_1.70_1": "santrastabālakānāṃ ca karuṇo rodanadhvaniḥ //",
  "XXksnarm_u:4_0": "iti paripālakaḥ /",
  "XXksnarm_u:knarm_1.71_0": "athāyayau cirāvāptabahuharṣaskhaladgatiḥ /",
  "XXksnarm_u:knarm_1.71_1": "kṛśaḥ śanaiścarākāro dhūsaraḥ kṣutkṣatodaraḥ //",
  "XXksnarm_u:knarm_1.72_0": "bahucchidraśiraḥśāṭalaḍatparyantatūstakaḥ /",
  "XXksnarm_u:knarm_1.72_1": "śatacakralikāsyūtamalaliptāṅgarakṣakaḥ //",
  "XXksnarm_u:knarm_1.73_0": "śīrṇajīrṇapaṭīguptakakṣyāniyamitāñcalaḥ /",
  "XXksnarm_u:knarm_1.73_1": "yācitānītasaṃśuṣkapāda[tra]vyathitaḥ khalaḥ //",
  "XXksnarm_u:knarm_1.74_0": "lekhādhikārī niḥsvo 'pi lekhasaṃskāragarvitaḥ /",
  "XXksnarm_u:knarm_1.74_1": "paripālakanirdiṣṭo vāyubhakṣa ivoragaḥ //",
  "XXksnarm_u:knarm_1.75_0": "tadgehinī śīrṇavastrakha[ṇḍā]vṛtakaṭītaṭā /",
  "XXksnarm_u:knarm_1.75_1": "kajjalāliptanāsāgrā laḍanmṛtkarṇabhūṣaṇā //",
  "XXksnarm_u:knarm_1.76_0": "kṣudhitāpatyakupitā śūrpārdhāvṛtamastakā /",
  "XXksnarm_u:knarm_1.76_1": "samutthāya saśūtkāraṃ kaṣantī bahuśaḥ sphijau //",
  "XXksnarm_u:knarm_1.77_0": "patyau cirātprāptapade hṛṣṭādāya yatastataḥ /",
  "XXksnarm_u:knarm_1.77_1": "..kṣepāpūpadhūpādyairgaṇādhipamapūjayat //",
  "XXksnarm_u:knarm_1.78_0": "so 'pyanekārthasandeśānākarṇyāvahitaḥ prabhoḥ /",
  "XXksnarm_u:knarm_1.78_1": "dāpyaprasāritakaro lekhānaskhalito 'likhat //",
  "XXksnarm_u:knarm_1.79_0": "dhāvatkalamacītkāratāraḥ kapirivāhataḥ /",
  "XXksnarm_u:knarm_1.79_1": "dīnārāngaṇayannāśu dadau lekhaśatadvayam //",
  "XXksnarm_u:knarm_1.80_0": "paripālakapādānāṃ yatkiṃcidupayujyate /",
  "XXksnarm_u:knarm_1.80_1": "darvī bṛsī paṭalikā kuṇḍabhāṇḍakaraṇḍikā //",
  "XXksnarm_u:knarm_1.81_0": "ityādilekhadānena prasiddhiṃ paramāṃ gataḥ /",
  "XXksnarm_u:knarm_1.81_1": "so 'cireṇābhavatpuṣṭaḥ pūrṇapāṇirmadoddhataḥ //",
  "XXksnarm_u:knarm_1.82_0": "lekhapattrāṇi vigalallocanaḥ parivācayan /",
  "XXksnarm_u:knarm_1.82_1": "cakāra vikṛtīstāstā nānābhrūnetrakuñcanaiḥ //",
  "XXksnarm_u:5_0": "iti lekhakopādhyāyaḥ /",
  "XXksnarm_u:knarm_1.83_0": "tato gṛhītamadhyasthacchattrabhaṅgavyavasthayā (?) /",
  "XXksnarm_u:knarm_1.83_1": "āyayau gañjadiviro bhaṭṭabhāgavatārthitaḥ //",
  "XXksnarm_u:knarm_1.84_0": "sa prāyasthakhalīkārānmānī santyaktakarpaṭaḥ /",
  "XXksnarm_u:knarm_1.84_1": "śiraḥśāṭakavinyāsaśvitritārdhalalāṭabhūḥ //",
  "XXksnarm_u:knarm_1.85_0": "sarvadevagṛhagrāmarāśisaṃhāratatparaḥ /",
  "XXksnarm_u:knarm_1.85_1": "rajjuśeṣīkṛtāśeṣanirjara..ripālakaḥ //",
  "XXksnarm_u:knarm_1.86_0": "sa prāpya pradadau dīrghāṃ śaratṣaṇmāsakalpanām /",
  "XXksnarm_u:knarm_1.86_1": "yasyā madhye 'sti likhitaṃ sārdhaṃ lakṣacatuṣṭayam //",
  "XXksnarm_u:knarm_1.87_0": "svārthopāyaṃ tataḥ pṛṣṭastena svīkārasaṃvidā /",
  "XXksnarm_u:knarm_1.87_1": "uvāca bhāgasantoṣātkiṃcitsadbhāvamāsthitaḥ //",
  "XXksnarm_u:knarm_1.88_0": "asmindevagṛhe te te prasiddhāḥ paripālakāḥ /",
  "XXksnarm_u:knarm_1.88_1": "vikrītanijasarvasvāḥ prayātā madvirodhinaḥ //",
  "XXksnarm_u:knarm_1.89_0": "bhavato 'dya tu kartavyā snehādupakṛtirmayā /",
  "XXksnarm_u:knarm_1.89_1": "kulācāryaḥ sa bhagavāneko hi gururāvayoḥ //",
  "XXksnarm_u:knarm_1.90_0": "svīkṛtairiha dānena pañcaṣaiścākrikāśivaiḥ /",
  "XXksnarm_u:knarm_1.90_1": "bhujyate nikhilaṃ devadravyaṃ bhuktiśca pārṣadī //",
  "XXksnarm_u:knarm_1.91_0": "vikrītaśeṣaṃ yatkiñcidvidyate suramaṇḍale /",
  "XXksnarm_u:knarm_1.91_1": "tanmatenaiva tatsarvaṃ bhujyate nijavattvayā //",
  "XXksnarm_u:knarm_1.92_0": "tathā hi tāmrajaḥ pūrvaṃ mahān nīto ghaṭo mayā /",
  "XXksnarm_u:knarm_1.92_1": "bhaktitastacchatāṃśena kṛtā ghaṇṭā surālaye //",
  "XXksnarm_u:knarm_1.93_0": "kālena ghaṇṭāṃ vikrīya tadaṃśena kṛtā ghaṭī /",
  "XXksnarm_u:knarm_1.93_1": "krameṇa bhakṣitā sāpi kṛtā śeṣeṇa ghaṇṭikā //",
  "XXksnarm_u:knarm_1.94_0": "ciraṃ sañcūrṇitā sāpi kṛtā sūkṣmajhilīmalī /",
  "XXksnarm_u:knarm_1.94_1": "iti kṛtvā tataḥ stokaghaṇṭāṃśaḥ paripālitaḥ //",
  "XXksnarm_u:knarm_1.95_0": "evaṃ caturbhujā luṇṭhiḥ kriyate śivapūjayā /",
  "XXksnarm_u:knarm_1.95_1": "santi dhānyasahasrāṇi kriyatāṃ bhavatātra tu /",
  "XXksnarm_u:knarm_1.95_2": "krayavikrayikā nāma tato vijñapyase mayā //",
  "XXksnarm_u:knarm_1.96_0": "ityupāyaśataistaistaistaduktaiḥ paripālakaḥ /",
  "XXksnarm_u:knarm_1.96_1": "*jaraṭhākhurivākṣoṭaṃ śūnyaṃ cakre surālayam //",
  "XXksnarm_u:6_0": "iti gañjadiviraḥ /",
  "XXksnarm_u:knarm_1.97_0": "athānyarāśipravaṇaḥ pravīṇaḥ sādhuluṇṭhane /",
  "XXksnarm_u:knarm_1.97_1": "āpatpraśamanaṃ prāpa grāmaṃ tasmānniyogavit //",
  "XXksnarm_u:knarm_1.98_0": "tasyāvaskarasaṃchannamahārauravasodare /",
  "XXksnarm_u:knarm_1.98_1": "khaṇḍasphuṭitanāsāgravāridhānīmahādhane //",
  "XXksnarm_u:knarm_1.99_0": "dāmaprotajaraddvāraskhalatkhaḍakhaḍārave /",
  "XXksnarm_u:knarm_1.99_1": "yasya sthitirabhūdgehe kukuṭṭīkoṭarodare //",
  "XXksnarm_u:knarm_1.100_0": "dagdhakambalikākhaṇḍakṛtamuṇḍāvaguṇṭhanaḥ /",
  "XXksnarm_u:knarm_1.100_1": "śvajagdhajīrṇaśīrṇāgropānatkhañjaḥ śanairvrajan //",
  "XXksnarm_u:knarm_1.101_0": "karpaṭītilamṛddarbhapavitrārghasamudgakaiḥ /",
  "XXksnarm_u:knarm_1.101_1": "dārupāttrīṃ vahanpūrṇāṃ bhagnāmākhuvikhaṇḍitām //",
  "XXksnarm_u:knarm_1.102_0": "snāyī japoccalatkūrcaḥ sadācārapade sthitaḥ /",
  "XXksnarm_u:knarm_1.102_1": "dinārdhamapaṭhatstotraṃ gatvā yaḥ suramandiram //",
  "XXksnarm_u:knarm_1.103_0": "gopradakṣiṇakṛdviprapraṇato dvādaśīvrataḥ /",
  "XXksnarm_u:knarm_1.103_1": "dadau dīnajane mārge yatnenaikakapardikām //",
  "XXksnarm_u:knarm_1.104_0": "tasyaiva daivādāyātakāryasyāśu niyoginaḥ /",
  "XXksnarm_u:knarm_1.104_1": "upaskaraṇabhāṇḍādiparipūrṇamabhūdgṛham //",
  "XXksnarm_u:knarm_1.105_0": "śiśire yasya nāṅgāraṃ pradaduḥ prātiveśminaḥ /",
  "XXksnarm_u:knarm_1.105_1": "ayācitaṃ dadustasya vastrālaṅkaraṇepsitam //",
  "XXksnarm_u:knarm_1.106_0": "tataḥ sudhādhavalitaṃ tasya sammārjitāṅganam /",
  "XXksnarm_u:knarm_1.106_1": "bahudāsamabhūdgehaṃ sindūrodaramandiram //",
  "XXksnarm_u:knarm_1.107_0": "miṣṭabhojanasañjātanavalāvaṇyasacchaviḥ /",
  "XXksnarm_u:knarm_1.107_1": "tasyābhūttaruṇī bhāryā di[nai]rapsarasaḥ samā //",
  "XXksnarm_u:knarm_1.108_0": "tato 'pi vrajato grāmaṃ karaṇḍaśayanādikam /",
  "XXksnarm_u:knarm_1.108_1": "niryayau purataśchattraṃ kalaśaṃ tāmrakuṇḍakam //",
  "XXksnarm_u:knarm_1.109_0": "śaktiḥ patadgraho ghaṇṭā tāmrapātramupānahau /",
  "XXksnarm_u:knarm_1.109_1": "karikā bhagavatpādā bhūrjabhastrātha sruksruvau //",
  "XXksnarm_u:knarm_1.110_0": "akṣasūtraṃ maṣībhāṇḍaṃ darpaṇaḥ snānaśāṭikā /",
  "XXksnarm_u:knarm_1.110_1": "sampuṭīṭuppikākhaḍgāḥ pāduke mantrapustikā //",
  "XXksnarm_u:knarm_1.111_0": "nakṣatrapattrikā khaḍgapatraṃ lohitakambalaḥ /",
  "XXksnarm_u:knarm_1.111_1": "pavitrasūtrakaṃ tantrī sūcī kalamakartarī //",
  "XXksnarm_u:knarm_1.112_0": "vacā jatumayī rakṣā kṣurikā yogapaṭṭakaḥ /",
  "XXksnarm_u:knarm_1.112_1": "stotramantrāṇi gaṅgāmṛdbilvamucchiṣṭaphālakam //",
  "XXksnarm_u:knarm_1.113_0": "ityekīkṛtya tasyāgre bhāṇḍopaskaraṇaṃ yayau /",
  "XXksnarm_u:knarm_1.113_1": "itastataḥ samānītamapunardānacetasā //",
  "XXksnarm_u:knarm_1.114_0": "uccaiḥkṛtalatāpāṇirbhāṭakānītaghoṭakaḥ /",
  "XXksnarm_u:knarm_1.114_1": "jhāṅkārapārṣṇiprahatirvadanenāñcatā muhuḥ //",
  "XXksnarm_u:knarm_1.115_0": "santarjayanniva janaṃ jyo..rtamiva kurvatā /",
  "XXksnarm_u:knarm_1.115_1": "śithilasthūlavasanaḥ sa yayau puramutphalan //",
  "XXksnarm_u:knarm_1.116_0": "praviveśa tato grāmaṃ sudhautasitakarpaṭaḥ /",
  "XXksnarm_u:knarm_1.116_1": "kṣayāya grāmyamatsyānāṃ vṛddho baka ivāgataḥ //",
  "XXksnarm_u:knarm_1.117_0": "atha bhojanacaryādivyapadeśaiḥ sahasraśaḥ /",
  "XXksnarm_u:knarm_1.117_1": "tasya yakṣeśvarasyeva nidhānānyāyayuḥ puraḥ //",
  "XXksnarm_u:knarm_1.118_0": "yogī haraṇacintāsu prayogī bhūrjayojane /",
  "XXksnarm_u:knarm_1.118_1": "viyogī nijadārāṇāṃ bhogī narakasampadām //",
  "XXksnarm_u:knarm_1.119_0": "nopayogī phalotpattau doṣodyogī tu kevalam /",
  "XXksnarm_u:knarm_1.119_1": "aśo[kaḥ] satataṃ rogī niyogī jayati prabhuḥ //",
  "XXksnarm_u:knarm_1.120_0": "vṛkṣārohasahasreṣu prāyaḥklāntaśateṣu ca /",
  "XXksnarm_u:knarm_1.120_1": "grāme tasya vipanneṣu narakapratimābhavat //",
  "XXksnarm_u:knarm_1.121_0": "gavāṃ daṇḍāya yaścakre nidhanāvadhibandhanam /",
  "XXksnarm_u:knarm_1.121_1": "kā nāma gaṇanā tasya nṛṣu sarvāparādhiṣu //",
  "XXksnarm_u:knarm_1.122_0": "sarvasvaharaṇaṃ bandho nigraho gṛhabhañjanam /",
  "XXksnarm_u:knarm_1.122_1": "iti tasya mukhādghoraṃ na cacāla vacaḥ sadā //",
  "XXksnarm_u:knarm_1.123_0": "pañcaṣāḥ satataṃ tasya karabhā iva bhārikāḥ /",
  "XXksnarm_u:knarm_1.123_1": "ghṛtamākṣikadīnāramaricārdrakasaindhavam //",
  "XXksnarm_u:knarm_1.124_0": "mudgakambalamāyūropānanmeṣavihaṅgamam /",
  "XXksnarm_u:knarm_1.124_1": "bisadrākṣāmadhughaṭākṣoṭaparyaṅkapīṭhikam //",
  "XXksnarm_u:knarm_1.125_0": "kāṃsyatāmrāyasānekagṛhopaskaraṇādikam /",
  "XXksnarm_u:knarm_1.125_1": "ninyustattadaviśrāntā gṛhaṃ yaccāvadadvacaḥ //",
  "XXksnarm_u:knarm_1.126_0": "daṇḍatyājanalekhāṃśca sa prāptānsvāmino 'ntikāt /",
  "XXksnarm_u:knarm_1.126_1": "sādhikṣepaṃ sathūtkāraṃ cakāra tilaśo nakhaiḥ //",
  "XXksnarm_u:knarm_1.127_0": "nityaṃ māṃsaghṛtāhāraḥ sa rājapuruṣe sthite /",
  "XXksnarm_u:knarm_1.127_1": "bhuṅkte vilavaṇaṃ dambhādeko mudgapaladvayam //",
  "XXksnarm_u:7_0": "iti mārgapatirvyāpāriko vā /",
  "XXksnarm_u:knarm_1.128_0": "nirasya mūladiviraṃ cauryāṇāmacikitsakam /",
  "XXksnarm_u:knarm_1.128_1": "cakāra vārikaṃ so 'tha cikitsācaturaṃ param //",
  "XXksnarm_u:knarm_1.129_0": "sa mukto bandhanāttena kṣipraṃ dvādaśavārṣikāt /",
  "XXksnarm_u:knarm_1.129_1": "lilekha kūṭakapaṭaṃ prakaṭākṣarakovidaḥ //",
  "XXksnarm_u:knarm_1.130_0": "kṛttāṅguṣṭhaḥ sa vāmena pāṇinā diviro rahaḥ /",
  "XXksnarm_u:knarm_1.130_1": "khala..sya gṛhaṃ gatvā vidadhe bhūrjayojanam //",
  "XXksnarm_u:knarm_1.131_0": "gṛhītvā madyakalaśaṃ sa jānuyugalāntare /",
  "XXksnarm_u:knarm_1.131_1": "muhurmuhuḥ parimitaṃ pibanbahutaraṃ śanaiḥ //",
  "XXksnarm_u:knarm_1.132_0": "lilekha cīrīcītkāratāraṃ kalamarekhayā /",
  "XXksnarm_u:knarm_1.132_1": "antyāṅgulyā sanirghoṣaṃ lālayotpuṃsitākṣaraḥ //",
  "XXksnarm_u:knarm_1.133_0": "vilumpanvipragodevanityanaimittikavyayam /",
  "XXksnarm_u:knarm_1.133_1": "śrīcarmakāraguruṇā rugṇanāthena bhāṣitam //",
  "XXksnarm_u:knarm_1.134_0": "śivabhaktibharākrandaṃ muhurgāyankharasvaraḥ /",
  "XXksnarm_u:knarm_1.134_1": "yūkāḥ piṣannakhāgreṇa muhuruccitya kambalāt //",
  "XXksnarm_u:knarm_1.135_0": "muhurniḥśvasya niḥśvasya nindansaṃsāraceṣṭitam /",
  "XXksnarm_u:knarm_1.135_1": "vyayena sa samīkurvanpraveśaṃ harṣanirbharaḥ //",
  "XXksnarm_u:knarm_1.136_0": "āviṣṭa iva vetālaścakampe madyaghūrṇitaḥ /",
  "XXksnarm_u:knarm_1.136_1": "utsaratpaṭalīmiśrakaṅkāvalayamālitaḥ //",
  "XXksnarm_u:knarm_1.137_0": "sthūlabhūrjaphaḍatkārasphāravādyarasākulaḥ /",
  "XXksnarm_u:knarm_1.137_1": "karparīcchidraniryātavyāvalgivṛṣaṇadvayaḥ //",
  "XXksnarm_u:knarm_1.138_0": "luṭhatpūrṇamaṣībhāṇḍacchaṭācchuritavigrahaḥ /",
  "XXksnarm_u:knarm_1.138_1": "nanarta diviraḥ kṣībo nagno bhagnabṛsīghaṭaḥ //",
  "XXksnarm_u:knarm_1.139_0": "dhūsaro maladigdhāṅgaḥ sa piśāca ivotthitaḥ /",
  "XXksnarm_u:knarm_1.139_1": "janajīvāpahāreṇa nananda madanirbharaḥ //",
  "XXksnarm_u:knarm_1.140_0": "kakṣākuṭṭanasaṅghaṭṭaṭāṃkārā..jakāriṇaḥ /",
  "XXksnarm_u:knarm_1.140_1": "skandhavādyarasaḥ ko 'pi tasyābhūnnirjane ciram //",
  "XXksnarm_u:8_0": "iti grāmadiviraḥ /",
  "XXksnarm_u:knarm_1.141_0": "vyāpṛto 'pyaniśaṃ tena divireṇāpahāriṇā /",
  "XXksnarm_u:knarm_1.141_1": "vātenevānalaḥ sārdhaṃ jajvāla janakānanam //",
  "XXksnarm_u:knarm_1.142_0": "acirādatha saṃvṛtte gṛhe tasya mahādhane /",
  "XXksnarm_u:knarm_1.142_1": "alaṅkṛtā mālyavatī tāmbūladalanavratā //",
  "XXksnarm_u:knarm_1.143_0": "gṛhiṇī darpaṇaparā rājamārgāvalokinī /",
  "XXksnarm_u:knarm_1.143_1": "babhāra tadvirahitā bhūpālalalanāmadam //",
  "XXksnarm_u:knarm_1.144_0": "hāro bhārāyate hematāṭaṅkaṃ me na vallabham /",
  "XXksnarm_u:knarm_1.144_1": "dhigvaṇigvanitāyogyāṃ gurvīṃ kanakasūtrikām //",
  "XXksnarm_u:knarm_1.145_0": "ekaivaikāvalī kāntā laliteyaṃ priyā mama /",
  "XXksnarm_u:knarm_1.145_1": "iti darpagirā tasyā nābhavat kasya vismayaḥ //",
  "XXksnarm_u:knarm_1.146_0": "aho bhagavatī kāryasarvasiddhipradā maṣī /",
  "XXksnarm_u:knarm_1.146_1": "aho prabalavānko 'pi kalamaḥ kamalāśrayaḥ //",
  "XXksnarm_u:knarm_1.147_0": "yā papau yācitaṃ cāmaṃ bhagnasyūtāśmabhājane /",
  "XXksnarm_u:knarm_1.147_1": "tayaiva pīyate raupyapātre kastūrikāmadhu //",
  "XXksnarm_u:knarm_1.148_0": "ityadhastāṃ samālokya harmye kāyasthasundarīm /",
  "XXksnarm_u:knarm_1.148_1": "tatprātiveśmikasutāḥ kulīnā jaguraṅganāḥ //",
  "XXksnarm_u:9_0": "[iti] narmamālāyāṃ prathamaḥ parihāsaḥ //",
  "XXksnarm_u:10_0": "dvitīyaḥ parihāsaḥ",
  "XXksnarm_u:knarm_2.1_0": "sāpi bālakuraṅgākṣī yauvanena pramāthinā /",
  "XXksnarm_u:knarm_2.1_1": "bhidyamāneva darpeṇa na dadarśa vasundharām //",
  "XXksnarm_u:knarm_2.2_0": "śvaśrūjanaviruddhā sā taruṇaprātiveśmikā /",
  "XXksnarm_u:knarm_2.2_1": "parihāsakathāśīlā gītavādyānurāgiṇī //",
  "XXksnarm_u:knarm_2.3_0": "cārusaurabhaliptāṅgī na sā jagrāha kañcukam /",
  "XXksnarm_u:knarm_2.3_1": "darśayantī stanābhogamardhasrastaśiroṃśukā //",
  "XXksnarm_u:knarm_2.4_0": "jṛmbhamāṇā parāvṛttya sācīkṛtavilocanā /",
  "XXksnarm_u:knarm_2.4_1": "janamaikṣata lolākṣī valitatrivalīlatā //",
  "XXksnarm_u:knarm_2.5_0": "ayatnasādhyāṃ tāṃ vīkṣya viṭā lalitalocanām /",
  "XXksnarm_u:knarm_2.5_1": "babhramustadgṛhopānte nirvyāpāragatāgatāḥ //",
  "XXksnarm_u:knarm_2.6_0": "ciraṃ tadarthinaścitravastra*veṣavibhūṣitāḥ /",
  "XXksnarm_u:knarm_2.6_1": "sugandhitailatāmbūladhūpādivyayakāriṇaḥ //",
  "XXksnarm_u:knarm_2.7_0": "niyogidhanabaddhāśāḥ strīratnaprāptisotsukāḥ /",
  "XXksnarm_u:knarm_2.7_1": "sasmitākṣinikocādivikāraśatakāriṇaḥ //",
  "XXksnarm_u:knarm_2.8_0": "tajjñairapyaparijñātapadāśchidrapratīkṣiṇaḥ /",
  "XXksnarm_u:knarm_2.8_1": "daṃśakāmā bhujaṅgāste līlākuṭilagāminaḥ //",
  "XXksnarm_u:knarm_2.9_0": "śūnyāṃ devakuṭīṃ gatvā prasiddhāḥ pāradārikāḥ /",
  "XXksnarm_u:knarm_2.9_1": "dvitrāstatsaṅgamopāyaṃ prātiveśmyā vyacintayan //",
  "XXksnarm_u:knarm_2.10_0": "eko 'vadattatra viṭaḥ sulabhaiṣā na saṃśayaḥ /",
  "XXksnarm_u:knarm_2.10_1": "khalvāṭaṃ tundilaṃ vṛddhaṃ svapatiṃ sahate katham //",
  "XXksnarm_u:knarm_2.11_0": "nityapravāsinaṃ lubdhamīrṣyāluṃ suratāsaham /",
  "XXksnarm_u:knarm_2.11_1": "mattacchāgamadāmodaṃ bahalaṣṭhīvinaṃ śaṭham //",
  "XXksnarm_u:knarm_2.12_0": "sutoparodhovandhyāyā nāsyā na ca vayaḥkṣayaḥ /",
  "XXksnarm_u:knarm_2.12_1": "na ca duḥkhābhibhūtāsau rāgadagdhā na lakṣyate //",
  "XXksnarm_u:knarm_2.13_0": "etairhi doṣairnāyānti duḥśīlā api yoṣitaḥ /",
  "XXksnarm_u:knarm_2.13_1": "aparaḥ prāha bhavatā sābhiprāyaṃ vicintitam /",
  "XXksnarm_u:knarm_2.13_2": "pratyāsattyā paricaye kintu yatno vidhīyatām //",
  "XXksnarm_u:knarm_2.14_0": "vivāhayajñatīrthādidevayātrotsavairvinā /",
  "XXksnarm_u:knarm_2.14_1": "na labhyate paricayaḥ paradāropasarpaṇe //",
  "XXksnarm_u:knarm_2.15_0": "suciraṃ prekṣaṇaṃ lolakuntalottālanaṃ muhuḥ /",
  "XXksnarm_u:knarm_2.15_1": "tatsambaddhāḥ sāpadeśāḥ kathāstyāgaprakāśanam //",
  "XXksnarm_u:knarm_2.16_0": "bhogasaubhāgyayaśasāṃ prasiddhipratipādanam /",
  "XXksnarm_u:knarm_2.16_1": "mandamandaṃ vacaḥ svairaṃ tadvākyaśravaṇādaraḥ //",
  "XXksnarm_u:knarm_2.17_0": "tanmukhanyastanayanaṃ cumbanāliṅganaṃ śiśoḥ /",
  "XXksnarm_u:knarm_2.17_1": "śilpasampādanaṃ cāsyā vastrālaṅkara*ṇekṣitam //",
  "XXksnarm_u:knarm_2.18_0": "jāte paricaye mālyatāmbūlādisamarpaṇam /",
  "XXksnarm_u:knarm_2.18_1": "bhittau nipīḍanaṃ gāḍhaṃ vijane paricumbanam //",
  "XXksnarm_u:knarm_2.19_0": "guhyasparśo ratiśceti śīlavidhvaṃsayuktayaḥ /",
  "XXksnarm_u:knarm_2.19_1": "itthaṃ kā nāma na mayā kṛtā śīlaparāṅmukhī //",
  "XXksnarm_u:11_0": "niyogibhāryā labhyaiva sarvadā gamanonmukhī /",
  "XXksnarm_u:12_0": "iti pāradārikaḥ /",
  "XXksnarm_u:knarm_2.20_0": "athāvadattṛtīyo 'pi svādhīnaṃ sarvameva naḥ /",
  "XXksnarm_u:knarm_2.20_1": "kintvatra vidhivaimukhyād vighnaḥ samupalakṣyate //",
  "XXksnarm_u:knarm_2.21_0": "yo 'yaṃ tīkṣṇākṣapaṭale citraguptaviceṣṭitaḥ /",
  "XXksnarm_u:knarm_2.21_1": "niḥśeṣajīvanātaṅkavidhāyī nirguṭāntakaḥ //",
  "XXksnarm_u:knarm_2.22_0": "bhārakocchṛṅkhalāyāsakhaṇḍalekhyādiyuktibhiḥ /",
  "XXksnarm_u:knarm_2.22_1": "nirguṭāḥ prāpitā yena gopālapaśupālatām //",
  "XXksnarm_u:knarm_2.23_0": "na kālo yadi nāmāsau tat kiṃ jīvanahṛnnṛṇām /",
  "XXksnarm_u:knarm_2.23_1": "pakṣā .. .. .. .. .. ścettatkimekāṅganāśanaḥ //",
  "XXksnarm_u:knarm_2.24_0": "kiyanto 'dya mṛtāḥ kutra pṛcchanniti muhurmuhuḥ /",
  "XXksnarm_u:knarm_2.24_1": "mṛtajīvī śvatulyo 'sau bhuṅkte kāpālikavratam //",
  "XXksnarm_u:knarm_2.25_0": "haraṇodyatahasto 'sau sādhūnāmapi vartane /",
  "XXksnarm_u:knarm_2.25_1": "sadoṣairdīyate 'smābhirna[ra]kāya tilāñjaliḥ //",
  "XXksnarm_u:knarm_2.26_0": "yadyapyasau snuṣākāmī kalyapālakulojjvalaḥ /",
  "XXksnarm_u:knarm_2.26_1": "tathāpi sarvaḥ sarvajñaḥ paradoṣānudarśane //",
  "XXksnarm_u:knarm_2.27_0": "athavāstyeva me mitraṃ śaktimānrājavallabhaḥ /",
  "XXksnarm_u:knarm_2.27_1": "vāṅmātreṇaiva naḥ sarvaṃ saṃrakṣiṣyati jīvanam //",
  "XXksnarm_u:knarm_2.28_0": "agāradāhino dhenustrīśiśubrāhmaṇāntakāḥ /",
  "XXksnarm_u:knarm_2.28_1": "bahavo rakṣitāstena digvārtāmātrasevakāḥ //",
  "XXksnarm_u:13_0": "iti jīvanadiviraḥ /",
  "XXksnarm_u:knarm_2.29_0": "gṛhaṃ niyogikāntāyāḥ praviśatyatinirbharam /",
  "XXksnarm_u:knarm_2.29_1": "eṣā śramaṇikā nityaṃ kuṭṭanī vajrayoginī //",
  "XXksnarm_u:knarm_2.30_0": "yā mātā vaśyayogānāṃ jārāṇāṃ siddhadūtikā /",
  "XXksnarm_u:knarm_2.30_1": "naropapattidīkṣāsu strīṇāṃ samayadevatā //",
  "XXksnarm_u:knarm_2.31_0": "arundhatīmapi kṣipraṃ pratārayati līlayā /",
  "XXksnarm_u:knarm_2.31_1": "purāṇapuṃścalī sā hi jāhnavīṃ manyate tṛṇam //",
  "XXksnarm_u:knarm_2.32_0": "sā samīhitamasmākamacireṇa vidhāsyati /",
  "XXksnarm_u:knarm_2.32_1": "ityuktvā te yayurdhūrtā vṛddhaśramaṇikāgṛham //",
  "XXksnarm_u:knarm_2.33_0": "śramaṇikā /",
  "XXksnarm_u:knarm_2.33_1": "kadācidatha tāmeva harmye hariṇalocanām /",
  "XXksnarm_u:knarm_2.33_2": "sattrabhojanapūrṇāṅgaḥ punarāyātayauvanaḥ //",
  "XXksnarm_u:knarm_2.34_0": "nirdagdhacandanasphāratilakaḥ pṛthujūṭabhṛt /",
  "XXksnarm_u:knarm_2.34_1": "māyūropānadāmandamandarārāvagarvitaḥ //",
  "XXksnarm_u:knarm_2.35_0": "kakṣāntasaṃvṛtapaṭo brāhmaṇānapi na spṛśan /",
  "XXksnarm_u:knarm_2.35_1": "re re dāsīsutetyādi janaṃ kopena bhartsayan //",
  "XXksnarm_u:knarm_2.36_0": "malapatraṃ vahanmūrkho dadarśa maṭhadaiśikaḥ /",
  "XXksnarm_u:knarm_2.36_1": "sahasā vismayāviṣṭo daṣṭo makaraketunā //",
  "XXksnarm_u:knarm_2.37_0": "niyogigṛhabālānāmupādhyāyamupetya saḥ /",
  "XXksnarm_u:knarm_2.37_1": "āyayau māsamūlyena nityamakṣaraśikṣakaḥ //",
  "XXksnarm_u:knarm_2.38_0": "labdhapraveśastāmeva dhyāyandhū[rtaḥ] papāṭha saḥ /",
  "XXksnarm_u:knarm_2.38_1": "jānannapi lipiṃ sarvāmoṃkāramalikhacchanaiḥ //",
  "XXksnarm_u:knarm_2.39_0": "kautukādgṛhanārībhirvṛtastasthau tadunmukhaḥ /",
  "XXksnarm_u:knarm_2.39_1": "upādhyāyo 'pi dīnāragaṇanāṃ vidadhaddhiyā //",
  "XXksnarm_u:knarm_2.40_0": "aṣṭāvatārastotreṇa sarvajña iva garvitaḥ /",
  "XXksnarm_u:knarm_2.40_1": "daiśikaṃ pāṭhayāmīti so 'bhūdadhikamuddhataḥ //",
  "XXksnarm_u:knarm_2.41_0": "pāntu no bhagavatpādā jaghanyajanavatsalāḥ /",
  "XXksnarm_u:knarm_2.41_1": "paralokasya hantāro gamane kṣemakāriṇaḥ //",
  "XXksnarm_u:knarm_2.42_0": "bhābhūto kuṅkumārdrau ^ ^ ^ ^ ^ _ rainaisaddṛśau _ _ _ _ ^ _ _ ^ ^ ^ musimusi lakṣaṇau phenaparvau /",
  "XXksnarm_u:knarm_2.42_1": "_ _ _ _ ^ _ _ maṇikanakadharau divyagandhānuliptau saṅgrāmeṇa praviṣṭau palupa ^ ^ ^ nau labhyatāṃ rājyalakṣmīḥ /",
  "XXksnarm_u:knarm_2.43_0": "gaṅgāyamunayorbilvavṛṣabhaṃ *pūrṇakumbhayoḥ /",
  "XXksnarm_u:knarm_2.43_1": "pañcacandana lī paṭṭabandhaṃ bhaviṣyati (?) //",
  "XXksnarm_u:knarm_2.44_0": "ityādi dattvā bālānāṃ nityaṃ phalahakeṣu saḥ /",
  "XXksnarm_u:knarm_2.44_1": "varṣaṃ tiṣṭhati niḥśaṃko gaṇayanmāsavetanam //",
  "XXksnarm_u:knarm_2.45_0": "kartanaṃ likhanaṃ sūcīpaṭṭikāvānamauṣadham /",
  "XXksnarm_u:knarm_2.45_1": "kurvanna *vetti purataḥ sthitānno vā kumārakān //",
  "XXksnarm_u:knarm_2.46_0": "upādhyāyetyabhihito vakti krodhāgninā jvalan /",
  "XXksnarm_u:knarm_2.46_1": "gāndharvikaścarmakṛdvā kiṃ tavāsmīti niṣṭhuraḥ //",
  "XXksnarm_u:14_0": "iti dārkopādhyāyaḥ /",
  "XXksnarm_u:knarm_2.47_0": "sasmitaṃ sasmitālāpaṃ muhurgoṣṭhīvidhāyinam /",
  "XXksnarm_u:knarm_2.47_1": "niyogikāntā paśyantī daiśikaṃ nācalat tataḥ //",
  "XXksnarm_u:knarm_2.48_0": "sa bhāṣāṃ buddhyamāno 'pi tattatstrībhirudāhṛtām /",
  "XXksnarm_u:knarm_2.48_1": "kiṃ bhaṇantīti papraccha prollasadbhrūlato muhuḥ //",
  "XXksnarm_u:knarm_2.49_0": "sa tābhirnarmasotprāsasādhikṣepaviḍambanaiḥ /",
  "XXksnarm_u:knarm_2.49_1": "āyāsyamāno mattābhirabhūtprahasitānanaḥ //",
  "XXksnarm_u:knarm_2.50_0": "nāyaṃ kiñcinmahābhāgo jānāti na ca budhyate /",
  "XXksnarm_u:knarm_2.50_1": "iti no bhejire lajjā vivastrā api tasya tāḥ //",
  "XXksnarm_u:knarm_2.51_0": "ṛṣyaśṛṅgavrataḥ so 'tha vi .. .. .. .. .. .. .. /",
  "XXksnarm_u:knarm_2.51_1": "tāsāṃ goṣṭhīrasābhijñaḥ stanau pasparśa pāṇinā //",
  "XXksnarm_u:knarm_2.52_0": "sa bījāśva ivotsṛṣṭo vaḍavāmaṇḍale yuvā /",
  "XXksnarm_u:knarm_2.52_1": "siṣeve lalanāḥ sarvāḥ proṣitasya niyoginaḥ //",
  "XXksnarm_u:knarm_2.53_0": "bhrātṛjāyāṃ svasāraṃ ca tāṃ ca bhāryāṃ mṛgīdṛśam /",
  "XXksnarm_u:knarm_2.53_1": "anyāścāsya sadā svairamakāmayata daiśikaḥ //",
  "XXksnarm_u:knarm_2.54_0": "tāstena jāraguruṇā kṛtadīkṣā varāṅganāḥ /",
  "XXksnarm_u:knarm_2.54_1": "babhūvuḥ sarvagāminyo nirvikalpavrate sthitāḥ //",
  "XXksnarm_u:15_0": "iti maṭhadaiśikaḥ /",
  "XXksnarm_u:knarm_2.55_0": "tayā śramaṇikādūtyā tataste 'pi kṛtodyamāḥ /",
  "XXksnarm_u:knarm_2.55_1": "dhūrtāḥ svādhīnatāṃ prāptāṃ svairiṇīṃ tāṃ siṣevire //",
  "XXksnarm_u:knarm_2.56_0": "athādhikārī taruṇīṃ sotkaṇṭhastāṃ smaranpriyām /",
  "XXksnarm_u:knarm_2.56_1": "bhṛtavastro viveśāśu mithyāgrāmacikitsayā //",
  "XXksnarm_u:knarm_2.57_0": "sa sevārthaṃ samānītaghṛtamākṣikasarpiṣā /",
  "XXksnarm_u:knarm_2.57_1": "bhārikairdhanikairbhītyā nagaraṃ samapūrayat //",
  "XXksnarm_u:knarm_2.58_0": "prāptaṃ vilokya sucirāttaṃ dṛṣṭānekakāmukā /",
  "XXksnarm_u:knarm_2.58_1": "pīvaraṃ grāmyamāsannarogaṃ pūrṇamivāmbunā //",
  "XXksnarm_u:knarm_2.59_0": "tāṃ ca meṣaghṛtāmikṣākilāṭamadhusampadam /",
  "XXksnarm_u:knarm_2.59_1": "rurodaikena netreṇa jahāsānyena tadvadhūḥ //",
  "XXksnarm_u:knarm_2.60_0": "idaṃ suruciraṃ vastraṃ krītamābharaṇañca te /",
  "XXksnarm_u:knarm_2.60_1": "tasyetivādino dṛptā sā cakre sarvamaśrutam //",
  "XXksnarm_u:knarm_2.61_0": "sā śirovedanāvyājanibaddhābhyaṅgapaṭṭikā /",
  "XXksnarm_u:knarm_2.61_1": "stanantī sasvanaṃ patyurnābhavatpārśvavartinī //",
  "XXksnarm_u:knarm_2.62_0": "tato vācāla[vā]cālamālākalakalākule /",
  "XXksnarm_u:knarm_2.62_1": "gṛhe tasyābhavadvyagragrāma[dā]se mahotsavaḥ //",
  "XXksnarm_u:knarm_2.63_0": "dinānte bahubhaktāśī lohitāsavadurmadaḥ /",
  "XXksnarm_u:knarm_2.63_1": "niyogī śayane tasthau kumbhakarṇa ivāparaḥ //",
  "XXksnarm_u:knarm_2.64_0": "atha kṛcchrādivābhyetya rātriśeṣe tadaṅganā /",
  "XXksnarm_u:knarm_2.64_1": "āliṅgane samudvignā cumbane valitānanā //",
  "XXksnarm_u:knarm_2.65_0": "rundhānā jaghanasparśamūrusvastikaniścalā /",
  "XXksnarm_u:knarm_2.65_1": "gṛhavyāpārakhinneva nidrāṃ cakre mudhaiva sā //",
  "XXksnarm_u:knarm_2.66_0": "tataḥ prabhāte prasṛte bhūrjabhāṇḍādike puraḥ /",
  "XXksnarm_u:knarm_2.66_1": "vadantī sarvagātreṣu śūlaṃ sāpyakarotklamam //",
  "XXksnarm_u:knarm_2.67_0": "athāhūtaḥ parijanairvaidyo madyāmiṣapriyaḥ /",
  "XXksnarm_u:knarm_2.67_1": "nidhiṃ hastagataṃ daivānmanyamānaḥ samāyayau //",
  "XXksnarm_u:16_0": "sabhārtṛkā /",
  "XXksnarm_u:knarm_2.68_0": "namo vidyāvihīnāya vaidyāyāvadyakāriṇe /",
  "XXksnarm_u:knarm_2.68_1": "nihatānekalokāya *sarpāyevāpamṛtyave //",
  "XXksnarm_u:knarm_2.69_0": "bhrānto gṛhaśataṃ tūrṇaṃ bhārākrānta ivocchvasan /",
  "XXksnarm_u:knarm_2.69_1": "lalāṭasvedasalilaṃ pāṇinā vikṣipanmuhuḥ //",
  "XXksnarm_u:knarm_2.70_0": "vahannauṣadhasaṅketanāmasaṃyogacīrikām /",
  "XXksnarm_u:knarm_2.70_1": "kṛtāntādhikṛtasyāgrādyaḥ prāyastha ivāgataḥ //",
  "XXksnarm_u:knarm_2.71_0": "cikitsako 'rthaprāṇānāṃ vyādhīnāmacikitsakaḥ /",
  "XXksnarm_u:knarm_2.71_1": "ājīvamīśvaraḥ śūlī yena na tyajyate janaḥ //",
  "XXksnarm_u:knarm_2.72_0": "sa vaidyaḥ kālakūṭo vā vyālo vetāla eva vā /",
  "XXksnarm_u:knarm_2.72_1": "bhūyasā yāti māṃsena yaḥ kṣipramanukūlatām //",
  "XXksnarm_u:knarm_2.73_0": "sa vaidya eva kupito vāyurāyuḥkṣayaṅkaraḥ /",
  "XXksnarm_u:knarm_2.73_1": "hastasparśena trimalakṣālakaḥ kṣapitendriyaḥ //",
  "XXksnarm_u:knarm_2.74_0": "kṛcchrasannyāsakṛtpuṃsāṃ prāṇācāryaḥ kimucyate /",
  "XXksnarm_u:knarm_2.74_1": "sthitaṃ bhuktaṃ nu pītaṃ nu vaidyeneti pralāpinaḥ //",
  "XXksnarm_u:knarm_2.75_0": "yā .. vidhatte yatnena bhiṣagārtopajīvakaḥ /",
  "XXksnarm_u:knarm_2.75_1": "nagarotsavayātrāsu vivāheṣvatibhojanāt /",
  "XXksnarm_u:knarm_2.75_2": "janatā yāti yanmāndyaṃ tadvaidyasya śaneḥ phalam //",
  "XXksnarm_u:knarm_2.76_0": "guhyāṅgasparśakṛtstrīṇāṃ bahvāśī jīvitāpahaḥ /",
  "XXksnarm_u:knarm_2.76_1": "nṛṇāṃ tridoṣakṛtsatyaṃ vaidya eva na tu jvaraḥ //",
  "XXksnarm_u:knarm_2.77_0": "vidyāvirahitā vaidyāḥ kāyasthāḥ prabhaviṣṇavaḥ /",
  "XXksnarm_u:knarm_2.77_1": "durācārāśca guravaḥ prajānāṃ kṣayahetavaḥ //",
  "XXksnarm_u:knarm_2.78_0": "upasṛtya sa pasparśa stanau tasyāḥ susaṃhatau /",
  "XXksnarm_u:knarm_2.78_1": "kaṭhinau satatasparśau khalaḥ khalatarāviva //",
  "XXksnarm_u:knarm_2.79_0": "laṅghanaṃ sahate naiṣā hitaṃ śūle na vṛṃhaṇam /",
  "XXksnarm_u:knarm_2.79_1": "karotu mama cintāsu sarvāhāraṃ mayā saha //",
  "XXksnarm_u:knarm_2.80_0": "jaḍā hyasyāḥ sthitā buddhirdhātuśca viṣamaḥ sthitaḥ /",
  "XXksnarm_u:knarm_2.80_1": "tasmātsnigdhā dadhi pūrvamatra yojyaṃ saśarkaram //",
  "XXksnarm_u:knarm_2.81_0": "ityukte vaidyanāthena strībhiḥ tūrṇaṃ sasambhramam /",
  "XXksnarm_u:knarm_2.81_1": "āhūtaḥ pādapatanairjyotirgaṇaka āyayau //",
  "XXksnarm_u:17_0": "vaidyaḥ /",
  "XXksnarm_u:knarm_2.82_0": "jyotiḥśāstravide tasmai namo 'stu jñānacakṣuṣe /",
  "XXksnarm_u:knarm_2.82_1": "varṣaṃ pṛcchatyavarṣaṃ vā dhīvarānyo vinaṣṭadhīḥ //",
  "XXksnarm_u:knarm_2.83_0": "grahanakṣatratārāṇāṃ saṃkhyāne 'pyakṛtaśramaḥ /",
  "XXksnarm_u:knarm_2.83_1": "atītānāgatajñānadambhāya malapatrabhṛt //",
  "XXksnarm_u:knarm_2.84_0": "tava varṣatrayīmadhye kaścidvittavyayo bhavet /",
  "XXksnarm_u:knarm_2.84_1": "jvaraśca netrapīḍā ca lābhāṃśo 'pyavicintitaḥ //",
  "XXksnarm_u:knarm_2.85_0": "na kaścidupakāraṃ te manyate śatravaśca te /",
  "XXksnarm_u:knarm_2.85_1": "santi tebhyo bhayaṃ deharakṣāyāṃ naiva bādhate //",
  "XXksnarm_u:knarm_2.86_0": "durbalo dṛśyase bhrātaryūṣaṃ na kuruṣe katham /",
  "XXksnarm_u:knarm_2.86_1": "apyasti kāmalā nūnaṃ tāṃ mantreṇa nudāmyaham //",
  "XXksnarm_u:knarm_2.87_0": "iti sādhāraṇajñānamantravaidyakamiśritam /",
  "XXksnarm_u:knarm_2.87_1": "jyotiḥśāstraṃ vigaṇayanyo muṣṇāti jaḍāśayān //",
  "XXksnarm_u:knarm_2.88_0": "prāṅniyogivadhūvṛttaṃ jānannapi janaśrutam /",
  "XXksnarm_u:knarm_2.88_1": "dhūrto dhūlipaṭe cakre rāśicakraṃ mudhaiva saḥ //",
  "XXksnarm_u:knarm_2.89_0": "kṣipte niyoginā tatra dīnārakusumotkare /",
  "XXksnarm_u:knarm_2.89_1": "dambhastabdhaściraṃ tasthau svāṅgulīgaṇanāparaḥ //",
  "XXksnarm_u:knarm_2.90_0": "tato 'vadanmandamandaṃ protkṣiptabhrūlato muhuḥ /",
  "XXksnarm_u:knarm_2.90_1": "iyamāpāṇḍuramukhī ratikāmena pīḍitā //",
  "XXksnarm_u:knarm_2.91_0": "durnivāraśca nārīṇāṃ piśāco ratirāgakṛt /",
  "XXksnarm_u:knarm_2.91_1": "punaḥ śūnyagṛhe snātā guhyakena nirambarā /",
  "XXksnarm_u:knarm_2.91_2": "gṛhītetyatra paśyāmi cakre śukrasamāgamāt //",
  "XXksnarm_u:18_0": "iti gaṇakaḥ /",
  "XXksnarm_u:knarm_2.92_0": "tataḥ prayāte gaṇake cintite śukrapūjane /",
  "XXksnarm_u:knarm_2.92_1": "niryatpalālapūlīkaḥ pādato dhūlidhūsaraḥ //",
  "XXksnarm_u:knarm_2.93_0": "dāmabaddhakaṭirgrāmyaḥ śīrṇaniṣka .. .. lakaḥ /",
  "XXksnarm_u:knarm_2.93_1": "visṛṣṭaṃ tatsahāyena dadau lekhaṃ niyoginaḥ //",
  "XXksnarm_u:knarm_2.94_0": "eḍikāvyapadeśena gāvaḥ pādairhṛtā daśa /",
  "XXksnarm_u:knarm_2.94_1": "tāsāṃ madhyān mṛtāḥ pañca pañca śeṣāḥ sthitāḥ khale //",
  "XXksnarm_u:knarm_2.95_0": "tanmuktaye tvarāyātāḥ sahanto 'pi dinatrayam /",
  "XXksnarm_u:knarm_2.95_1": "tadabhāve 'pi lābhaste grāme daṇḍaḥ patiṣyati //",
  "XXksnarm_u:knarm_2.96_0": "ghṛtanāḍīnimittena yaścāsau bandhane dhṛtaḥ /",
  "XXksnarm_u:knarm_2.96_1": "so 'pi vipro nirāhārastīkṣṇaḥ pañcatvamāgataḥ //",
  "XXksnarm_u:knarm_2.97_0": "pādāntike ca prahitaṃ tasya pradhanapatrakam /",
  "XXksnarm_u:knarm_2.97_1": "baddhaṃ mayā tatkalatraṃ mudritaṃ sakalaṃ gṛham //",
  "XXksnarm_u:knarm_2.98_0": "yānskandhakanimittena prāyasthānparipālakaḥ /",
  "XXksnarm_u:knarm_2.98_1": "pradadau māsavṛttyaiva te mayā tadgṛhe dhṛtāḥ //",
  "XXksnarm_u:knarm_2.99_0": "dhānyarāśiḥ prabhūto 'sti tūrṇamāgamyatāmiha /",
  "XXksnarm_u:knarm_2.99_1": "tātparyamiti vijñaptāḥ pādā jyeṣṭhārkavāsare //",
  "XXksnarm_u:19_0": "khvāśapatiḥ tūṇarakṣako /",
  "XXksnarm_u:knarm_2.100_0": "vācayannityasau lekhaṃ tasya karmaṇyatāṃ *tataḥ /",
  "XXksnarm_u:knarm_2.100_1": "praśaśaṃsa sahāyasya niyogī harṣanirbharaḥ //",
  "XXksnarm_u:knarm_2.101_0": "so 'bhūtpūrvataraṃ bauddhastato dambhāya vaiṣṇavaḥ /",
  "XXksnarm_u:knarm_2.101_1": "rakṣārthamatha bhāryāyā jātakaulāgamādaraḥ //",
  "XXksnarm_u:knarm_2.102_0": "ānināya guruṃ garvadambhalobhaniketanam /",
  "XXksnarm_u:knarm_2.102_1": "māyākuhakalaulyānāṃ dīkṣāsamayamaṇḍalam //",
  "XXksnarm_u:knarm_2.103_0": "namaste gurunāthāya dhanadārāpahāriṇe /",
  "XXksnarm_u:knarm_2.103_1": "kṣobhiṇe sarvabhakṣāya yakṣāyeva kṣapāśine //",
  "XXksnarm_u:knarm_2.104_0": "*bhālanyastārdhasindūrapattrikāpuṣpagucchakaḥ /",
  "XXksnarm_u:knarm_2.104_1": "bi[ndū]pabindunityārdramahālālāṭakarparaḥ //",
  "XXksnarm_u:knarm_2.105_0": "karṇamūlaśikhāmātragrathitasvalpajūṭikaḥ /",
  "XXksnarm_u:knarm_2.105_1": "kuṅkumāṅkitakarṇāgraḥ kācarākṣo mahāhanuḥ //",
  "XXksnarm_u:knarm_2.106_0": "khalvāṭo viralaśmaśrurdīrghavākpraskhalankvacit /",
  "XXksnarm_u:knarm_2.106_1": "bibhrāṇo vadanaṃ vṛddhamahiṣībhagavibhramam //",
  "XXksnarm_u:knarm_2.107_0": "kṣaṇātpibati yo madyaghaṭaṃ ghaṭaghaṭāravaiḥ /",
  "XXksnarm_u:knarm_2.107_1": "tasya kaṇṭhapraṇālasya sthaulyaṃ kenopamīyatām //",
  "XXksnarm_u:knarm_2.108_0": "madyamāṃsadurāmodamalinaṃ yogapaṭṭakam /",
  "XXksnarm_u:knarm_2.108_1": "dadhānaḥ stanasampūrṇaṃ vakṣasā *rākṣasākṛtiḥ //",
  "XXksnarm_u:knarm_2.109_0": "sindūrapūrṇagambhīranābhirandhropaśobhitaḥ /",
  "XXksnarm_u:knarm_2.109_1": "lopikāpūpa*śapharāmikṣābhṛtamahodaraḥ //",
  "XXksnarm_u:knarm_2.110_0": "madhumāṃsakṛtājīrṇapratyagrāmodaduḥsahān /",
  "XXksnarm_u:knarm_2.110_1": "dhūmodgāra*gaḍatkārānmuñcanmegha ivākulaḥ //",
  "XXksnarm_u:knarm_2.111_0": "gururgurutarāvidyāvadyamadyamadāndhadhīḥ /",
  "XXksnarm_u:knarm_2.111_1": "ahaṃkāra ivākāramāgataḥ pratyadṛśyata //",
  "XXksnarm_u:knarm_2.112_0": "ākāreṇa gururguruśca vacasā kausīdyamaurkhyairgurur meḍhreṇātigurustathāsyakuharaśmaśrūdarasphigguruḥ /",
  "XXksnarm_u:knarm_2.112_1": "veśyākāminiyogivañcanaguruḥ sadvṛttaśūnyo guruś citraṃ sarvaguruḥ śivoditamahāśikṣāsu nityaṃ laghuḥ /",
  "XXksnarm_u:knarm_2.113_0": "api nāma sa jāyeta pavitracaritaḥ kṣitau /",
  "XXksnarm_u:knarm_2.113_1": "aśaucanidhayo yena guravo nopasevitāḥ //",
  "XXksnarm_u:knarm_2.114_0": "ahaṃpūrvikayā sarve patitāstasya pādayoḥ /",
  "XXksnarm_u:knarm_2.114_1": "cakruḥ śirobhirbhūkampaluṭhatpiṭharakabhramam //",
  "XXksnarm_u:knarm_2.115_0": "rakṣāyai nijabhāryāyāḥ sampadāṃ ca vivṛddhaye /",
  "XXksnarm_u:knarm_2.115_1": "niyoginā yāgavidhau vijñapto bhagavānguruḥ //",
  "XXksnarm_u:knarm_2.116_0": "likhitvā kuṅkumenāśu svalpasambhāracīrikām /",
  "XXksnarm_u:knarm_2.116_1": "hṛṣṭaḥ prātaḥ sameṣyāmītyuktvā prāyātsahānugaiḥ //",
  "XXksnarm_u:20_0": "guruḥ /",
  "XXksnarm_u:knarm_2.117_0": "śvaśuro yāgasambhāre yatnāhūto niyoginā /",
  "XXksnarm_u:knarm_2.117_1": "*pāpī dharmādhikaraṇadiviro 'tha samāyayau //",
  "XXksnarm_u:knarm_2.118_0": "tasmai namo 'stu nagarācāryavaryāya bhogine /",
  "XXksnarm_u:knarm_2.118_1": "yasya haste sthitā bhūmiḥ saśailavanakānanā //",
  "XXksnarm_u:knarm_2.119_0": "karoti praśrayaṃ vakti madhuraṃ diviraḥ puraḥ /",
  "XXksnarm_u:knarm_2.119_1": "jaracchagalaśṛṅgābhāṃ na ca tyajati vakratām //",
  "XXksnarm_u:knarm_2.120_0": "kalamāṅkitakarṇena bhūrjapatrakapāṇinā /",
  "XXksnarm_u:knarm_2.120_1": "āsthānadivireṇeyaṃ grastā bhagavatī mahī //",
  "XXksnarm_u:knarm_2.121_0": "mithyā mahāvarāheṇa daityeṣvāḍambaraḥ kṛtaḥ /",
  "XXksnarm_u:knarm_2.121_1": "āsthānadivirairgrastā yadiyaṃ noddhṛtā kṣitiḥ //",
  "XXksnarm_u:knarm_2.122_0": "utthāya veśyāśayanātprabhāte madyaghūrṇitaḥ /",
  "XXksnarm_u:knarm_2.122_1": "dhanārthī diviraḥ śastamukhaṃ draṣṭuṃ pratīkṣate //",
  "XXksnarm_u:knarm_2.123_0": "nūnaṃ niśi bhagāpānaṃ karoti diviraḥ sadā /",
  "XXksnarm_u:knarm_2.123_1": "prātaḥ prātarmṛdā vaktraṃ kṣālayatyanyathā katham //",
  "XXksnarm_u:knarm_2.124_0": "snāto mṛddarbhatilabhṛtkaroti suciraṃ japam /",
  "XXksnarm_u:knarm_2.124_1": "diviraḥ kūṭasaṃketapaṭīpātrāṇi cintayan //",
  "XXksnarm_u:knarm_2.125_0": "vipraṃ puraḥ samāyāntaṃ thūtkṛtya tvaritaḥ punaḥ /",
  "XXksnarm_u:knarm_2.125_1": "praviśya gehaṃ niryāti śaṅkamānaḥ parābhavam //",
  "XXksnarm_u:knarm_2.126_0": "śrīkāmo gomayabhrāntyā vandate śvaśakṛtpathi /",
  "XXksnarm_u:knarm_2.126_1": "puraścāptāṃ siddhikāmaścaṇḍālīṃ sakaraṇḍakām //",
  "XXksnarm_u:knarm_2.127_0": "suprabhātatarāyātaiḥ sakaṣṭaśaṭilairvṛtaḥ /",
  "XXksnarm_u:knarm_2.127_1": "āsthānaṃ yāti kalayanbhṛṣṭamāṃsaṃ sapānakam //",
  "XXksnarm_u:knarm_2.128_0": "bhūrja*peṭalaḍatklinnamaṣī subhṛtabhājanaḥ /",
  "XXksnarm_u:knarm_2.128_1": "kathayanniva gandhena bhāvinīṃ narakasthitim //",
  "XXksnarm_u:knarm_2.129_0": "maṣīviṣārdrayā nighnansādhūnkalamadaṃṣṭrayā /",
  "XXksnarm_u:knarm_2.129_1": "āsthānajaladherantardiviro makarāyate //",
  "XXksnarm_u:knarm_2.130_0": "tanmaṣīvipruṣastasya dṛśyante kalamacyutāḥ /",
  "XXksnarm_u:knarm_2.130_1": "bhuvo viluṇṭhyamānāyāḥ sāñjanāśrukaṇā iva //",
  "XXksnarm_u:knarm_2.131_0": "adhomukhā vimānebhyaḥ patanto divi rodanam /",
  "XXksnarm_u:knarm_2.131_1": "kurvanti pitarastasya yo bhuṅkte divirodanam //",
  "XXksnarm_u:knarm_2.132_0": "jāmātuḥ śrīmato dṛṣṭvā sa gṛhaṃ harṣanirbharaḥ /",
  "XXksnarm_u:knarm_2.132_1": "acintayatkadāsyāpi ṣaṭirdaivādbhavediti //",
  "XXksnarm_u:21_0": "āsthānadiviraḥ /",
  "XXksnarm_u:knarm_2.133_0": "tatsaṅgatyāpyadṛśyanta bhūrjabhaṭṭā bhayaṅkarāḥ /",
  "XXksnarm_u:knarm_2.133_1": "tadgṛhe kalayanto 'ntastasya sthāvaraviplavam //",
  "XXksnarm_u:knarm_2.134_0": "saṃharanti sadā lokānye sasthāvarajaṅgamān /",
  "XXksnarm_u:knarm_2.134_1": "tebhyaḥ pralayakāribhyo bhaṭṭebhyo 'stu namo namaḥ //",
  "XXksnarm_u:knarm_2.135_0": "ṣaṭīpāśasamākṛṣṭaḥ prāpto 'dhikaraṇaṃ bhayāt /",
  "XXksnarm_u:knarm_2.135_1": "sādhurnigīryate bhaṭṭairmatsyairiva jale baliḥ //",
  "XXksnarm_u:knarm_2.136_0": "bhaṭṭairbhaṭṭaiḥ sadiviraiḥ śaṭīnipatito janaḥ /",
  "XXksnarm_u:knarm_2.136_1": "mucyate nāsthiśeṣo 'pi raktakṣībairiva śvabhiḥ //",
  "XXksnarm_u:knarm_2.137_0": "brāhmaṇyādye hatā naiva rāmeṇa brahmarākṣasāḥ /",
  "XXksnarm_u:knarm_2.137_1": "āsthānabhaṭṭāste manye sadā khādanti mānuṣān //",
  "XXksnarm_u:knarm_2.138_0": "kṛtaḥ parājito jetā jayī yaiśca parājitaḥ /",
  "XXksnarm_u:knarm_2.138_1": "teṣāṃ svatantravacasāṃ vacasā kena jīvyate //",
  "XXksnarm_u:knarm_2.139_0": "ante narakapālairye vṛtā vetālatāṃ gatāḥ /",
  "XXksnarm_u:knarm_2.139_1": "ṣaṭyantaḥkṛtahṛdghaṇṭā bhaṭṭāste kasya nāntakāḥ //",
  "XXksnarm_u:knarm_2.140_0": "paśyannandho vadanmūkaḥ śṛṇvaṃśca badhiro 'dhamaḥ /",
  "XXksnarm_u:knarm_2.140_1": "utkocena vinā bhaṭṭaściraṃ nidrāyate śaṭhaḥ //",
  "XXksnarm_u:knarm_2.141_0": "utkocabhakṣaṇaṃ chidraśikṣaṇaṃ sādhutakṣaṇam /",
  "XXksnarm_u:knarm_2.141_1": "ṣaṭisandhukṣaṇaṃ kūṭarakṣaṇaṃ bhaṭṭalakṣaṇam //",
  "XXksnarm_u:knarm_2.142_0": "carmakṛnnartakībhrātā saṅgatyā nartako 'bhavat /",
  "XXksnarm_u:knarm_2.142_1": "so 'tha gāruḍakalpajñaḥ prayātaḥ sasyapālatām //",
  "XXksnarm_u:knarm_2.143_0": "so 'pi grāmagaṇeśasya prāptaḥ prāsādapālatām /",
  "XXksnarm_u:knarm_2.143_1": "sandhivigrahakāyasthacākrikāsevako 'dhamaḥ //",
  "XXksnarm_u:knarm_2.144_0": "bhaṭṭatvamāptavāndūto *draṅgadeśagatāgatāt /",
  "XXksnarm_u:knarm_2.144_1": "tasya putrāśca pautrāśca sarve 'dhikaraṇadvijāḥ //",
  "XXksnarm_u:knarm_2.145_0": "kuto 'nyathā bhavatyeṣāṃ vacaścarmakṛtāmiva /",
  "XXksnarm_u:knarm_2.145_1": "kakṣe sumahatī bhastrā śaṭidīnārabhājanam //",
  "XXksnarm_u:22_0": "iti adhikaraṇabhaṭṭāḥ sātikā vā /",
  "XXksnarm_u:22_1": "iti narmamālāyāṃ dvitīyaḥ parihāsaḥ //",
  "XXksnarm_u:23_0": "tṛtīyaḥ parihāsaḥ",
  "XXksnarm_u:knarm_3.1_0": "atha yāgotsave tasminsarve divirabāndhavāḥ /",
  "XXksnarm_u:knarm_3.1_1": "alaṅkṛtāśca lalanā niyogigṛhamāyayuḥ //",
  "XXksnarm_u:knarm_3.2_0": "khaṭikā karaṇī haimī pārato ratnamūṭikā /",
  "XXksnarm_u:knarm_3.2_1": "sindūrādyā rajobhedāḥ pañcaraṅgakasūtrakam //",
  "XXksnarm_u:knarm_3.3_0": "śālicūrṇaṃ sitacchatraṃ śvetavastraṃ vitānakam /",
  "XXksnarm_u:knarm_3.3_1": "nārācāḥ kṣurikā sūtraṃ darpaṇaṃ vīrakartarī //",
  "XXksnarm_u:knarm_3.4_0": "patākā vyajanaṃ kūrcaḥ puṣpalakṣāṇi ṣoḍaśa /",
  "XXksnarm_u:knarm_3.4_1": "vārdhanīkalaśau tāmrau tilāstailaṃ mṛgājinam //",
  "XXksnarm_u:knarm_3.5_0": "sruksruvau samidho darbhā lājāḥ siddhārtakā ghṛtam /",
  "XXksnarm_u:knarm_3.5_1": "bilvapūgaphalākṣoṭajātīphalayavākṣatam //",
  "XXksnarm_u:knarm_3.6_0": "dhūpakuṅkumakarpūrakautukauṣadhicandanam /",
  "XXksnarm_u:knarm_3.6_1": "pādukāpīṭhaparyaṅkaghaṇṭikāghaṭakuṇḍakam //",
  "XXksnarm_u:knarm_3.7_0": "madyamāṃsasurāpūpapalāṇḍuśapharaudanam /",
  "XXksnarm_u:knarm_3.7_1": "piṣṭabhṛṣṭarasasvacchabhakṣyarocakamodakam //",
  "XXksnarm_u:knarm_3.8_0": "caṭakāpūrṇapātrāṇi kṣīriṇī kṛsarā dadhi /",
  "XXksnarm_u:knarm_3.8_1": "daśa kṛṣṇā daśa śvetāśchāgā meṣāścaturdaśa //",
  "XXksnarm_u:knarm_3.9_0": "bhastrā cetyādisambhāraścīrikālikhitaṃ kṣaṇāt /",
  "XXksnarm_u:knarm_3.9_1": "sajjīkṛtaṃ śrīsacivairbhogamitrairniyoginaḥ (?) //",
  "XXksnarm_u:knarm_3.10_0": "tato nityāvadhānena bhagaliṅgavibhūṣitam /",
  "XXksnarm_u:knarm_3.10_1": "cakāra maṇḍalaṃ śiṣyaḥ sindūrāntaritāntaram //",
  "XXksnarm_u:knarm_3.11_0": "athātmārāmatādambhamīlitāghūrṇitekṣaṇaḥ /",
  "XXksnarm_u:knarm_3.11_1": "gururgṛhītaḥ śiṣyābhyāṃ savyadakṣiṇahastayoḥ //",
  "XXksnarm_u:knarm_3.12_0": "śatamātreṇānuyātaḥ śiṣyāṇāmāyayau śanaiḥ /",
  "XXksnarm_u:knarm_3.12_1": "luṇṭhiṃ kartumivātyugro nagarādhipatiḥ svayam //",
  "XXksnarm_u:knarm_3.13_0": "carmakṛtsaunikaścakrī dhīvaro haṭṭatāpasaḥ /",
  "XXksnarm_u:knarm_3.13_1": "vṛddhaveśyā kalyapālo madyabhaṭṭo jaradviṭaḥ //",
  "XXksnarm_u:knarm_3.14_0": "pañca nāraṅgakā rugṇāstriṭāṅkāro 'tha pācakaḥ /",
  "XXksnarm_u:knarm_3.14_1": "gobhakṣo bhairavācāryaḥ kulācāryo 'tha vāyakaḥ //",
  "XXksnarm_u:knarm_3.15_0": "cūlikākṛtarudrākṣo ghaṭilaśchinnanāsikaḥ /",
  "XXksnarm_u:knarm_3.15_1": "mahāvratī bhagamukhaḥ śaivācāryastrighaṇṭikaḥ //",
  "XXksnarm_u:knarm_3.16_0": "nagno velāvratī maunī stotrakṛjjānughaṇṭikaḥ /",
  "XXksnarm_u:knarm_3.16_1": "dvitrāśconmattavanitāḥ śvabhiḥ parivṛtāstathā //",
  "XXksnarm_u:knarm_3.17_0": "gūthaliptastathonmatto mantravādī rasāyanī /",
  "XXksnarm_u:knarm_3.17_1": "indrajālī latāveśī vijñānī kāmatāttvikaḥ //",
  "XXksnarm_u:knarm_3.18_0": "bhaṭṭāścānye gurordhūrtāḥ pānabhojanasevakāḥ /",
  "XXksnarm_u:knarm_3.18_1": "viviśuḥ svinnanaivedyāmodavaktrodakākulāḥ //",
  "XXksnarm_u:knarm_3.19_0": "athāmapakvasaṃhārakāriṇaḥ sarvahāriṇaḥ /",
  "XXksnarm_u:knarm_3.19_1": "mattā gurubhaṭṭāścakrustiladhūpaghṛtakṣayam //",
  "XXksnarm_u:knarm_3.20_0": "eko dvau bahavaḥ paścānninyuste bhastrayā tathā /",
  "XXksnarm_u:knarm_3.20_1": "śālicūrṇayavākṣoṭabilvārghaghṛtacandanam //",
  "XXksnarm_u:24_0": "iti gurubhaṭṭāḥ /",
  "XXksnarm_u:knarm_3.21_0": "tataḥ svabhaginī raṇḍā bālaiva vrataśālinī /",
  "XXksnarm_u:knarm_3.21_1": "dhṛtā niyoginā yāgaparicaryāvidhau guroḥ //",
  "XXksnarm_u:knarm_3.22_0": "jayatyakhaṇḍaśītāṃśumaṇḍaladyutitaskarī /",
  "XXksnarm_u:knarm_3.22_1": "puṇḍarīkamukhī raṇḍā navayauvanamaṇḍitā //",
  "XXksnarm_u:knarm_3.23_0": "madaśauṇḍaṃ samuddaṇḍacaṇḍaṃ sukhakaraṇḍakam /",
  "XXksnarm_u:knarm_3.23_1": "vinā caṇḍaratodghṛṣṭaṃ raṇḍā khaṇḍitamānasā //",
  "XXksnarm_u:knarm_3.24_0": "vistīrṇaśroṇipulinā pīvarorukucasthalī /",
  "XXksnarm_u:knarm_3.24_1": "hariṇīhārinayanā raṇḍā netrarasāyanam //",
  "XXksnarm_u:knarm_3.25_0": "raṇḍā skandhadvayāsaktamuktakeśī virājate /",
  "XXksnarm_u:knarm_3.25_1": "netrotpalamukhāmbhojabhṛṅgavyāpteva padminī //",
  "XXksnarm_u:knarm_3.26_0": "niḥsūtraruciraḥ kaṇṭhaḥ suvarṇasubhago bhagaḥ /",
  "XXksnarm_u:knarm_3.26_1": "raṇḍāyāḥ karṇapāśau ca nirābharaṇasundarau //",
  "XXksnarm_u:knarm_3.27_0": "puṣpatāmbūlarahitā raṇḍā santyaktabhūṣaṇā /",
  "XXksnarm_u:knarm_3.27_1": "lāvaṇyenātimātreṇa saṃvibhakteva vedhasā //",
  "XXksnarm_u:knarm_3.28_0": "hāreṇa kiṃ sumadhyāyāḥ sukeśyāḥ kusumena kim /",
  "XXksnarm_u:knarm_3.28_1": "kimañjanenāyatākṣyā raṇḍāyā maṇḍanena kim //",
  "XXksnarm_u:knarm_3.29_0": "kiṃ dharmo yatra no raṇḍā dhiksukhaṃ raṇḍayā vinā /",
  "XXksnarm_u:knarm_3.29_1": "raṇḍāhīno 'stu mā mokṣaḥ prauḍhairityuditaṃ viṭaiḥ //",
  "XXksnarm_u:knarm_3.30_0": "raṇḍā vilokya taruṇaṃ karoti bhrukuṭiṃ mṛṣā /",
  "XXksnarm_u:knarm_3.30_1": "kaṇṭhagrahaṃ cintayantī manasā tu prahṛṣyati //",
  "XXksnarm_u:knarm_3.31_0": "saṃsmarantī ratisukhaṃ pīvarorukucasthalī /",
  "XXksnarm_u:knarm_3.31_1": "raṇḍā bhagasthalīṃ rātrau mṛdnātyucchvāsinī sadā //",
  "XXksnarm_u:knarm_3.32_0": "vīkṣate taruṇaṃ tiryakkāntaṃ subhagamānatā /",
  "XXksnarm_u:knarm_3.32_1": "sravantī nirbharaṃ reto raṇḍā dhenuḥ payo yathā //",
  "XXksnarm_u:knarm_3.33_0": "gauraḥ supīvaro dhatte raṇḍāyā muṇḍito bhagaḥ /",
  "XXksnarm_u:knarm_3.33_1": "merorarkahayollīḍhaśaṣpahemataṭabhramam //",
  "XXksnarm_u:knarm_3.34_0": "turagādyācitānītastabdhadīrghadhvajo naraḥ /",
  "XXksnarm_u:knarm_3.34_1": "yadi nāma rate śakto raṇḍāṃ toṣayituṃ na vā //",
  "XXksnarm_u:knarm_3.35_0": "śrāddheṣu mugdhaviprāṇāṃ jaṭināṃ ca tapasvinām /",
  "XXksnarm_u:knarm_3.35_1": "vaśe patati dhanyānāṃ raṇḍā rasataraṅgiṇī //",
  "XXksnarm_u:knarm_3.36_0": "cūlikānyastakusumaḥ karṇe kṛtapavitrakaḥ /",
  "XXksnarm_u:knarm_3.36_1": "yuvā raṇḍāpriyo vipraḥ kandarpeṇopamīyate //",
  "XXksnarm_u:knarm_3.37_0": "udañcadgurudaṇḍasya caṇḍasya brahmacāriṇaḥ /",
  "XXksnarm_u:knarm_3.37_1": "raṇḍā dadāti satataṃ śraddhayā mṛtabhojanam //",
  "XXksnarm_u:knarm_3.38_0": "tameva tīrthayātrāsu paścānnayati sarvadā /",
  "XXksnarm_u:knarm_3.38_1": "vahantī khaḍgapātreṇa balidhūpasamudgikām //",
  "XXksnarm_u:knarm_3.39_0": "parasparaprārthanayā sumuṇḍitabhagadhvajau /",
  "XXksnarm_u:knarm_3.39_1": "bhūkampakāriṇau rātrau tau raṇḍābrahmacāriṇau //",
  "XXksnarm_u:knarm_3.40_0": "divā dambhanidhānāya namastīrthopasevine /",
  "XXksnarm_u:knarm_3.40_1": "rātrau raṇḍābhagāpānakṣībāya brahmacāriṇe //",
  "XXksnarm_u:knarm_3.41_0": "raṇḍā jaṭābhṛtāṃ bhītyā gauḍalāṭatapasvinām /",
  "XXksnarm_u:knarm_3.41_1": "dadāti .. rjitāṃ prītyā talliptoru .. vāsakṛt //",
  "XXksnarm_u:knarm_3.42_0": "gatvā gurugṛhaṃ raṇḍā patyuḥ parvadine satī /",
  "XXksnarm_u:knarm_3.42_1": "kaṣantī kaṭimā .. bhī raṇḍā nirdayamohanaiḥ //",
  "XXksnarm_u:knarm_3.43_0": "raṇḍā tattanmṛtoddhāradīkṣādivratakāriṇī /",
  "XXksnarm_u:knarm_3.43_1": "dadāti niśi niḥśaṅkā kāmasattraṃ tapasvinām //",
  "XXksnarm_u:knarm_3.44_0": "liṅgārcanāpadeśena dattvā veśmani tālakam /",
  "XXksnarm_u:knarm_3.44_1": "karoti carmaliṅgena raṇḍā kaṇḍūvikhaṇḍanam //",
  "XXksnarm_u:knarm_3.45_0": "tayopacaryamāṇo 'tha mṛgākṣyā gururākulaḥ /",
  "XXksnarm_u:knarm_3.45_1": "śiṣyāśca tāṃ papurnetraiḥ kṣudhārtāḥ kṣīriṇīmiva //",
  "XXksnarm_u:25_0": "[iti] raṇḍā /",
  "XXksnarm_u:knarm_3.46_0": "tataḥ praviviśuste te dīkṣāsamayino narāḥ /",
  "XXksnarm_u:knarm_3.46_1": "baddhanetrapaṭā mithyāmohenevāndhakāritāḥ //",
  "XXksnarm_u:knarm_3.47_0": "atha vyajijñapadbhūminyastajānuḥ kṛtāñjaliḥ /",
  "XXksnarm_u:knarm_3.47_1": "guruṃ niyoginaḥ śraddhāśuddhāntaṃ haṭṭatāpasaḥ //",
  "XXksnarm_u:knarm_3.48_0": "ihaiva suciraṃ nātha yāgavyagre tvayi sthite /",
  "XXksnarm_u:knarm_3.48_1": "pratīkṣante pare śiṣyā yāgotsavasamutsukāḥ //",
  "XXksnarm_u:knarm_3.49_0": "ya eṣa prathito loke gṛhakṛtye mahattamaḥ /",
  "XXksnarm_u:knarm_3.49_1": "kṛtayāgasamārambhaḥ sa bhavantamudīkṣate //",
  "XXksnarm_u:knarm_3.50_0": "brahmahatyādi pāpaṃ yanniḥsaṃkhyaṃ tasya vidyate /",
  "XXksnarm_u:knarm_3.50_1": "ekaghaṇṭāṭanatkāramātreṇa bhavatā hṛtam //",
  "XXksnarm_u:knarm_3.51_0": "manyate sa tṛṇaṃ sarvaṃ sarvasaṃhārapātakam /",
  "XXksnarm_u:knarm_3.51_1": "yato mūrdhni tvayā hastastasya pañcaphaṇo dhṛtaḥ //",
  "XXksnarm_u:knarm_3.52_0": "tvatprasādātsamuttīrṇāṃ sa kāmapi daśāṃ śritaḥ /",
  "XXksnarm_u:knarm_3.52_1": "śaṅkarāyatanebhyo 'pi śaivaḥ sarvaṃ jahāra yat //",
  "XXksnarm_u:knarm_3.53_0": "sarvasvaharaṇaṃ dharmasatkāryaṃ brāhmaṇakṣayaḥ /",
  "XXksnarm_u:knarm_3.53_1": "yattasya nirvikalpasya tattavaiva vijṛmbhitam //",
  "XXksnarm_u:knarm_3.54_0": "[iti] *gṛhakṛtyamahattamaḥ svakaṣaṇakāmikāro vā /",
  "XXksnarm_u:knarm_3.54_1": "tvāmiyaṃ nātha gaṇikā nimantrayitumāgatā /",
  "XXksnarm_u:knarm_3.54_2": "ghaṭīpratiṣṭhā gehe 'syāḥ kriyatāṃ śiṣyavatsala //",
  "XXksnarm_u:knarm_3.55_0": "vitīrṇairbhavatā nityaṃ vaśīkaraṇacūrṇakaiḥ /",
  "XXksnarm_u:knarm_3.55_1": "asthiśeṣāḥ kṛtāste te yayā dhanikakāmukāḥ //",
  "XXksnarm_u:knarm_3.56_0": "śmaśānakośaśapathaiḥ kṣīṇajihvākarādharā /",
  "XXksnarm_u:knarm_3.56_1": "tvadrakṣārakṣitaivaiṣā kāmukacchadmacāriṇī //",
  "XXksnarm_u:knarm_3.57_0": "tailonmṛṣṭe manāksneho vadane na tu cakṣuṣi /",
  "XXksnarm_u:knarm_3.57_1": "veśyāyāḥ kṣīṇavitteṣu saṃkoco nāntyajātiṣu //",
  "XXksnarm_u:knarm_3.58_0": "yadi sadbhāvinī *vaiśyā yadi kālaḥ kṛpāparaḥ /",
  "XXksnarm_u:knarm_3.58_1": "acauro yadi kāyasthastadveśyāpyanurāgiṇī //",
  "XXksnarm_u:26_0": "veśyā /",
  "XXksnarm_u:knarm_3.59_0": "cakṣurvaidyo 'yamāyātastapasvī sarvasaṃśrayaḥ /",
  "XXksnarm_u:knarm_3.59_1": "kiṃśāruvartibhiryena sarvamandhīkṛtaṃ jagat //",
  "XXksnarm_u:knarm_3.60_0": "grīṣme 'kṣikopabāhulyādasya lagne śaratphale /",
  "XXksnarm_u:knarm_3.60_1": "sampūrṇaḥ kriyatāṃ yāgaḥ pāṇḍuvallīnirantaraḥ //",
  "XXksnarm_u:27_0": "iti cakṣurvaidyaḥ /",
  "XXksnarm_u:knarm_3.61_0": "nāpitaḥ śalyahartāyaṃ nṛṇāṃ yenopajīvinā /",
  "XXksnarm_u:knarm_3.61_1": "nītānyaṇḍāni durlepaiḥ sthūlasthālīpramāṇatām //",
  "XXksnarm_u:knarm_3.62_0": "prākpratiṣṭhāpitā yena cāmuṇḍāmuṇḍakārthinā /",
  "XXksnarm_u:knarm_3.62_1": "*yo 'sau tasyāstvayā varṣadine yāgaṃ samīhate //",
  "XXksnarm_u:knarm_3.63_0": "mūlyena mahatā dhīmānnāsāsaṃśleṣaṇāya yaḥ /",
  "XXksnarm_u:knarm_3.63_1": "māṃsapeṣīmapi chittvā dadāti svavadhūbhagāt //",
  "XXksnarm_u:28_0": "śalyahartā /",
  "XXksnarm_u:knarm_3.64_0": "ayañca taruṇībhāryo vaṇigvṛddho mahādhanaḥ /",
  "XXksnarm_u:knarm_3.64_1": "maithune śaktidāridryādvājīkaraṇamicchati //",
  "XXksnarm_u:knarm_3.65_0": "lālinā srutanetreṇa vṛddhena śvāsakāsinā /",
  "XXksnarm_u:knarm_3.65_1": "ślathapralambaśiśnena taruṇī ramate katham //",
  "XXksnarm_u:knarm_3.66_0": "ārūḍho 'pi rate yatnādutthānopahatadhvajaḥ /",
  "XXksnarm_u:knarm_3.66_1": "vṛddhaḥ prāpnoti no nidrāmṛṇaṃ dhyāyannivādhanaḥ //",
  "XXksnarm_u:knarm_3.67_0": "niṣpīḍitāntrasaṃkāśaśiśno 'pi suratotsukaḥ /",
  "XXksnarm_u:knarm_3.67_1": "hastaṃ dattvā bhage vṛddho nidhānamiva rakṣati //",
  "XXksnarm_u:knarm_3.68_0": "māṃsakṣīraghṛtāhāraṃ kṛtvā vṛddho ratāśayā /",
  "XXksnarm_u:knarm_3.68_1": "rātrau vamati tatsarvaṃ bhajate vā viṣūcikām //",
  "XXksnarm_u:knarm_3.69_0": "śuṣkacarmopamaṃ vṛddhaṃ madhuparke kṣaṇaṃ patim /",
  "XXksnarm_u:knarm_3.69_1": "sajane taruṇī dṛṣṭvā hrītā yāti rasātalam //",
  "XXksnarm_u:knarm_3.70_0": "etena vṛddhavaṇijā dravyairvṛddhaviṭoditaiḥ /",
  "XXksnarm_u:knarm_3.70_1": "liptaliṅgena satataṃ dagdhevāyāsitā vadhūḥ //",
  "XXksnarm_u:knarm_3.71_0": "sa eṣa bahunikṣepasaṃbhakṣaṇakṛtakṣaṇaḥ /",
  "XXksnarm_u:knarm_3.71_1": "draviṇāvaskarakṣetraṃ vaṇigvāsarataskaraḥ //",
  "XXksnarm_u:knarm_3.72_0": "nṛtyati vyādhikāleṣu kuṭilaḥ kalipannagaḥ /",
  "XXksnarm_u:knarm_3.72_1": "ajñātatṛṇakāṣṭhādivikrayī dravyanāmabhiḥ //",
  "XXksnarm_u:knarm_3.73_0": "taruṇākāṅkṣiṇīṃ vṛddhaḥ priyāmavicalekṣaṇaḥ /",
  "XXksnarm_u:knarm_3.73_1": "so 'yaṃ nirīkṣate dūrānmṛṣṭaṃ bhojyamivāturaḥ //",
  "XXksnarm_u:knarm_3.74_0": "tasmātpauṣpikamāsādya kriyatāṃ mantrasaṃpadā /",
  "XXksnarm_u:knarm_3.74_1": "gṛhiṇī rāgiṇī yena labdhaśakteḥ prajāyate //",
  "XXksnarm_u:29_0": "vṛddhavaṇik /",
  "XXksnarm_u:knarm_3.75_0": "ityādiśiṣyairāhvānaṃ śrutvā tena niveditam /",
  "XXksnarm_u:knarm_3.75_1": "sarvaṃ karomītyavadadbhrūvikārākulo guruḥ //",
  "XXksnarm_u:knarm_3.76_0": "tato dinānte vipulāṃ kṛtvāgre śivakuṇḍikām /",
  "XXksnarm_u:knarm_3.76_1": "guruṇā saha te śiṣyāḥ papurbhuktottaraṃ ciram //",
  "XXksnarm_u:knarm_3.77_0": "niyogilalanāḥ sarvāste ca tanmitrabāndhavāḥ /",
  "XXksnarm_u:knarm_3.77_1": "kapāleṣu taducchiṣṭaṃ *vamitvā bahuśaḥ papuḥ //",
  "XXksnarm_u:knarm_3.78_0": "kaścidgātuṃ pravṛtto 'tha kaścidroditi sasvanam /",
  "XXksnarm_u:knarm_3.78_1": "kaścidvyāghūrṇate kaścitplavate kṛtaśūtkṛtiḥ //",
  "XXksnarm_u:knarm_3.79_0": "kaścidatyantavaikalyaṃ nāṭayanbhaktisambhavam /",
  "XXksnarm_u:knarm_3.79_1": "niśceṣṭastiṣṭhati ciraṃ saṃprāptaḥ śavatāmiva //",
  "XXksnarm_u:knarm_3.80_0": "kaścidvilolasragdāmabhūṣito madanirbharaḥ /",
  "XXksnarm_u:knarm_3.80_1": "kṛtakaṇṭhagrahaḥ puṃsāṃ cucumba lalanā api //",
  "XXksnarm_u:knarm_3.81_0": "tataḥ kṣībo guruḥ kiṃ citsvakāvyaṃ deśabhāṣayā /",
  "XXksnarm_u:knarm_3.81_1": "vīṇāvaṃśaravodagraṃ kocchikāvādyakṛjjagau //",
  "XXksnarm_u:knarm_3.82_0": "athaikabhujamānandādudyamyaikena pāṇinā /",
  "XXksnarm_u:knarm_3.82_1": "gururnanarta dvābhyāṃ ca śanairutthāya cāsanāt //",
  "XXksnarm_u:knarm_3.83_0": "tataḥ śiṣyāḥ samuttasthuraṭṭahāsaninādinaḥ /",
  "XXksnarm_u:knarm_3.83_1": "kṛtāṅganāpariṣvaṅgā visrastakaṭikarpaṭāḥ //",
  "XXksnarm_u:knarm_3.84_0": "śanaiḥ prayāte rātryardhe vinaṣṭe dīpamaṇḍale /",
  "XXksnarm_u:knarm_3.84_1": "nirvibhāgo 'bhavatteṣāṃ raticakramahotsavaḥ //",
  "XXksnarm_u:knarm_3.85_0": "prabhāte gururutthāya tvarayā kalaśapradaḥ /",
  "XXksnarm_u:knarm_3.85_1": "kṛtavadvidadhe sarvaṃ śiṣyairanyairnimantritaḥ //",
  "XXksnarm_u:knarm_3.86_0": "jvarādikāle vaidyānāṃ śaratkāle niyoginām /",
  "XXksnarm_u:knarm_3.86_1": "puṣpakāle gurūṇāṃ ca hemapūrṇā vasundharā //",
  "XXksnarm_u:knarm_3.87_0": "athāviśatpṛthuśvāsaḥ kampamānaḥ sphuṭanniva /",
  "XXksnarm_u:knarm_3.87_1": "pārśvāvalokī puruṣaḥ paramāpto niyoginaḥ //",
  "XXksnarm_u:knarm_3.88_0": "so 'bravīdadya rātryardhe gṛhakṛtyamahattamaḥ /",
  "XXksnarm_u:knarm_3.88_1": "rājarāśidhanaṃ bhūri hṛtvā yātaḥ sahānugaḥ //",
  "XXksnarm_u:knarm_3.89_0": "anuktvāpasṛte tasmiṃstatsambandhiniyoginām /",
  "XXksnarm_u:knarm_3.89_1": "palāyanavyatikaraḥ ko 'pi jāto gṛhe gṛhe //",
  "XXksnarm_u:knarm_3.90_0": "capeṭotsphoṭitamukhastvatsvāmī bandhanaṃ bhaṭaiḥ /",
  "XXksnarm_u:knarm_3.90_1": "nītaḥ patatpurīṣo 'gre sa tāvatparipālakaḥ //",
  "XXksnarm_u:knarm_3.91_0": "yāvanno*lluñcitaśmaśrurbaddhvā tvamapi nīyase /",
  "XXksnarm_u:knarm_3.91_1": "tāvadrājabhaye ghore nītirasmin vidhīyatām //",
  "XXksnarm_u:knarm_3.92_0": "iti bruvāṇe tanmitre taiḥ śiṣyaiḥ sahite gurau /",
  "XXksnarm_u:knarm_3.92_1": "tūrṇaṃ prayāte niḥśvasya niyogī duḥkhito 'vadat //",
  "XXksnarm_u:knarm_3.93_0": "aho nu kāladaurātmyādghoratā kiyatī kaleḥ /",
  "XXksnarm_u:knarm_3.93_1": "sādhavaḥ sarvathā naṣṭāḥ kaṣṭaṃ dharmo 'stamāgataḥ //",
  "XXksnarm_u:knarm_3.94_0": "ityuktvā sānugo yāvatpalāyanakṛtodyamaḥ /",
  "XXksnarm_u:knarm_3.94_1": "sa susrāva bhayānmūtraṃ tāvadetya bhaṭairvṛtaḥ //",
  "XXksnarm_u:knarm_3.95_0": "sa rājñā hṛtasarvasvaḥ praklinno bandhane ciram /",
  "XXksnarm_u:knarm_3.95_1": "dhanena veśyayā svasrā mocito niragāttataḥ //",
  "XXksnarm_u:knarm_3.96_0": "tato vibhavahīno 'sau jāpī svapnanirīkṣakaḥ /",
  "XXksnarm_u:knarm_3.96_1": "babhūva sarvapraṇataścāṭukāraḥ priyaṃvadaḥ //",
  "XXksnarm_u:knarm_3.97_0": "yo 'bhūdabhyutthitastabdho niyogī liṅgasannibhaḥ /",
  "XXksnarm_u:knarm_3.97_1": "adhikāraparibhraṃśātsa vṛddhavṛṣaṇāyate //",
  "XXksnarm_u:knarm_3.98_0": "adhikāramadāndhānāṃ dṛṣṭikopavatāṃ sadā /",
  "XXksnarm_u:knarm_3.98_1": "netranairmalyajananaṃ bandhanaṃ paramāñjanam //",
  "XXksnarm_u:knarm_3.99_0": "yaḥ pādapatitānārtānpūjyānapyavamanyate /",
  "XXksnarm_u:knarm_3.99_1": "bhraṣṭādhikāraścaraṇau śakṛlliptau sa vandate //",
  "XXksnarm_u:knarm_3.100_0": "aho bata muhūrtena bhavanti na bhavanti ca /",
  "XXksnarm_u:knarm_3.100_1": "palāladahanajvālācapalā diviraśriyaḥ //",
  "XXksnarm_u:knarm_3.101_0": "svayamutthāya yātāyāṃ jāyāyāṃ nirdhano 'tha saḥ /",
  "XXksnarm_u:knarm_3.101_1": "babhrāma laulyanilayaḥ piṇḍārthī bandhuveśmasu //",
  "XXksnarm_u:knarm_3.102_0": "rūkṣaḥ kṛśo 'timalinaḥ syūtadagdhapaṭaccaraḥ /",
  "XXksnarm_u:knarm_3.102_1": "piśāca iva duṣprekṣyo dinaireva babhūva saḥ //",
  "XXksnarm_u:knarm_3.103_0": "tuṣāgnikuṇḍikātāpadagdhasphigvṛṣaṇodaraḥ /",
  "XXksnarm_u:knarm_3.103_1": "vātaśūlāpanodāya jānugrathitadāmakaḥ //",
  "XXksnarm_u:knarm_3.104_0": "devadvijadhana*grāsajātakoṣṭhagalagrahaḥ /",
  "XXksnarm_u:knarm_3.104_1": "kṣutkṣāmakukṣiḥ śuṣkāsyaḥ patito 'vaskare bhraman //",
  "XXksnarm_u:knarm_3.105_0": "śvajagdhajānucaraṇaḥ prasravadbhūriśoṇitaḥ /",
  "XXksnarm_u:knarm_3.105_1": "kṛpārdrocchiṣṭabhugdattabhaktagolakanirvṛtaḥ //",
  "XXksnarm_u:knarm_3.106_0": "dagdhārdhakarpaṭīniryatsakeśavṛṣaṇadvayaḥ /",
  "XXksnarm_u:knarm_3.106_1": "bhasmapralipta*śīrṣāṃsavakṣaḥpārśvo gatatrapaḥ //",
  "XXksnarm_u:knarm_3.107_0": "pralapankāñcikākāṅkṣī kenaciddattamaṇḍakaḥ /",
  "XXksnarm_u:knarm_3.107_1": "prapāpālikayā ḍombabhrāntyā pāne tiraskṛtaḥ //",
  "XXksnarm_u:knarm_3.108_0": "rajasvalāpalālena channāṅgastuhināgame /",
  "XXksnarm_u:knarm_3.108_1": "śarāvakarparādānakalahe yācakārbhakaiḥ /",
  "XXksnarm_u:knarm_3.108_2": "vahnipātraprahāreṇa dagdhabhrūśmaśrulocanaḥ //",
  "XXksnarm_u:knarm_3.109_0": "caṇḍālaiḥ pretakāryeṣu laguḍairāhato 'sakṛt /",
  "XXksnarm_u:knarm_3.109_1": "paṅkaśāyī sa cukrośa sattratīrthāgravartmasu //",
  "XXksnarm_u:knarm_3.110_0": "nṛpurīṣapraṇāle 'tha patito 'sāvadhomukhaḥ /",
  "XXksnarm_u:knarm_3.110_1": "uccaiḥkṛtakaṭiḥ prāṇānutsasarja narādhamaḥ //",
  "XXksnarm_u:knarm_3.111_0": "iti daurgatyatapasā prayātaḥ so 'sthiśeṣatāṃ /",
  "XXksnarm_u:knarm_3.111_1": "saśarīraḥ svayaṃ prāpto narakaṃ narakaṇṭakaḥ //",
  "XXksnarm_u:knarm_3.112_0": "evaṃ krameṇa śānteṣu niyogidivirāgniṣu /",
  "XXksnarm_u:knarm_3.112_1": "modate gatasantāpaḥ santoṣasubhago janaḥ //",
  "XXksnarm_u:knarm_3.113_0": "iti diviraniyogivrātaduśceṣṭitānāṃ kusṛticaritacarcā narmamālā kṛteyam /",
  "XXksnarm_u:knarm_3.113_1": "api sujanavinodāyombhitā hāsyasiddhyai kathayati phalabhūtaṃ sarvalokopadeśam //",
  "XXksnarm_u:30_0": "iti narmamālāyāṃ tṛtīyaḥ parihāsaḥ //",
  "XXksnarm_u:31_0": "samāpteyaṃ narmamālā /",
  "XXksnarm_u:32_0": "kṛtirvyāsadāsāparanāmnaḥ kṣemendrasyeti śivam //"
}