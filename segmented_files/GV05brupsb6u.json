{
    "GV05brupsb6u:0": "atha ṣaṣṭho 'dhyāyaḥ",
    "GV05brupsb6u:1": "atha ṣaṣṭhādhyāyasya praśamaṃ brāhmaṇam",
    "GV05brupsb6u:2": "START BrhUp 6,1.1",
    "GV05brupsb6u:3": "yo ha vai jyeṣṭhaṃ ca śreṣṭhaṃ ca veda jyeṣṭhaś ca śreṣṭhaś ca svānāṃ bhavati |",
    "GV05brupsb6u:4": "prāṇo vai jyeṣṭhaś ca śreṣṭhaś ca |",
    "GV05brupsb6u:5": "jyeṣṭhaś ca śreṣṭhaś ca svānāṃ bhavati |",
    "GV05brupsb6u:6": "api ca yeṣāṃ bubhūṣati |",
    "GV05brupsb6u:7": "ya evaṃ veda || BrhUp_6,1.1 ||",
    "GV05brupsb6u:8": "BrhUpBh_6,1.1 oṃ prāṇo gāyatrītyuktam /",
    "GV05brupsb6u:9": "kasmātpunaḥ kāraṇātprāṇabhāvo gāyatryā na punarvāgādibhāva iti yasmājjyeṣṭhaśca śreṣṭhaśca prāṇo na vāgādayo jyaiṣṭhyaśraiṣṭhyabhājaḥ /",
    "GV05brupsb6u:10": "kathaṃ jyeṣṭhatvaṃ śreṣṭhatvaṃ ca prāṇasyoti tannirdidhārayiṣayedamārabhyate /",
    "GV05brupsb6u:11": "athavokthayajuḥ sāmakṣattrādibhāvaiḥ prāṇasyaivopāsanamabhihitaṃ satsvapyanyeṣu cakṣurādiṣu",
    "GV05brupsb6u:12": "tatra hetumātramihā'nantaryeṇa saṃbadhyate /",
    "GV05brupsb6u:13": "na punaḥ pūrvaśeṣatā /",
    "GV05brupsb6u:14": "vivakṣitaṃ tu khilatvādasya kāṇḍasya pūrvatra yadanuktaṃ viśiṣṭaphalaṃ prāṇaviṣayamupāsanaṃ tadvaktavyamiti /",
    "GV05brupsb6u:15": "yaḥ kaściddha vā ityāvadhāraṇarchai /",
    "GV05brupsb6u:16": "yo jyeṣṭhaśreṣṭhaguṇaṃ vakṣyamāṇaṃ yo vedāsau bhavatyeva jyeṣṭhaśca śreṣṭhaśca /",
    "GV05brupsb6u:17": "evaṃ phalena pralobhitaḥ sanpraśnāyāmukhībhūtastasmai cā'ha-prāṇo vai jyeṣṭhaśca śreṣṭhaśceti",
    "GV05brupsb6u:18": "kathaṃ punaravagamyate prāṇo jyeṣṭhaśca śreṣṭhaśceti /",
    "GV05brupsb6u:19": "yasmānniṣekakāla eva śukraśoṇitasaṃmbandhaḥ prāṇādikalāpasyāviśiṣṭaḥ /",
    "GV05brupsb6u:20": "tathāpi nāprāṇaṃ śukraṃ virohatīti prathamo vṛttilābhaḥ prāṇasya cakṣurādibhyaḥ /",
    "GV05brupsb6u:21": "ataḥ jyeṣṭho vayasā prāṇaḥ /",
    "GV05brupsb6u:22": "niṣekakāladārabhya garbhaṃ puṣyati prāṇaḥ /",
    "GV05brupsb6u:23": "prāṇe hi labdhavṛttau paścāccakṣurādīnāṃ vṛttilābhaḥ /",
    "GV05brupsb6u:24": "atoyuktaṃ prāṇasya jyeṣṭhatvaṃ cakṣurādiṣu /",
    "GV05brupsb6u:25": "bhavati tu kaścitkule jyeṣṭho guṇahīnatvāttu na śreṣṭhaḥ /",
    "GV05brupsb6u:26": "madhyamaḥ kaniṣṭho vā guṇāḍhyatvādbhavecchreṣṭho na jyeṣṭhaḥ /",
    "GV05brupsb6u:27": "na tu tathehetyāha-prāṇa eva tu jyeṣṭhaśca śreṣṭhaśca /",
    "GV05brupsb6u:28": "kathaṃ punaḥ śraiṣṭhyamavagamyate prāṇasya tadiha saṃvādenadarśayiṣyāmaḥ /",
    "GV05brupsb6u:29": "sarvathāpi tu prāṇaṃ jyeṣṭhaśreṣṭhaguṇaṃ yo vedopāste sa svānāṃ jñātīnāṃ jyeṣṭhaśca śreṣṭhaśca bhavati /",
    "GV05brupsb6u:30_0": "jyeṣṭhaśreṣṭhaguṇopāsanasāmarthyātsvavyatirekeṇāpi ca yeṣāṃ madhye jyeṣṭhaśca śreṣṭhaśca bhaviṣyāmīti bubhūṣati bhavitumicchati",
    "GV05brupsb6u:30_1": "teṣāmapi jyeṣṭhaśreṣṭhaprāṇadarśī jyeṣṭhaśca śreṣṭhaśca bhavati nanu vayenimittaṃ jyeṣṭhatvaṃ tadicchātaḥ kathaṃ bhavatītyucyate /",
    "GV05brupsb6u:31": "naiṣa doṣaḥ /",
    "GV05brupsb6u:32": "prāṇavadvṛttilābhasyaiva jyeṣṭhatvasya vivakṣitatvāt //1//",
    "GV05brupsb6u:33": "START BrhUp 6,1.2",
    "GV05brupsb6u:34": "yo ha vai vasiṣṭhāṃ veda vasiṣṭhaḥ svānāṃ bhavati |",
    "GV05brupsb6u:35": "vāg vai vasiṣṭhā |",
    "GV05brupsb6u:36": "vasiṣṭhaḥ svānāṃ bhavati |",
    "GV05brupsb6u:37": "api ca yeṣāṃ bubhūṣati |",
    "GV05brupsb6u:38": "ya evaṃ veda || BrhUp_6,1.2 ||",
    "GV05brupsb6u:39": "BrhUpBh_6,1.2 yo ha vai vasiṣṭhāṃ veda vasiṣṭhaḥ svānāṃ bhavati /",
    "GV05brupsb6u:40": "taddarśanānurūpeṇa phalam /",
    "GV05brupsb6u:41": "yeṣāṃ ca jñātivyatirekeṇa vasiṣṭho bhavitumicchati teṣāṃ ca vasiṣṭho bhavati /",
    "GV05brupsb6u:42": "ucyatāṃ tarhi kāsau vasiṣṭheti /",
    "GV05brupsb6u:43": "vāgvai vasiṣṭhā /",
    "GV05brupsb6u:44": "vāsayatyatiśayena vaste veti vasiṣṭhā /",
    "GV05brupsb6u:45": "vāggmino hi dhanavanto vasantyatiśayena /",
    "GV05brupsb6u:46": "ācchādanārthasya vā vaservasiṣṭhā /",
    "GV05brupsb6u:47": "abhibhavanti hi vācā vāggmino 'nyān /",
    "GV05brupsb6u:48": "tena vasiṣṭhaguṇavatparijñānādvasiṣṭhaguṇo bhavatīti darśanānurūpaṃ phalam //2//",
    "GV05brupsb6u:49": "START BrhUp 6,1.3",
    "GV05brupsb6u:50": "yo ha vai pratiṣṭhāṃ veda pratitiṣṭhati same |",
    "GV05brupsb6u:51": "pratitiṣṭhati durge |",
    "GV05brupsb6u:52": "cakṣur vai pratiṣṭhā |",
    "GV05brupsb6u:53": "cakṣuṣā hi same ca durge ca pratitiṣṭhati |",
    "GV05brupsb6u:54": "pratitiṣṭhati same pratitiṣṭhati durge |",
    "GV05brupsb6u:55": "ya evaṃ veda || BrhUp_6,1.3 ||",
    "GV05brupsb6u:56": "BrhUpBh_6,1.3 yo ha vai pratiṣṭhāṃ veda pratitiṣṭhatyanayeti pratiṣṭhā tāṃ pratiṣṭhāṃ pratiṣṭhāguṇavatīṃ yo veda tasyaitatphalaṃ pratitiṣṭhati same deśe kāle ca /",
    "GV05brupsb6u:57": "tathā durge viṣame ca durgamane ca deśe durbhikṣādau vā kāle viṣame /",
    "GV05brupsb6u:58": "yadyevamucyatāṃ kāsau pratiṣṭhā /",
    "GV05brupsb6u:59": "cakṣurvai pratiṣṭhā /",
    "GV05brupsb6u:60": "kathaṃ cakṣuṣaḥ pratiṣṭhātvamityāha-cakṣuṣā hi same ca durge dṛṣṭavā pratitiṣṭhati /",
    "GV05brupsb6u:61": "ato 'nurūpaṃ phalaṃ pratitiṣṭhati same pratitiṣṭhati durge ya evaṃ vedeti //3//",
    "GV05brupsb6u:62": "START BrhUp 6,1.4",
    "GV05brupsb6u:63": "yo ha vai saṃpadaṃ veda saṃ hāsmai padyate yaṃ kāmaṃ kāmayate |",
    "GV05brupsb6u:64": "śrotraṃ vai saṃpat |",
    "GV05brupsb6u:65": "śrotre hīme sarve vedā abhisaṃpannāḥ |",
    "GV05brupsb6u:66": "saṃ hāsmai padyate yaṃ kāmaṃ kāmayate |",
    "GV05brupsb6u:67": "ya evaṃ veda || BrhUp_6,1.4 ||",
    "GV05brupsb6u:68": "BrhUpBh_6,1.4 yo ha vai sampadaṃ veda sampadguṇayuktaṃ yo veda tasyaitatphalamasmai viduṣe saṃpadyate ha /",
    "GV05brupsb6u:69": "kim /",
    "GV05brupsb6u:70": "yaṃ kāmaṃ kāmayate sa kāmaḥ /",
    "GV05brupsb6u:71": "kiṃ punaḥ saṃpadguṇakam /",
    "GV05brupsb6u:72": "śrotraṃ vai saṃpat /",
    "GV05brupsb6u:73": "kathaṃ punaḥ śrotrasya saṃpadguṇatvamiti /",
    "GV05brupsb6u:74": "ucyate-śrotre sati hi yasmātsarve vedā abhisampannāḥ śrotrendriyavato",
    "GV05brupsb6u:75": "'dhyeyatvāt /",
    "GV05brupsb6u:76": "vedavihitakarmāyattāśca kāmāstasmācchrotraṃ saṃpat /",
    "GV05brupsb6u:77": "ato vijñānānurūpaṃ phalam /",
    "GV05brupsb6u:78": "saṃ hāsmai padyate yaṃ kāmaṃ kāmayate ya evaṃ veda //4//",
    "GV05brupsb6u:79": "START BrhUp 6,1.5",
    "GV05brupsb6u:80": "yo ha vā āyatanaṃ vedāyatanaṃ svānāṃ bhavaty āyatanaṃ janānām |",
    "GV05brupsb6u:81": "mano vā āyatanam |",
    "GV05brupsb6u:82": "āyatanaṃ svānāṃ bhavaty āyatanaṃ janānām |",
    "GV05brupsb6u:83": "ya evaṃ veda || BrhUp_6,1.5 ||",
    "GV05brupsb6u:84": "BrhUpBh_6,1.5 yo ha vā āyatanaṃ veda /",
    "GV05brupsb6u:85": "āyatanamāśrayastadyo vedā'yatanaṃ svānāṃ bhavatyāyatanaṃ janānāmanyeṣāmapi",
    "GV05brupsb6u:86": "kiṃ punastadāyatanamiti /",
    "GV05brupsb6u:87": "ucyate-mano vā āyatanamāśraya indriyāṇāṃ viṣayāṇāṃ ca /",
    "GV05brupsb6u:88": "manaāśritā hi viṣayā ātmano bhogyatvaṃ pratipadyante /",
    "GV05brupsb6u:89": "manaḥsaṃkalpavaśāni cendriyāṇi pravartante nivartante ca /",
    "GV05brupsb6u:90": "ato mana āyatanamindriyāṇām /",
    "GV05brupsb6u:91": "ato darśanānurūpeṇa phalamāyatanaṃ svānāṃ bhavatyāyatanaṃ janānāṃ ya evaṃ veda //5//",
    "GV05brupsb6u:92": "START BrhUp 6,1.6",
    "GV05brupsb6u:93": "yo ha vai prajātiṃ veda prajāyate ha prajayā paśubhiḥ |",
    "GV05brupsb6u:94": "reto vai prajātiḥ |",
    "GV05brupsb6u:95": "prajāyate ha prajayā paśubhiḥ |",
    "GV05brupsb6u:96": "ya evaṃ veda || BrhUp_6,1.6 ||",
    "GV05brupsb6u:97": "BrhUpBh_6,1.6 yo ha vai prajātiṃ veda prajāyate ha prajayā paśubhiśca",
    "GV05brupsb6u:98": "sampanno bhavati /",
    "GV05brupsb6u:99": "reto vai prajātiḥ /",
    "GV05brupsb6u:100": "retasā prajananendriyamupalakṣyate /",
    "GV05brupsb6u:101": "tadvijñānānurūpaṃ phalaṃ prajāyate ha prajayā paśubhirya evaṃ veda //6//",
    "GV05brupsb6u:102": "START BrhUp 6,1.7",
    "GV05brupsb6u:103": "te heme prāṇā ahaṃśreyase vivadamānā brahma jagmuḥ |",
    "GV05brupsb6u:104": "tad dhocuḥ -- ko no vasiṣṭha iti |",
    "GV05brupsb6u:105": "tad dhovāca -- yasmin va utkrānta idaṃ śarīraṃ pāpiyo manyate sa vo",
    "GV05brupsb6u:106": "vasiṣṭha iti || BrhUp_6,1.7 ||",
    "GV05brupsb6u:107_0": "BrhUpBh_6,1.7 te heme prāṇā vāgādayo 'haṃśreyase 'haṃ śreyānityetasmai prayojanāya vivadamānā biruddhaṃ vadamānā brahma jagmurbrahma",
    "GV05brupsb6u:107_1": "gatavanto brahmaśabdavācyaṃ prajāpati gatvā ca tadbrahma hocuruktavantaḥ /",
    "GV05brupsb6u:108": "ko no 'smākaṃ madhye vasiṣṭhaḥ ko 'smākaṃ madhye vasati ca vāsayati ca /",
    "GV05brupsb6u:109": "tadbrahma taiḥ pṛṣṭaṃ saddhovācoktavadyasminvo yuṣmākaṃ madhya utkrānte nirgate śarīrādidaṃ śarīraṃ pūrvasmādatiśayena pāpīyaḥ pāpataraṃ manyate lokaḥ /",
    "GV05brupsb6u:110": "śarīraṃ hi nāmānekāśucisaṃdhātatvājjīvato 'pi pāpameva tato 'pi kaṣṭataraṃ yasminnutkrānte bhavati /",
    "GV05brupsb6u:111": "vairāgyārthamidamucyate-pāpīya iti /",
    "GV05brupsb6u:112": "sa vo yuṣmākaṃ madhye vasiṣṭho bhaviṣyati jānannapi vasiṣṭhaṃ prajāpatirtovācāyaṃ vasiṣṭha itītareṣāmapriyaparihārāya //7//",
    "GV05brupsb6u:113": "START BrhUp 6,1.8",
    "GV05brupsb6u:114": "vāg ghoccakrāma |",
    "GV05brupsb6u:115": "sā saṃvatsaraṃ proṣyāgatyovāca -- katham aśakata mad ṛte jīvitum iti |",
    "GV05brupsb6u:116": "te hocuḥ -- yathākalā avadanto vācā prāṇantaḥ prāṇena paśyantaś cakṣuṣā śṛṇvantaḥ śrotreṇa vidvāṃso manasā prajāyamānā retasaivam ajīviṣmeti |",
    "GV05brupsb6u:117": "praviveśa ha vāk || BrhUp_6,1.8 ||",
    "GV05brupsb6u:118": "BrhUpBh_6,1.8 ta evamuktā brahmaṇā prāṇā ātmano vīryaparīkṣaṇāya",
    "GV05brupsb6u:119": "krameṇoccakramuḥ /",
    "GV05brupsb6u:120": "tatra vāgeva prathamaṃ hāsmāccharīrāduccakrāmotkrāntavatī /",
    "GV05brupsb6u:121": "sā cotkramya saṃvatsaraṃ proṣya proṣitā bhūtvā",
    "GV05brupsb6u:122": "punarāgatyovāca-kathamaśakata śaktavanto yūyaṃ madṛte māṃ vinā jīvitumiti",
    "GV05brupsb6u:123_0": "ta evamuktā ūcuryathā loke 'kalā mūkā avadanto vācā prāṇantaḥ prāṇanavyāpāraṃ kurvantaḥ prāṇena paśyanto darśanavyāpāraṃ",
    "GV05brupsb6u:123_1": "cakṣuṣā kurvantastathā śṛṇvantaḥ śrotreṇa vidvāṃso manasā kāryākāryādiviṣayaṃ prajāyamānā retasā putrānutpādayanta evamajīviṣma",
    "GV05brupsb6u:123_2": "vayamityevaṃ",
    "GV05brupsb6u:124": "prāṇairdattottarā vāgātmano 'sminnavasiṣṭhatvaṃ buddhvā praviveśa ha vāk",
    "GV05brupsb6u:125": "START BrhUp 6,1.9-12",
    "GV05brupsb6u:126": "cakṣur hoccakrāma |",
    "GV05brupsb6u:127": "tat saṃvatsaraṃ proṣyāgatyovāca -- katham aśakata mad ṛte jīvitum iti |",
    "GV05brupsb6u:128": "te hocuḥ -- yathāndhā apaśyantaś cakṣuṣā prāṇantaḥ prāṇena vadanto vācā śṛṇvantaḥ śrotreṇa vidvāṃso manasā prajāyamānā retasaivam ajīviṣmeti |",
    "GV05brupsb6u:129": "praviveśa ha cakṣuḥ || BrhUp_6,1.9 ||",
    "GV05brupsb6u:130": "śrotraṃ hoccakrāma |",
    "GV05brupsb6u:131": "tat saṃvatsaraṃ proṣyāgatyovāca -- katham aśakata mad ṛte jīvitum iti |",
    "GV05brupsb6u:132": "te hocuḥ -- yathā badhirā aśṛṇvantaḥ śrotreṇa prāṇantaḥ prāṇena vadanto vācā paśyantaś cakṣuṣā vidvāṃso manasā prajāyamānā retasaivam ajīviṣmeti |",
    "GV05brupsb6u:133": "praviveśa ha śrotram || BrhUp_6,1.10 ||",
    "GV05brupsb6u:134": "mano hoccakrāma |",
    "GV05brupsb6u:135": "tat saṃvatsaraṃ proṣyāgatyovāca -- katham aśakata mad ṛte jīvitum iti |",
    "GV05brupsb6u:136": "te hocuḥ -- yathā mugdhā avidvāṃso manasā prāṇantaḥ prāṇena vadanto vācā paśyantaś cakṣuṣā śṛṇvantaḥ śrotreṇa prajāyamānā retasaivam ajīviṣmeti |",
    "GV05brupsb6u:137": "praviveśa ha manaḥ || BrhUp_6,1.11 ||",
    "GV05brupsb6u:138": "reto hoccakrāma |",
    "GV05brupsb6u:139": "tat saṃvatsaraṃ proṣyāgatyovāca -- katham aśakata mad ṛte jīvitum iti |",
    "GV05brupsb6u:140": "te hocuḥ -- yathā klībā aprajāyamānā retāsā prāṇantaḥ prāṇena vadanto vācā paśyantaś cakṣuṣā śṛṇvantaḥ śrotreṇa vidvāṃso manasaivam ajīviṣmeti |",
    "GV05brupsb6u:141": "praviveśa ha retaḥ || BrhUp_6,1.12 ||",
    "GV05brupsb6u:142": "BrhUpBh_6,1.9-12 tathā cakṣurheccakrāmetyādi pūrvavat /",
    "GV05brupsb6u:143": "śrotraṃ manaḥ prajātirita //9-12 //",
    "GV05brupsb6u:144": "START BrhUp 6,1.13",
    "GV05brupsb6u:145": "atha ha prāṇa utkramiṣyan yathā mahāsuhayaḥ saindhavaḥ paḍvīśaśaṅkhūnt saṃvṛhed evaṃ haivemān prāṇānt saṃvavarha |",
    "GV05brupsb6u:146": "te hocuḥ -- mā bhagava utkramīḥ |",
    "GV05brupsb6u:147": "na vai śakṣyāmas tvad ṛte jīvitum iti |",
    "GV05brupsb6u:148": "tasyo me baliṃ kuruteti |",
    "GV05brupsb6u:149": "tatheti || BrhUp_6,1.13 ||",
    "GV05brupsb6u:150": "BrhUpBh_6,1.13 atha ha prāṇa utkramiṣyannutkramamaṃ kariṣyaṃstadānīmeva svasthānātpracalitā vāgādayaḥ /",
    "GV05brupsb6u:151": "kimivetyāha-yathā loke mahāṃścāsau suhayaśca mahāsuhayaḥ śobhano hayo",
    "GV05brupsb6u:152": "lakṣaṇopeto mahānparimāṇataḥ sindhudeśe bhavaḥ saindhavo 'bhijanataḥ",
    "GV05brupsb6u:153": "paḍvīśaśaṅkūnpādabandhanaśaṅkūnpaḍvīśāśca te śaṅkavaśca tān saṃvṛhedudyacchedyugapadutkhanedaśvāroha ārūḍhe parīkṣaṇāya /",
    "GV05brupsb6u:154": "evaṃ haivemānvāgādīnprāṇānsaṃvavarhedyatavānsvasthānādbhraṃśitavān /",
    "GV05brupsb6u:155": "te vāgādayo hocurhe bhagavo bhagavanmotkramīryasmānnavai śakṣyāmastvadṛte tvāṃ vinā jīvitumiti",
    "GV05brupsb6u:156": "yadyevaṃ mama śreṣṭhatā vijñātā bhavadbhirahamatra śreṣṭhastasya u me mama baliṃ karaṃ kuruta karaṃ prayacchateti /",
    "GV05brupsb6u:157": "ayaṃ ca prāṇasamvādaḥ kalpito viduṣaḥ śreṣṭhaparīkṣaṇaprakāropadeśaḥ /",
    "GV05brupsb6u:158": "anena hi prakāreṇa vidvānko nu khalvatra śreṣṭha iti parīkṣaṇaṃ karoti /",
    "GV05brupsb6u:159": "sa eṣa parīkṣaṇaprakāraḥ samvādabhūtaḥ kathyate /",
    "GV05brupsb6u:160": "na hyanyathā saṃhatyakāriṇāṃ satāmeṣāmañjasaiva saṃvatsaramātramevaikaikasya nirgamanādyupapadyate",
    "GV05brupsb6u:161": "tasmādvidvānevānena prakāreṇa vicārayati vāgādīnāṃ pradhānabubhutsurupāsanāya /",
    "GV05brupsb6u:162": "baliṃ prārthitāḥ santaḥ prāṇāstatheti pratijñātavantaḥ //13//",
    "GV05brupsb6u:163": "START BrhUp 6,1.14",
    "GV05brupsb6u:164": "sā ha vāg uvāca -- yad vā ahaṃ vasiṣṭhāsmi tvaṃ tad vasiṣṭho 'sīti |",
    "GV05brupsb6u:165": "yad vā ahaṃ pratiṣṭhāsmi tvaṃ tat pratiṣṭho 'sīti cakṣuḥ |",
    "GV05brupsb6u:166": "yad vā ahaṃ saṃpad asmi tvaṃ tat saṃpad asīti śrotram |",
    "GV05brupsb6u:167": "yad vā aham āyatanam asmi tvaṃ tad āyatanam asīti manaḥ |",
    "GV05brupsb6u:168": "yad vā ahaṃ prajātir asmi tvaṃ tat prajātir asīti retaḥ |",
    "GV05brupsb6u:169": "tasyo me kim annaṃ kiṃ vāsa iti |",
    "GV05brupsb6u:170": "yad idaṃ kiñcā śvabhya ā kṛmibhya ā kīṭapataṅgebhyas tat te 'nnam |",
    "GV05brupsb6u:171": "āpo vāsa iti |",
    "GV05brupsb6u:172": "na ha vā asyānannaṃ jagdhaṃ bhavati nānannaṃ pratigṛhītaṃ ya evam etad anasyānnaṃ veda |",
    "GV05brupsb6u:173": "tad vidvāṃsaḥ śrotriyā aśiṣyanta ācāmanty aśitvācāmanti |",
    "GV05brupsb6u:174": "etam eva tad annam anagnaṃ kurvanto manyante || BrhUp_6,1.14 ||",
    "GV05brupsb6u:175": "BrhUpBh_6,1.14 sā ha vākprathamaṃ balidānāya pravṛttā ha kilovācoktavatī yadvā ahaṃ vasiṣṭhāsmi yanmama vasiṣṭhatvaṃ tattavaiva tena vasiṣṭhaguṇena",
    "GV05brupsb6u:176": "tvaṃ tadvasiṣṭho 'sīti /",
    "GV05brupsb6u:177": "yadvā ahaṃ pratiṣṭhāsmi tvaṃ tatpratiṣṭho 'si yā mama pratiṣṭhā sā tvamasīti /",
    "GV05brupsb6u:178": "cakṣuḥ /",
    "GV05brupsb6u:179": "samānamanyat /",
    "GV05brupsb6u:180": "sampadāyatanaprajātitvagiṇānkrameṇa samarpitavantaḥ /",
    "GV05brupsb6u:181": "yadyevaṃ sādhu baliṃ dattavanto bhavanto brūta tasya u ma evaṅguṇaviśiṣṭasya kimannaṃ kiṃ vāsa iti /",
    "GV05brupsb6u:182": "āhuritare-yadidaṃ loke kiñca kiñcidannaṃ nāmāpyā śvabhya ā kṛmibhya ā kīṭapataṅgebhyaḥ",
    "GV05brupsb6u:183": "yacca śvānnaṃ kṛbhyannaṃ kīṭapataṅgānnaṃ ca tena saha sarvameva yatkiñcitprāṇibhiradyamānamannaṃ tatsarvaṃ tavānnaṃ sarvaṃ prāṇasyānnamiti dṛṣṭiratra vidhīyate /",
    "GV05brupsb6u:184": "kecitu sarvabhakṣaṇe doṣābhāvaṃ vadanti prāṇānnavidaḥ /",
    "GV05brupsb6u:185": "tadasat /",
    "GV05brupsb6u:186": "śāsrāntareṇa pratiṣiddhatvāt /",
    "GV05brupsb6u:187": "tenāsya vikalpa iti cet /",
    "GV05brupsb6u:188": "na /",
    "GV05brupsb6u:189": "avidhāyakatvāt /",
    "GV05brupsb6u:190": "na ha vā asyānannaṃ jagdhaṃ bhavatīti sarvaṃ prāṇasyānnamityetasya vijñānasya vihitasya stutyarthametat",
    "GV05brupsb6u:191": "tenaikavākyatāpatteḥ /",
    "GV05brupsb6u:192": "na tu śāsrāntaravihitasya bādhane sāmarthyamanyaparatvādasya /",
    "GV05brupsb6u:193": "prāṇamātrasya sarvamannamityetaddarśanamihi vidhitsitaṃ na tu sarvaṃ bhakṣayediti /",
    "GV05brupsb6u:194": "yattu sarvabhakṣaṇe doṣābhāvajñānaṃ sanmithyaiva pramāṇābhāvāt /",
    "GV05brupsb6u:195": "viduṣaḥ prāṇatvātsarvānnopapatteḥ sāmarthyādadoṣa eveti cet /",
    "GV05brupsb6u:196": "na /",
    "GV05brupsb6u:197": "aśeṣānnatvānupapatteḥ /",
    "GV05brupsb6u:198": "satyaṃ yadyapi vidvānprāṇo yena kāryatakaraṇasaṃghātena viśiṣṭasya vidvattā tena kāryakaraṇasaṃghātena kṛmikīṭadevādyaśeṣānnabhakṣaṇaṃ nopapadyate /",
    "GV05brupsb6u:199": "tena tatrāśeṣānnabhakṣaṇe doṣābhāvajñāpanamanarthakam /",
    "GV05brupsb6u:200": "aprāptatvādaśeṣānnabhakṣaṇadoṣasya /",
    "GV05brupsb6u:201": "nanu prāṇaḥ sanbhakṣayatyeva kṛmikīṭādyannamapi /",
    "GV05brupsb6u:202": "bāḍham /",
    "GV05brupsb6u:203": "kintu na tadviṣayaḥ pratiṣedho 'sti /",
    "GV05brupsb6u:204": "tasmāddaivaraktaṃ kiṃśukaṃ tatra doṣābhāvaḥ /",
    "GV05brupsb6u:205": "atastadrūpeṇa doṣābhāvajñāpanamanarthakam /",
    "GV05brupsb6u:206": "aprāptatvādaśeṣānnabhakṣaṇadeṣasya /",
    "GV05brupsb6u:207": "yena tu kāryakaraṇasaṃghātasambandhena pratiṣedhaḥ kriyate tatsambandhena tviha naiva pratiprasavo 'sti /",
    "GV05brupsb6u:208": "tasmāttatpratiṣedhātikrame doṣa eva syādanyaviṣayatvānna ha vā ityādeḥ /",
    "GV05brupsb6u:209": "na ca brāhmaṇādiśarīrasya sarvānnatvadarśanamiha vidhīyate kintu prāṇamātrasyaiva /",
    "GV05brupsb6u:210": "yathā ca sāmānyena sarvānnasya prāṇasya kiñcidannajātaṃ kasyacijjīvanahetuḥ /",
    "GV05brupsb6u:211": "yathā viṣaṃ viṣajasya krimestadevānyasya prāṇānnamapi saddṛṣṭameva doṣamutpādayati maraṇādilakṣaṇam",
    "GV05brupsb6u:212": "tathā sarvānnasyāpi prāṇasya pratiṣiddhānnabhakṣaṇe brāhmaṇatvādidehasaṃbandhāddoṣa eva syāt",
    "GV05brupsb6u:213": "tasmānmithyājñānamevābhakṣyabhakṣaṇe doṣābhāvajñānam /",
    "GV05brupsb6u:214": "āpo vāsa ityāpo bhakṣamāṇā vāsaḥsthānīyāstava /",
    "GV05brupsb6u:215": "atra ca prāṇasyā'po vāsa ityetaddarśanaṃ vidhīyate /",
    "GV05brupsb6u:216": "na tu vāsaḥkārye āpo viniyoktuṃ śakyāḥ /",
    "GV05brupsb6u:217": "tasmādyathāprāpte 'bbhakṣaṇe darśanamātraṃ kartavyam /",
    "GV05brupsb6u:218": "na ha vā asya sarvaṃ prāṇasyānnamityevaṃvido 'nannamanadanīyaṃ jagdhaṃ bhuktaṃ na bhavati ha /",
    "GV05brupsb6u:219": "yadyapyanenānadanīyaṃ bhuktamadanīyameva bhuktaṃ syānna tu tatkṛtadoṣeṇa lipyata ityetadvidyāstutirityavocāma",
    "GV05brupsb6u:220_0": "tathā nānannaṃ pratigṛhītaṃ yadyapyapratighrāhyaṃ hastyādi pratigṛhītaṃ syāttadapyannameva pratigrāhyaṃ syāttatrāpyapratigrāhyapratigrahadoṣeṇa",
    "GV05brupsb6u:220_1": "na lipyata iti stutyarthameva ya evametadanasya prāṇasyānnaṃ veda /",
    "GV05brupsb6u:221": "phalaṃ tu prāṇātmabhāva eva na tvetatphalābhiprāyeṇa kiṃ tarhi stutyabhiprāyeṇeti /",
    "GV05brupsb6u:222": "nanvetadeva phalaṃ kasmānna bhavati /",
    "GV05brupsb6u:223": "na prāṇātmadarśinaḥ prāṇātmabhāva eva phalam /",
    "GV05brupsb6u:224": "tatra ca prāṇātmabhūtasya sarvātmano 'nadanīyamapyādyameva /",
    "GV05brupsb6u:225": "tathāpratigrāhyamapi pratigrāhyameveti yathāprāptamevopādāya vidyā stūyate /",
    "GV05brupsb6u:226": "ato naiva phalavidhisarūpatā vākyasya /",
    "GV05brupsb6u:227": "yasmādāpo vāsaḥ prāṇasya tasmādvidvāṃso brāhmaṇāḥ śrotriyā adhītavedā aśiṣyanto bhokṣyamāṇā ācāmantyapo 'śitvā'cāmanti bhuktyā cottarakālamapo bhakṣayanti /",
    "GV05brupsb6u:228": "tatra teṣāmācāmatāṃ ko 'bhiprāya ityāha-etamevānaṃ prāṇamanagnaṃ kurvanto manyante /",
    "GV05brupsb6u:229": "asti caitadyoyasmai vāso dadāti sa tamanagnaṃ karomīti hi manyate /",
    "GV05brupsb6u:230": "prāṇasya cā'po vāsa iti hyuktam /",
    "GV05brupsb6u:231": "yadapaḥ pibāmi tatprāṇasya vāso dadāmīti vijñānaṃ kartavyamityevamarthametat /",
    "GV05brupsb6u:232": "nanu bhokṣyamāṇo bhuktavāṃśca prayato bhaviṣyāmītyācāmati /",
    "GV05brupsb6u:233": "tatra ca prāṇasyānagnatākaraṇārthatve ca dvikāryatā'camanasya syāt /",
    "GV05brupsb6u:234": "na ca kāryadvayamācamanasyaikasya yuktam /",
    "GV05brupsb6u:235": "yadi prāyatyārthaṃ nānagnatārthamathānagnatārthaṃ na prāyatyārtham /",
    "GV05brupsb6u:236": "yasmādevaṃ tasmāddvitīyamācamanāntaraṃ prāṇasyānagnatākaraṇāya bhavatu /",
    "GV05brupsb6u:237": "na /",
    "GV05brupsb6u:238": "kriyādvitvopapatteḥ /",
    "GV05brupsb6u:239": "dve hyete kriye bhotryamāṇasya bhuktavataśca yadācamanaṃ smṛtivihitaṃ tatprāyatyārthaṃ bhavati",
    "GV05brupsb6u:240": "kriyāmātrameva na tu tatra prāyatyaṃ darśanādyapekṣate /",
    "GV05brupsb6u:241": "tatra cā'camanāṅgabhūtāsvapsu vāsovijñānaṃ prāṇasyetikartavyatayā codyate",
    "GV05brupsb6u:242": "na tu tasminkriyamāṇa ācamanasya prāyatyarthatā vādhyate kriyāntaratvādācamanasya /",
    "GV05brupsb6u:243": "tasmādbhokṣyamāṇasya bhuktavataśca yadācamanaṃ tatrā /",
    "GV05brupsb6u:244": "āpo vāsaḥ prāṇasyeti darśanamātraṃ vidhīyate /",
    "GV05brupsb6u:245": "aprāptatvādanyataḥ //14//",
    "GV05brupsb6u:246": "iti bṛhadāraṇyakopaniṣadi ṣaṣṭhādhyāyasya prathamaṃ brāhmaṇam //1//",
    "GV05brupsb6u:247": "START BrhUp 6,2.1",
    "GV05brupsb6u:248": "śvetaketur vā āruṇeyaḥ pancālānāṃ pariṣadam ājagāma |",
    "GV05brupsb6u:249": "sa ājagāma jaivaliṃ pravāhaṇaṃ paricārayamāṇam |",
    "GV05brupsb6u:250": "tam udīkṣyābhyuvāda kumārā3 iti |",
    "GV05brupsb6u:251": "sa bho3 iti pratiśuśrāva |",
    "GV05brupsb6u:252": "anuśiṣṭo nv asi pitreti |",
    "GV05brupsb6u:253": "om iti hovāca || BrhUp_6,2.1 ||",
    "GV05brupsb6u:254": "BrhUpBh_6,2.1 śvetaketurha vā āruṇeyaḥ ityasya saṃbandhaḥ /",
    "GV05brupsb6u:255": "khilādhikāro 'yaṃ tatra yadanuktaṃ taducyate /",
    "GV05brupsb6u:256": "saptamādhyāyānte jñānakarmasamuccayakāriṇāgnermārgayācanaṃ kṛtam-agne naya supatheti /",
    "GV05brupsb6u:257": "tatrānekeṣāṃ pathāṃ sadbhāvo mantreṇa sāmarthyātpradarśitaḥ /",
    "GV05brupsb6u:258": "supatheti viśeṣaṇāt /",
    "GV05brupsb6u:259": "panthānaśca kṛtavipākapratipattimārgāḥ /",
    "GV05brupsb6u:260": "vakṣyati ca yatkṛtvetyādi /",
    "GV05brupsb6u:261": "tatra ca kati karmavipākapratipattimārgā iti sarvasaṃsāragatyupasaṃhārārtho 'yamārambhaḥ /",
    "GV05brupsb6u:262": "etāvatī hi saṃsāragatiḥ /",
    "GV05brupsb6u:263": "etāvānkarmaṇo vipākaḥ svābhāvikasya śāsrīyasya ca savijñānasyeti /",
    "GV05brupsb6u:264": "yadyapi dvayā ha prājāpatyā ityatra svābhāvikaḥ pāpmā sūcitaḥ /",
    "GV05brupsb6u:265": "na ca tasyedaṃ kāryamiti vipākaḥ pradarśitaḥ /",
    "GV05brupsb6u:266": "śāsrīyasyaiva tu vipākaḥ pradarśitastryannātmapratipattyantena /",
    "GV05brupsb6u:267": "brahmavidyārambhe tadvairāgyasya vivakṣitatvāt /",
    "GV05brupsb6u:268": "tatrāpi kevalena karmaṇā pitṛloko vidyayā vidyāsaṃyuktena ca karmaṇā devaloka ityuktam /",
    "GV05brupsb6u:269": "tatra kena mārgeṇa pitṛlokaṃ pratipadyate kena vā devalokamiti noktam /",
    "GV05brupsb6u:270": "tacceha khilaprakaraṇe 'śeṣato vaktavyamityata ārabhyate /",
    "GV05brupsb6u:271": "ante ca sarvopasaṃhāraḥ śāsrasyeṣṭaḥ /",
    "GV05brupsb6u:272": "api caitāvadamṛtatvamityuktaṃ na karmaṇo 'mṛtatvāśāstīti ca tatra heturnoktastadarthaścāyamārambhaḥ",
    "GV05brupsb6u:273": "yasmādiyaṃ karmaṇo gatirna nitye 'mṛtatve vyāpāro 'sti",
    "GV05brupsb6u:274": "tasmādetāvadevāmṛtatvasādhanamiti sāmarthyāddhetutvaṃ saṃpadyate /",
    "GV05brupsb6u:275": "api coktamagnihotre na tvevainayostvamutkrātiṃ na gatiṃ na pratiṣṭhāṃ na tṛptiṃ na punarāvṛtiṃ na lokaṃ pratyutthāyinaṃ vettheti /",
    "GV05brupsb6u:276": "tatra prativacane te vā ete āhutī hute utkrāmata ityādinā āhuteḥ kāryamuktam /",
    "GV05brupsb6u:277": "taccaitatkarturāhutilakṣaṇasya karmaṇaḥ phalam /",
    "GV05brupsb6u:278": "na hi kartāramanāśrityā'hutilakṣaṇasya karmaṇaḥ svātantryeṇotkrāntyādikāryārambha upapadyate",
    "GV05brupsb6u:279": "kartrarthatvātkarmaṇaḥ kāryārambhasya /",
    "GV05brupsb6u:280": "sādhanāśrayatvācca karmaṇaḥ /",
    "GV05brupsb6u:281": "tatrāgnihotrastutyarthatvādagnihotrasyaiva kāryamityuktaṃ ṣaṭ prakāramapi",
    "GV05brupsb6u:282": "iha tu tadeva kartuḥ phalamityupadiśyate /",
    "GV05brupsb6u:283": "ṣaṭprakāramapi karmaphalavijñānasya vivakṣitatvāt /",
    "GV05brupsb6u:284": "taddvāreṇa ca pañcāgnidarśanamihottaramārgapratipattisādhanaṃ vidhitsitam",
    "GV05brupsb6u:285": "evamaśeṣasaṃsāragatyupasaṃhāraḥ /",
    "GV05brupsb6u:286": "karmakāṇḍasyaiṣā niṣṭhetyetaddvayaṃ didarśayiṣurākhyāyikāṃ praṇayati /",
    "GV05brupsb6u:287": "śvetaketurnāmato 'ruṇasyāpatyamāruṇistasyāpatyamāruṇeyaḥ /",
    "GV05brupsb6u:288": "haśabda aitihyārthaḥ /",
    "GV05brupsb6u:289": "vai niścayārthaḥ /",
    "GV05brupsb6u:290": "pitrānuśiṣṭaḥ sannātmano yaśaḥprathanāya pañcālānāṃ pariṣadamāgatya jitvā rājño 'pi pariṣadaṃ jeṣyāmīti garveṇa sa ājagāma /",
    "GV05brupsb6u:291": "jīvalasyāpatyaṃ jevaliṃ pañcālarājaṃ pravāhaṇanāmānaṃsvabhṛtyaiḥ paricārayamāṇamātmanaḥ paricaraṇaṃ kārayantamityetat /",
    "GV05brupsb6u:292": "sa rājā pūrvameva tasya vidyābhimānagarvaṃ śrutvā vinetavyo 'yamiti matvā",
    "GV05brupsb6u:293": "tamudīkṣyotprekṣyā'gatamātramevābhyuvādābhyuktavānkumārā3iti saṃbodhya /",
    "GV05brupsb6u:294": "bhartsanārthā plutiḥ /",
    "GV05brupsb6u:295": "evamuktaḥ sa pratiśuśrāva bho3iti /",
    "GV05brupsb6u:296": "bho3ityapratirūpamapi kṣattriyaṃ pratyuktavānkruddhaḥ san /",
    "GV05brupsb6u:297": "anuśiṣṭo 'nuśāsito 'si bhavasi kiṃ pitretyuvāca rājā /",
    "GV05brupsb6u:298": "pratyāhetara oṃmiti bāḍhamanuśiṣṭo 'smi pṛccha yadi saṃśayaste //1//",
    "GV05brupsb6u:299": "START BrhUp 6,2.2",
    "GV05brupsb6u:300": "vettha yathemāḥ prajāḥ prayatyo vipratipadyantā3 iti |",
    "GV05brupsb6u:301": "neti hovāca |",
    "GV05brupsb6u:302": "vettho yathemaṃ lokaṃ punar āpadyantā3 iti |",
    "GV05brupsb6u:303": "neti haivovāca |",
    "GV05brupsb6u:304": "vettho yathāsau loka evaṃ bahubhiḥ punaḥ punaḥ prayadbhir na saṃpūryatā3 iti |",
    "GV05brupsb6u:306": "neti haivovāca |",
    "GV05brupsb6u:307": "vettho yatithyām āhutyāṃ hutāyām āpaḥ puruṣavāco bhūtvā samutthāya vadantī3 iti |",
    "GV05brupsb6u:308": "neti haivovāca |",
    "GV05brupsb6u:309": "vettho devayānasya vā pathaḥ pratipadaṃ pitṛyāṇasya vā |",
    "GV05brupsb6u:310": "yat kṛtvā devayānaṃ vā panthānaṃ pratipadyante pitṛyāṇaṃ vā |",
    "GV05brupsb6u:311": "api hi na ṛṣer vacaḥ śrutaṃ --",
    "GV05brupsb6u:312": "dve sṛtī aśṛṇavaṃ pitṝṇām ahaṃ devānām uta martyānām |",
    "GV05brupsb6u:313": "tābhyām idaṃ viśvam ejat sameti yad antarā pitaraṃ mātaraṃ ceti |",
    "GV05brupsb6u:314": "nāham ata ekaṃ cana vedeti hovāca || BrhUp_6,2.2 ||",
    "GV05brupsb6u:315": "BrhUpBh_6,2.2 yadyevaṃ vettha vijānāsi kiṃ yathā yena prakāreṇemāḥ prajāḥ prasiddhāḥ prayatyo mriyamāṇā vipratipadyantā3iti vipratipadyante vicāraṇārthā plutiḥ /",
    "GV05brupsb6u:316": "samānena mārgeṇa gacchantīnāṃ mārgadvaividhyaṃ yatra kāścitprajā anyena mārgeṇa gacchanti kāścidanyeneti vipratipattiḥ /",
    "GV05brupsb6u:317": "yathā tāḥ prajā vipratipadyante tatkiṃ vetthetyarthaḥ /",
    "GV05brupsb6u:318": "neti hovācetaraḥ /",
    "GV05brupsb6u:319": "tarhi vettha u yathemaṃ lokaṃ punarāpadyantā3iti punarāpadyante yathā punarāgacchantīmaṃ lokam /",
    "GV05brupsb6u:320": "neti haivovāca śvetaketuḥ /",
    "GV05brupsb6u:321": "vettho yathāsau lokaḥ evaṃ prasiddhena nyāyena punaḥ punarasakṛtprayadbhirmariyamāṇairyathāyena prakāreṇa na saṃpūryatā3iti na saṃpūryate 'sau lokastatkiṃ vettha /",
    "GV05brupsb6u:322": "neti haivovāca /",
    "GV05brupsb6u:323": "vettho yatithyāṃ yatsaṃkhyākāyāmāhutyāmāhutau hutāyāmāpaḥ puruṣavācaḥ puruṣasya yā vāksaiva yāsāṃ vāktāḥ puruṣavāco bhūtvā puruṣaśabdavācyā vā bhūtvā /",
    "GV05brupsb6u:324": "yadā puruṣākārapariṇatāstadā puruṣavāco bhavanti /",
    "GV05brupsb6u:325": "samutthāya samyagutthāyodbhūtāḥ satyo vadantī3iti /",
    "GV05brupsb6u:326": "neti haivovāca /",
    "GV05brupsb6u:327": "puruṣākārapariṇatāstadā puruṣavāco bhavanti /",
    "GV05brupsb6u:328": "samutthāya samyagutthāyodbhūtāḥ satyo vadantī3iti /",
    "GV05brupsb6u:329": "neti haivovāca /",
    "GV05brupsb6u:330": "yadyevaṃ vettha u devayānasya patho mārgasya pratipadaṃ pratipadyate yena sā pratipattāṃ pratipadaṃ pitṛyāṇasya vā pratipadaṃ pratipacchabdavācyamarthamāha /",
    "GV05brupsb6u:331": "yatkarma kṛtvā yathāviśiṣṭaṃ karma kṛtvetyarthaḥ /",
    "GV05brupsb6u:332_0": "devayānaṃ vā panthānaṃ mārgaṃ pratipadyante pitṛyāṇaṃ vā yatkarma kṛtvā pratidyante tatkarma pratipadicyate tāṃ pratipadaṃ",
    "GV05brupsb6u:332_1": "kiṃ vettha devalokapitṛlokapratipattisādhanaṃ kiṃ vetthetyarthaḥ apyatrāsyārthasya prakāśakamṛṣermantrasya vaco vākyaṃ naḥ",
    "GV05brupsb6u:332_2": "śrutamasti /",
    "GV05brupsb6u:333": "mantro 'pyasyārthasya prakāśako vidyata ityarthaḥ /",
    "GV05brupsb6u:334": "ko 'sau mantra iti /",
    "GV05brupsb6u:335": "ucyate-dve sṛtī dvau mārgāvaśṛṇavaṃ śṛtavānasmi tayorekā pitṛṇāṃ prāpikā pitṛlokasaṃbaddhā tayā sṛtyā pitṛlokaṃ prāpnotītyarthaḥ /",
    "GV05brupsb6u:336": "ahamaśṛṇavamiti vyavahitena saṃbandhaḥ /",
    "GV05brupsb6u:337": "devānāmutāpi devānāṃ saṃbandhinyanyā devānprāpayati sā /",
    "GV05brupsb6u:338": "ke punarubhābhyāṃ sṛtibhyāṃ pitṝndevāṃśca gacchantīti /",
    "GV05brupsb6u:339": "ucyate-utāpi martyānāṃ manuṣyāṇāṃ saṃbandhinyau manuṣyā eva hi sṛtibhyāṃ gacchantītyarthaḥ",
    "GV05brupsb6u:340": "tābhyāṃ sṛtihyāmidaṃ viśvaṃ samastametadgacchatsameti saṃgacchate /",
    "GV05brupsb6u:341": "te ca dve sṛtī yadantarā yayorantarā yadantarā pitaraṃ mātaraṃ ca mātāpitrorantarā madhya ityarthaḥ /",
    "GV05brupsb6u:342": "kau tau mātāpitarau dyāvāpṛthivyāvaṇḍakapāle /",
    "GV05brupsb6u:343": "iyaṃ vai mātāsau piteti hi vyākhyātaṃ brāhmaṇena /",
    "GV05brupsb6u:344": "aṇḍakapālayormadhye saṃsāraviṣaye evaite sṛtī nā'tyantikāmṛtatvagamanāya /",
    "GV05brupsb6u:345": "itara āha-nāhamato 'smātpraśnasamudāyādekañcanaikamapi praśnaṃ na veda",
    "GV05brupsb6u:346": "nāhaṃ vedeti hovāca śvetaketuḥ //2//",
    "GV05brupsb6u:347": "START BrhUp 6,2.3",
    "GV05brupsb6u:348": "athainaṃ vasatyopamantrayāṃ cakre |",
    "GV05brupsb6u:349": "anādṛtya vasatiṃ kumāraḥ pradudrāva |",
    "GV05brupsb6u:350": "sa ājagāma pitaram |",
    "GV05brupsb6u:351": "taṃ hovāca -- iti vāva kila no bhavān purānuśiṣṭān avoca iti |",
    "GV05brupsb6u:352": "katham sumedha iti |",
    "GV05brupsb6u:353": "pañca mā praśnān rājanyabandhur aprākṣīt |",
    "GV05brupsb6u:354": "tato naikaṃ cana vedeti |",
    "GV05brupsb6u:355": "katame ta iti |",
    "GV05brupsb6u:356": "ima iti ha pratīkāny udājahāra || BrhUp_6,2.3 ||",
    "GV05brupsb6u:357": "BrhUpBh_6,2.3 athānantaramapanīya vidyābhimānagarvamenaṃ prakṛtaṃ",
    "GV05brupsb6u:358": "śvetaketuṃ vasatyā vasatiprayojanenopamantrayāñcakre /",
    "GV05brupsb6u:359": "iha vasantu bhavantaḥ pādyamarpyaṃ cā'nīyatāmityupamantraṇaṃ kṛtavānrājā /",
    "GV05brupsb6u:360": "anādṛtya tāṃ vasatiṃ kumāraḥ śvetaketuḥ pradudrāva pratigatavānpitaraṃ prati /",
    "GV05brupsb6u:361": "sa cā'jagāma pitaramāgatya covāca taṃ kathamiti vāva kilaivaṃ kila no 'smānbhavānpurā samāvagatavānpitaraṃ prati /",
    "GV05brupsb6u:362": "sa cā'jagāma pitaramāgatya covāca taṃ kathamiti vāva kilaivaṃ kila no 'smānbhavānpurā samāvartanakāle 'nuśiṣṭānsarvābhirvidyābhiravoco 'vocaditi",
    "GV05brupsb6u:363": "sopālambhaṃ putrasya vacaḥ śrutvā'ha pitā /",
    "GV05brupsb6u:364": "katha kena prakāreṇa tava duḥkhamupajātaṃ he sumedhaḥ śobhanā medhā yasyeti sumedhāḥ /",
    "GV05brupsb6u:365": "śṛṇu mama yathā vṛttaṃ pañca pañcasaṃkhyākānpraśnānmā māṃ rājanyabandhū rājanyā bandhavo yasyeti",
    "GV05brupsb6u:366": "paribhavavacanametadrājanyabandhuriti /",
    "GV05brupsb6u:367": "aprākṣītpṛṣṭavāṃstatastasmānnaikañcanaikamapi na veda na vijñātavānasmi /",
    "GV05brupsb6u:368": "katame te rājñāḥ pṛṣṭāḥ praśnā iti pitroktaḥ putra ime ta iti ha pratīkāni mukhāni praśnānāmudājahārodāhṛtavān",
    "GV05brupsb6u:369": "START BrhUp 6,2.4",
    "GV05brupsb6u:370": "sa hovāca -- tathā nas tvaṃ tata jānīthā yathā yad ahaṃ kiṃca veda sarvam ahaṃ tat tubham avocam |",
    "GV05brupsb6u:371": "prehi tu tatra |",
    "GV05brupsb6u:372": "pratītya brahmacaryaṃ vatsyāva iti |",
    "GV05brupsb6u:373": "bhavān eva gacchatv iti |",
    "GV05brupsb6u:374": "sa ājagāma gautamo yatra pravāhaṇasya jaivaler āsa |",
    "GV05brupsb6u:375": "tasmā āsanam āhṛtyodakam āhārayāṃ cakāra |",
    "GV05brupsb6u:376": "atha hāsmā arghyaṃ cakāra |",
    "GV05brupsb6u:377": "taṃ hovāca -- varaṃ bhagavate gautamāya dadma iti || BrhUp_6,2.4 ||",
    "GV05brupsb6u:378": "BrhUpBh_6,2.4 sa hovāca pitā putraṃ kruddhamupaśamayaṃstathā tena",
    "GV05brupsb6u:379": "prakāreṇa no 'smāṃstvaṃ he tāta vatsa jānīthā gṛhṇīthā yathā yadahaṃ kiñca vijñānajātaṃ veda sarvaṃ tatubhyamavocamityeva jānīthāḥ /",
    "GV05brupsb6u:380": "ko 'nyo mama priyataro 'sti tvatto yadarthaṃrakṣiṣye /",
    "GV05brupsb6u:381": "ahamapyetanna jānāmi yadrājñā pṛṣṭam /",
    "GV05brupsb6u:382": "tasmātprehyāgaccha tatra pratītya gatvā rājñi brahmacaryaṃ vatsyāvo vidyārthamiti /",
    "GV05brupsb6u:383": "sa āha bhavāneva gacchatviti nāhaṃ tasya mukhaṃ nirīkṣitumutsahe /",
    "GV05brupsb6u:384": "sa ājagāma gautamo gotrato gautama āruṇiryatra pravāhaṇasya",
    "GV05brupsb6u:385": "jaivalerāsā'sanamāsthāyikā ṣaṣṭhīdvayaṃ prathamamāsthāne /",
    "GV05brupsb6u:386": "tasmai gautamāyā'gatāyā'sanamanurūpamāhṛtyodakaṃ bhṛtyairāhārayāñcakāra /",
    "GV05brupsb6u:387": "atha hāsmā ardhyaṃ purodhasā kṛtavānmantravanmadhuparkaṃ ca /",
    "GV05brupsb6u:388": "kṛtvā caivaṃ pūjāṃ taṃ hovāca varaṃ bhagavate gautamāya tubhyaṃ dadbha iti gośvādilakṣaṇam",
    "GV05brupsb6u:389": "START BrhUp 6,2.5",
    "GV05brupsb6u:390": "sa hovāca -- pratijñato ma eṣa varaḥ |",
    "GV05brupsb6u:391": "yāṃ tu kumārasyānte vācam abhāṣathās tāṃ me brūhīti || BrhUp_6,2.5 ||",
    "GV05brupsb6u:392_0": "BrhUpBh_6,2.5 sa hovāca gautamaḥ pratijñāto me mamaiṣa varastvayāsyāṃ pratijñāyāṃ dṛḍhī kurvātmānaṃ yāṃ tu vācaṃ kumārasya",
    "GV05brupsb6u:392_1": "mama putrasyānte samīpe vācamabhāṣathāḥ praśnarūpāṃ tāmeva me brūhi sa eva no vara iti",
    "GV05brupsb6u:393": "START BrhUp 6,2.6",
    "GV05brupsb6u:394": "sa hovāca -- daiveṣu vai gautama tad vareṣu |",
    "GV05brupsb6u:395": "mānuṣāṇāṃ brūhīti || BrhUp_6,2.6 ||",
    "GV05brupsb6u:396": "BrhUpBh_6,2.6 sa hovāca rājā daiveṣu vareṣu tadvai gautama yastvaṃ prārthayase mānuṣāṇāmanyatamaṃ prārthaya varam //6//",
    "GV05brupsb6u:397": "START BrhUp 6,2.7",
    "GV05brupsb6u:398": "sa hovāca -- vijñāyate hāstihiraṇyasyāpāttaṃ goaśvānāṃ dāsīnāṃ pravārāṇāṃ paridhānasya",
    "GV05brupsb6u:399": "mā no bhavān bahor anantasyāparyantasyābhyavadānyo bhūd iti |",
    "GV05brupsb6u:400": "sa vai gautama tīrthenecchasā iti |",
    "GV05brupsb6u:401": "upaimy ahaṃ bhavantam iti |",
    "GV05brupsb6u:402": "vācā ha smaiva pūrva upayanti |",
    "GV05brupsb6u:403": "sa hopāyanakīrtyovāsa || BrhUp_6,2.7 ||",
    "GV05brupsb6u:404": "BrhUpBh_6,2.7 sa hovāca gautamo bhavatāpi vijñāyate ha mamāsti saḥ /",
    "GV05brupsb6u:405": "na tena prārthitena kṛtyaṃ mama yaṃ tvaṃ ditsasi mānuṣaṃ varam /",
    "GV05brupsb6u:406": "yasmānmamāpyasti hiraṇyasya prabhūtasyāpāttaṃ prāptaṃ",
    "GV05brupsb6u:407": "go'aśvānānāmāpāttamastīti sarvatrānuṣaṅgo dāsīnāṃ pravārāṇāṃ parivārāṇāṃ paridhānasya ca /",
    "GV05brupsb6u:408": "na ca yanmama vidyamānaṃ tattvattaḥ prārthanīyaṃ tvayā vā deyam /",
    "GV05brupsb6u:409": "pratijñātaśca varastvayā tvameva jānīṣe yadatra yuktaṃ pratijñā rakṣaṇīyā taveti /",
    "GV05brupsb6u:410": "mama punarayamabhiprāyo mā bhūnno 'smānabhyasmāneva kevalānprati bhavānsarvatra vadānyo bhūtvāvadānyo mā bhūtkadaryo mā bhūdityarthaḥ /",
    "GV05brupsb6u:411": "bahoḥ prabhūtasyānantasyānantaphalasyetyetat /",
    "GV05brupsb6u:412": "aparyantasyāparisamāptikasya putrapautrādigāmikasyetyetat /",
    "GV05brupsb6u:413": "īdṛśasya vittasya māṃ pratyeva kevalamādātā mā bhūdbhavān /",
    "GV05brupsb6u:414": "na cānyatrādeyamasti bhavataḥ /",
    "GV05brupsb6u:415": "evamukta āha-sa tvaṃ vai he gautama tīrthena nyāyena śāsravihitena vidyāṃ matta icchāsā icchānvāptumityukto gautama āha-upaimyupagacchāmi",
    "GV05brupsb6u:416": "śiṣyatvenāhaṃ bhavantamiti /",
    "GV05brupsb6u:417": "vācā ha smaiva kila pūrva brāhmaṇāḥ kṣattriyānvidyārthinaḥ santo vaiśyānvā kṣattriyā vā vaiśyānāpadyupayanti śiṣyavṛttyā hyupacchanti nopāyanaśuśrūṣādibiḥ /",
    "GV05brupsb6u:418": "ataḥ /",
    "GV05brupsb6u:419": "sa gautamo hopāyanakortyopagamanakīrtanamātreṇaivovāsoṣitavānnopāyanaṃ cakāra //7//",
    "GV05brupsb6u:420": "START BrhUp 6,2.8",
    "GV05brupsb6u:421": "sa hovāca -- tathā nas tvam gautama māparādhās tava ca pitāmahāḥ |",
    "GV05brupsb6u:422": "yatheyaṃ vidyetaḥ pūrvaṃ na kasmiṃś cana brāhmana uvāsa |",
    "GV05brupsb6u:423": "tāṃ tv ahaṃ tubhyaṃ vakṣyāmi |",
    "GV05brupsb6u:424": "ko hi tvaivaṃ bruvantam arhati pratyākhyātum iti || BrhUp_6,2.8 ||",
    "GV05brupsb6u:425": "BrhUpBh_6,2.8 evaṃ gautamenā'padantara ukte sa hovāca rājā pīḍitaṃ matvā",
    "GV05brupsb6u:426": "kṣāmayaṃstathā no 'smānprati māparādhā aparādhaṃ mā kārṣīrasmadīyo",
    "GV05brupsb6u:427": "'parādho na grahītavya ityarthaḥ /",
    "GV05brupsb6u:428": "tava ca pitāmahā asmatpitāmaheṣu yatāparādhaṃ na jagṛhustathā pitāmahānāṃ vṛttamasmāsvapi bhavatā rakṣaṇīyamityarthaḥ /",
    "GV05brupsb6u:429": "yatheyaṃ vidyā tvayā prārthitetastvatsaṃpradānātpūrvaṃ prāṅna kasminnapi brāhmaṇa uvāsoṣitavatītathā tvamapi jānīṣe sarvadā kṣattriyaparamparayeyaṃ",
    "GV05brupsb6u:430": "vidyā'gatā sā sthitirmayāpi rakṣaṇīyā yadi śakyata ityuktaṃ daiveṣu gautama tadvareṣu mānuṣāṇāṃ brūhīti na punastavādeyo vara itītaḥ para na śakyate rakṣitum /",
    "GV05brupsb6u:431": "tāmapi vidyāmahaṃ tubhyaṃ vakṣyāmi ko hyanyo 'pi hi yasmādevaṃ bruvantaṃ",
    "GV05brupsb6u:432": "tvāmarhati pratyākhyātuṃ na vakṣyāmīti /",
    "GV05brupsb6u:433": "ahaṃ punaḥ kathaṃ na vakṣye tubhyamiti //8//",
    "GV05brupsb6u:434": "START BrhUp 6,2.9",
    "GV05brupsb6u:435": "asau vai loko 'gnir gautama |",
    "GV05brupsb6u:436": "tasyāditya eva samit |",
    "GV05brupsb6u:437": "raśmayo dhūmaḥ |",
    "GV05brupsb6u:438": "ahar arciḥ |",
    "GV05brupsb6u:439": "diśo 'ṅgārāḥ |",
    "GV05brupsb6u:440": "avāntaradiśo viṣphuliṅgāḥ |",
    "GV05brupsb6u:441": "tasminn etasminn agnau devāḥ śraddhāṃ juhvati |",
    "GV05brupsb6u:442": "tasyā āhutyai somo rājā saṃbhavati || BrhUp_6,2.9 ||",
    "GV05brupsb6u:443": "BrhUpBh_6,2.9 asau vai loko 'gnirgotametyādicaturthaḥ praśnaḥ prāthamyena nirṇīyate /",
    "GV05brupsb6u:444": "kramabhaṅgastvetannirṇayāyattatvāditaraprasnanirṇayasya /",
    "GV05brupsb6u:445": "asau dyaurloko 'gnirhe gautama dyuloke 'gnidṛṣṭiranagnau vidhīyate yathā yoṣitpuruṣayostasya dyulokāgnerāditya eva samitsamindhanāt /",
    "GV05brupsb6u:446": "ādityena hi samidhyate 'sau lokaḥ /",
    "GV05brupsb6u:447": "raśmayo dhūmaḥ samidha uththānasāmānyāt /",
    "GV05brupsb6u:448": "ādityāddhi raśmayo nirgatāḥ /",
    "GV05brupsb6u:449": "samidhaśca dhūmo loka uttiṣṭhati /",
    "GV05brupsb6u:450": "ahararciḥ prakāśasāmānyāt /",
    "GV05brupsb6u:451": "diśo 'ṅgārā upaśamasāmānyāt /",
    "GV05brupsb6u:452": "avāntaradiṣo visphuliṅgā visphuliṅgavadvikṣepāt /",
    "GV05brupsb6u:453": "tasminnetasminnevaṅguṇaviśiṣṭe dyulokāgnau devā indrādayaḥ śraddhāṃ juhvatyāhutidravyasthānīyāṃ prakṣipanti /",
    "GV05brupsb6u:454": "tasyā āhutyā āhuteḥ somo rājā pitṝṇāṃ brāhmaṇānāṃ ca saṃbhavati /",
    "GV05brupsb6u:455": "tatra ke devāḥ kathaṃ juhvati kiṃvā śraddhākhyaṃ havirityata uktamasmābhiḥ saṃbandhe /",
    "GV05brupsb6u:456": "na tvevainayostvamutkrāntimityādipadārthaṣaṭkanirṇayārthamagnihotra uktam",
    "GV05brupsb6u:457": "te vā ete agnihotrāhutī hute satyāvutkrāmataḥ /",
    "GV05brupsb6u:458": "te antarikṣamāviśataḥ /",
    "GV05brupsb6u:459": "te antarikṣamāhavanīyaṃ kurvāte vāyuṃ samidhaṃ marīcīreva śukrāmāhutim /",
    "GV05brupsb6u:460": "te antarikṣantarpayataḥ /",
    "GV05brupsb6u:461": "te tata utkrāmataḥ /",
    "GV05brupsb6u:462": "te divamāviśataḥ /",
    "GV05brupsb6u:463": "te divamāhavanīyaṃ kurvāte ādityaṃ samidhamityevamādyuktam /",
    "GV05brupsb6u:464": "tatrāgnihotrāhutī sasādhane evotkrāmataḥ /",
    "GV05brupsb6u:465": "yatheha yaiḥ sādhanairviśiṣṭe ye jñāyete āhavanīyāgnisamiddhūmāṅgāravisphuliṅgāhutidravyaiste tathaivotkrāmato 'smāllokādamuṃ lokam /",
    "GV05brupsb6u:466_0": "tatrāgniragnitvena samitsamittvena dhūmo dhūmatvenāṅgārā aṅgāratvena visphuliṅgatvenā'hutidravyamapi paya ādyāhutidravyatvenaiva",
    "GV05brupsb6u:466_1": "sargādāvavyākṛtāvasthāyāmapi pareṇasūkṣmeṇā'tmanā vyavatiṣṭhate tadvidyamānameva sasādhanamagnihotralakṣaṇaṃ karmāpūrveṇā'tmanā",
    "GV05brupsb6u:467": "vyavasthitaṃ sattatpunarvyākaraṇakāle tathaivāntarikṣādīnāmāhavanīyādyagnyādibhāvaṃ kurvadvipariṇamate",
    "GV05brupsb6u:468": "tathaivedānīmapyagnihotrākhyaṃ karma /",
    "GV05brupsb6u:469": "evamagnihotrāhutyapūrvavipariṇāmātmakaṃ jagatsarvamityāhutyoreva stutyarthatvenotkrāntyādyā lokaṃ pratyutthāyināntāḥ ṣaṭ padārthāḥ karmaprakaraṇe 'dhastānnirṇītāḥ /",
    "GV05brupsb6u:470": "iha tu kartuḥ karmavivakṣāyāṃ dyulokāgnyādyārabhya pañcāgnidarśanamuttaramārgapratipattisādhanaṃ viśiṣṭakarmaphalopabhogāya vidhitsitamiti dyulokāgnyādidarśanaṃ prastūyate /",
    "GV05brupsb6u:471": "tatra ya ādhyātmikāḥ prāṇā ihāgnihotrasya hotārasta evā'dhidaivikatvena",
    "GV05brupsb6u:472": "pariṇatāḥ santa indrādayo bhavanti ta eva tatra hotāro dyulokāgnau /",
    "GV05brupsb6u:473": "te cehāgnihotrasya phalabhogāyāgnihotraṃ hutavantaḥ /",
    "GV05brupsb6u:474": "ta eva phalapariṇāmakāle 'pi tatphalabhoktṛtvāttatra tatra hotṛtvaṃ",
    "GV05brupsb6u:475": "pratipadyante tathā tathā vipariṇamamānā devaśabdavācyāḥ santaḥ /",
    "GV05brupsb6u:476": "atra ca yatpayodravyamagnihotrakarmāśrayabhūtamihā'havanīye",
    "GV05brupsb6u:477": "prakṣiptamagninā bhakṣitamadṛṣṭena sūkṣmema rūpeṇa vipariṇataṃ saha kartrā yajamānenāmuṃ lokaṃ dhūmādikrameṇāntarikṣāddyulokamāviśati /",
    "GV05brupsb6u:478": "tāḥ sūkṣmā āpa āhutikāryabhūtā agnihotrasamavāyinyaḥ kartṛsahitāḥ śraddhāśabdavācyāḥ somaloke kartuḥ śarīrāntarārambhāya dyulokaṃ praviśantyo hūyante ityucyante /",
    "GV05brupsb6u:479": "tāstatra dyulokaṃ praviśya somamaṇḍale kartuḥ śarīramārabhante /",
    "GV05brupsb6u:480": "tadetaducyate devāḥ śraddhāṃ juhvati tasyā āhutyai somo rājā saṃbhavatīti",
    "GV05brupsb6u:481": "“śraddhā vā āpaḥ”iti śruteḥ /",
    "GV05brupsb6u:482": "vettha yatithyāmāhutyāṃ hutāyāmāpaḥ puruṣavāco bhūtvā samutthāya vadantoti praśnastasya ca nirṇayaviṣaye 'sau vai loko 'gniriti prastutam /",
    "GV05brupsb6u:483": "tasmādāpaḥ karmasamāvāyinyaḥ kartuḥ śarīrārambhikāḥ śraddhāśabdavācyā iti niścīyate /",
    "GV05brupsb6u:484": "bhūyastvādāpaḥ puruṣavāca iti vyapadeśo na tvitarāṇi bhūtāni na santīti /",
    "GV05brupsb6u:485": "karmaprayuktaśca śarīrārambhaḥ /",
    "GV05brupsb6u:486": "karma cāpsamavāyi /",
    "GV05brupsb6u:487": "tataścāpāṃ prādhānyaṃ śarīrakartṛtve /",
    "GV05brupsb6u:488": "tena cā'paḥ puruṣavāca iti vyapadeśaḥ /",
    "GV05brupsb6u:489": "karmakṛto hi janmārambhaḥ sarvatra /",
    "GV05brupsb6u:490": "tatra yadyapyagnihotrāhutistutidvāreṇotkrāntyādayaḥ prastutāḥ ṣaṭpadārthā agnihotre tathāpi vaidikāni sarvāṇyeva karmāṇyagnihotraprabhṛtīni lakṣyante /",
    "GV05brupsb6u:491": "dārāgnisaṃbaddhaṃ hi pāṅktaṃ karma prastutyoktam-karmaṇā pitṛloka iti /",
    "GV05brupsb6u:492": "vakṣyati ca-atha ye yajñena dānena tapasā lokāñjayantīti //9//",
    "GV05brupsb6u:493": "START BrhUp 6,2.10",
    "GV05brupsb6u:494": "parjanyo vā agnir gautama |",
    "GV05brupsb6u:495": "tasya saṃvatsara eva samit |",
    "GV05brupsb6u:496": "abhrāṇi dhūmaḥ |",
    "GV05brupsb6u:497": "vidyud arciḥ |",
    "GV05brupsb6u:498": "aśanir aṅgārāḥ |",
    "GV05brupsb6u:499": "hrādunayo viṣphuliṅgāḥ |",
    "GV05brupsb6u:500": "tasminn etasminn agnau devāḥ somaṃ rājānaṃ juhvati |",
    "GV05brupsb6u:501": "tasyā āhutyai vṛṣṭiḥ saṃbhavati || BrhUp_6,2.10 ||",
    "GV05brupsb6u:502": "BrhUpBh_6,2.10 parjanyo vā agnirgautama dvitīya āhutyādhāra āhutyorāvṛttikrameṇa /",
    "GV05brupsb6u:503": "parjanyo nāma vṛṣṭyupakaraṇābhimānī devatātmā /",
    "GV05brupsb6u:504": "tasya saṃvatsara eva samit /",
    "GV05brupsb6u:505": "saṃvatsareṇa hi śaradādibhirgrīṣmāntaiḥ svāvayavairvaparivartamānena parjanyo 'gnirdīpyate",
    "GV05brupsb6u:506": "abhrāṇi dhūmaḥ /",
    "GV05brupsb6u:507": "dhūmaprabhavatvāddhūmavadupalakṣyatvādvā /",
    "GV05brupsb6u:508": "vidyudarciḥ /",
    "GV05brupsb6u:509": "prakāśasāmānyāt /",
    "GV05brupsb6u:510": "aśaniraṅgārāḥ /",
    "GV05brupsb6u:511": "upaśāntakāṭhinyasāmānyābhyām /",
    "GV05brupsb6u:512": "hrādunayo hlādunayaḥ stanayitnuśabdā visphuliṅgāḥ /",
    "GV05brupsb6u:513": "vikṣepānekatvasāmānyāt /",
    "GV05brupsb6u:514": "tasminnetasminnityāhutyadhikaraṇanirdeśaḥ /",
    "GV05brupsb6u:515": "devā iti ta eva hotāraḥ somaṃ rājānaṃ juhvati /",
    "GV05brupsb6u:516": "yo 'sau dyulokāgnau śraddhāyāṃ hutāyāmabhinirvṛttaḥ somaḥ sa dvitīye",
    "GV05brupsb6u:517": "parjanyāgnau hūyate /",
    "GV05brupsb6u:518": "tasyāśca somāhutervṛṣṭiḥ saṃbhavati //10//",
    "GV05brupsb6u:519": "START BrhUp 6,2.11",
    "GV05brupsb6u:520": "ayaṃ vai loko 'gnir gautama |",
    "GV05brupsb6u:521": "tasya pṛthivy eva samit |",
    "GV05brupsb6u:522": "agnir dhūmaḥ |",
    "GV05brupsb6u:523": "rātrir arciḥ |",
    "GV05brupsb6u:524": "candramā aṅgārāḥ |",
    "GV05brupsb6u:525": "nakṣatrāṇi viṣphuliṅgāḥ |",
    "GV05brupsb6u:526": "tasminn etasminn agnau devā vṛṣṭiṃ juhvati |",
    "GV05brupsb6u:527": "tasyā āhutyā annaṃ saṃbhavati || BrhUp_6,2.11 ||",
    "GV05brupsb6u:528": "BrhUpBh_6,2.11 ayaṃ vai loko 'gnirgotama /",
    "GV05brupsb6u:529": "ayaṃ loka iti prāṇijanmopabhogāśrayaḥ kriyākārakaphalaviśiṣṭaḥ sa tṛtīyo",
    "GV05brupsb6u:530": "'gniḥ /",
    "GV05brupsb6u:531": "tasyāgneḥ pṛthivyeva samit /",
    "GV05brupsb6u:532": "pṛthivyā hyayaṃ loko 'nekaprāṇyupabhogasaṃpannayā samidhyate /",
    "GV05brupsb6u:533": "agnirdhūmaḥ /",
    "GV05brupsb6u:534": "pṛthivyāśrayotthānasāmānyāt /",
    "GV05brupsb6u:535": "pārthivaṃ hīndhanadravyamāśrityāgniruttiṣṭhati /",
    "GV05brupsb6u:536": "yathā samidāśrayena dhūmaḥ /",
    "GV05brupsb6u:537": "rātrirarciḥ /",
    "GV05brupsb6u:538": "samitsaṃbandhaprabhavasāmānyāt /",
    "GV05brupsb6u:539": "agneḥ samitsaṃbandhena hyarciḥ saṃbhavati /",
    "GV05brupsb6u:540": "tathā pṛthivīsamitsaṃbandhena śarvarī /",
    "GV05brupsb6u:541": "pṛthivīchāyāṃ hi śārvaraṃ taṃ ācakṣate /",
    "GV05brupsb6u:542": "candramā aṅgārāḥ /",
    "GV05brupsb6u:543": "tatprabhavatvasāmānyāt /",
    "GV05brupsb6u:544": "arciṣo hyaṅgārāḥ prabhavanti tathā rātrau candramāḥ /",
    "GV05brupsb6u:545": "upaśāntatvasāmānyādvā /",
    "GV05brupsb6u:546": "nakṣatrāṇi visphuliṅgāḥ /",
    "GV05brupsb6u:547": "bisphuliṅgavadvikṣepasāmānyāt /",
    "GV05brupsb6u:548": "tasminnetasminnityādi pūrvavat /",
    "GV05brupsb6u:549": "vṛṣṭiṃ juhvati tasyā āhuterannaṃ saṃbhavati /",
    "GV05brupsb6u:550": "vṛṣṭiprabhavatvasya prasiddhatvādvrīhiyavāderannasya //11//",
    "GV05brupsb6u:551": "START BrhUp 6,2.12",
    "GV05brupsb6u:552": "puruṣo vā agnir gautama |",
    "GV05brupsb6u:553": "tasya vyāttam eva samit |",
    "GV05brupsb6u:554": "prāṇo dhūmaḥ |",
    "GV05brupsb6u:555": "vāg arciḥ |",
    "GV05brupsb6u:556": "cakṣur aṅgārāḥ |",
    "GV05brupsb6u:557": "śrotraṃ viṣphuliṅgāḥ |",
    "GV05brupsb6u:558": "tasminn etasminn agnau devā annaṃ juhvati |",
    "GV05brupsb6u:559": "tasyā āhutyai retaḥ saṃbhavati || BrhUp_6,2.12 ||",
    "GV05brupsb6u:560": "BrhUpBh_6,2.12 puruṣo vā agnirgautama prasiddhaḥ śiraḥpāṇyādimānpuruṣaścaturtho 'gnistasya vyāttaṃ vivṛtaṃ mukhaṃ samit /",
    "GV05brupsb6u:561": "vivṛtena hi mukhena dīpyate puruṣo vacanasvādhyāyādau /",
    "GV05brupsb6u:562": "yathā samidhāgniḥ prāṇo dhūmastadutthānasāmānyāt /",
    "GV05brupsb6u:563": "mukhāddhi prāṇa uttiṣṭhati /",
    "GV05brupsb6u:564": "vākyaśabdo 'rcirvyañjakatvasāmānyāt /",
    "GV05brupsb6u:565": "arciśca vyañjakam /",
    "GV05brupsb6u:566": "tathā vākśabdo 'bhidheyavyañjakaḥ /",
    "GV05brupsb6u:567": "cakṣuraṅgārā upaśamasāmānyātprakāśāśrayatvādvā /",
    "GV05brupsb6u:568": "śrotraṃ visphuliṅgā vikṣepasāmānyāt /",
    "GV05brupsb6u:569": "tasminnannaṃ juhvati /",
    "GV05brupsb6u:570": "nanu naiva devā annamiha juhvato dṛśyante /",
    "GV05brupsb6u:571": "naiṣa doṣaḥ /",
    "GV05brupsb6u:572": "prāṇānāṃ devatvopapatteḥ /",
    "GV05brupsb6u:573": "adhidaivamindrādayo devāsta evādhyātmaṃ prāṇāste cānnasya puruṣe prakṣeptāraḥ /",
    "GV05brupsb6u:574": "tasyā āhute retaḥ saṃbhavati /",
    "GV05brupsb6u:575": "annapariṇāmo hi retaḥ //12//",
    "GV05brupsb6u:576": "START BrhUp 6,2.13",
    "GV05brupsb6u:577": "yoṣā vā agnir gautama |",
    "GV05brupsb6u:578": "tasyā upastha eva samit |",
    "GV05brupsb6u:579": "lomāni dhūmaḥ |",
    "GV05brupsb6u:580": "yonir arciḥ |",
    "GV05brupsb6u:581": "yad antaḥ karoti te 'ṅgārāḥ |",
    "GV05brupsb6u:582": "abhinandā viṣphuliṅgāḥ |",
    "GV05brupsb6u:583": "tasminn etasminn agnau devā reto juhvati |",
    "GV05brupsb6u:584": "tasyā āhutyai puruṣaḥ saṃbhavati |",
    "GV05brupsb6u:585": "sa jīvati yāvaj jīvati |",
    "GV05brupsb6u:586": "atha yadā mriyate || BrhUp_6,2.13 ||",
    "GV05brupsb6u:587": "BrhUpBh_6,2.13 yoṣā vā agnirgautama /",
    "GV05brupsb6u:588": "yoṣeti srī pañcamo homādhikaraṇo 'gnistasyā upastha eva samit /",
    "GV05brupsb6u:589": "tena hi sā samidhyate /",
    "GV05brupsb6u:590": "lomāni dhūmastadutthānasāmānyāt /",
    "GV05brupsb6u:591": "yonirarcirvarṇasāmānyāt /",
    "GV05brupsb6u:592": "yadantaḥ karoti te 'ṅgārā antaḥ karaṇaṃ maithunavyāpāraste 'ṅgārā",
    "GV05brupsb6u:593": "vīryopaśamahetutvasāmānyāt /",
    "GV05brupsb6u:594": "vīryādyupaśamakāraṇaṃ maithunam /",
    "GV05brupsb6u:595": "tathāṅgārabhāvo 'gnerupaśamakāraṇam /",
    "GV05brupsb6u:596": "abhinandāḥ sukhalavāḥ kṣudratvasāmānyādvisphuliṅgāḥ /",
    "GV05brupsb6u:597": "tasminreto juhvati /",
    "GV05brupsb6u:598": "tasyā āhuteḥ puruṣaḥ saṃbhavati /",
    "GV05brupsb6u:599": "evaṃ dyuparjanyāyaṃlokapuruṣayoṣāgniṣu kramema hūyamānāḥ śraddhāsomavṛṣṭyannaretobhāvena sthūlatāratamyakramamāpadyamānāḥ śraddhāśabdavācyā āpaḥ puruṣaśabdamārabhante /",
    "GV05brupsb6u:600": "yaḥ praśnaścaturtho vettha yatithyāmāhutyāṃ hutāyāmāpaḥ puraṣavāco bhūtvā samutthāya vadantī3iti sa eṣa nirṇītaḥ /",
    "GV05brupsb6u:601": "pañcamyāmāhutau yoṣāgnau hutāyāṃ retobhūtā āpaḥ puruṣavāco bhavantīti /",
    "GV05brupsb6u:602": "sa puruṣa evaṃ krameṇa jāto jīvati /",
    "GV05brupsb6u:603": "kiyantaṃ kālamiti /",
    "GV05brupsb6u:604": "ucyate-yāvajjīvati yāvadasmiñcharīre sthitinimittaṃ karma vidyate tāvadityarthaḥ /",
    "GV05brupsb6u:605": "atha tatkṣaye yadā yasmikāle mriyate //13//",
    "GV05brupsb6u:606": "START BrhUp 6,2.14",
    "GV05brupsb6u:607": "athainam agnaye haranti |",
    "GV05brupsb6u:608": "tasyāgnir evāgnir bhavati |",
    "GV05brupsb6u:609": "samit samit |",
    "GV05brupsb6u:610": "dhūmo dhūmaḥ |",
    "GV05brupsb6u:611": "arcir arciḥ |",
    "GV05brupsb6u:612": "aṅgārā aṅgārāḥ |",
    "GV05brupsb6u:613": "viṣphuliṅgā viṣphuliṅgāḥ |",
    "GV05brupsb6u:614": "tasminn etasminn agnau devāḥ puruṣaṃ juhvati |",
    "GV05brupsb6u:615": "tasyā āhutyai puruṣo bhāsvaravarṇaḥ saṃbhavati || BrhUp_6,2.14 ||",
    "GV05brupsb6u:616": "BrhUpBh_6,2.14 atha tadainaṃ mṛtamagnaye 'gnyarthamevāntyāhutyai haranti",
    "GV05brupsb6u:617": "śratvijastasyā'hutibhūtasya prasiddho 'gnireva homādhikaraṇaṃ na parikalpyo 'gniḥ /",
    "GV05brupsb6u:618": "prasiddhaiva samitsamiddhūmo dhūmo 'rcirarciraṅgārā aṅgārā visphuliṅgā visphuliṅgā yathāprasiddhameva sarvamityarthaḥ /",
    "GV05brupsb6u:619": "tasminpuruṣamantyāhutiṃ juhvati tasyā āhutyā āhuteḥ puruṣo bhāsvaravarṇo",
    "GV05brupsb6u:620": "'tiśayadīptimānniṣekādibhirantyāhutyantaiḥ karmabhiḥ saṃskṛtatvātsaṃbhavati niṣpadyate //14//",
    "GV05brupsb6u:621": "START BrhUp 6,2.15",
    "GV05brupsb6u:622": "te ya evam etad vidur ye cāmī araṇye śraddhāṃ satyam upāsate te 'rcir",
    "GV05brupsb6u:623": "abhisaṃbhavanti |",
    "GV05brupsb6u:624": "arciṣo 'haḥ |",
    "GV05brupsb6u:625": "ahna āpūryamāṇapakṣam |",
    "GV05brupsb6u:626": "āpūryamāṇapakṣād yān ṣaṇ māsān udaṅṅ āditya eti |",
    "GV05brupsb6u:627": "māsebhyo devalokam |",
    "GV05brupsb6u:628": "devalokād ādityam |",
    "GV05brupsb6u:629": "ādityād vaidyutam |",
    "GV05brupsb6u:630": "tān vaidyutān puruṣo mānasa etya brahmalokān gamayati |",
    "GV05brupsb6u:631": "te teṣu brahmalokeṣu parāḥ parāvato vasanti |",
    "GV05brupsb6u:632": "teṣāṃ na punar āvṛttiḥ || BrhUp_6,2.15 ||",
    "GV05brupsb6u:633": "BrhUpBh_6,2.15 idānīṃ prathamapraśnanirākaraṇārthamāha-te /",
    "GV05brupsb6u:634": "ke /",
    "GV05brupsb6u:635": "ya evaṃ yathoktaṃ pañcāgnidarśanametadviduḥ /",
    "GV05brupsb6u:636": "evaṃ śabdādagnisamiddhūmārciraṅgāravisphuliṅgaśraddhādiviśiṣṭāḥ pañcāgnayo nirdiṣṭāstānevametānpañcāgnīnvidurityarthaḥ",
    "GV05brupsb6u:637": "nanvagnihotrāhutidarśanaviṣayamevaitaddarśanam /",
    "GV05brupsb6u:638": "tatra hyuktamutkrāntyādipadārthaṣaṭkanirṇaye divamevā'havanīyaṃ kurvāte ityādi /",
    "GV05brupsb6u:639": "ihāpyamuṣya lokasyāgnitvamādityasya ca samittvamityādi bahu sāmyam /",
    "GV05brupsb6u:640": "tasmāttaccheṣamevaitaddarśanamiti /",
    "GV05brupsb6u:641": "na, yatithyāmiti prasnaprativacanaparigrahāt /",
    "GV05brupsb6u:642": "yatithyāmityasya praśnasya prativacanasya yāvadeva parigrahastāvadevaivaṃśabdena parāmraṣṭuṃ yuktam /",
    "GV05brupsb6u:643": "anyathā praśnānarthakyānnirjñātatvācca saṃkhyāyā agnaya eva vaktavyāḥ /",
    "GV05brupsb6u:644": "atha nirjñātamapyanūdyate /",
    "GV05brupsb6u:645": "yathāprāptasyaivānuvadanaṃ yuktaṃ na tvasau loko 'gniriti /",
    "GV05brupsb6u:646": "athopalakṣaṇārthaḥ tathāpyādyenāntyena copalakṣaṇaṃ yuktam /",
    "GV05brupsb6u:647": "śrutyantarācca /",
    "GV05brupsb6u:648": "samāne hi prakaraṇe chāndogyaśrutau pañcāgnīnvedeti pañcasaṃkhyāyā evopādānādanagnihotraśeṣametat",
    "GV05brupsb6u:649": "pañcāgnidarśanam /",
    "GV05brupsb6u:650": "yattvagnisamidādisāmānyaṃ tadagnihotrastutyarthamityavocāma /",
    "GV05brupsb6u:651": "tasmānnotkrāntyādipadārthaṣaṭkaparijñānādarcirādipratipattiḥ /",
    "GV05brupsb6u:652": "evamiti prakṛtopādānenārcirādipratipattividhānāt /",
    "GV05brupsb6u:653": "ke punaste ya evaṃ vidurgṛhasthā eva /",
    "GV05brupsb6u:654": "nanu teṣāṃ yajñādisādhanena dhūmādipratipattirvidhitsita /",
    "GV05brupsb6u:655": "na, anevaṃvidāmapi gṛhasthānāṃ yajñādisādhanopapatteḥ /",
    "GV05brupsb6u:656": "bhikṣuvānaprasthayoścāraṇyasaṃbandhena grahaṇāt /",
    "GV05brupsb6u:657": "gṛhasthakarmasaṃbaddhatvāccapañcāgnidarśanasya /",
    "GV05brupsb6u:658": "ato nāpi brahmacāriṇa evaṃ viduriti gṛhyante /",
    "GV05brupsb6u:659": "teṣāṃ tūttare pathi praveśaḥ",
    "GV05brupsb6u:660": "smṛtiprāmāṇyāt-”aṣṭāśītisahasrāṇāmṛṣīṇāmūrdhvaretasām /",
    "GV05brupsb6u:661": "uttareṇāryamṇaḥ panthāste 'mṛtatvaṃ hi bhejire”iti /",
    "GV05brupsb6u:662_0": "tasmādye gṛhasthā evamagnijo 'hamagnyapatyamityevaṃ krameṇāgnibhyo jāto 'gnirūpa ityevaṃ ye viduste ca ye cāmī araṇye vānaprasthāḥ",
    "GV05brupsb6u:662_1": "parivrājakāścāraṇyaniṣṭhāḥ śraddhāṃ śraddhāyuktāḥ snataḥ satyaṃ brahma",
    "GV05brupsb6u:663": "hiraṇyagarbhātmānamupāsate na punaḥ śraddhāṃ copāsate te sarve",
    "GV05brupsb6u:664": "'rcirabhisaṃbhavanti /",
    "GV05brupsb6u:665": "yāvadgṛhasthāḥ pañcāgnividyāṃ satyaṃ vā brahma na vidustāvacchraddhādyāhutikrameṇa pañcamyāmāhutau hutāyāṃ tato yoṣāgnerjātāḥ punarlokaṃ pratyutthāyino 'gnihotrādikarmānuṣṭhātāro",
    "GV05brupsb6u:666": "bhavanti /",
    "GV05brupsb6u:667": "tena karmaṇā dhūmādikrameṇa punaḥ pitṛlokaṃ punaḥ parjanyādikrameṇemamāvartante /",
    "GV05brupsb6u:668": "punaryoṣāgnerjātāḥ punaḥ karma kṛtvetyevameva ghaṭīyantravadgatyāgatibhyāṃ punaḥ punarāvartante",
    "GV05brupsb6u:669": "yadā tvevaṃ vidustato ghaṭīyantrabhramaṇādvinirmuktāḥ santo 'rcirabhisaṃbhavanti /",
    "GV05brupsb6u:670": "arciriti nāgnijvālāmātraṃ kiṃ tarhyarcirabhimāninyarciḥ śabdavācyā devatottaramārgalakṣaṇā vyavasthitaiva tāmabhisaṃbhavanti /",
    "GV05brupsb6u:671": "na hi parivrājakānāmagnyarciṣaiva sākṣātsaṃbandho 'sti /",
    "GV05brupsb6u:672": "tena devataiva parigṛhyate 'rciḥśabdavācyā /",
    "GV05brupsb6u:673": "ato 'hardevatām /",
    "GV05brupsb6u:674": "maraṇakālaniyamānupapatterahaḥśabdo 'pi devataiva /",
    "GV05brupsb6u:675": "āyuṣaḥ kṣaye hi maraṇam /",
    "GV05brupsb6u:676": "na hyevaṃvidāhanyeva martavyamityaharmaraṇakālo niyantuṃ śakyate /",
    "GV05brupsb6u:677": "na ca rātrau pretāḥ santo 'haḥ pratīkṣante /",
    "GV05brupsb6u:678": "“sa yāvatkṣipyenmanastāvadādityaṃ gacchati”iti śrutyantarāt /",
    "GV05brupsb6u:679": "ahna āpūryamāṇapakṣamahardevatayātivāhitā āpūryamāṇapakṣadevatāṃ pratipadyante śuklapakṣadevatāmityetat",
    "GV05brupsb6u:680": "āpūryamāṇapakṣādyānṣaṇmāsānudaṅṅuttarāṃ diśamādityaḥ savitaiti tānmāsānpratipadyante śuklapakṣadevatayātivāhitāḥsantaḥ",
    "GV05brupsb6u:681": "māsāniti bahuvacanātsaṃghacāriṇyaḥ ṣaḍuttarāyaṇadevatāstebhyo māsebhyaḥ ṣaṇmāsadevatābhirativāhitā devalokābhimāninīṃ devatāṃ pratipadyante /",
    "GV05brupsb6u:682": "devalokādādityamādityādvaidyutaṃ vidyudabhimāninīṃ devatāṃ pratipadyante /",
    "GV05brupsb6u:683": "vidyuddevatāṃ prāptānbrahmalokavāsī puruṣo brahmaṇā manasā sṛṣṭo mānasaḥ",
    "GV05brupsb6u:684": "kaścidetyā'gatya brahmalokāngamayati /",
    "GV05brupsb6u:685": "brahmalokānityadharottarabhūmibhedena bhinnā iti gamyante /",
    "GV05brupsb6u:686": "bahuvacanaprayogāt /",
    "GV05brupsb6u:687": "upāsanatāratamyopapatteśca /",
    "GV05brupsb6u:688": "te tena puruṣeṇa gamitāḥ santasteṣu brahmalokeṣu parāḥ prakṛṣṭāḥ santaḥ svayaṃ parāvataḥ prakṛṣṭāḥ samāḥ saṃvatsarānanekānvasanti /",
    "GV05brupsb6u:689": "brahmaṇo 'nekānkalpānvasantītyarthaḥ /",
    "GV05brupsb6u:690": "teṣāṃ brahmalokaṃ gatānāṃ nāsti punarāvṛttirasminsaṃsāre na punarāgamanamiheti śākhāntarapāṭhāt",
    "GV05brupsb6u:691": "ihetyākṛtimātragrahaṇamiti cecchvobhūte paurṇamāsīmiti yadvat /",
    "GV05brupsb6u:692": "na, ihetiviśeṣaṇānarthakyāt /",
    "GV05brupsb6u:693": "yadi hi nā'vartanta evehagrahaṇamanarthakameva syāt /",
    "GV05brupsb6u:694": "śvobhūte paurṇamāsīmityatra paurṇamāsyāḥ śvobhūtatvamanuktaṃna jñāyata iti yukta viśeṣayitum",
    "GV05brupsb6u:695": "na hi tatra śvaākṛtiḥ śabdārtho vidyata iti śvaśabdo virarthaka eva prayujyate /",
    "GV05brupsb6u:696": "yatra tu viśeṣaṇaśabde prayukte 'nviṣyamāṇe viśeṣaṇaphalaṃ cenna gamyate",
    "GV05brupsb6u:697": "tatra yukto nirarthakatvenotsraṣṭuṃ viśeṣaṇaśabdo na tu satyāṃ viśeṣaṇaphalāvagatau /",
    "GV05brupsb6u:698": "tasmādasmātkalpādūrdhvamāvṛttirgamyate //15//",
    "GV05brupsb6u:699": "START BrhUp 6,2.16",
    "GV05brupsb6u:700": "atha ye yajñena dānena tapasā lokāñ jayanti te dhūmam abhisaṃbhavanti |",
    "GV05brupsb6u:701": "dhūmād rātrim |",
    "GV05brupsb6u:702": "rātrer apakṣīyamāṇapakṣam |",
    "GV05brupsb6u:703": "apakṣīyamāṇapakṣād yān ṣaṇ māsān dakṣiṇāditya eti |",
    "GV05brupsb6u:704": "māsebhyaḥ pitṛlokam |",
    "GV05brupsb6u:705": "pitṛlokāc candram |",
    "GV05brupsb6u:706": "te candraṃ prāpyānnaṃ bhavanti |",
    "GV05brupsb6u:707": "tāṃs tatra devā yathā somaṃ rājānam āpyāyasvāpakṣīyasvety evam enāṃs tatra bhakṣayanti |",
    "GV05brupsb6u:708": "teṣāṃ yadā tat paryavaity athemam evākāśam abhiniṣpadyante |",
    "GV05brupsb6u:709": "ākāśād vāyum |",
    "GV05brupsb6u:710": "vāyor vṛṣṭim |",
    "GV05brupsb6u:711": "vṛṣṭeḥ pṛthivīm |",
    "GV05brupsb6u:712": "te pṛthivīṃ prāpyānnaṃ bhavanti |",
    "GV05brupsb6u:713": "te punaḥ puruṣāgnau hūyante tato yoṣāgnau jāyante |",
    "GV05brupsb6u:714": "lokān pratyuthāyinas ta evam evānuparivartante |",
    "GV05brupsb6u:715": "atha ya etau panthānau na vidus te kīṭāḥ pataṅgā yad idaṃ dandaśūkam ||",
    "GV05brupsb6u:716": "BrhUpBh_6,2.16 atha punarye naivaṃ",
    "GV05brupsb6u:717_0": "vidurutkrāntyādyagnihotrasaṃbandhapadārthaṣaṭkasyaiva veditāraḥ kevalakarmiṇo yajñenāgnihotrādinā dānena bahirvedi bhikṣamāṇeṣu",
    "GV05brupsb6u:717_1": "dravyasaṃvibhāgalakṣaṇena tapasā bahirvedyeva dīkṣādivyatiriktena kṛcchracāndrāyaṇādinā lokāñjayanti /",
    "GV05brupsb6u:718": "lokāniti bahuvacanāttatrāpi phalatāramyamabhipretam /",
    "GV05brupsb6u:719": "te dhūmamabhisaṃbhavanti /",
    "GV05brupsb6u:720": "uttaramārga ivehāpi devatā eva dhūmādiśabdavācyāḥ /",
    "GV05brupsb6u:721": "dhūmadevatāṃ pratipadyanta ityarthaḥ /",
    "GV05brupsb6u:722": "ātivāhikatvaṃ ca devatānāṃ tadvadeva /",
    "GV05brupsb6u:723": "dhūmādrātriṃ rātridevatāṃ tato 'pakṣīyamāṇapakṣadevatāṃ tato yānṣaṇmāsāndakṣiṇāṃ diśamāditya eti tānmāsadevatāviśeṣānpratipadyante /",
    "GV05brupsb6u:724": "māsebhyaḥ pitṛlokaṃ pitṛlokāccandram /",
    "GV05brupsb6u:725_0": "te candraṃ prāpyānnaṃ bhavanti tāṃstatrānnabhūtānyathā somaṃ rājānamiha yajña ṛtvija āpyāyasvāpakṣīyasveti bhakṣayantyevamenāṃścandraṃ",
    "GV05brupsb6u:725_1": "prāptānkarmiṇo bhṛtyāniva svāmino bhakṣayantyupabhuñjate devāḥ āpyāyasvāpakṣīyasveti na mantraḥ kiṃ tarhyāpyāyyā'pyāyya camasasthaṃ",
    "GV05brupsb6u:725_2": "bhakṣaṇenāpakṣayaṃ ca kṛtvā punaḥ punarbhakṣayantītyarthaḥ /",
    "GV05brupsb6u:726": "evaṃ devā api somaloke labdhaśarīrānkarmiṇa upakaraṇabhūtānpunaḥ punarviśrāmayantaḥ karmānurūpaṃ phalaṃ prayacchantaḥ /",
    "GV05brupsb6u:727_0": "taddhi teṣāmāpyāyanaṃ somasyā'pyāyanamivopabhuñjata upakaraṇabhūtāndevāḥ teṣāṃ karmiṇāṃ yadā yasminkāle tadyajñadānādilakṣaṇaṃ",
    "GV05brupsb6u:727_1": "somalokaprāpakaṃ karma paryavaiti parigacchati parikṣīyata ityarthaḥ /",
    "GV05brupsb6u:728": "atha tademameva prasiddhamākāśamabhiniṣpadyante /",
    "GV05brupsb6u:729": "yāstāḥ śraddhāśabdavācyā dyulokāgnau hutā āpaḥ somākārapariṇatā yābhiḥ somaloke karmiṇāmupabhogāya śarīramārabdhamammayaṃ tāḥ karmakṣayāddhimapiṇḍa ivā'tapasaṃparkātpravilīyante /",
    "GV05brupsb6u:730": "pravilīnāḥ sūkṣmā ākāśabhūtā iva bhavanti tadidamucyata",
    "GV05brupsb6u:731": "imamevā'kāśamabhiniṣpadyanta iti /",
    "GV05brupsb6u:732": "te punarapi karmiṇastaccharīrāḥ santaḥ purovātādinā itāścāmutaśca nīyante",
    "GV05brupsb6u:733": "'ntarikṣagāstadāha-ākāśādvāyumiti /",
    "GV05brupsb6u:734": "vāyorvṛṣṭiṃ pratipadyante /",
    "GV05brupsb6u:735": "taduktam-parjanyāgnau somaṃ rājānaṃ juhvatīti /",
    "GV05brupsb6u:736": "tato vṛṣṭibhūtā imāṃ pṛthivīṃ patanti /",
    "GV05brupsb6u:737": "te pṛthivīṃ prāpya vrīhiyavādyannaṃ bhavanti /",
    "GV05brupsb6u:738": "taduktamasmiṃlloke 'gnau vṛṣṭiṃ juhvati tasyā āhutyā annaṃ saṃbhavatīti /",
    "GV05brupsb6u:739": "te punaḥ puruṣāgnau hūyante 'nnabhūtā retaḥsici /",
    "GV05brupsb6u:740": "tato retobhūtā yoṣāgnau hūyante tato jāyante lokaṃ pratyutthāyinaste lokaṃ pratyuttiṣṭhanto 'gnihotrādikarmānutiṣṭhanti /",
    "GV05brupsb6u:741": "tato dhūmādinā punaḥ punaḥ somalokaṃ punarimaṃ lokamiti /",
    "GV05brupsb6u:742": "ta evaṃ karmiṇo 'nuparivartante ghaṭīyantravaccakrībhūtā baṃbhramantītyarthaḥ /",
    "GV05brupsb6u:743": "uttaramārgāya sadyomuktaye vā yāvadbrahma na viduḥ /",
    "GV05brupsb6u:744": "iti nu kāmayamānaḥ saṃsaratītyuktam /",
    "GV05brupsb6u:745": "atha punarya uttaraṃ dakṣiṇaṃ caitau panthānau na viduruttarasya dakṣiṇasya vā pathaḥ pratipattaye jñānaṃ karma vā nānutiṣṭhantītyarthaḥ /",
    "GV05brupsb6u:746": "te kiṃ bhavantīti /",
    "GV05brupsb6u:747": "ucyate-te kīṭāḥ pataṅgā yadidaṃ yaccedaṃ dandaśūkaṃ daṃśamaśakamityetadbhavanti /",
    "GV05brupsb6u:748": "evaṃ hīyaṃ saṃsāragatiḥ kaṣṭāsyāṃ nimagnasya punaruddhāra eva durlabhaḥ /",
    "GV05brupsb6u:749": "tathā ca śrutyantaram-”tānīmāni kṣudrāṇyasakṛdāvartīni bhūtāni bhavanti",
    "GV05brupsb6u:750": "jāyasva mriyasva”iti /",
    "GV05brupsb6u:751": "tasmātsarvotsāhena yathāśakti svābhāvikakarmajñānahānena dakṣiṇottaramārgapratipattisādhanaṃ śāsrīyaṃ karma jñānaṃ vānutiṣṭhediti vākyārthaḥ /",
    "GV05brupsb6u:752": "tathā coktam”ato vai khalu durniṣprapataraṃ tasmājjugupseta”iti",
    "GV05brupsb6u:753": "śrutyantarānmokṣāya prayatetetyarthaḥ /",
    "GV05brupsb6u:754": "atrāpyuttaramārgapratipattisādhana eva mahānyatnaḥ kartavya iti gamyate /",
    "GV05brupsb6u:755": "evamevānuparivartanta ityuktatvāt /",
    "GV05brupsb6u:756": "evaṃ praśnāḥ sarve nirṇītāḥ /",
    "GV05brupsb6u:757": "esau vai loka ityārabhya puruṣaḥ saṃbhavatīticaturthaḥ praśno yatithyāmāhutyāmityādiḥ prathamyena",
    "GV05brupsb6u:758": "pañcamastu dvitīyatvena devayānasya vā pathaḥ pratipadaṃ pitṛyāṇasya veti dakṣiṇottaramārgapratipattisādhanakathanena",
    "GV05brupsb6u:759": "tenaiva ca prathamo 'pyagnerābhya kecidarciḥ pratipadyante keciddhūmamiti",
    "GV05brupsb6u:760": "vipratipattiḥ /",
    "GV05brupsb6u:761": "punarāvṛttiśca dvitīyaḥ praśna ākāśādikrameṇemaṃ lokamāgacchantīti /",
    "GV05brupsb6u:762": "tenaivāsau loko na saṃpūryate kīṭapataṅgādipratipatteśca keṣāñciditi tṛtīyo 'pi praśno nirṇītaḥ16",
    "GV05brupsb6u:763": "iti bṛhadāraṇyakopaniṣadi ṣaṣṭhādhyāyasya dvitīyaṃ brāhmaṇam //2//",
    "GV05brupsb6u:764": "START BrhUp 6,3.1",
    "GV05brupsb6u:765_0": "sa yaḥ kāmayeta -- mahat prāpnuyām ity udagayana āpūryamāṇapakṣasya puṇyāhe dvādaśāham upasadvratī bhūtvaudumbare kaṃse camase",
    "GV05brupsb6u:765_1": "vā sarvauṣadhaṃ phalānīti saṃbhṛtya parisamuhya parilipyāgnim upasamādhāya paristīryāvṛtājyaṃ saṃskṛtya puṃsā nakṣatreṇa",
    "GV05brupsb6u:765_2": "manthaṃ saṃnīya juhoti --",
    "GV05brupsb6u:766": "yāvanto devās tvayi jātavedas tiryañco ghnanti puruṣasya kāmān |",
    "GV05brupsb6u:767": "tebhyo 'haṃ bhāgadheyaṃ juhomi te mā tṛptāḥ sarvaiḥ kāmais tarpayantu svāhā |",
    "GV05brupsb6u:768": "yā tiraścī nipadyase 'haṃ vidharaṇī iti |",
    "GV05brupsb6u:769": "tāṃ tvā ghṛtasya dhārayā yaje saṃrādhanīm ahaṃ svāhā || BrhUp_6,3.1 ||",
    "GV05brupsb6u:770": "BrhUpBh_6,3.1 sa yaḥ kāmayeta /",
    "GV05brupsb6u:771": "jñānakarmaṇorgatiruktā /",
    "GV05brupsb6u:772": "tatra jñānaṃ svatantraṃ karma tu daivamānuṣavittadvayāyattaṃ tena karmārthaṃ vittamupārjanīyam",
    "GV05brupsb6u:773": "taccāpratyavāyakāriṇopāyeneti tadarthaṃ manthākhyaṃ karmā'rabhyate",
    "GV05brupsb6u:774": "mahattvaprāptaye /",
    "GV05brupsb6u:775": "mahattve ca satyarthasiddhaṃ hi vittam /",
    "GV05brupsb6u:776": "taducyate-sa yaḥ kāmayeta sa yo vittārthī karmaṇyadhikṛto yaḥ kāmayeta /",
    "GV05brupsb6u:777": "kim /",
    "GV05brupsb6u:778": "mahanmahattvaṃ prāpnuyāṃ mahānsyāmitītyarthaḥ /",
    "GV05brupsb6u:779": "tatra manthakarmaṇo vidhitsitasya kālo 'bhidhīyate-udagayana ādityasya tatra sarvatra prāptāvāpūryamāṇapakṣasya śuklapakṣasya /",
    "GV05brupsb6u:780": "tatrāpi sarvatra prāptau puṇyāhe 'nukūla ātmanaḥ karmasiddhikara ityarthaḥ",
    "GV05brupsb6u:781": "dvādaśāhaṃ yasminpuṇye 'nukūle karma cikīrṣati tataḥ",
    "GV05brupsb6u:782": "prākpuṇyāhamevā'rabhya dvādaśāhamupasadvratī /",
    "GV05brupsb6u:783": "upasatsu vratamupasadaḥ prasiddhā jyotiṣṭome /",
    "GV05brupsb6u:784": "tatra ca stanopacayāpacayadvāreṇa payobhakṣaṇaṃ tadvratam /",
    "GV05brupsb6u:785": "atra ca tatkarmānupasaṃhārātkevalamitikartavyatāśūnyaṃ payobhakṣaṇamātramupādīyate /",
    "GV05brupsb6u:786": "nanūpasado vratamiti yadā vigrahastadā sarvamitikartavyatārūpaṃ grāhyaṃ bhavati tatkasmānna parigṛhyata iti /",
    "GV05brupsb6u:787": "ucyate-smārtatvātkarmaṇaḥ /",
    "GV05brupsb6u:788": "smārtaṃ hīdaṃ manthakarma /",
    "GV05brupsb6u:789": "nanu śrutivihitaṃ satkathaṃ smārtaṃ bhavitumarhati /",
    "GV05brupsb6u:790": "smṛtyanuvādinīhi śrutiriyam /",
    "GV05brupsb6u:791": "śrautatve hi prakṛtivikārabhāvastataśca prākṛtadharmagrāhitvaṃ vikārakarmaṇo na tviha śrautatvam",
    "GV05brupsb6u:792": "ata eva cā'vasathyāgnāvetatkarma vidhīyate /",
    "GV05brupsb6u:793": "sarvā cā'vṛtsmārtaiveti /",
    "GV05brupsb6u:794": "upasadvratī bhūtvā payovratī sannītyarthaḥ /",
    "GV05brupsb6u:795": "audumbara udumbaravṛkṣamaye kaṃse camase vā tasyaiva viśeṣaṇaṃ kaṃsākāre camasākāre vaudumbara eva /",
    "GV05brupsb6u:796": "ākāre tu vikalpo naudumbaratve /",
    "GV05brupsb6u:797": "etra sarvauṣadhaṃ sarvāsāmoṣadhīnāṃ samūhaṃ yathāsambhavaṃ yathāśakti ca sarvā oṣadhīḥ samāhṛtya tatra grāmyāṇāṃ tu daśa niyamena grāhyā vrīhiyavādyā vakṣyamāṇāḥ /",
    "GV05brupsb6u:798": "adhikagrahaṇe tu na doṣaḥ /",
    "GV05brupsb6u:799": "grāmyāṇāṃ phalāni ca yathāsambhavaṃ yathāśakti ca /",
    "GV05brupsb6u:800": "itiśabdaḥ samastasambhāropacayapradarśanārthaḥ /",
    "GV05brupsb6u:801": "anyadapi yatsambharaṇīyaṃ tatsarvaṃ saṃbhṛtyetyarthaḥ /",
    "GV05brupsb6u:802": "kramastatra gṛhyokto draṣṭavyaḥ /",
    "GV05brupsb6u:803": "parisamūhanaparilepane bhūmisaṃskāraḥ /",
    "GV05brupsb6u:804": "agnimupasamādhāyeti vacanādāvasathye 'gnāviti gamyate /",
    "GV05brupsb6u:805": "ekavacanādupasamādhānaśravaṇācca /",
    "GV05brupsb6u:806": "vidyamānasyaivopasamādhānam /",
    "GV05brupsb6u:807": "paristīrya darbhānāvṛtā smārtatvātkarmaṇaḥ sthālīpākāvṛtparigṛhyate /",
    "GV05brupsb6u:808": "tayā'jyaṃ saṃskṛtya puṃsā nakṣatreṇa puṃnāmnā nakṣatreṇa puṇyāhasaṃyuktena",
    "GV05brupsb6u:809_0": "manthaṃ sarvauṣadhaphalapiṣṭaṃ tatraudumbare camase dadhani madhuni ghṛte copasicyaikayopamanthanyopamaṃmathya saṃnīya madhye",
    "GV05brupsb6u:809_1": "saṃsthāpyaudumbareṇa sruveṇā'vāpasthāna ājyasya juhotyetairmantrairyāvanto devā ityādyaiḥ //1 //",
    "GV05brupsb6u:810": "START BrhUp 6,3.2-3",
    "GV05brupsb6u:811": "jyeṣṭhāya svāhā śreṣṭhāya svāhety agnau hutvā manthe saṃsravam avanayati |",
    "GV05brupsb6u:812": "prāṇāya svāhā vasiṣṭhāyai svāhety agnau hutvā manthe saṃsravam avanayati |",
    "GV05brupsb6u:813": "vāce svāhā pratiṣṭhāyai svāhety agnau hutvā manthe saṃsravam avanayati |",
    "GV05brupsb6u:814": "cakṣuṣe svāhā saṃpade svāhety agnau hutvā manthe saṃsravam avanayati |",
    "GV05brupsb6u:815": "śrotrāya svāhāyatanāya svāhety agnau hutvā manthe saṃsravam avanayati |",
    "GV05brupsb6u:816": "manase svāhā prajātyai svāhety agnau hutvā manthe saṃsravam avanayati |",
    "GV05brupsb6u:817": "retase svāhety agnau hutvā manthe saṃsravam avanayati || BrhUp_6,3.2 ||",
    "GV05brupsb6u:818": "agnaye svāhety agnau hutvā manthe saṃsravam avanayati |",
    "GV05brupsb6u:819": "somāya svāhety agnau hutvā manthe saṃsravam avanayati |",
    "GV05brupsb6u:820": "bhūḥ svāhety agnau hutvā manthe saṃsravam avanayati |",
    "GV05brupsb6u:821": "bhuvaḥ svāhety agnau hutvā manthe saṃsravam avanayati |",
    "GV05brupsb6u:822": "svaḥ svāhety agnau hutvā manthe saṃsravam avanayati |",
    "GV05brupsb6u:823": "bhūr bhuvaḥ svaḥ svāhety agnau hutvā manthe saṃsravam avanayati |",
    "GV05brupsb6u:824": "brahmaṇe svāhety agnau hutvā manthe saṃsravam avanayati |",
    "GV05brupsb6u:825": "kṣatrāya svāhety agnau hutvā manthe saṃsravam avanayati |",
    "GV05brupsb6u:826": "bhūtāya svāhety agnau hutvā manthe saṃsravam avanayati |",
    "GV05brupsb6u:827": "bhaviṣyate svāhety agnau hutvā manthe saṃsravam avanayati |",
    "GV05brupsb6u:828": "viśvāya svāhety agnau hutvā manthe saṃsravam avanayati |",
    "GV05brupsb6u:829": "sarvāya svāhety agnau hutvā manthe saṃsravam avanayati |",
    "GV05brupsb6u:830": "prajāpataye svāhety agnau hutvā manthe saṃsravam avanayati || BrhUp_6,3.3",
    "GV05brupsb6u:831": "BrhUpBh_6,3.2-3 jyeṣṭhāya svāhā śreṣṭhāya svāhetyārabhya dve dve āhutī hutvā manthe saṃsravamavanayati",
    "GV05brupsb6u:832": "sruvāvalepanamājyaṃ manthe saṃsrāvayati /",
    "GV05brupsb6u:833": "etasmādeva jyeṣṭhāya śreṣṭhāyetyādiprāṇaliṅgājjyeṣṭhaśreṣṭhādiprāṇavida evāsminkarmaṇyadhikāraḥ",
    "GV05brupsb6u:834": "retasa ityārambhaikaikāmāhutiṃ hutvā manthe saṃsravamavanayatyaparayopamanthanyā punarmathnāti START BrhUp 6,3.4",
    "GV05brupsb6u:835": "athainam abhimṛśati -- bhramad asi |",
    "GV05brupsb6u:836": "jvalad asi |",
    "GV05brupsb6u:837": "pūrṇam asi |",
    "GV05brupsb6u:838": "prastabdham asi |",
    "GV05brupsb6u:839": "ekasabham asi |",
    "GV05brupsb6u:840": "hiṅkṛtam asi |",
    "GV05brupsb6u:841": "hiṅkriyamānam asi |",
    "GV05brupsb6u:842": "udgītham asi |",
    "GV05brupsb6u:843": "udgīyamānam asi |",
    "GV05brupsb6u:844": "śrāvitam asi |",
    "GV05brupsb6u:845": "pratyāśrāvitam asi |",
    "GV05brupsb6u:846": "ārdre saṃdīptam asi |",
    "GV05brupsb6u:847": "vibhūr asi |",
    "GV05brupsb6u:848": "prabhūr asi |",
    "GV05brupsb6u:849": "annam asi |",
    "GV05brupsb6u:850": "jyotir asi |",
    "GV05brupsb6u:851": "nidhanam asi |",
    "GV05brupsb6u:852": "saṃvargo 'sīti || BrhUp_6,3.4 ||",
    "GV05brupsb6u:853": "BrhUpBh_6,3.4 athainamabhimṛśati bhramadasītyanena mantreṇa //4//",
    "GV05brupsb6u:854": "START BrhUp 6,3.5",
    "GV05brupsb6u:855": "athainam udyacchaty āmaṃsy āmaṃ hi te mahi |",
    "GV05brupsb6u:856": "sa hi rājeśāno 'dhipatiḥ |",
    "GV05brupsb6u:857": "sa māṃ rājeśano 'dhipatiṃ karotv iti || BrhUp_6,3.5 ||",
    "GV05brupsb6u:858": "BrhUpBh_6,3.5 athainamucchati saha pātreṇa haste gṛhṇātyāmaṃsyāmaṃhi te",
    "GV05brupsb6u:859": "mahītyanena //5//",
    "GV05brupsb6u:860": "START BrhUp 6,3.6",
    "GV05brupsb6u:861": "athainam ācāmati --",
    "GV05brupsb6u:862": "tat savitur vareṇyam |",
    "GV05brupsb6u:863": "madhu vātā ṛtāyate madhu kṣaranti sindhavaḥ |",
    "GV05brupsb6u:864": "mādhvīr naḥ santv oṣadhīḥ |",
    "GV05brupsb6u:865": "bhūḥ svāhā |",
    "GV05brupsb6u:866": "bhargo devasya dhīmahi madhu naktam utoṣaso madhumat pārthivaṃ rajaḥ |",
    "GV05brupsb6u:867": "madhu dyaur astu naḥ pitā |",
    "GV05brupsb6u:868": "bhuvaḥ svāhā |",
    "GV05brupsb6u:869": "dhiyo yo naḥ pracodayāt |",
    "GV05brupsb6u:870": "madhumān no vanaspatir madhumāṃ astu sūryaḥ |",
    "GV05brupsb6u:871": "mādhvīr gavo bhavantu naḥ |",
    "GV05brupsb6u:872": "svaḥ svāhā |",
    "GV05brupsb6u:873": "sarvāṃ ca sāvitrīm anvāha |",
    "GV05brupsb6u:874": "sarvāś ca madhumatīr aham evedaṃ sarvaṃ bhūyāsaṃ bhūr bhuvaḥ svaḥ svāheti antata ācamya pāṇī prakṣālya jaghanenāgniṃ prākśirāḥ saṃviśati |",
    "GV05brupsb6u:875": "prātar ādityam upatiṣṭhate |",
    "GV05brupsb6u:876": "diśām ekapuṇḍarīkam asi |",
    "GV05brupsb6u:877": "ahaṃ manuṣyāṇām ekapuṇḍarīkaṃ bhūyāsam iti |",
    "GV05brupsb6u:878": "yathetam etya jaghanenāgnim āsīno vaṃśaṃ japati || BrhUp_6,3.6 ||",
    "GV05brupsb6u:879": "BrhUpBh_6,3.6 athainamācāmati bhakṣayati gāyatryāḥ prathamapādena madhumatyaikayā vyāhṛtyā ca prathamayā prathamagrāsamācāmati /",
    "GV05brupsb6u:880": "tathā gāyatrīdvitīyapādena madhumatyā dvitīyayā dvitīya yā ca vyahṛtyā dvitīyaṃ grāsam /",
    "GV05brupsb6u:881": "tathā tṛtīyena gāyatrīpādena tṛtīyayā madhumatyā tṛtīyayā ca vyāhṛtyā tṛtīyaṃ grāsam /",
    "GV05brupsb6u:882": "sarvāṃ sāvitrīṃ sarvāśca madhumatīruktvāhamevedaṃ sarvaṃ bhūyāsamiti cānte bhūrbhavaḥ svaḥ svāheti samastaṃ bhaśrayati /",
    "GV05brupsb6u:883": "yathā caturbhirgrāsaistaddravyaṃ sarvaṃ parisamāpyate tathā pūrvameva nirupyet /",
    "GV05brupsb6u:884": "yatpātrāvaliptaṃ tatpātraṃ sarvaṃ nirṇijya tūṣṇīṃ pivet /",
    "GV05brupsb6u:885": "pāṇī prakṣālyāpa ācamya jaghanenāgniṃ paścādagneḥ prākśirāḥ saṃviśati /",
    "GV05brupsb6u:886": "prātaḥ saṃdhyāmupāsyā'dityamupatiṣṭhate diśāmekapuṇḍarīkamityanena mantreṇa /",
    "GV05brupsb6u:887": "yathetaṃ yathāgatametyā'gatya jaghanenāgnimāsīno vaṃśaṃ japati //6//",
    "GV05brupsb6u:888": "START BrhUp 6,3.7-12",
    "GV05brupsb6u:889": "taṃ haitam uddālaka āruṇir vājasaneyāya yājñavalkyāyāntevāsina uktvovāca",
    "GV05brupsb6u:890": "-- api ya enaṃ śuṣke sthāṇau niṣiñcej jāyerañ chākhāḥ praroheyuḥ",
    "GV05brupsb6u:891": "palāśānīti || BrhUp_6,3.7 ||",
    "GV05brupsb6u:892": "etam u haiva vājasaneyo yājnavalkyo madhukāya paiṅgyāyāntevāsina uktvovāca -- api ya enaṃ śuṣke sthāṇau niṣiñcej jāyerañ chākhāḥ praroheyuḥ",
    "GV05brupsb6u:893": "palāśānīti || BrhUp_6,3.8 ||",
    "GV05brupsb6u:894": "etam u haiva madhukaḥ paiṅgyaś cūlāya bhāgavittaye 'ntevāsina uktvovāca --",
    "GV05brupsb6u:895": "api ya enaṃ śuṣke sthāṇau niṣiñcej jāyerañ chākhāḥ praroheyuḥ palāśānīti",
    "GV05brupsb6u:896": "etam u haiva cūlo bhāgavittir jānakaya āyaḥsthūṇāyāntevāsina uktvovāca --",
    "GV05brupsb6u:897": "api ya enaṃ śuṣke sthāṇau niṣiñcej jāyerañ chākhāḥ praroheyuḥ palāśānīti",
    "GV05brupsb6u:898": "etam u haiva jānakir āyasthūṇaḥ satyakāmāya jābālāyāntevāsina uktvovāca --",
    "GV05brupsb6u:899": "api ya enaṃ śuṣke sthāṇau niṣiñcej jāyerañ chākhāḥ praroheyuḥ palāśānīti",
    "GV05brupsb6u:900": "etam u haiva satyakāmo jābālo 'ntevāsibhya uktvova -- acāpi ya enaṃ śuṣke sthāṇau niṣiñcej jāyerañ chākhāḥ praroheyuḥ palāśānīti |",
    "GV05brupsb6u:901": "tam etaṃ nāputrāya vānantevāsine vā brūyāt || BrhUp_6,3.12 ||",
    "GV05brupsb6u:902": "BrhUpBh_6,3.7-12 taṃ haitamuddālaka ityādi satyakāmo jābālo 'ntevāsibhya",
    "GV05brupsb6u:903_0": "uktvovācāpi ya enaṃ śuṣke sthāṇau niṣiñcejjāyerannevāsmiñśākhāḥ praroheyuḥ palāśānītyevamantamenaṃ manthamuddālakātprabhṛtyekaikācāryakramāgataṃ",
    "GV05brupsb6u:903_1": "satyakāma ācāryo bahubhyo 'ntevāsibhya uktvovāca kimanyaduvācetyucyate-api ya enaṃ śuṣke sthāṇau gataprāṇe 'pyenaṃ manthaṃ",
    "GV05brupsb6u:903_2": "bhakṣaṇāya saṃskṛtaṃ niṣiñcetprakṣipejjāyerannutpadyerannevāsminsthāṇau śākhā avayavā vṛkṣasya praroheyuśca palāśāni parṇāni",
    "GV05brupsb6u:903_3": "yathā jīvataḥ sthāṇoḥ kimutānena karmaṇā kāmaḥ sidhyediti /",
    "GV05brupsb6u:904": "dhruvaphalamidaṃ karmeti karmastutyarthametat /",
    "GV05brupsb6u:905": "vidyādhigame ṣṭatīrthāni teṣāmiha saprāṇadarśanasya manthavijñānasyādhigame dve eva tīrthe anujñāyete putraścāntevāsī ca //8-12 //",
    "GV05brupsb6u:906": "START BrhUp 6,3.13",
    "GV05brupsb6u:907": "caturaudumbaro bhavati |",
    "GV05brupsb6u:908": "audumbaraḥ sruva audumbaraś camasa audumbara idhma audumbaryā upamanthanyau |",
    "GV05brupsb6u:909": "daśa grāmyāṇi dhānyāni bhavanti |",
    "GV05brupsb6u:910": "vrīhiyavās tilamāṣā aṇupriyaṃgavo godhūmāś ca masūrāś ca khalvāś ca khalakulāś ca |",
    "GV05brupsb6u:911": "tān piṣṭān dadhani madhuni ghṛta upasiñcati |",
    "GV05brupsb6u:912": "ājyasya juhoti || BrhUp_6,3.13 ||",
    "GV05brupsb6u:913": "BrhUpBh_6,3.13 caturaudumbaro bhavatīti vyākhyātam /",
    "GV05brupsb6u:914": "daśa grāmyāṇi bhavanti grāmyāṇāṃ tu dhānyānāṃ daśa niyamena grāhyā ityavocāma /",
    "GV05brupsb6u:915": "ke ta iti nirdiśyante-vrīhiyavāstilamāṣā aṇupriyaṅgavo",
    "GV05brupsb6u:916": "'ṇavaścāṇuśabdavācyāḥ kvaciddeśe /",
    "GV05brupsb6u:917": "priyaṅgavaḥ prasiddhāḥ kaṅguśabdena /",
    "GV05brupsb6u:918": "khalvā niṣpāvā vallaśabdavācyā loke khalakulāḥ kulatthāḥ /",
    "GV05brupsb6u:919": "etadvyatirekeṇa yathāśakti sarvauṣadhayo grāhyāḥ phalāni cetyavocāmāyājñikāni varjayitvā //13//",
    "GV05brupsb6u:920": "iti bṛhadāraṇyakopaniṣadi ṣaṣṭhādhyāyasya tṛtīyaṃ brāhmaṇam //2//",
    "GV05brupsb6u:921": "START BrhUp 6,4.1",
    "GV05brupsb6u:922": "eṣāṃ vai bhūtānāṃ pṛthivī rasaḥ |",
    "GV05brupsb6u:923": "pṛthivyā āpaḥ |",
    "GV05brupsb6u:924": "apām oṣadhayaḥ |",
    "GV05brupsb6u:925": "oṣadhīnāṃ puṣpāṇi |",
    "GV05brupsb6u:926": "puṣpāṇāṃ phalāni |",
    "GV05brupsb6u:927": "phalānāṃ puruṣaḥ |",
    "GV05brupsb6u:928": "puruṣasya retaḥ || BrhUp_6,4.1 ||",
    "GV05brupsb6u:929": "BrhUpBh_6,4.1”sarvebhyo 'ṅgebhyastejaḥ saṃbhūtam”iti śrutyantarāt //1//",
    "GV05brupsb6u:930": "START BrhUp 6,4.2",
    "GV05brupsb6u:931": "sa ha prajāpatir īkṣāṃ cakre -- hantāsmai pratiṣṭhāṃ kalpayānīti sa striyaṃ sasṛje |",
    "GV05brupsb6u:932": "tāṃ sṛṣṭvādha upāsta |",
    "GV05brupsb6u:933": "tasmāt striyam adha upāsīta |",
    "GV05brupsb6u:934": "sa etaṃ prāñcaṃ grāvāṇam ātmana eva samudapārayat |",
    "GV05brupsb6u:935": "tenainām abhyasṛjata || BrhUp_6,4.2 ||",
    "GV05brupsb6u:936": "BrhUpBh_6,4.2 yata evaṃ sarvabhūtānāṃ sāratamametadreto 'taḥ kā nu khalvasya yogyā pratiṣṭheti sa ha sraṣṭā prajāpatirīkṣāñcake /",
    "GV05brupsb6u:937": "īkṣāṃ kṛtvā sa sriyaṃ sasṛje /",
    "GV05brupsb6u:938": "tāṃ ca sṛṣṭvādha upāsta maithunākhyaṃ karmādhaupāsanaṃ nāma kṛtavān /",
    "GV05brupsb6u:939": "tasmātsriyamadha upāsīta śreṣṭhānuśrayaṇā hi prajāḥ /",
    "GV05brupsb6u:940": "atra vājapeyasāmānyakḷptimāha-sa etaṃ prāñcaṃ prakṛṣṭagatiyuktamātmano",
    "GV05brupsb6u:941": "grāvāṇaṃ somābhiṣavopalasthānīyaṃ kāṭhinyasāmānyātprajananendriyamudapārayadutpūritavānsrīvyañjanaṃ prati tenaināṃ sriyamabhyasṛjadabhisaṃsargaṃ kṛtavān //2//",
    "GV05brupsb6u:942": "START BrhUp 6,4.3",
    "GV05brupsb6u:943": "tasyā vedir upasthaḥ |",
    "GV05brupsb6u:944": "lomāni barhiś |",
    "GV05brupsb6u:945": "carmādhiṣavaṇe |",
    "GV05brupsb6u:946": "samiddho madhyatas tau muṣkau |",
    "GV05brupsb6u:947": "sa yāvān ha vai vājapeyena yajamanasya loko bhavati tāvān asya loko bhavati |",
    "GV05brupsb6u:948": "ya evaṃ vidvān adhopahāsaṃ caraty āsāṃ strīṇāṃ sukṛtaṃ vṛṅkte |",
    "GV05brupsb6u:949": "atha ya idam avidvān adhopahāsaṃ caraty āsya striyaḥ sukṛtaṃ vṛñjate ||",
    "GV05brupsb6u:950": "BrhUpBh_6,4.3 etaddha sma vai tadvidvānuddālaka āruṇirāhādhopahāsākhyaṃ maithunakarma vājapeyasampannaṃ vidvānityarthaḥ /",
    "GV05brupsb6u:951": "tathā nāko maudgalyaḥ kumārahāritaśca /",
    "GV05brupsb6u:952": "kiṃ ta āhurityujyate-bahavo maryā maraṇadharmiṇo manuṣyā brāhmaṇā ayanaṃ yeṣāṃ te brahmaṇāyanā brahmabandhavo jātimātropajīvina ityetat /",
    "GV05brupsb6u:953": "nirindriyā viśliṣṭendriyā visukṛto vigatasukṛtakarmāṇo 'vidvāṃsau",
    "GV05brupsb6u:954": "maithunakarmāsaktā ityarthaḥ /",
    "GV05brupsb6u:955": "te kimasmāllokātprayanti paralokātparibhraṣṭā iti maithunakarmaṇo 'tyantapāpahetutvaṃ darśayati-ya idamavidvāṃso 'dhopahāsaṃ carantīti /",
    "GV05brupsb6u:956": "śrīmanthaṃ kṛtvā patnyā ṛtukālaṃ brahmacaryeṇa pratīkṣate yadīda rataḥ skandati bahu vālpaṃ vā suptasya vā jāgrato vā rāgaprābalyāt //4//",
    "GV05brupsb6u:957": "START BrhUp 6,4.4",
    "GV05brupsb6u:958": "etad dha sma vai tad vidvān uddālaka ārunir āha |",
    "GV05brupsb6u:959": "etad dha sma vai tad vidvān nāko maudgalya āha |",
    "GV05brupsb6u:960": "etad dha sma vai tad vidvān kumārahārita āha -- bahavo maryā brāhmanāyanā",
    "GV05brupsb6u:961": "nirindriyā visukṛto 'smāl lokāt prayanti ya idam avidvāṃso 'dhopahāsaṃ",
    "GV05brupsb6u:962": "carantīti |",
    "GV05brupsb6u:963": "bahu vā idaṃ suptasya vā jāgrato vā retaḥ skandati || BrhUp_6,4.4 ||",
    "GV05brupsb6u:964": "BrhUpBh_6,4.4 etaddha sma vai tadvidvānuddālaka āruṇirāhādhopahāsākhyaṃ maithunakarma vājapeyasampannaṃ vidvānityarthaḥ /",
    "GV05brupsb6u:965": "tathā nāko maudgālya- kumārahāritaśca /",
    "GV05brupsb6u:966": "kiṃ ta āhurityucyate-bahavo maryā maraṇadharmiṇo manuṣyā brāhmaṇā ayanaṃ yeṣāṃ te brāhmaṇāyanā brahmabandhavo jātimātropajīvina ityetat /",
    "GV05brupsb6u:967": "nirindriyā viśilaṣṭendriyā visukṛto vigatasukṛtakarmāṇo 'vidvāṃsau",
    "GV05brupsb6u:968": "maithunakarmāsaktā ityarthaḥ /",
    "GV05brupsb6u:969": "te kimasmāllokātprayanti paralokātparibhraṣṭā iti maithunakarmaṇo 'tyantapāpahetutvaṃ darśayati-ya idamavidvāṃso 'dhopahāsaṃ carantīti /",
    "GV05brupsb6u:970": "śrīmanthaṃ kṛtvā patnyā śratukālaṃ brahmacaryeṇa pratīkṣate yadīda rataḥ skandati bahu vālpaṃ vā suptasya vā jāgrato vā rāgaprābalyāt //4//",
    "GV05brupsb6u:971": "START BrhUp 6,4.5",
    "GV05brupsb6u:972": "tad abhimṛśed anu vā mantrayeta -- yan me 'dya retaḥ pṛthivīm askāntsīd",
    "GV05brupsb6u:973": "yad oṣadhīr apy asarad yad apaḥ |",
    "GV05brupsb6u:974": "idam ahaṃ tad reta ādade |",
    "GV05brupsb6u:975": "punar mām aitu indriyaṃ punas tejaḥ punar bhagaḥ |",
    "GV05brupsb6u:976": "punar agnir dhiṣṇyā yathāsthānaṃ kalpantām |",
    "GV05brupsb6u:977": "ity anāmikāṅguṣṭhābhyām ādāyāntareṇa stanau vā bhruvau vā nimṛjyāt ||",
    "GV05brupsb6u:978": "BrhUpBh_6,4.5 tadabhimṛśedanumantrayeta vānujapedityarthaḥ /",
    "GV05brupsb6u:979": "yadābhimṛśati tadānāmikāṅguṣṭhābhyāṃ tadreta ādade ityevamantena mantreṇa punarmāmityetenanimṛjyādantareṇa madhye bhruvau bhruvervā stanau stanayorvā //5//",
    "GV05brupsb6u:980": "START BrhUp 6,4.6",
    "GV05brupsb6u:981": "atha yady udaka ātmānaṃ paśyet tad abhimantrayeta -- mayi teja indriyaṃ",
    "GV05brupsb6u:982": "yaśo draviṇaṃ sukṛtam iti |",
    "GV05brupsb6u:983": "śrīr ha vā eṣā strīṇāṃ yan malodvāsāḥ |",
    "GV05brupsb6u:984": "tasmān malodvāsasaṃ yaśasvinīm abhikramyopamantrayeta || BrhUp_6,4.6 ||",
    "GV05brupsb6u:985": "BrhUpBh_6,4.6 atha yadi kadācidudaka ātmānamātmacchāyāṃ paśyettatrāpyatrimantrayetānena mantreṇa-mayi teja iti /",
    "GV05brupsb6u:986": "śrīrha vā eṣā patnā srīṇāṃ madhye yadyasmānmalodvāsā udgatamalavadvāsāstasmāttāṃ malodvāsasaṃ",
    "GV05brupsb6u:987": "śrīmatīmabhikramyābhigatyopamantrayetedamadyā'vābhyāṃ kāryaṃ yatputrotpādanamiti trirātrānta āplutām //6//",
    "GV05brupsb6u:988": "START BrhUp 6,4.7",
    "GV05brupsb6u:989": "sā ced asmai na dadyāt kāmam enām avakriṇīyāt |",
    "GV05brupsb6u:990": "sā ced asmai naiva dadyāt kāmam enāṃ yaṣṭyā vā pāṇinā vopahatyātikrāmet |",
    "GV05brupsb6u:991": "indriyena te yaśasā yaśa ādada iti |",
    "GV05brupsb6u:992": "ayaśā eva bhavati || BrhUp_6,4.7 ||",
    "GV05brupsb6u:993": "BrhUpBh_6,4.7 sā cedasmai na dadyānmaithunaṃ kartuṃ yatputrotpādanamiti",
    "GV05brupsb6u:994": "trirātrānta jñāpayet /",
    "GV05brupsb6u:995": "tathāpi sā naiva dadyātkāmamenāṃ yaṣṭyā vā pāṇinā vopahatyātikrāmenmaithunāya /",
    "GV05brupsb6u:996": "śāpsyāmi tvāṃ durbhagāṃ kariṣyāmīti prakhyāpya tāmanena mantreṇopagacchedindriyeṇa te yaśasā yaśa ādada iti /",
    "GV05brupsb6u:997": "sā tasmāttadabhiśāpādvandhyā durbhageti khyātāyaśā eva bhavati //7//",
    "GV05brupsb6u:998": "START BrhUp 6,4.8",
    "GV05brupsb6u:999": "sā ced asmai dadyād indriyeṇa te yaśasā yaśa ādadhāmīti |",
    "GV05brupsb6u:1000": "yaśasvināv eva bhavataḥ || BrhUp_6,4.8 ||",
    "GV05brupsb6u:1001": "BrhUpBh_6,4.8 sā cedasmai dadyādanuguṇaiva syādbhartustadānena mantreṇopagacchendriyeṇa te yaśasā yaśa ādadhāmīti tadā yaśasvināvevobhāvapi bhavataḥ //8//",
    "GV05brupsb6u:1002": "START BrhUp 6,4.9",
    "GV05brupsb6u:1003": "sa yām icchet -- kāmayeta meti tasyām arthaṃ niṣṭhāya mukhena mukhaṃ saṃdhāyopastham asyā abhimṛśya japet --",
    "GV05brupsb6u:1004": "aṅgād aṅgāt saṃbhavasi hṛdayād adhijāyase |",
    "GV05brupsb6u:1005": "sa tvam aṅgakaṣāyo 'si digdhaviddhām iva mādayemām amūṃ mayīti ||",
    "GV05brupsb6u:1006": "BrhUpBh_6,4.9 sa yāṃ svabhāryāmicchediyaṃ māṃ kāmayeteti tasyāmarthaṃ",
    "GV05brupsb6u:1007": "prajananendriyaṃ niṣṭhāya nikṣipya mukhena mukhaṃ saṃdhāyopasthamasyā abhimṛśya japedimaṃ mantramaṅgādaṅgāditi //9//",
    "GV05brupsb6u:1008": "START BrhUp 6,4.10",
    "GV05brupsb6u:1009": "atha yām icchen na garbhaṃ dadhīteti tasyām arthaṃ niṣṭhāya mukhena mukhaṃ saṃdhāyābhiprāṇyāpānyāt",
    "GV05brupsb6u:1010": "indriyeṇa te retasā reta ādada iti |",
    "GV05brupsb6u:1011": "aretā eva bhavati || BrhUp_6,4.10 ||",
    "GV05brupsb6u:1012": "BrhUpBh_6,4.10 atha yāmicchenna garbhaṃ dadhīta na dhārayedgarbhiṇī mā bhūditi tasyāmarthamiti pūrvavat /",
    "GV05brupsb6u:1013": "abhiprāṇyābhiprāṇanaṃ prathamaṃ kṛtvā paścādapānyādindriyeṇa te retasā reta ādada ityanena mantreṇāretā eva bhavati na garbhiṇī bhavatītyarthaḥ",
    "GV05brupsb6u:1014": "START BrhUp 6,4.11",
    "GV05brupsb6u:1015": "atha yām icched dadhīteti tasyām arthaṃ niṣṭhāya mukhena mukhaṃ saṃdhāyāpānyābhiprāṇyāt |",
    "GV05brupsb6u:1016": "indriyeṇa te retasā reta ādadhāmīti |",
    "GV05brupsb6u:1017": "garbhiṇy eva bhavati || BrhUp_6,4.11 ||",
    "GV05brupsb6u:1018": "BrhUpBh_6,4.11 atha yāmiccheddadhīta garbhamiti tasyāmarthamityādi pūrvavat /",
    "GV05brupsb6u:1019": "pūrvaviparyayeṇāpānyābhiprāṇyādindriyeṇa te retasā reta ādadhāmīti garbhiṇyeva bhavati //11//",
    "GV05brupsb6u:1020": "START BrhUp 6,4.12",
    "GV05brupsb6u:1021": "atha yasya jāyāyai jāraḥ syāt taṃ ced dviṣyād āmapātre 'gnim upasamādhāya pratilomaṃ śarabarhiḥ stīrtvā tasminn etāḥ śarabhṛṣṭīḥ pratilomāḥ sarpiṣāktā juhuyāt |",
    "GV05brupsb6u:1022": "mama samiddhe 'hauṣīḥ |",
    "GV05brupsb6u:1023": "prāṇāpānau ta ādade 'sāv iti |",
    "GV05brupsb6u:1024": "mama samiddhe 'hauṣīḥ |",
    "GV05brupsb6u:1025": "putrapaśūṃs ta ādade 'sāv iti |",
    "GV05brupsb6u:1026": "mama samiddhe 'hauṣīḥ |",
    "GV05brupsb6u:1027": "iṣṭāsukṛte ta ādade 'sāv iti |",
    "GV05brupsb6u:1028": "mama samiddhe 'hauṣīḥ |",
    "GV05brupsb6u:1029": "aśāparākāśau ta ādade 'sāv iti |",
    "GV05brupsb6u:1030": "sa vā eṣa nirindriyo visukṛto 'smāl lokād praiti yam evaṃvid brāhmaṇaḥ śapati |",
    "GV05brupsb6u:1031": "tasmād evaṃvitśrotriyasya dāreṇa nopahāsam icchet |",
    "GV05brupsb6u:1032": "uta hy evaṃvit paro bhavati || BrhUp_6,4.12 ||",
    "GV05brupsb6u:1033": "BrhUpBh_6,4.12 atha punaryasya jāyāyai jāra upapatiḥ syāttaṃ",
    "GV05brupsb6u:1034": "ceddviṣyādabhicariṣyāmyenamiti manyeta tasyedaṃ karma /",
    "GV05brupsb6u:1035": "āmapātre 'gnimupasamādhāya sarvaṃ pratilomaṃ kuryāttasminnagnāvetāḥ",
    "GV05brupsb6u:1036": "śarabhṛṣṭīḥ śareṣīkāḥ pratilomāḥ sarpiṣāktā ghṛtābhyaktā juhuyānmama samiddhe 'hauṣīrityādyā āhutīrante sarvāsāmasāviti nāmagrahaṇaṃ pratyekam",
    "GV05brupsb6u:1037": "sa eṣa evaṃvidyā brāhmaṇaḥ śapati sa visukṛto vigatapuṇyakarmā praiti /",
    "GV05brupsb6u:1038": "tasmādevaṃvicchrotrisya dāreṇa nopahāsamicchennarmāpi na kuryātkimutādhopahāsaṃ hi yasmādevaṃvidapi tāvatparo bhavati śatrurbhavatītyarthaḥ //12//",
    "GV05brupsb6u:1039": "START BrhUp 6,4.13",
    "GV05brupsb6u:1040": "atha yasya jāyām ārtavaṃ vindet tryahaṃ kaṃse na pibet |",
    "GV05brupsb6u:1041": "ahatavāsāḥ |",
    "GV05brupsb6u:1042": "naināṃ vṛṣalo na vṛṣaly apahanyāt |",
    "GV05brupsb6u:1043": "trirātrānta āplutya vrīhīn avaghātayet || BrhUp_6,4.13 ||",
    "GV05brupsb6u:1044": "BrhUpBh_6,4.13 atha yasya jāyāmārtavaṃ vindedṛtubhāvaṃ prāpnuyādityevamādigranthaḥ śrīrha vā eṣā srīṇāmityataḥ pūrvaṃ draṣṭavyaḥ sāmarthyāt /",
    "GV05brupsb6u:1045": "tryahaṃ kaṃsena pibedahatavāsāśca syāt /",
    "GV05brupsb6u:1046": "naināṃ snātāmasnātāṃ ca vṛṣalo vṛṣalī vā nopahanyānnopaspṛśet /",
    "GV05brupsb6u:1047": "trirātrānte trirātravratasamāptāvāplutya snātvāhatavāsā syāditi vyavahitena saṃbandhaḥ /",
    "GV05brupsb6u:1048": "tāmāplutāṃ vrīhīnavaghātayedvrīhyavaghātāya tāmeva viniyuñjyāt //13//",
    "GV05brupsb6u:1049": "START BrhUp 6,4.14",
    "GV05brupsb6u:1050": "sa ya icchet -- putro me śuklo jāyeta vedam anubruvīta sarvam āyur iyād",
    "GV05brupsb6u:1051": "iti kṣīraudanaṃ pācayitvā sarpiṣmantam aśnīyātām |",
    "GV05brupsb6u:1052": "īśvarau janayitavai || BrhUp_6,4.14 ||",
    "GV05brupsb6u:1053_0": "BrhUpBh_6,4.14 sa ya icchetputro me śuklo varṇato jāyeta vedamekamanubruvīta sarvamāyuriyādvarṣaśataṃ kṣīraudanaṃ pācayitvā",
    "GV05brupsb6u:1053_1": "sarpiṣmantamaśnīyātāmāśvarau samarthau janayitavai janayitum //14 //",
    "GV05brupsb6u:1054": "START BrhUp 6,4.15",
    "GV05brupsb6u:1055": "atha ya icchet -- putro me kapilaḥ piṅgalo jāyeta dvau vedāv anubruvīta sarvam āyur iyād iti dadhyodanaṃ pācayitvā sarpiṣmantam aśnīyātām |",
    "GV05brupsb6u:1056": "īśvarau janayitavai || BrhUp_6,4.15 ||",
    "GV05brupsb6u:1057": "BrhUpBh_6,4.15 dadhyodanaṃ dadhnā caruṃ pācayitvā dvidevaṃ cedicchati",
    "GV05brupsb6u:1058": "putraṃ tadaivamaśananiyamaḥ //15//",
    "GV05brupsb6u:1059": "START BrhUp 6,4.16",
    "GV05brupsb6u:1060": "atha ya icchet -- putro me śyāmo lohitākṣo jāyeta trīn vedān anubruvīta sarvam āyur iyād iti udaudanaṃ pācayitvā sarpiṣmantam aśnīyātām |",
    "GV05brupsb6u:1061": "īśvarau janayitavai || BrhUp_6,4.16 ||",
    "GV05brupsb6u:1062": "BrhUpBh_6,4.16 kevalameva svābhāvikamodanam /",
    "GV05brupsb6u:1063": "udagrahaṇamanyaprasaṅganivṛttyatham //16//",
    "GV05brupsb6u:1064": "START BrhUp 6,4.17",
    "GV05brupsb6u:1065": "atha ya icched -- duhitā me paṇḍitā jāyeta sarvam āyur iyād iti tilaudanaṃ",
    "GV05brupsb6u:1066": "pācayitvā sarpiṣmantam aśnīyātām |",
    "GV05brupsb6u:1067": "īśvarau janayitavai || BrhUp_6,4.17 ||",
    "GV05brupsb6u:1068": "BrhUpBh_6,4.17 duhituḥ pāṇḍityaṃ gṛhatantraviṣayameva vede 'nadhikārāt /",
    "GV05brupsb6u:1069": "tilaudanaṃ kṛtaram //17//",
    "GV05brupsb6u:1070": "START BrhUp 6,4.18",
    "GV05brupsb6u:1071": "atha ya icchet -- putro me paṇḍito vigītaḥ samitiṃgamaḥ śuśrūṣitāṃ vācaṃ bhāṣitā jāyeta sarvān vedān anubruvīta sarvam āyur iyād iti māṃsaudanaṃ pācayitvā sarpiṣmantam aśnīyātām |",
    "GV05brupsb6u:1072": "īśvarau janayitavāi |",
    "GV05brupsb6u:1073": "aukṣeṇa vārṣabheṇa vā || BrhUp_6,4.18 ||",
    "GV05brupsb6u:1074": "BrhUpBh_6,4.18 vividhaṃ gīto vigītaḥ prakhyāta ityarthaḥ /",
    "GV05brupsb6u:1075": "samitiṅgamaḥ sabhāṃ gacchatīti pragalbha ityarthaḥ /",
    "GV05brupsb6u:1076": "pāṇḍityasya pṛthaggrahaṇāt /",
    "GV05brupsb6u:1077": "śuśrūṣitāṃ śrotumiṣṭāṃ ramaṇīyāṃ vācaṃ bhāṣitā saṃskṛtāyā arthavatyā vāco bhāṣitetyarthaḥ",
    "GV05brupsb6u:1078": "māṃsamiśramodanaṃ māṃsaudanam /",
    "GV05brupsb6u:1079": "tanmāṃsaniyamārthamāha-aukṣeṃ vā māṃsena /",
    "GV05brupsb6u:1080": "ukṣā secanasamarthaḥ puṅgavastadīyaṃ māṃsam /",
    "GV05brupsb6u:1081": "ṛṣabhastato 'pyadhikavayāstadīyamārṣabhaṃ māṃsam //17//",
    "GV05brupsb6u:1082": "START BrhUp 6,4.19",
    "GV05brupsb6u:1083": "athābhiprātar eva sthālīpākāvṛtājyaṃ ceṣṭitvā sthālīpākasyopaghātaṃ juhoty agnaye svāhānumataye svāhā devāya savitre satyaprasavāya svāheti |",
    "GV05brupsb6u:1084": "hutvoddhṛtya prāśnāti |",
    "GV05brupsb6u:1085": "prāśyetarasyāḥ prayacchati |",
    "GV05brupsb6u:1086": "prakṣālya pāṇī udapātraṃ pūrayitvā tenaināṃ trir abhyukṣati --",
    "GV05brupsb6u:1087": "uttiṣṭhāto viśvāvaso 'nyām iccha prapūrvyām |",
    "GV05brupsb6u:1088": "saṃ jāyāṃ patyā saheti || BrhUp_6,4.19 ||",
    "GV05brupsb6u:1089": "BrhUpBh_6,4.19 athāmiprātareva kāle 'vaghātanirvṛttāṃstaṇḍulānādāya",
    "GV05brupsb6u:1090": "sthālīpākāvṛtā sthālīpākavidhinā'jyaṃ ceṣṭitvā'jyasaṃskāraṃ kṛtvā caruṃ śrapayitvā sthālīpākasyā'hutīrjuhotyupaghātamupahatyopahatyāgnaye",
    "GV05brupsb6u:1091": "svāhetyādyāḥ /",
    "GV05brupsb6u:1092": "gārhyaḥ sarvo vidhirdraṣṭavyo 'tra hutvoddhṛtya caruśeṣaṃ prāśnāti svayaṃ prāśyetarasyāḥ patnyai prayacchatyucchiṣṭam /",
    "GV05brupsb6u:1093": "prakṣālya pāṇī ācamyodapātraṃ pūrayitvā tenodakenaināṃ trirabhyukṣatyena mantreṇottiṣṭhāta iti sakṛnmantroccāraṇam //19//",
    "GV05brupsb6u:1094": "START BrhUp 6,4.20",
    "GV05brupsb6u:1095": "athainām abhipadyate -- amo 'ham asmi sā tvam |",
    "GV05brupsb6u:1096": "sā tvam asy amo 'ham |",
    "GV05brupsb6u:1097": "sāmāham asmi ṛk tvam |",
    "GV05brupsb6u:1098": "dyaur aham pṛthivī tvam |",
    "GV05brupsb6u:1099": "tāv ehi saṃrabhāvahai saha reto dadhāvahai |",
    "GV05brupsb6u:1100": "puṃse putrāya vittaya iti || BrhUp_6,4.20 ||",
    "GV05brupsb6u:1101": "BrhUpBh_6,4.20 athaināmabhimantrya kṣīraudanādi yathāpatyakāmaṃ bhuktveti kramo draṣṭavyaḥ",
    "GV05brupsb6u:1102": "saṃveśanakāle 'mo 'hamasmītyādimantreṇābhipadyate //20//",
    "GV05brupsb6u:1103": "START BrhUp 6,4.21",
    "GV05brupsb6u:1104": "athāsyā ūrū vihāpayati -- vijihīthāṃ dyāvāpṛthivī iti |",
    "GV05brupsb6u:1105": "tasyām arthaṃ niṣṭhāya mukhena mukhaṃ saṃdhāya trir enām anulomām anumārṣṭi --",
    "GV05brupsb6u:1106": "viṣṇur yoniṃ kalpayatu tvaṣṭā rūpāṇi piṃśatu |",
    "GV05brupsb6u:1107": "ā siñcatu prajāpatir dhātā garbhaṃ dadhātu te |",
    "GV05brupsb6u:1108": "garbhaṃ dhehi sinīvāli garbhaṃ dhehi pṛthuṣṭuke |",
    "GV05brupsb6u:1109": "garbhaṃ te aśvinau devāv ādhattāṃ puṣkarasrajau || BrhUp_6,4.21 ||",
    "GV05brupsb6u:1110": "BrhUpBh_6,4.21 athāsyā ūrū vihāpayati vijihīthāṃ dyāvāpṛthivī ityanena /",
    "GV05brupsb6u:1111": "tasyāmarthamityādi pūrvavat /",
    "GV05brupsb6u:1112": "trirenāṃ śiraḥ prabhṛtyanulomāmanumārṣṭi viṣṇuryonimityādi pratimantram //21//",
    "GV05brupsb6u:1113": "START BrhUp 6,4.22",
    "GV05brupsb6u:1114": "hiraṇmayī araṇī yābhyāṃ nirmanthatām aśvinau |",
    "GV05brupsb6u:1115": "taṃ te garbhaṃ havāmahe daśame māsi sūtaye |",
    "GV05brupsb6u:1116": "yathāgnigarbhā pṛthivī yathā dyaur aindreṇa garbhiṇī |",
    "GV05brupsb6u:1117": "vāyur diśāṃ yathā garbha evaṃ garbhaṃ dadhāmi te 'sāv iti || BrhUp_6,4.22",
    "GV05brupsb6u:1118": "BrhUpBh_6,4.22 ante nāma gṛhṇātyasāviti tasyāḥ //22//",
    "GV05brupsb6u:1119": "START BrhUp 6,4.23",
    "GV05brupsb6u:1120": "soṣyantīm adbhir abhyukṣati --",
    "GV05brupsb6u:1121": "yathā vāyuḥ puṣkariṇīṃ samiṅgayati sarvataḥ |",
    "GV05brupsb6u:1122": "evā te garbha ejatu sahāvaitu jarāyuṇā |",
    "GV05brupsb6u:1123": "indrasyāyaṃ vrajaḥ kṛtaḥ sārgalaḥ sapariśrayaḥ |",
    "GV05brupsb6u:1124": "tam indra nirjahi garbheṇa sāvarāṃ saheti || BrhUp_6,4.23 ||",
    "GV05brupsb6u:1125": "BrhUpBh_6,4.23 soṣyantīmadbhirabhyukṣati prasavakāle sukhaprasavanārthamanena mantreṇa",
    "GV05brupsb6u:1126": "yathā vāyuḥ puṣkariṇīṃ samiṅgayati sarvataḥ /",
    "GV05brupsb6u:1127": "evā te garbha ejatviti //23//",
    "GV05brupsb6u:1128": "START BrhUp 6,4.24",
    "GV05brupsb6u:1129": "jāte 'gnim upasamādhāyāṅka ādhāya kaṃse pṛṣadājyaṃ saṃnīya pṛṣadājyasyopaghātaṃ juhoti",
    "GV05brupsb6u:1130": "asminsahasraṃ puṣyāsam edhamānaḥ sve gṛhe |",
    "GV05brupsb6u:1131": "asyopasandyāṃ mā chaitsīt prajayā ca paśubhiś ca svāhā |",
    "GV05brupsb6u:1132": "mayi prāṇāṃs tvayi manasā juhomi svāhā |",
    "GV05brupsb6u:1133": "yat karmaṇātyarīricam yad vā nyūnam ihākaram |",
    "GV05brupsb6u:1134": "agniṣṭat sviṣṭakṛd vidvān sviṣṭaṃ suhutaṃ karotu naḥ svāheti ||",
    "GV05brupsb6u:1135": "BrhUpBh_6,4.24atha jātakarma /",
    "GV05brupsb6u:1136": "jāte 'gnimupasamādhāyāṅka ādhāya putraṃ kaṃse pṛṣadājyaṃ saṃmīya saṃyojya",
    "GV05brupsb6u:1137": "dadhi ghṛte pṛṣadājyasyopaghātaṃ juhotyasminsahasramityādyāvāpasthāne",
    "GV05brupsb6u:1138": "START BrhUp 6,4.25",
    "GV05brupsb6u:1139": "athāsya dakṣiṇaṃ karṇam abhinidhāya vāg vāg iti triḥ |",
    "GV05brupsb6u:1140": "atha dadhi madhu ghṛtaṃ saṃnīyānantarhitena jātarūpeṇa prāśayati |",
    "GV05brupsb6u:1141": "bhūs te dadhāmi bhuvas te dadhāmi svas te dadhāmi bhūr bhuvaḥ svaḥ sarvaṃ tvayi dadhāmīti BrhUpBh_6,4.25 athāsya dakṣiṇaṃ karṇamabhinidhāya svaṃ mukhaṃ vāgvāgiti",
    "GV05brupsb6u:1142": "trirjapet /",
    "GV05brupsb6u:1143": "atha dadhi madhu ghṛtaṃ saṃnīyānantarhitenāvyavahitena jātarūpeṇa hiraṇyena prāśayatyetairmantraiḥ pratyekam //25//",
    "GV05brupsb6u:1144": "START BrhUp 6,4.26",
    "GV05brupsb6u:1145": "athāsya nāma karoti vedo 'sīti |",
    "GV05brupsb6u:1146": "tad asyaitad guhyam eva nāma bhavati || BrhUp_6,4.26 ||",
    "GV05brupsb6u:1147": "BrhUpBh_6,4.26 athāsya nāmadheyaṃ karoti vedo 'sīti /",
    "GV05brupsb6u:1148": "tadasya tadguhyaṃ nāma bhavati veda iti //26//",
    "GV05brupsb6u:1149": "START BrhUp 6,4.27",
    "GV05brupsb6u:1150": "athainaṃ mātre pradāya stanaṃ prayacchati -- yas te stanaḥ śaśayo yo mayobhūr yo ratnadhā vasuvid yaḥ sudatraḥ |",
    "GV05brupsb6u:1151": "yena viśvā puṣyasi vāryāṇi sarasvati tam iha dhātave kar iti ||",
    "GV05brupsb6u:1152": "BrhUpBh_6,4.27 athainaṃ mātre pradāya svāṅkasthaṃ stanaṃ prayacchati yaste stana ityādimantreṇa",
    "GV05brupsb6u:1153": "START BrhUp 6,4.28",
    "GV05brupsb6u:1154": "athāsya mātaram abhimantrayate -- ilāsi maitrāvaruṇī vīre vīram ajījanat |",
    "GV05brupsb6u:1155": "sā tvaṃ vīravatī bhava yāsmān vīravato 'karad iti |",
    "GV05brupsb6u:1156": "taṃ vā etam āhuḥ -- atipitā batābhūḥ |",
    "GV05brupsb6u:1157": "atipitāmaho batābhūḥ |",
    "GV05brupsb6u:1158": "paramāṃ bata kāṣṭhāṃ prāpa śriyā yaśasā brahmavarcasena |",
    "GV05brupsb6u:1159": "ya evaṃvido brāhmaṇasya putro jāyata iti || BrhUp_6,4.28 ||",
    "GV05brupsb6u:1160": "BrhUpBh_6,4.28 athāsya mātaramabhimantrayata ilāsītyanena /",
    "GV05brupsb6u:1161": "taṃ vā etamāhurityanena vidhinā jātaḥ putraḥ pitaraṃ pitāmahaṃ cātiśeta iti śriyā yaśasā brahmavarcasena paramāṃ niṣṭhāṃ prāpadityevaṃ stutyo bhavatītyarthaḥ /",
    "GV05brupsb6u:1162": "yasya caivaṃvido brāhmaṇasya putro jāyate sa caivaṃ bhavatītyadhyāhāryam //28//",
    "GV05brupsb6u:1163": "iti bṛhadāraṇyakopaniṣadi ṣaṣṭhādhyāyasya caturthaṃ brāhmaṇam //4//",
    "GV05brupsb6u:1164": "START BrhUp 6,5.1-4",
    "GV05brupsb6u:1165": "atha vaṃśaḥ |",
    "GV05brupsb6u:1166": "pautimāṣīputraḥ kātyāyanīputrāt |",
    "GV05brupsb6u:1167": "kātyāyanīputro gautamīputrāt |",
    "GV05brupsb6u:1168": "gautamīputro bhāradvājīputrāt |",
    "GV05brupsb6u:1169": "bhāradvājīputraḥ pārāśarīputrāt |",
    "GV05brupsb6u:1170": "pārāśarīputra aupasvastīputrāt |",
    "GV05brupsb6u:1171": "aupasvastīputraḥ pārāśarīputrāt |",
    "GV05brupsb6u:1172": "pārāśarīputraḥ kātyāyanīputrāt |",
    "GV05brupsb6u:1173": "kātyāyanīputraḥ kauśikīputrāt |",
    "GV05brupsb6u:1174": "kauśikīputra ālambīputrāc ca vaiyāghrapadīputrāc ca |",
    "GV05brupsb6u:1175": "vaiyāghrapadīputrah kāṇvīputrāc ca kāpīputrāc ca |",
    "GV05brupsb6u:1176": "kāpīputraḥ || BrhUp_6,5.1 ||",
    "GV05brupsb6u:1177": "ātreyīputrāt |",
    "GV05brupsb6u:1178": "ātreyīputro gautamīputrāt |",
    "GV05brupsb6u:1179": "gautamīputro bhāradvājīputrāt |",
    "GV05brupsb6u:1180": "bhāradvājīputraḥ pārāśarīputrāt |",
    "GV05brupsb6u:1181": "pārāśarīputro vātsīputrāt |",
    "GV05brupsb6u:1182": "vātsīputraḥ pārāśarīputrāt |",
    "GV05brupsb6u:1183": "pārāśarīputro vārkārunīputrāt |",
    "GV05brupsb6u:1184": "vārkāruṇīputro vārkāruṇīputrāt |",
    "GV05brupsb6u:1185": "vārkāruṇīputra ārtabhāgīputrāt |",
    "GV05brupsb6u:1186": "ārtabhāgīputraḥ śauṅgīputrāt |",
    "GV05brupsb6u:1187": "śauṅgīputraḥ sānkṛtīputrāt |",
    "GV05brupsb6u:1188": "sāṅṛtīputra ālambāyanīputrāt |",
    "GV05brupsb6u:1189": "ālambāyanīputra ālambīputrāt |",
    "GV05brupsb6u:1190": "ālambīputro jāyantīputrāt |",
    "GV05brupsb6u:1191": "jāyantīputro māṇḍūkāyanīputrāt |",
    "GV05brupsb6u:1192": "māṇḍūkāyanīputro māṇḍūkīputrāt |",
    "GV05brupsb6u:1193": "māṇḍūkīputraḥ śāṇḍilīputrāt |",
    "GV05brupsb6u:1194": "śāṇḍilīputro rāthītarīputrāt |",
    "GV05brupsb6u:1195": "rāthītarīputro bhālukīputrāt |",
    "GV05brupsb6u:1196": "bhālukīputraḥ krauñcikīputrābhyām |",
    "GV05brupsb6u:1197": "krauñcikīputrau vaidabhṛtīputrāt |",
    "GV05brupsb6u:1198": "vaidabhṛtīputraḥ kārśakeyīputrāt |",
    "GV05brupsb6u:1199": "kārśakeyīputraḥ prācīnayogīputrāt |",
    "GV05brupsb6u:1200": "prācīnayogīputraḥ sāñjīvīputrāt |",
    "GV05brupsb6u:1201": "sāñjīvīputraḥ prāśnīputrād āsurivāsinaḥ |",
    "GV05brupsb6u:1202": "prāśnīputra āsurāyaṇāt |",
    "GV05brupsb6u:1203": "āsurāyaṇa āsureḥ |",
    "GV05brupsb6u:1204": "āsuriḥ| BrhUp_6,5.2 ||",
    "GV05brupsb6u:1205": "yājñavalkyāt |",
    "GV05brupsb6u:1206": "yājñavalkya uddālakāt |",
    "GV05brupsb6u:1207": "uddālako 'ruṇāt |",
    "GV05brupsb6u:1208": "aruṇa upaveśeḥ |",
    "GV05brupsb6u:1209": "upaveśiḥ kuśreḥ |",
    "GV05brupsb6u:1210": "kuśrir vājaśravasaḥ |",
    "GV05brupsb6u:1211": "vājaśravā jīhvāvato bādhyogāt |",
    "GV05brupsb6u:1212": "jīhvāvān bādhyogo 'sitād vārṣagaṇāt |",
    "GV05brupsb6u:1213": "asito vārṣagaṇo haritāt kaśyapāt |",
    "GV05brupsb6u:1214": "haritaḥ kaśyapaḥ śilpāt kaśyapāt |",
    "GV05brupsb6u:1215": "śilpaḥ kaśyapaḥ kaśyapān naidhruveḥ |",
    "GV05brupsb6u:1216": "kaśyapo naidhruvir vācaḥ |",
    "GV05brupsb6u:1217": "vāg ambhiṇyāḥ |",
    "GV05brupsb6u:1218": "ambhiṇy ādityāt |",
    "GV05brupsb6u:1219": "ādityānīmāni śuklāni yajūṃṣi vājasaneyena yājñavalkyenākhyayante ||",
    "GV05brupsb6u:1220": "samānam ā sāñjīvīputrāt |",
    "GV05brupsb6u:1221": "sañjivīputro māṇḍūkāyaneḥ |",
    "GV05brupsb6u:1222": "māṇḍūkāyanir māṇḍavyāt |",
    "GV05brupsb6u:1223": "māṇḍavyaḥ kautsāt |",
    "GV05brupsb6u:1224": "kautso māhittheḥ |",
    "GV05brupsb6u:1225": "māhitthir vāmakakṣāyaṇāt |",
    "GV05brupsb6u:1226": "vāmakakṣāyaṇaḥ śāṇḍilyāt |",
    "GV05brupsb6u:1227": "śāṇḍilyo vātsyāt |",
    "GV05brupsb6u:1228": "vātsyaḥ kuśreḥ |",
    "GV05brupsb6u:1229": "kuśrir yajñavacasaḥ rājastambāyanāt |",
    "GV05brupsb6u:1230": "yajñavacā rājastambāyanaḥ turāt kāvaṣeyāt |",
    "GV05brupsb6u:1231": "turaḥ kāvaṣeyaḥ prajāpateḥ |",
    "GV05brupsb6u:1232": "prajāpatir brahmaṇaḥ |",
    "GV05brupsb6u:1233": "brahma svayaṃbhu |",
    "GV05brupsb6u:1234": "brahmaṇe namaḥ || BrhUp_6,5.4 ||",
    "GV05brupsb6u:1235": "BrhUpBh_6,5.1-4 athedānīṃ samastapravacanavaṃśaḥ /",
    "GV05brupsb6u:1236": "srīprādhānyāt guṇavānputro bhavatīti prastutam /",
    "GV05brupsb6u:1237": "ataḥ srīviśeṣaṇenaiva putraviśeṣaṇādācāryaparamparā kīrtyate /",
    "GV05brupsb6u:1238": "tānīmāni śuklānītyavyāmiśrāṇi brāhmaṇena /",
    "GV05brupsb6u:1239": "athavā yānīmāni yajūṃṣi tānī śuklāni śuddhānītyetat /",
    "GV05brupsb6u:1240": "prajāpatimārabhya yāvatpautimāṣīputrastāvadadhomukho niyatācāryapūrvakramo vaṃśaḥ samānamāsāṃjīvīputrāt",
    "GV05brupsb6u:1241": "brahmaṇaḥ pravacanākhyasya /",
    "GV05brupsb6u:1242": "taccaitadbrahma",
    "GV05brupsb6u:1243": "prajāpatiprabandhaparamparayā'gatyāsmāsvanekadhāviprasṛtamanādyanantaṃ",
    "GV05brupsb6u:1244": "svayaṃbhu brahma nityaṃ tasmai brahmaṇe namaḥ /",
    "GV05brupsb6u:1245": "namastadanuvartibhyo gurubhyaḥ //1-4 //",
    "GV05brupsb6u:1246": "iti bṛhadāraṇyakopaniṣadi ṣaṣṭhādhyāyasya pañcamaṃ brāhmaṇam //5//",
    "GV05brupsb6u:1247": "iti vājasaneyake bṛhadāraṇyakopaniṣadi ṣaṣṭhodhyāyaḥ //6//",
    "GV05brupsb6u:1248": "iti vājasaneyakebṛhadāraṇyakakrameṇāṣṭamo 'dhyāyaḥ //8//",
    "GV05brupsb6u:1249": "iti śuklayajurvedīyā bṛhadāraṇyakopaniṣat saṃpūrṇā oṃ pūrṇamadaḥ pūrṇamidaṃ pūrṇātpūrṇamudacyate",
    "GV05brupsb6u:1250": "pūrṇasya pūrṇamādāya pūrṇamevāvaśiṣyate //",
    "GV05brupsb6u:1251": "oṃ śāntiḥ śāntiḥ śāntiḥ"
}