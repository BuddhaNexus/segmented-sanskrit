{
    "S01kbavk75u:kavk_75.1_0": "sarvam avidyāmūlaṃ saṃsārataruprakāravaicitryam /",
    "S01kbavk75u:kavk_75.1_1": "jñātum vaktuṃ hantuṃ kaḥ śakto 'nyatra sarvajñāt //",
    "S01kbavk75u:kavk_75.2_0": "śrāvastyāṃ svastimān pūrvaṃ jino jetavane sthitaḥ /",
    "S01kbavk75u:kavk_75.2_1": "aśeṣadarśī bhagavān bhikṣusaṃgham abhāṣata //",
    "S01kbavk75u:kavk_75.3_0": "śṛṇuta śreyase jñānālokanirmalamānasāḥ /",
    "S01kbavk75u:kavk_75.3_1": "pratītyasamutpādaṃ vaḥ kathayāmi yathākramam //",
    "S01kbavk75u:kavk_75.4_0": "avidyāvāsanaiveyaṃ duḥkhaskandhasya bhūyasaḥ /",
    "S01kbavk75u:kavk_75.4_1": "saṃsāraviṣavṛkṣasya mūlabandhavidhāyinī //",
    "S01kbavk75u:kavk_75.5_0": "tatpratyayas tu saṃskārāḥ kāyavāṅmānasātmakāḥ /",
    "S01kbavk75u:kavk_75.5_1": "saṃskārotthaṃ ca vijñānaṃ manaḥṣaṣṭhendriyātmakamn //",
    "S01kbavk75u:kavk_75.6_0": "tatpratyayaṃ nāmarūpaṃ saṃjñāsaṃdarśanābhidham /",
    "S01kbavk75u:kavk_75.6_1": "manaḥṣaṣṭhendriyasthānaṃ ṣaḍāyatanam apy ataḥ //",
    "S01kbavk75u:kavk_75.7_0": "ṣaḍāyatanasaṃśleṣaḥ sparśa ity abhidhīyate /",
    "S01kbavk75u:kavk_75.7_1": "ṣaṭsparśānubhavo yaś ca vedanā sā prakīrtitā //",
    "S01kbavk75u:kavk_75.8_0": "tayā viṣayasaṃkleśarāgāt tṛṣṇā prajāyate /",
    "S01kbavk75u:kavk_75.8_1": "kāmādiṣu tadudbhūtam upādānaṃ pravartate //",
    "S01kbavk75u:kavk_75.9_0": "upādānodbhavaḥ kāmarūpārūpyamayo bhavaḥ /",
    "S01kbavk75u:kavk_75.9_1": "nānāyoniparāvṛttyā jātir bhavasamudbhavā //",
    "S01kbavk75u:kavk_75.10_0": "jarāmaraṇaśokādisaṃtatir jātisaṃśrayā /",
    "S01kbavk75u:kavk_75.10_1": "avidyādinirodhena teṣāṃ vyuparamakramaḥ //",
    "S01kbavk75u:kavk_75.10_2": "pratītyotpādo 'yaṃ bahugatir avidyākṛtapadaḥ",
    "S01kbavk75u:kavk_75.10_3": "sa cintyo yuṣmābhir vijanavanaviśrāmaśamibhiḥ /",
    "S01kbavk75u:kavk_75.10_4": "parijñātaḥ samyag vrajati kila kālena tanutāṃ",
    "S01kbavk75u:kavk_75.10_5": "tanutvaṃ saṃprāptaḥ sukhataranivāryaś ca bhavati //",
    "S01kbavk75u:0_0": "iti kṣemendraviracitāyāṃ bodhisattvāvadānakalpalatāyāṃ",
    "S01kbavk75u:0_1": "pratītyasamutpādāvadānaṃ pañcasaptatitamaḥ pallavaḥ /"
}