{
  "SA16hvsatssu:0": "śrīrastu",
  "SA16hvsatssu:1": "satyasiddhiśāstram",
  "SA16hvsatssu:2": "śrīmadācāryaharivarmaṇaḥ kṛtiḥ",
  "SA16hvsatssu:3": "1 prasthānaskandhe buddharatnādhikāre ādyasampadvarga",
  "SA16hvsatssu:4": "1. abhivandyābhivandyaṃ prāk samyak sambuddhamātmanā /",
  "SA16hvsatssu:5": "sarvajñamarhacchāstāraṃ mahāntaṃ lokasaṃhitam //",
  "SA16hvsatssu:6": "2. suviśuddhañca saddharmaṃ āryaśrāvakamaṇḍalam /",
  "SA16hvsatssu:7": "vyācikīrṣāmi lokānāṃ hitāya jinabhāṣaṇam //",
  "SA16hvsatssu:8": "3. śāstraṃ sūtrānvitaṃ samyak dharmatāpravilomakam /",
  "SA16hvsatssu:9": "śamopagāmi vai samyak jñānaśāstramitīryate //",
  "SA16hvsatssu:10": "4. na dṛṣṭau candrasūryau ca prakṛtyātiprabhāsvarau /",
  "SA16hvsatssu:11": "dhūmābhradhūlīmihikāmukhaiḥ vyomni yathāvṛttau //",
  "SA16hvsatssu:12": "[SSS_2]",
  "SA16hvsatssu:13": "5. mithyāśāstraparītaḥ satsūtrārtho na prakāśate /",
  "SA16hvsatssu:14": "sadarthasyāsphuṭībhāvāt kujñānasyoddhāṭitaṃ mukham //",
  "SA16hvsatssu:15": "6. āpattiduryaśaścittakaukṛtyakkamathādayaḥ /",
  "SA16hvsatssu:16": "cittaṃvikṣepakāyāsāḥ kujñānoddhāṭitā ime //",
  "SA16hvsatssu:17": "7. āpattimukhyānāyāsān yo 'pohitumicchati /",
  "SA16hvsatssu:18": "samyak śāstrecchayā gacchet gabhīrajñāninaṃ sa ca //",
  "SA16hvsatssu:19": "8. niṣevaṇañca tasyaiva samyak chāstrasya mūlakam /",
  "SA16hvsatssu:20": "sacchāstrahetorutkṛṣṭapuṇyādyāḥ prabhavanti hi //",
  "SA16hvsatssu:21": "9. śatasāhasraduḥśāstreṣvadhītī tīkṣṇadhīrapi /",
  "SA16hvsatssu:22": "pratibhānañca kīrtiñca lābhānnāpnoti saṃsadi //",
  "SA16hvsatssu:23": "10. buddhadharmavaraṃ jñātvā bhāṣaṇaṃ sukhavāhi ca /",
  "SA16hvsatssu:24": "cirakālañca dharmasya sthitaye na tu kīrtaye //",
  "SA16hvsatssu:25": "11. niṣevya bhinnavādāṃśca prajñayā vibudhāśayān /",
  "SA16hvsatssu:26": "tattvaśāstraṃ cikīrṣāmi sarvajñajñānamātrakam //",
  "SA16hvsatssu:27": "12. aśrauṣītsarvaśo buddho bhinnavādāṃśca bhikṣukān /",
  "SA16hvsatssu:28": "atastripiṭakasyārthaṃ samīkartuṃ samārabhe //",
  "SA16hvsatssu:29": "atra vicāryate /",
  "SA16hvsatssu:30": "(pṛ) nanu bhavatā satyasiddhiśāstraṃ vakṣyata iti jñātmasmābhiḥ /",
  "SA16hvsatssu:31": "ādau bhavatoktaṃ abhivadyābhivandyaṃ prāgiti /",
  "SA16hvsatssu:32": "sa ca budo [bhagavān] /",
  "SA16hvsatssu:33": "kasmāt tasya buddha ityākhyā /",
  "SA16hvsatssu:34": "kena guṇenābhivandyaḥ /",
  "SA16hvsatssu:35": "(u) bhagavān prakṛtyā manuṣyabhūtaḥ sarvākārajñānena sarvadharmāṇāṃ svalakṣaṇavibhāgān prajānāti /",
  "SA16hvsatssu:36": "sarvākuśalavinirmuktaḥ sañcitasarvakuśalaḥ sarvasattvānāṃ [SSS_3] hitaiṣī cetyato buddha ityucyate /",
  "SA16hvsatssu:37": "[sattvān] śikṣayitumupadiṣṭaṃ dharma ityucyate /",
  "SA16hvsatssu:38": "taṃ dharmaṃ ye pratipadyante te saṅgha ityucyante /",
  "SA16hvsatssu:39": "ityeteṣāṃ triratnānāmabhivandananidānaṃ vakṣye /",
  "SA16hvsatssu:40": "bhagavān pañca[dharma]skandhasaṃpannaḥ ityato devamanuṣyāṇāṃ pūjyaḥ /",
  "SA16hvsatssu:41": "(pṛ) anye 'pi āryapugdalāḥ pañcadharmaskandhasamanvitāḥ /",
  "SA16hvsatssu:42": "tathāgatasya ko viśeṣaḥ /",
  "SA16hvsatssu:43": "(u) tathāgatasya pañcaguṇaskandhasaṃpadaḥ pariśuddhāḥ /",
  "SA16hvsatssu:44": "tatkasya hetoḥ /",
  "SA16hvsatssu:45": "kāyikādiṣu karmasu apramattatvāt śīlaskandhasaṃpat [pariśuddhā] /",
  "SA16hvsatssu:46": "bhagavān śīlasaṃvara evāvipannaḥ /",
  "SA16hvsatssu:47": "kimuta vaktavyaṃ mūlāpattau /",
  "SA16hvsatssu:48": "kiñca cirasañcitamaitrīkasya nākuśalacittamudeti /",
  "SA16hvsatssu:49": "yathoktaṃ sūtre- bhagavānavocadānandam /",
  "SA16hvsatssu:50": "ājanma yo maitrīmabhyasyati tasyākuśalacittamudeti na vā /",
  "SA16hvsatssu:51": "no bhagavan iti /",
  "SA16hvsatssu:52": "tathāgataścirasañcitakuśalasvabhāvaḥ,",
  "SA16hvsatssu:53": "nātmatrāṇārthaṃ kintu apakīrtibhīrutayā saṃvaraśīlaṃ dhatte /",
  "SA16hvsatssu:54": "apramāṇabuddheṣu dīrghābhyastaśīlacaryaḥ unmūlitatriviṣamūlātyantaniśśeṣavāsanaḥ /",
  "SA16hvsatssu:55": "ityādibhiḥ pratyayaiḥ śīlaskandhasampannaḥ /",
  "SA16hvsatssu:56": "samādhiskandhasampannaḥ /",
  "SA16hvsatssu:57": "tathāgata imaṃ samādhiṃ niśritya sarvajñajñānaṃ labdhavān /",
  "SA16hvsatssu:58": "ataḥ samādhiskandhasampanna iti jñāyate /",
  "SA16hvsatssu:59": "yathā ghṛtatailabahulaḥ pradīpaḥ vartikāmahimnā mahān prakāśate /",
  "SA16hvsatssu:60": "tathāgataḥ sunirūḍhastambhavat dṛḍhasamādhikaḥ /",
  "SA16hvsatssu:61": "anye tu jalarūḍhastambhavat apratilabdhacirasamādhikāḥ /",
  "SA16hvsatssu:62": "tathāgatasya dhyānasamādhirapramāṇakalpeṣu kramaśaḥ saṃsiddhaḥ /",
  "SA16hvsatssu:63": "ata staṃ paripūrayati /",
  "SA16hvsatssu:64": "tathāgatasya samādhiḥ puruṣaṃ sthānaṃ dharmopadeśaṃ vā ityādipratyayagaṇān nopakṣate /",
  "SA16hvsatssu:65": "na tathānyeṣām /",
  "SA16hvsatssu:66": "tathāgataḥ sadā gabhīrabhāvitasamādhirbhavati /",
  "SA16hvsatssu:67": "yathā kaścit ātmānaṃ saṃrakṣan sadā smarati na vismarati /",
  "SA16hvsatssu:68": "tathāgataḥ dhyānasamādhimupasampadya na cittabalamadhitiṣṭhati /",
  "SA16hvsatssu:69": "tadyathā kaścit svāvasaṃthaṃ prāpya vadati kṣemaprāptaḥ akhinna iti /",
  "SA16hvsatssu:70": "na samādhisthastathāgataḥ punarevam /",
  "SA16hvsatssu:71": "ata ucyate tathāgataḥ nityasamādhisthita iti /",
  "SA16hvsatssu:72": "dhyānasamādhiprakampino [SSS_4] mahāprāmodyādayo dharmāḥ tathāgatasya sarve prahīṇāḥ /",
  "SA16hvsatssu:73": "cirasamādhivipākapratilabdhaiśvaryadivyābhijñānāṃ paramo 'graṇīḥ /",
  "SA16hvsatssu:74": "ṛddhividhinā ekasminneva kṣaṇe daśadikṣu apramāṇadhātuṣu parikrāmati /",
  "SA16hvsatssu:75": "sarvāṇi kṛtyāni yatheṣṭaṃ karoti /",
  "SA16hvsatssu:76": "sarvanirmiteṣu apratihataṃ prabhavati /",
  "SA16hvsatssu:77": "anye sattvā māgacchantviti sarvadharmānugacitto bhavati /",
  "SA16hvsatssu:78": "tathāgatasya āryavaśitāsamanvitasya sukhe asukhasaṃjñotpadyate /",
  "SA16hvsatssu:79": "asukhe ca sukhasaṃjñotpadyate sukhāsukhe ca upekṣāsaṃjñotpadyate /",
  "SA16hvsatssu:80": "(pṛ)asukhe upekṣā jāyeta /",
  "SA16hvsatssu:81": "kathaṃ sukhasaṃjñā jāyeta /",
  "SA16hvsatssu:82": "(u) subhāvitacittatvāt vākpāruṣyādyasukhadharmeṣu na pratibandhaṃ manyate /",
  "SA16hvsatssu:83": "anyāsu divyābhijñāsu divyacakṣurdivyaśrotraparacittajñānapūrvanivāsānusmṛtiṣu apratihato bhavati /",
  "SA16hvsatssu:84": "samādhibalena apratihatadivyābhijño bhavati /",
  "SA16hvsatssu:85": "dhyānasamādhiṣu suvyaktābhisamayaḥ /",
  "SA16hvsatssu:86": "tānanye sattvā na śṛṇvanti /",
  "SA16hvsatssu:87": "tathāgata evāpratihataṃ praviśati vyuttiṣṭhate ca /",
  "SA16hvsatssu:88": "tathāgatasya dhyānasamādhi rbalamityākhyāyate /",
  "SA16hvsatssu:89": "yathā daśabalavarge vakṣyate /",
  "SA16hvsatssu:90": "anyeṣāṃ pugdalānāṃ nāsti [tādṛśaṃ] kiñcit /",
  "SA16hvsatssu:91": "ataḥ tathāgata samādhiskandhasampannaḥ /",
  "SA16hvsatssu:92": "prajñāskandhasampanna iti /",
  "SA16hvsatssu:93": "dhyānāvaraṇaṃ kleśotpāda iti dvividhāvidyā tathāgatasya sarvathā prahīṇā /",
  "SA16hvsatssu:94": "viruddhasya prahāṇāt prajñāskandhasampannaḥ /",
  "SA16hvsatssu:95": "svato dharmalābhī [tathāgataḥ] na parataḥ śrutvā /",
  "SA16hvsatssu:96": "niruktikuśalaḥ arthagatijñānasujñānakuśalaḥ anavasannapratibhānaḥ akṣīṇaprajñaśca /",
  "SA16hvsatssu:97": "anye sattvā steṣu kauśalaṃ na saṃpādayāṃbabhūvuḥ /",
  "SA16hvsatssu:98": "bhagavānena anapakṛṣṭakṣayajñānaḥ /",
  "SA16hvsatssu:99": "atastathāgataḥ prajñāskandhasampannaḥ /",
  "SA16hvsatssu:100": "bhagavadbhāṣito dharmaḥ arthagatau kuśalaḥ /",
  "SA16hvsatssu:101": "nānyairalpajñai rbhāṣitaḥ samarthaḥ niravadyaḥ /",
  "SA16hvsatssu:102": "tathāgata bhāṣita evānavadyaḥ /",
  "SA16hvsatssu:103": "atastathāgata prajñāskandhasampannaḥ /",
  "SA16hvsatssu:104": "apramāṇaguṇasādhanīyā prajñeti [tāṃ] sampādayati /",
  "SA16hvsatssu:105": "dharmaṃ praṇītamaviparītañca bhāṣitavān /",
  "SA16hvsatssu:106": "yathā aśubhabhāvanā [SSS_5] kāmarāgabhedinītyādayaḥ /",
  "SA16hvsatssu:107": "prajñāprakarṣāt prakṛṣṭeryāpathaśca bhavati ityādibhiḥ pratyayaiḥ prajñāskandhasampannaḥ /",
  "SA16hvsatssu:108": "vimuktiskandhasampanna iti /",
  "SA16hvsatssu:109": "avidyādvayāccittaṃ vimuktam /",
  "SA16hvsatssu:110": "nānyāsti vāsanā,",
  "SA16hvsatssu:111": "sarvathānivṛtā ityādinā vimuktisampannaḥ /",
  "SA16hvsatssu:112": "vimuktijñānadarśanasampanna iti /",
  "SA16hvsatssu:113": "sarvasmin saṃyojanaprahāṇamārge pratikṣaṇaṃ smṛtijñānakuśalaḥ /",
  "SA16hvsatssu:114": "yathā kaścit vṛkṣaṃ chettuṃ haste dhṛtakuṭhāraḥ pāryantikaṃ jānānaḥ prajānāti śākhāḥ praśākhāḥ /",
  "SA16hvsatssu:115": "tathā bhagavānapi saṃyojanaprahāṇajñānasya pratikṣaṇaṃ kṣīyamāṇaṃ sarvamavayavaśaḥ prajānāti /",
  "SA16hvsatssu:116": "sattvānāmāśayaṃ jñātvā yathāyogaṃ dharmamupadiśati /",
  "SA16hvsatssu:117": "yena [te] vimucyante /",
  "SA16hvsatssu:118": "ataḥ sattvānāṃ sarvavimuktimārge jñānadarśanasampannaḥ /",
  "SA16hvsatssu:119": "kiñca bhagavān kālaṃ jñātvā dharmamupadiśati yathā timburukabrāhmaṇādinām /",
  "SA16hvsatssu:120": "tathāgataḥ dharmāṇāṃ vibhāgajñānakuśalaḥ /",
  "SA16hvsatssu:121": "ayaṃ pudgalaḥ asya dharmasyārha iti /",
  "SA16hvsatssu:122": "yathā bhagavānānandamāmantrya chandakasya yogyaṃ bhāvābhāvavyāvartakaṃ sūtramupadiśati /",
  "SA16hvsatssu:123": "atastathāgato vimuktijñānakuśalaḥ /",
  "SA16hvsatssu:124": "kiñcopāyakuśalaḥ sattvamalaṃ hāpayati yathā nandasya kāmaprajihīrṣāyai [dharma]mupadiśati /",
  "SA16hvsatssu:125": "sattvānāñca śraddhendriyādiparipākaṃ jñātvā paścāt dharmamupadiśati yathā rāhulasya /",
  "SA16hvsatssu:126": "kecit sattvāḥ karmavipākāvṛtāḥ na vimuktiṃ labhante /",
  "SA16hvsatssu:127": "bhagavān [taṃ]nāśayitvā dharmamupadiśati /",
  "SA16hvsatssu:128": "kecit sattvāḥ kālapakṣye kṣīṇāsravā bhavanti yathā jāyāpatisūtra upadiṣṭam /",
  "SA16hvsatssu:129": "kecit sattvāḥ puruṣaviśeṣamapekṣya kṣīṇāsravāḥ bhavanti yathā śāriputra aśvajitamapekṣya /",
  "SA16hvsatssu:130": "kecit sattvā deśamapekṣya kṣīṇāsravāḥ yathā rājā pukkasātiḥ /",
  "SA16hvsatssu:131": "kecit sattvā satīrthyamapekṣya [SSS_6] kṣīṇāsravāḥ yathā gopāla nandaḥ ajitagrāmīṇādīnapekṣya /",
  "SA16hvsatssu:132": "kecit sattvā bhagavataḥ tāttvikakāyamapekṣya nirmitakāya ñcāpekṣya kṣīṇāsravā bhavanti /",
  "SA16hvsatssu:133": "bhagavān pratipatiṃ jñātvā dharmamupadiśati [atha]vimocayati /",
  "SA16hvsatssu:134": "kiñca bhagavān vividhān saddharmānupadiya sarvān vimuktyāvaraṇadharmān paribhedayati ato vimuktijñānadarśanasampanna ityucyate /",
  "SA16hvsatssu:135": "bhagavān dharmārthagatikuśalo dharmamupadiśati nānarthamavipākam /",
  "SA16hvsatssu:136": "bhagavān saṃkhyāgaṇanavat kramaśo vimuktimārgamupadiśati /",
  "SA16hvsatssu:137": "ataḥ suvimoko bhavati /",
  "SA16hvsatssu:138": "bhagavān satvānāṃ pūrvanivāsaṃ kuśalamūla ñca jñātvā kramaśo dharmamupadiśati /",
  "SA16hvsatssu:139": "bhagavān vimuktiṃ pratyakṣīkṛtya parasyopaśati na parataḥśratvā /",
  "SA16hvsatssu:140": "jinaśāsanaṃ vahvībhiḥ kalābhiḥ sampannam /",
  "SA16hvsatssu:141": "yathā bhaiṣajyakalāsampanno vyādhīn śamayati /",
  "SA16hvsatssu:142": "tathā jinaśāsanamapi pratipakṣakalāpamukhena sarvān kleśān vyāvartayati /",
  "SA16hvsatssu:143": "yathā navasaṃjñādīn mahatyo 'lpā vā saṃyojanā na punaḥ kṣapayanti /",
  "SA16hvsatssu:144": "ataḥ kauśalasampanna eva kleśān paribhedayati /",
  "SA16hvsatssu:145": "anuttamopāyaiḥ sattvān santārayati,",
  "SA16hvsatssu:146": "kadācit sukumāravacanaiḥ kadācit kaṭuvacanaiḥ kadācit punaḥ sukumārakaṭuvacanaiśca /",
  "SA16hvsatssu:147": "tadarthameva tathāgato vimuktijñānadarśanasampannaḥ iti /",
  "SA16hvsatssu:148": "prasthānaskandhe buddharatnādhikāre ādyasampadvargaḥ prathamaḥ /",
  "SA16hvsatssu:149": "[SSS_7]",
  "SA16hvsatssu:150": "2 daśabalavargaḥ",
  "SA16hvsatssu:151": "atha bhagavān daśa balasamanvāgamāt prajñāsampannaḥ /",
  "SA16hvsatssu:152": "hetupratyayapratilomakatayoktāni daśabalāni /",
  "SA16hvsatssu:153": "talādyaṃ sthānāsthānajñānabalam /",
  "SA16hvsatssu:154": "idaṃ kāryakāraṇanaiyatyajñānam /",
  "SA16hvsatssu:155": "asmāt īdṛśaṃ phalaṃ bhavati na tādṛśam /",
  "SA16hvsatssu:156": "ayamācāraḥ akuśalo 'vayaṃ duḥkhavipākaḥ na sukhavipāka iti jñānam /",
  "SA16hvsatssu:157": "sthānaṃ nāma bhāvavastu /",
  "SA16hvsatssu:158": "asthānamabhāvavastu /",
  "SA16hvsatssu:159": "ādyaṃ balamidaṃ sarvabalānāṃ mūlam /",
  "SA16hvsatssu:160": "(pṛ) [nanu]laukikā api jānanti hetuphalayoḥ sthānāsthānam /",
  "SA16hvsatssu:161": "yathā yavādyava eva jāyate na brīhyādaya iti /",
  "SA16hvsatssu:162": "(u) sthānāsthānabalena karmādīnāṃ jñānāt idaṃ balamatigahanaṃ paramaṃ devamanuṣyāṇāṃ na prāptuṃ śakyam /",
  "SA16hvsatssu:163": "jātadharmasya hetusamanantarādhipatipratyayān pratyāyayatītyata idaṃ balaṃ praṇītam /",
  "SA16hvsatssu:164": "(2) yat atitānāgatapratyutpannāni karmāṇi sarvadharmasamādānāni ca prajānāti /",
  "SA16hvsatssu:165": "teṣāṃ sthānaṃ prajānāti vastu prajānāti hetuṃ prajānāti vipākañca prajānāti /",
  "SA16hvsatssu:166": "ata idaṃ jñānaṃ balamākhyāyate /",
  "SA16hvsatssu:167": "triṣu adhvasu sthānavastuhetuvipākaprajñāpakatvāt gahanam /",
  "SA16hvsatssu:168": "kasmāt /",
  "SA16hvsatssu:169": "kecidvadanti atītānāgatā abhāvadharmā iti /",
  "SA16hvsatssu:170": "ato bhagavataḥ teṣāṃ kathanaṃ balaṃ bhavati /",
  "SA16hvsatssu:171": "atītānāgatādhvagatān dharmān adṛṣṭākārānapi bhagavān sākṣātprajānāti /",
  "SA16hvsatssu:172": "atha karma dvividhaṃ kuśalamakuśalamiti /",
  "SA16hvsatssu:173": "kecit kuśalakarmavanto dṛṣṭe duḥkhavedanāḥ yathā śīlaṃ dhṛtvā kleśānanubhavanti /",
  "SA16hvsatssu:174": "kecitpāpakarmāṇaḥ dṛṣṭe sukhavedanāḥ yathā śīlaṃ bhitvā svairaṃ caranti /",
  "SA16hvsatssu:175": "ataḥ kecit saṃśerate anāgatādhvāpi pratyutpannasama iti /",
  "SA16hvsatssu:176": "atastathāgataḥ karmakrameṇa vedanāmupadiśati /",
  "SA16hvsatssu:177": "[SSS_8]",
  "SA16hvsatssu:178": "catvāri dharmasamādānāni pratyutpannaṃ duḥkhaṃ āyatyāṃ sukhavipākam,",
  "SA16hvsatssu:179": "pratyutpannaṃ sukhamāyatyāṃ duḥkhavipākam,",
  "SA16hvsatssu:180": "pratyutpannaṃ sukham āyatyāṃ sukhavipākam,",
  "SA16hvsatssu:181": "pratyutpannaṃ duḥkhamāyatyāṃ duḥkhavipākam iti /",
  "SA16hvsatssu:182": "bhagavān saṃprati āyatyāñca [teṣāṃ] sthānaṃ,",
  "SA16hvsatssu:183": "vastu,",
  "SA16hvsatssu:184": "hetuṃ vipākañca prajānāti /",
  "SA16hvsatssu:185": "sthānaṃ nāma vedakaḥ /",
  "SA16hvsatssu:186": "vastu deyapadārthaḥ /",
  "SA16hvsatssu:187": "heturdānacittam /",
  "SA16hvsatssu:188": "yathoktaṃ sūtre pūrvañca pramuditacittaḥ dānakāle ca viśuddhacitto dattvā ca yanna vipratisarati /",
  "SA16hvsatssu:189": "tat phalaprāpakaṃ karma vipāka mākhyāyate /",
  "SA16hvsatssu:190": "bhagavāneva prajānāti taratamaṃ karma yadi niyatamaniyataṃ vā dṛṣṭavipākam upapadyavipākaṃ tadūrdhvavipākaṃ vā ityādi /",
  "SA16hvsatssu:191": "nānyaḥ /",
  "SA16hvsatssu:192": "ato balamityucyate /",
  "SA16hvsatssu:193": "(3) bhagavān sarvadhyānavimokṣasamādhisamāpattīnāṃ saṃkleśaṃ prajānāti sthitiṃ prajānāti upacayaṃ prajānāti vyavadānañca prajānāti /",
  "SA16hvsatssu:194": "tatra dhyānaṃ nāma catvāri dhyānāni catvāra ārūpyasamādhayaśca /",
  "SA16hvsatssu:195": "tadeva rūpārūpyadhātukaṃ karma /",
  "SA16hvsatssu:196": "vimokṣo nāma yadutāṣṭau vimokṣāḥ taktarmakṣepakāḥ /",
  "SA16hvsatssu:197": "dhyānāni ārūpyasamādhayo 'ṣṭavimokṣāśca samādhayo bhavanti /",
  "SA16hvsatssu:198": "eṣāṃ samādhīnāṃ vṛtterābhimukhyalābhaḥ samāpattiḥ /",
  "SA16hvsatssu:199": "samāpattayaścaturdhā vibhaktāḥ saṃkleśataḥ sthitita upacayato vyavadānataśceti /",
  "SA16hvsatssu:200": "saṃkleśajñāninaḥ saṃkleśataḥ samādhiḥ /",
  "SA16hvsatssu:201": "sthitijñāninaḥ sthityā samādhiḥ /",
  "SA16hvsatssu:202": "upacayajñānina upacayataḥ samādhiḥ /",
  "SA16hvsatssu:203": "vyavadānajñāninaḥ prativedhataḥ samādhiḥ /",
  "SA16hvsatssu:204": "prativedhataḥ samādhikasya ūṣmamūrdhakṣāntyādayaścaturdharmā bhavanti /",
  "SA16hvsatssu:205": "tathāgatasyaiva teṣu sarveṣu jñānaṃ bhavati /",
  "SA16hvsatssu:206": "nānyeṣām iti balaṃ bhavati /",
  "SA16hvsatssu:207": "(4) tathāgataḥ sattvānāmindriyāṇi tīkṣṇāni mandāni [yathābhūtaṃ] prajānāni /",
  "SA16hvsatssu:208": "średdhendriyādīnāṃ prādhānyāt tīkṣṇatā yathā tathāgatādīnām /",
  "SA16hvsatssu:209": "mandatā tadaprāptiḥ yathā nāgadāsakādīnām /",
  "SA16hvsatssu:210": "madhyendriyasya tu nāsti aniyatatvāt /",
  "SA16hvsatssu:211": "tīkṣṇendriyasyāsti kāṣṭhā [SSS_9] yathā tathāgatāḥ /",
  "SA16hvsatssu:212": "mṛdvindriyasyāsti kāṣṭha yathā nāgadāsakaḥ /",
  "SA16hvsatssu:213": "madhyamasya nāsti kāṣṭheti madhyendriyasya nocyate /",
  "SA16hvsatssu:214": "atha śraddhāpratipat dharmapratipat iti dvividho mārgaḥ /",
  "SA16hvsatssu:215": "punarapi dvividhaḥ durmārgaḥ sumārga iti /",
  "SA16hvsatssu:216": "asmāt mārgadvayādanyo madhyamaḥ /",
  "SA16hvsatssu:217": "tīkṣṇamandapudgalau pratīkṣya madhyamo bhavati /",
  "SA16hvsatssu:218": "adhimuktitaścendriyāṇi bhidyante /",
  "SA16hvsatssu:219": "śraddhendriyādhimuktikāḥ śraddhābahulāḥ /",
  "SA16hvsatssu:220": "prājñajanā viśiṣṭendriyā adhimuktita upakṛtā średdhendriyapradhānāśca bhavanti /",
  "SA16hvsatssu:221": "imānīndriyāṇi sarvāṇi [tathāgataḥ] prajānāti /",
  "SA16hvsatssu:222": "nānye /",
  "SA16hvsatssu:223": "ityatastadvalam /",
  "SA16hvsatssu:224": "(5) tathāgato nānādhimuktikaṃ lokaṃ [yathābhūtaṃ] prajānāti /",
  "SA16hvsatssu:225": "adhimuktirnāma icchā /",
  "SA16hvsatssu:226": "tadyathā surāyāmadhimuktaḥ surāmicchati /",
  "SA16hvsatssu:227": "tathāgato yathādhimukti pratipattiṃ prajānāti yadutāyaṃ sattvaḥ pañcakāmanāsvadhimuktaḥ bhāvanāmārge bādhimukta ityevaṃ viditvā yathārhaṃ dharmamupadiśati /",
  "SA16hvsatssu:228": "ataḥ sarvasattvāśca santārayati /",
  "SA16hvsatssu:229": "(6) tathāgato nānādhātukānapramāṇalokāṃśca [yathābhūtaṃ] prajānāti /",
  "SA16hvsatssu:230": "sattvānāṃ yat dīrghakālamabhyasya abhirocate sa dhātuḥ sidhyati /",
  "SA16hvsatssu:231": "yathā devadattādayastathāgatamadhvanyadhvani duṣayanto 'kuśalacittapravṛttagahanānuśayadhātukā bhavanti /",
  "SA16hvsatssu:232": "tathā kuśalasvabhāvā api /",
  "SA16hvsatssu:233": "kecit sattvāḥ svabhāvataḥ pravṛttarāgāḥ kecit dṛṣṭaṃ pratītya pravṛttarāgāḥ /",
  "SA16hvsatssu:234": "tathāgato 'dhimuktiṃ dhātuñca sarvaṃ [teṣāṃ] prajānātītyata[stat]balamucyate /",
  "SA16hvsatssu:235": "(7) tathāgataḥ sarvatragāminīṃ pratipadaṃ yathābhūtaṃ prajānāti /",
  "SA16hvsatssu:236": "imāṃ pratipadaṃ pratipanno naraka utpadyate yāvatsvarge iti ca prajānāti /",
  "SA16hvsatssu:237": "imāṃ pratipadaṃ pratipanno yāvannirvāṇamanuprāpnoti /",
  "SA16hvsatssu:238": "idaṃ karma indriyarāgasvabhāvapravṛttam,",
  "SA16hvsatssu:239": "sāsravakarmakaḥ pañcagatiṣūtpadyate /",
  "SA16hvsatssu:240": "anāsravakarmako nirvāṇamanuprāpnoti iti prajānāti /",
  "SA16hvsatssu:241": "[SSS_10]",
  "SA16hvsatssu:242": "pūrvamuktaṃ mārgaḥ /",
  "SA16hvsatssu:243": "idānīmuktantu mārgaphalam /",
  "SA16hvsatssu:244": "pūrvaṃ sāmānyata uktam /",
  "SA16hvsatssu:245": "idānīṃ vivicyocyate īdṛśakarmaṇā narakaṃ yāti,",
  "SA16hvsatssu:246": "īdṛśakarmaṇā nirvāṇaṃ prāpnoti iti /",
  "SA16hvsatssu:247": "narakapratitasyāpi pravibhāgo 'sti anena karmaṇā sañjīvanarake patiṣyati,",
  "SA16hvsatssu:248": "anena karmaṇā kālasūtranarake patiṣyati iti /",
  "SA16hvsatssu:249": "atastathāgataḥ saptamabale sthitaḥ sukṣmaṃ karma prajānāti /",
  "SA16hvsatssu:250": "anye sattvā jānanto 'pi na vivecayanti /",
  "SA16hvsatssu:251": "atastat balamucyate /",
  "SA16hvsatssu:252": "(8) evaṃ tathāgatasya atītakarmaṇāṃ phalajñānaṃ pūrvanivāsānusmṛtijñānabalamityucyate /",
  "SA16hvsatssu:253": "tathāgataḥ sattvānāṃ pūrvamācaritāṃ pratipadaṃ jñātvā dharmamupadiśati /",
  "SA16hvsatssu:254": "ataḥ pūrvanivāsavyākaraṇe 'sti jñānabalama /",
  "SA16hvsatssu:255": "tathāgato 'tītaṃ sarvamupapattisthānaṃ rūpadhātau vā ārupyadhātau vā ityanusmarati /",
  "SA16hvsatssu:256": "ātmano 'pi prajānāti /",
  "SA16hvsatssu:257": "anyeṣāmapi satvānāṃ prajānāti /",
  "SA16hvsatssu:258": "ata[stat] balamucyate /",
  "SA16hvsatssu:259": "(9) tathāgato divyena cakṣuṣā paśyati anāgatādhvani tribhavasantānān trividhāni karmāṇi caturdharmasamādānāni ca jñātvā vyākaroti /",
  "SA16hvsatssu:260": "tatrāpratighapratyāyanaṃ balamucyate /",
  "SA16hvsatssu:261": "(10) āsravakṣaya[jñāna]balena santānanivṛttiṃ prajānāti /",
  "SA16hvsatssu:262": "sattvā āyuṣonte kecit sasantānā bhavanti,",
  "SA16hvsatssu:263": "kecit nivṛttasantānā bhavanti /",
  "SA16hvsatssu:264": "idaṃ balaṃ sarvasattvagāmisthānamārgabalaṃ bhavati /",
  "SA16hvsatssu:265": "sāmānyato nirvāṇamārga ityucyate /",
  "SA16hvsatssu:266": "asya balasya savistaravibhāgo vakṣyate /",
  "SA16hvsatssu:267": "tathāgataḥ saṃkleśavyavadānahetordaśabalasamanvāgataḥ /",
  "SA16hvsatssu:268": "navabalalābhitvāt jñānasamanvitaḥ /",
  "SA16hvsatssu:269": "daśamabalalābhitvāt prahāṇasamanvitaḥ /",
  "SA16hvsatssu:270": "jñānaprahāṇasampannatvāt bhagavān devamanuṣyairabhivandyaḥ /",
  "SA16hvsatssu:271": "daśabalavargo dvitīyaḥ /",
  "SA16hvsatssu:272": "[SSS_11]",
  "SA16hvsatssu:273": "3 caturvaiśāradyavargaḥ",
  "SA16hvsatssu:274": "tathāgataścaturvaiśāradyasamanvitatvāccābhivandyaḥ /",
  "SA16hvsatssu:275": "tathāgatapratilabdhāni catvāri vaiśāradyāni- sarva[dharmā]bhisambodhi[vaiśāradyam],",
  "SA16hvsatssu:276": "sarvāsravakṣaya [jñānavaiśāradyaṃ],",
  "SA16hvsatssu:277": "mārgāntarāyikavyākaraṇa [vaiśāradyaṃ],",
  "SA16hvsatssu:278": "duḥkhanairyāṇikapratipa[dvaiśāradyam] /",
  "SA16hvsatssu:279": "eṣu caturṣu yadi kaścidāgatya yathā dharmaṃ codayet /",
  "SA16hvsatssu:280": "tatrāhaṃ vaiśādya[prāpta] iti /",
  "SA16hvsatssu:281": "ādyaṃ vaiśāradyaṃ sarva[dharmā]bhisambodhiḥ navabalātmakam /",
  "SA16hvsatssu:282": "dvitīyamāsravakṣayo daśamabalameva /",
  "SA16hvsatssu:283": "kṣayajñānasampannatvāt tathāgata ātmaguṇasampannaḥ /",
  "SA16hvsatssu:284": "antye dve vaiśāradye parasampadaṃ kurutaḥ /",
  "SA16hvsatssu:285": "tathāgato vyākaroti āntarāyikamāntarāyikamārgadharmān yadutākuśalaṃ sāsravaṃ kuśalañca /",
  "SA16hvsatssu:286": "vimuktyantarāyatvāt āntarāyikadharma ityucyate /",
  "SA16hvsatssu:287": "antarāyavisaṃyogitayā nairyāṇikapratipadityucyate /",
  "SA16hvsatssu:288": "(pṛ) nanu bhavaduktarītyā balānyeva vaiśādyāni /",
  "SA16hvsatssu:289": "ataḥ ko bhedo balavaiśāradyayoḥ /",
  "SA16hvsatssu:290": "(u) abhisambodhirbalaṃ bhavati /",
  "SA16hvsatssu:291": "tena balenopādeyaṃ vaiśāradyamityākhyāyate /",
  "SA16hvsatssu:292": "kecinmūḍhā nirapatrapā bahūpādadate /",
  "SA16hvsatssu:293": "tathāgatasyopādānantu prajñāsambhūtam /",
  "SA16hvsatssu:294": "abhisambudhya parebhyo 'bhayaprāpta iti vaiśāradyam /",
  "SA16hvsatssu:295": "kasmāt /",
  "SA16hvsatssu:296": "satyapyabhisambodhe [parebhyaḥ] paritrāsasambhavāt /",
  "SA16hvsatssu:297": "abhisambodho balātmakaḥ /",
  "SA16hvsatssu:298": "tadabhisambodhavyākaraṇaṃ vaiśāradyamityākhyāyate /",
  "SA16hvsatssu:299": "kasmāt /",
  "SA16hvsatssu:300": "keṣāñcitpuruṣāṇāṃ jñāne satyapi vyākaraṇakauśalābhāvāt parapuruṣāṇāṃ vijayo vaiśāradyam /",
  "SA16hvsatssu:301": "kasmāt /",
  "SA16hvsatssu:302": "satyapi jñāne keṣāñcit paravijayāsambhavāt /",
  "SA16hvsatssu:303": "akṣīṇo 'bhisambodho balam /",
  "SA16hvsatssu:304": "akṣīṇaṃ pratibhānaṃ vaiśāradyam /",
  "SA16hvsatssu:305": "atha punarbhavagativyākaraṇaṃ balam /",
  "SA16hvsatssu:306": "vyākaraṇe vaśitā vaiśāradyam /",
  "SA16hvsatssu:307": "heturbalam /",
  "SA16hvsatssu:308": "phalaṃ vaiśāradyam /",
  "SA16hvsatssu:309": "abhisambodhādvaiśāradyasambhavāt /",
  "SA16hvsatssu:310": "ya ājanma paritrastaḥ sa paścāt kiñcit jñānaṃ labdhvā viśārado bhavati /",
  "SA16hvsatssu:311": "kiṃ punarbhagavān sudūrakālāt mahodāracittaḥ sarvākārābhisambodhiñca labdhvā bibheṣyati /",
  "SA16hvsatssu:312": "kaścit paravijayāśaktatvāt sabhītiko bhavati /",
  "SA16hvsatssu:313": "tatra na kaścidasti yaṃ tathāgato na vijitavān /",
  "SA16hvsatssu:314": "ato viśāradaḥ /",
  "SA16hvsatssu:315": "[SSS_12]",
  "SA16hvsatssu:316": "yo vādī vacanakuśalaḥ arthakuśalaśca sa viśāradaḥ /",
  "SA16hvsatssu:317": "tathāgata evāyam /",
  "SA16hvsatssu:318": "sarvajñatālābhāt arthakuśalaḥ /",
  "SA16hvsatssu:319": "apratighapratibhānalābhāt vacanakuśalaḥ /",
  "SA16hvsatssu:320": "kecitpunarvastuṣu [jñāna]balavihīnāḥ santaḥ sañjātabhītikā bhavanti /",
  "SA16hvsatssu:321": "tathāgatastu sarvajñānalābhitvāt sarvavastuṣu na balavihīnaḥ,",
  "SA16hvsatssu:322": "sarvasūtrāṇi sarvaśāstrāṇi ca pratividhya praśnavisarjanaṃ paridīpayatīti viśāradaḥ /",
  "SA16hvsatssu:323": "kecitpunaḥ kule gotre rūpe śīlabāhuśrutyajñānādiṣu vā vikalā ityataḥ sāvadyaṃ śāstramadhigacchanti /",
  "SA16hvsatssu:324": "tathāgatastu tatra sarvatrāvikalaḥ /",
  "SA16hvsatssu:325": "ato viśāradaḥ /",
  "SA16hvsatssu:326": "yo yathābhūtadharmavādī sa na kampyaḥ /",
  "SA16hvsatssu:327": "sa ca tathāgata eva /",
  "SA16hvsatssu:328": "yathāvocat asurabrāhmaṇo bhagavantam- yathābhūtadharmavādī durjayo duṣprakampaḥ /",
  "SA16hvsatssu:329": "tathaivānulomamārgavādī tarkavādī sahetuvādī ca /",
  "SA16hvsatssu:330": "iti /",
  "SA16hvsatssu:331": "yaḥ punaścaturbhirvāda dharmaiḥ samanvitaḥ so 'pi durjayaḥ duṣprakampaḥ /",
  "SA16hvsatssu:332": "[catvāro vādadharmā yaduta] samyak pratijñāpratiṣṭhāpanam,",
  "SA16hvsatssu:333": "hetvahetūpādānam,",
  "SA16hvsatssu:334": "dṛṣṭāntopādānam vādadharmapratiṣṭhāpanamiti /",
  "SA16hvsatssu:335": "tathāgata ebhiścaturbhiḥ sampannaḥ /",
  "SA16hvsatssu:336": "devamanuṣyā api taṃ na jetuṃ śaknuvanti ityato viśāradaḥ /",
  "SA16hvsatssu:337": "yaśca kalyāṇamitramanupasevya vādaṃ karoti sa sukampaḥ /",
  "SA16hvsatssu:338": "tathāgatastu dīpaṅkarādiṣu apramāṇabuddheṣu pūrvamevābhyastavādadharmā ityato na prakampyaḥ /",
  "SA16hvsatssu:339": "bhagavānupadiśati satyadvayaṃ yaduta lokasatyaṃ paramārthasatyamiti /",
  "SA16hvsatssu:340": "ataḥ prājño na kampayituṃ śakyaḥ /",
  "SA16hvsatssu:341": "prākṛtairajñaiśca saha na vivadate /",
  "SA16hvsatssu:342": "tathāgataśca lokena saha na vivadate /",
  "SA16hvsatssu:343": "loke 'sti tathāgataḥ [paraṃ maraṇāt] iti vadati /",
  "SA16hvsatssu:344": "bhagavānapi vadati astīti /",
  "SA16hvsatssu:345": "nāstīti vadati loke nāstīti vadati /",
  "SA16hvsatssu:346": "ato nāsti vivādaḥ /",
  "SA16hvsatssu:347": "tena saha vivādābhāvāt aprakampyaḥ /",
  "SA16hvsatssu:348": "śāstraṃ puna dvividhaṃ tattvaśāstraṃ śaṭhaśāstram iti /",
  "SA16hvsatssu:349": "tīrthikānāṃ bhūyasā śaṭhaśāstram /",
  "SA16hvsatssu:350": "tathāgatasya tu tattvaśāstram /",
  "SA16hvsatssu:351": "ato 'pi na prakampyaḥ /",
  "SA16hvsatssu:352": "jinaśāsane sucaritapariśuddhatvāt upadeśo 'pi pariśuddhaḥ /",
  "SA16hvsatssu:353": "sucaritapariśuddhirnāma duḥkhahetukṣayaḥ /",
  "SA16hvsatssu:354": "tīrthikānāṃ śāstrāṇi sahetvābhāsāni na sahetukāni iti na vijayasamarthāni bhavanti /",
  "SA16hvsatssu:355": "bhagavataḥ sūtrāṇi pariśuddhapravacanārthagatikāni tattvalakṣaṇāvilomakāni na tīrthikīyasamānāni /",
  "SA16hvsatssu:356": "bhagavadupadiṣṭo [SSS_13] mārgo na yathārutagrahaṇarthaḥ /",
  "SA16hvsatssu:357": "api tu ādhyātmikajñānacittakaḥ /",
  "SA16hvsatssu:358": "yathoktaṃ sūtre- bhagavān bhikṣūnāmantyāha mā bhikṣavo mama vacanādhimuktikā bhavata /",
  "SA16hvsatssu:359": "kintu bhavadbhirādhyātmikajñānasya kāyena sākṣātkāribhirbhavitavyam /",
  "SA16hvsatssu:360": "iti /",
  "SA16hvsatssu:361": "kiñcāha- aśaṭhā yūyamāgacchata /",
  "SA16hvsatssu:362": "prātarvo dharmaṃ bhāṣamāṇe mayi sāyaṃ mārga labhedhvam /",
  "SA16hvsatssu:363": "sāyaṃ dharmaṃ bhāṣamāṇe prātarmārgaṃ labhedhvam /",
  "SA16hvsatssu:364": "iti /",
  "SA16hvsatssu:365": "yaḥ kaśmiṃściddharme 'prabuddhaḥ sa [tūṣṇī]tiṣṭhet /",
  "SA16hvsatssu:366": "na pravacanaṃ kuryāt /",
  "SA16hvsatssu:367": "yatkiñcitpravadannapi avaśyaṃ prakampyaḥ /",
  "SA16hvsatssu:368": "tathāgatastu nāprabuddha iti vaiśāradyasamarthaḥ /",
  "SA16hvsatssu:369": "kiñca tathāgataḥ pratilabdhāpratighābhisambodhaḥ /",
  "SA16hvsatssu:370": "na sarvadharmeṣvapratibuddha iti viśāradaḥ /",
  "SA16hvsatssu:371": "alpajñā na jānanti mahāpuruṣāṇāṃ yadadhigatam /",
  "SA16hvsatssu:372": "mahāpuruṣāstu jānanti alpajñānāmadhigatam /",
  "SA16hvsatssu:373": "bhagavān sattvānāmuttamo mahān iti alpajñānāṃ śāstraṃ jānāti /",
  "SA16hvsatssu:374": "ato viśāradaḥ /",
  "SA16hvsatssu:375": "tīrthikānāṃ śāstraṃ yāṃ kāñcit dṛṣṭimupādāya pravṛttam /",
  "SA16hvsatssu:376": "bhagavāṃstu prajānāti dṛṣṭiriyaṃ pratītya samutpanneti /",
  "SA16hvsatssu:377": "tatsamudayaṃ prajānāti,",
  "SA16hvsatssu:378": "nirodhaṃ prajānāti,",
  "SA16hvsatssu:379": "āsvādaṃ prajānāti,",
  "SA16hvsatssu:380": "ādīnavaṃ prajānāti,",
  "SA16hvsatssu:381": "nairyāṇikañca prajānāti /",
  "SA16hvsatssu:382": "tīrthikādayo na kṣayajñānasamarthā iti [mitho] vivadante /",
  "SA16hvsatssu:383": "tathāgatastu sarvākārajñaḥ sarvadharmajñaḥ sarvaparaśāstrāṇāṃ dārako na paraśāstrairdāryo bhavati /",
  "SA16hvsatssu:384": "ato viśāradaḥ /",
  "SA16hvsatssu:385": "ityādayaḥ pratyayā balavaiśāradyapravibhāgārthā bhavanti /",
  "SA16hvsatssu:386": "(pṛ) tathāgataḥ sarvadharmeṣu viśāradaḥ /",
  "SA16hvsatssu:387": "kasmāducyante /",
  "SA16hvsatssu:388": "catvāryeva vaiśāradyāni /",
  "SA16hvsatssu:389": "(u)yānyuktāni tāni sarvavaiśāradyānāṃ sāmānyavacanāni /",
  "SA16hvsatssu:390": "kasmāt /",
  "SA16hvsatssu:391": "ādyaṃ vaiśāradyadvayamātmanaḥ kṣayajñānābhidhāyakam /",
  "SA16hvsatssu:392": "antimadvayaṃ parasya mārgāntarāyikadharmābhidhāyakam /",
  "SA16hvsatssu:393": "duḥkhakṣayamārgābhidhāyakaṃ [sat]kṣayajñānamityucyate /",
  "SA16hvsatssu:394": "sa śrāvakaḥ śāstā kṣayajñānasampanna ityataḥ sarvāṇi vaiśāradyāni sāmānyata uktāni /",
  "SA16hvsatssu:395": "(pṛ) sattvāḥ kasmāt saṃśerate tathāgato 'sarvajñaḥ puruṣa iti /",
  "SA16hvsatssu:396": "(u) bhagavatoktaṃ vacanaṃ kadācidasarvajña[vacana]kalpamasti /",
  "SA16hvsatssu:397": "tadyathā bhagavān pratyāha- kuto yūyamāgacchatha ityādi /",
  "SA16hvsatssu:398": "yathoktaṃ sūtre- yaḥ kaścit nagaraṃ praviśya tannāma nāgarikān pṛcchati /",
  "SA16hvsatssu:399": "nāhaṃ vadāmi taṃ sarvajñam iti /",
  "SA16hvsatssu:400": "śrotāsya sūtrasya saṃśete tathāgato 'sarvajñaḥ puruṣa iti /",
  "SA16hvsatssu:401": "bhagavadvacanaṃ sarāgavacanakalpamasti /",
  "SA16hvsatssu:402": "yathoktaṃ sūtre- bhagavānāha svāgataṃ vo bhikṣavaḥ anena [SSS_14] kāyena mahārthalābhāya mama śāsanamanuvartadhvam /",
  "SA16hvsatssu:403": "tadā pramuditaḥ syām iti /",
  "SA16hvsatssu:404": "dveṣikalpamapyasti vacanam /",
  "SA16hvsatssu:405": "yathoktam- tvaṃ khalu devadatta śavabhūtaḥ kheṭāśano 'si /",
  "SA16hvsatssu:406": "iti /",
  "SA16hvsatssu:407": "ābhimānikakalpo 'pyasti vyavahāraḥ /",
  "SA16hvsatssu:408": "yathātmānamadhikṛtyāha ahaṃ pariṣadi siṃhakalpo daśabalaiścaturbhirvaiśāradyaiśca samanvitaḥ mahāpariṣadi siṃhanādaṃ nadāmi iti /",
  "SA16hvsatssu:409": "mithyādṛṣṭikakalpo 'pyasti vyavahāraḥ /",
  "SA16hvsatssu:410": "sandhārayāmyātmadharma yathā tailapātnam /",
  "SA16hvsatssu:411": "āha ca devadattam- nāhaṃ dadāmi saṅghaṃ śāriputramaugdalyāyanādibhyo 'pi kiṃ punardāsyāmi tubhyam /",
  "SA16hvsatssu:412": "iti /",
  "SA16hvsatssu:413": "alpajñā imāni vacanāni śrutvā vadanti tathāgatasyasravā akṣīṇā iti /",
  "SA16hvsatssu:414": "kiñcāha bhagavān- kāmā mārgāntarāyikā dharmaḥ /",
  "SA16hvsatssu:415": "kecittu [kāmān] vedayanto 'pi mārgaṃ labhante /",
  "SA16hvsatssu:416": "iti /",
  "SA16hvsatssu:417": "vinaye 'pyuktam- viramaṇadharmābhdraṣṭo 'pi mārgaṃ spṛśati /",
  "SA16hvsatssu:418": "iti /",
  "SA16hvsatssu:419": "ato 'lpajñāḥ saṃśerate tathāgata āvaraṇadharmānabhijña iti /",
  "SA16hvsatssu:420": "kecinmārgaṃ bhāvayanto 'pi saṃyojanairanuśayavantaḥ /",
  "SA16hvsatssu:421": "ato 'lpajñāḥ saṃśerate āryamārgaḥ saṃyojanānāṃ na kṣayakṛta iti /",
  "SA16hvsatssu:422": "saṃyojanāni aprahāya ko duḥkhaṃ viyojayet /",
  "SA16hvsatssu:423": "atastathāgatasteṣu caturṣu dharmeṣu viśāradaḥ /",
  "SA16hvsatssu:424": "(pṛ) kathaṃ yathoddiṣṭāḥ saṃśayā parihīṣyante /",
  "SA16hvsatssu:425": "(u) bhagavān saṃvṛtimanuvartate /",
  "SA16hvsatssu:426": "yathā laukikā jānanto 'pi praṣṭāro na duṣyanti /",
  "SA16hvsatssu:427": "tathā bhagavānapi lokavartitvāt saṃvṛtimanuvartya pṛcchati /",
  "SA16hvsatssu:428": "laukikā anāsaṅgacittā api āsaṅgikalpaṃ vadanti īdṛśamiti /",
  "SA16hvsatssu:429": "tathā bhagavānapi sattvānāṃ hitāyadṛṣṭe vyavaharati /",
  "SA16hvsatssu:430": "kāmā nāntarāyikadharmā iti sati vacane tatra tathāgata upadiśati kāmā vastuta āntarāyikadharmā iti /",
  "SA16hvsatssu:431": "yasya kāmāścittagatāḥ sa na mārgaṃ bhāvayati /",
  "SA16hvsatssu:432": "ato 'vaśyaṃ kāmān pūrvaṃ parityajya paścānmārgaṃ spṛśati /",
  "SA16hvsatssu:433": "āpattidharme satyapi [SSS_15] mārgaḥprāpyata iti brūvato 'vaśyaṃ paribhinne 'pyāpattidharme mārgo na prāpyate /",
  "SA16hvsatssu:434": "yasya vastuto nāstyāpattiḥ /",
  "SA16hvsatssu:435": "tasya gurupratyayatvāt bhagavān punaḥkhayamāśrāvayet nāstyāpattidharmo vināśayitum iti /",
  "SA16hvsatssu:436": "yanmārgaṃ bhāvayatāmapi saṃyojanamastīti /",
  "SA16hvsatssu:437": "ayaṃ mārgaḥ sarvasaṃyojanānuśayānāṃ vināśakaḥ,",
  "SA16hvsatssu:438": "asampannatvāttu na vināśayituṃ prabhavati /",
  "SA16hvsatssu:439": "tadyathā prakṛtito dadhi tāpaśamanam /",
  "SA16hvsatssu:440": "kintu [puruṣasya] alpavasanatve na tatparipācanaṃ bhavati /",
  "SA16hvsatssu:441": "tathā mārgabhāvanāpīti anavadyam /",
  "SA16hvsatssu:442": "tathāgata ścaturvaiśāradyasamanvita ityato 'bhivandyaḥ /",
  "SA16hvsatssu:443": "caturvaiśāradyavargastṛtīyaḥ",
  "SA16hvsatssu:444": "4 daśanāvargaḥ",
  "SA16hvsatssu:445_0": "atha sūtra uktaṃ- tathāgatādīnāṃ daśa guṇāḥ yaduta tathāgataḥ arhan samyak sambuddho",
  "SA16hvsatssu:445_1": "vidyācaraṇasampannaḥ sugato lokavit anuttarapuruṣadaumyasārathiḥ śāstā devamanuṣyāṇāṃ",
  "SA16hvsatssu:445_2": "buddho bhagavān iti /",
  "SA16hvsatssu:446": "tathāgata iti yathābhūtamārgayānena saṃsādhitasamyaksambodhitvāt tathāgata ityucyate /",
  "SA16hvsatssu:447": "yadyadupadiśati sarvaṃ tattvameva bhavati na mṛṣā /",
  "SA16hvsatssu:448": "yathā bhagavānānandamāmantryāha- tathāgataproktamubhayakoṭikaṃ na vā /",
  "SA16hvsatssu:449": "no bhagavana iti /",
  "SA16hvsatssu:450": "atastathāvādītyucyate /",
  "SA16hvsatssu:451": "atha punastathāgato yāṃ rātrimabhisambuddhaḥ /",
  "SA16hvsatssu:452": "yāñca rātriṃ parinirvṛtaḥ /",
  "SA16hvsatssu:453": "atrāntarāle yat bhāṣate tat satyameva bhavati nānyathā /",
  "SA16hvsatssu:454": "tasmādyathārthavādītyucyate /",
  "SA16hvsatssu:455": "sarvākārasarvajñajñānena pūrvāparaṃ parīkṣya paścādupadiśatītyata upadiṣṭaṃ satyameva bhavati /",
  "SA16hvsatssu:456": "kiñca buddhānāṃ bhagavatāṃ smṛtirdṛḍhā bhavati na muṣitā /",
  "SA16hvsatssu:457": "kecidanumāya yadupadiśaṃti tat kadācit sūtrānuyāyi bhavati /",
  "SA16hvsatssu:458": "kecittu pratyakṣato dṛṣṭvaivopadiśanti /",
  "SA16hvsatssu:459": "tairupadiṣṭhaṃ lābhāya vā bhavati hānāya vā /",
  "SA16hvsatssu:460": "yathoktaṃ sūtre- anumāturvacanaṃ lābhāya kadācit bhavati hānāya vā kadācit /",
  "SA16hvsatssu:461": "tathāgatastu [SSS_16] dharmānabhisambudhyopadiśati /",
  "SA16hvsatssu:462": "iti /",
  "SA16hvsatssu:463": "tasmādakampyavacanastattvopadeṣṭetyucyate /",
  "SA16hvsatssu:464": "bhagavatopadiṣṭaṃ tattvavacanaṃ bhavati nānyeṣāmiva satattvamatattvañcetyato 'kampyam /",
  "SA16hvsatssu:465": "kālānurūpañcopadiṣṭam /",
  "SA16hvsatssu:466": "yathoktaṃ sūtre- bhagavān sattvānāṃ cittaprāmodyamadhimukti ñca prajñāya mārgamupadiśati iti /",
  "SA16hvsatssu:467": "yathārthavaktā bhavati /",
  "SA16hvsatssu:468": "yadupadeśārhaṃ tadevopadiśyate /",
  "SA16hvsatssu:469": "yathoktaṃ kiṃśukaśirṣaka sūtre yo dharma upadeśārhaḥ tamupadiśati saṃkṣepato vistarato vā skandhāyatanādimukhena iti /",
  "SA16hvsatssu:470": "ata upadiṣṭaṃ naiva mṛṣā bhavati /",
  "SA16hvsatssu:471": "atha punardharmāvavādo dvividhaḥ saṃvṛtitaḥ paramārthata iti /",
  "SA16hvsatssu:472": "tathāgata idaṃ satyadvayaṃ niśrityopadiśatītyata upadiṣṭaṃ sarvaṃ tattvaṃ bhavati /",
  "SA16hvsatssu:473": "bhagavān nopadiśati yat saṃvṛtisatyaṃ tat paramārthasatyamiti /",
  "SA16hvsatssu:474": "na ca yat paramārthasatyaṃ tat saṃvṛtisatyamiti /",
  "SA16hvsatssu:475": "ato vacanadvayaṃ na virudhyate /",
  "SA16hvsatssu:476": "atha tathāgatena yadi vā saṃvriyate yadi vā vivriyate tadubhayamapyaviruddham /",
  "SA16hvsatssu:477": "yat saṃvaraṇāya bhavati na tat vibriyate /",
  "SA16hvsatssu:478": "yat vivaraṇāya bhavati na tat saṃvriyate /",
  "SA16hvsatssu:479": "ato yatkimapi vacanamaviruddham /",
  "SA16hvsatssu:480": "kiñca trividhā avavādadharmā dṛṣṭijo 'bhimānajaḥ prajñaptijaśceti /",
  "SA16hvsatssu:481": "bhagavato nāsti ādyāvavādadvayam /",
  "SA16hvsatssu:482": "tṛtīyo 'vavādastu pariśuddho 'malaḥ /",
  "SA16hvsatssu:483": "santi ca caturvidhā avavādāḥ darśanaśravaṇamananidhyaptidharmā iti /",
  "SA16hvsatssu:484": "bhagavāneṣu caturṣu dharmeṣu yadyadupadiśati tat sarvaṃ cittavyavadānāya bhavati nāsaṅgāya /",
  "SA16hvsatssu:485": "pañcavidhā api avavādadharmāḥ atītānāgatapratyutpannāsaṃskṛtāvaktavyā iti /",
  "SA16hvsatssu:486": "eṣu pañcasu bhagavān sambuddhaḥ san vyaktaramabhijñāyopadiśati /",
  "SA16hvsatssu:487": "ato yathārthavādītyucyate /",
  "SA16hvsatssu:488": "yathābhūtavacane naipuṇyāt tathāgata ityucyate /",
  "SA16hvsatssu:489": "kṣīṇakleśatvāt imaṃ dharma labdhavān /",
  "SA16hvsatssu:490": "rāgadveṣamohādayo mṛṣāvādasya mūlam /",
  "SA16hvsatssu:491": "tāni saṃyojanāni niruddhavān iti arhan /",
  "SA16hvsatssu:492": "atha tathāgatasyopadeśo 'rhan /",
  "SA16hvsatssu:493": "saṃyojananirodhaḥ samyaksambodhāt bhavati /",
  "SA16hvsatssu:494": "anityatādinā dharmān samyak bhāvayataḥ kleśāḥ kṣīyante /",
  "SA16hvsatssu:495": "ataḥ samyaksambodhimupādāya arhaddharmaḥ pravartate /",
  "SA16hvsatssu:496": "samyaksambodhiriyaṃ vidyācaraṇajanitā /",
  "SA16hvsatssu:497": "pūrvāntāparāntayośca nāsti santatiriti samyak pratisambudhyata iti samyak sambuddha iti nāma /",
  "SA16hvsatssu:498": "[SSS_17] dānādipāramitāḥ samācaratīti vidyācaraṇasampannaḥ /",
  "SA16hvsatssu:499": "anye 'pi puruṣā anādisaṃsāre dānādīn dharmānācaranti na samyagācarantīti na sugata ityucyante /",
  "SA16hvsatssu:500": "bhagavān punardānādicaryāḥ samyaṅmārgeṇa caritavāniti sugata ityucyate /",
  "SA16hvsatssu:501": "dānādipañcadharmāṇāṃ lābhī tathāgataḥ svārthaguṇasampannaḥ /",
  "SA16hvsatssu:502": "samyaksambodhimanuprāpya lokānāṃ manasi cintitaṃ prajānāti /",
  "SA16hvsatssu:503": "[ato lokavit] /",
  "SA16hvsatssu:504": "cintitañca prajñāya dharmamupadiśatīti anuttaraḥ puruṣadaumyasārathiḥ /",
  "SA16hvsatssu:505": "vinetavyā nāvinītā bhavanti /",
  "SA16hvsatssu:506": "vinītāśca na bhraśyanti /",
  "SA16hvsatssu:507": "vinetavyāśca devamanuṣyāḥ /",
  "SA16hvsatssu:508": "ato devamanuṣyāṇāṃ śāstā /",
  "SA16hvsatssu:509": "kecit vicikitsante kathaṃ manuṣyeṇa devā avavadituṃ śakyanta iti /",
  "SA16hvsatssu:510": "ata āha- ahaṃ devamanuṣyāṇāṃ śāstā iti /",
  "SA16hvsatssu:511": "buddha iti atītānāgatapratyutpannānāṃ saṃskṛtāsaṃskṛtasakṣayākṣayāṇāṃ sthūlasūkṣmādīnāṃ vā sarveṣāṃ dharmāṇām /",
  "SA16hvsatssu:512": "bodhimūle niṣadya avidyāmiddhamavidhya sarvajñānojvalitāṃ mahābodhiṃ labdhavāniti buddhaḥ /",
  "SA16hvsatssu:513": "evaṃ navabhirguṇaiḥ sampanna triṣu adhvasu daśasu dikṣu sarvalokadhātuṣu ca pūjya iti bhagavān /",
  "SA16hvsatssu:514": "bhagavān daśanāmasampannaḥ svātmasampadā parasampadā ca ātmānamupakaroti parāṃścopakarotītyato 'bhivandyaḥ //",
  "SA16hvsatssu:515": "daśanāmavargaścaturthaḥ /",
  "SA16hvsatssu:516": "5 trividhārakṣāvargaḥ",
  "SA16hvsatssu:517": "tathāgatasya kāyikavācikamānasikakarmāṇi arakṣyāṇi /",
  "SA16hvsatssu:518": "kutaḥ /",
  "SA16hvsatssu:519": "na hi santi tathāgatasya kāyikavācikamānasikaduścaritāni yāni[tathāgato rakṣitu]micchet mā paro drakṣyāt mā ca jñāsīt iti /",
  "SA16hvsatssu:520": "anyeṣāṃ puruṣāṇāṃ santi kadācidavyākṛtābhāsāni kāyikavācikamānasikaduścaritāni vidvadgarhaṇīyāni /",
  "SA16hvsatssu:521": "tathāgatasya tu na santi /",
  "SA16hvsatssu:522": "kasmāt /",
  "SA16hvsatssu:523": "tathāgatasya sarvāṇi karmāṇi prajñāsamyaksmṛtibhyāmutpadyante /",
  "SA16hvsatssu:524": "ye muṣitasmṛtikā duṣprajñāḥ /",
  "SA16hvsatssu:525": "na ta īdṛśakarmāṇo bhavanti /",
  "SA16hvsatssu:526": "laukikāḥ kadācit vyativṛttabhrāntavādino bhavanti /",
  "SA16hvsatssu:527": "[SSS_18] tathāgatastu na tatsamaḥ /",
  "SA16hvsatssu:528": "tathāgataḥ kāyena subhāvitavān śīlasamādhiprajñā stattulyān dharmāśca /",
  "SA16hvsatssu:529": "ataḥ sarvāṇyakuśalāni akuśalābhāsāni ca karmāṇi sarvathā parikṣīṇāni /",
  "SA16hvsatssu:530": "bhagavān dirghakālādārabhya saddharmacaryāṃ bhāvitavān nedānīmeva /",
  "SA16hvsatssu:531": "atastatkarmāṇi viśuddhasvabhāvāni nārakṣyāṇi /",
  "SA16hvsatssu:532": "tathāgataḥ sadā śīlamācarati adhimuktito na durgatipatanabhayādinā /",
  "SA16hvsatssu:533": "tathāgatasya ca sarvāṇi kāyikavācikamānasikakarmāṇi paropakārāya bhavanti iti nākuśalāni /",
  "SA16hvsatssu:534": "akuśalābhāvānnārakṣyāṇi /",
  "SA16hvsatssu:535": "viśuddhatvādarakṣyaṃ karma ityato 'bhivandyaḥ /",
  "SA16hvsatssu:536": "tathāgatastrividhasmṛtyupasthānasamanvitaḥ yenābhivandanīye bhavati /",
  "SA16hvsatssu:537": "dharma upadiśyamāne yadi śrotā ekāgracitto bhavati /",
  "SA16hvsatssu:538": "nānena [tathāgatasya] saumanasyaṃ bhavati /",
  "SA16hvsatssu:539": "yadi naikāgracitto bhavati /",
  "SA16hvsatssu:540": "nānena daurmanasyaṃ bhavati /",
  "SA16hvsatssu:541": "sarvadā tu upekṣācittamācarati /",
  "SA16hvsatssu:542": "kasmāt /",
  "SA16hvsatssu:543": "tathāgate rāgadveṣavāsanāyā avaśeṣitatvāt /",
  "SA16hvsatssu:544": "sarvadharmāṇāmatyantaśūnyatāṃ jñātavāniti na daurmanasyaṃ na vā saumanasyam /",
  "SA16hvsatssu:545": "susañcitamahākaruṇācittatvāt tathāgataḥ kuśale akuśale ca vinā saumanasyadaurmanasyādi mahākaruṇāmevotpādayati /",
  "SA16hvsatssu:546": "tathāgataḥ sattvānāṃ pṛthak pṛthak svabhāvamatigahanaṃ parijñātavānityato yadi kaścit kuśalacittaḥ śṛṇoti nānena sumanasko bhavati /",
  "SA16hvsatssu:547": "yadi akuśacittaḥ śṛṇoti nānena durmanasko bhavati /",
  "SA16hvsatssu:548": "prakṛtitaḥ sarvadā upekṣācittamācarati /",
  "SA16hvsatssu:549": "kiñca tathāgato mahāpṛthivīvat dhruvacitto bhavati /",
  "SA16hvsatssu:550": "guruvastunyapagate nonnato bhavati /",
  "SA16hvsatssu:551": "tasmin prakṣipte 'pi na punaravanato bhavati /",
  "SA16hvsatssu:552": "anye prākṛtā janāstu yathoditacittā bhavanti /",
  "SA16hvsatssu:553": "kiñcidārope 'vanatā bhavanti /",
  "SA16hvsatssu:554": "kiñcidavarope unnatā bhavanti /",
  "SA16hvsatssu:555": "buddho bhagavān mahākāruṇika ityato devamanuṣyāṇāmabhivandanīyaḥ /",
  "SA16hvsatssu:556": "paramaṃ dhyānasamādhisukhamupekṣya janānāṃ dharmamupadiśati /",
  "SA16hvsatssu:557": "anyeṣāṃ karuṇācittaṃ na kṛtyakṛt /",
  "SA16hvsatssu:558": "bhagavatastu mahākaruṇā sattvānāmupakāriṇīti phalavatī bhavati /",
  "SA16hvsatssu:559": "mahākaruṇayā saṃsādhito 'nuttaro mārgo na punaranyaiḥ kāraṇaiḥ /",
  "SA16hvsatssu:560": "atha punastathāgatasya nāsti kāpīcchā- mama paramā santuṣṭiriti /",
  "SA16hvsatssu:561": "mahākāruṇikatvāt svātmānaṃ kleśayati /",
  "SA16hvsatssu:562": "tathāgataḥ prakṛtyā sūrataḥ /",
  "SA16hvsatssu:563": "mahākāruṇikatvāt bhavaduḥkhahṛdvacanena mahopāye na sattvānāmuddharaṇāya vyavasāyaduḥkhānyupādatte /",
  "SA16hvsatssu:564": "tathāgato mahākaruṇayā sattvānāmuddharaṇāya loke 'smin taptāyaḥpiṇḍavat kṣaṇamapyasahyaṃ pañcaskandhātmakaṃ kāyamupādāya viharati /",
  "SA16hvsatssu:565": "bhagavān buddhaḥ subhāvitopākṣācittaḥ tadupekṣācittamupekṣya sadā mahākaruṇācittamācarati /",
  "SA16hvsatssu:566": "ataḥ pūjanīyaḥ /",
  "SA16hvsatssu:567": "[SSS_19]",
  "SA16hvsatssu:568": "tathāgataḥ sujanānāṃ sujanatamaḥ /",
  "SA16hvsatssu:569": "kasmāt /",
  "SA16hvsatssu:570": "ātmano mahāhitaṃ prāpayati parāṃśca mahāhitaṃ prāpayati /",
  "SA16hvsatssu:571": "svaparahitakṛddhi sujanaḥ /",
  "SA16hvsatssu:572": "tathāgataḥ sattvānāṃ cittaparijñāne paramakuśalaḥ yathoktaṃ sūtre- ahaṃ sattvaparamārthasya suvijñaḥ kṛpāvān hitakārī ityādi /",
  "SA16hvsatssu:573": "kiñca buddhasya bhagavato vīryādiguṇaskandhāḥ santi /",
  "SA16hvsatssu:574": "yathā upāliḥ śatagāthābhistathāgataṃ stutavān /",
  "SA16hvsatssu:575": "tādṛśaguṇasamanvitatvāt abhivandyaḥ /",
  "SA16hvsatssu:576": "tathāgatasya guṇāḥ svayamuktāḥ /",
  "SA16hvsatssu:577": "yathoktamekottarāgame tathāgatavarge- svayamāha- ahaṃ puruṣasārathiḥ puruṣāvataṃsaḥ puruṣahastī śramaṇānāṃ paramo brāhmaṇānāmapyuttamaḥ āryāṇāmadhipo 'pramattacārī,",
  "SA16hvsatssu:578": "na sukhaduḥkhanuyāyī mama kāya iti /",
  "SA16hvsatssu:579": "(pṛ) tathāgataḥ kasmāt ātmānaṃ ātmabhāvañca praśaṃsati /",
  "SA16hvsatssu:580": "ātmapraśaṃsanaṃ hi sammūḍhalakṣaṇam /",
  "SA16hvsatssu:581": "(u) bhagavān na khyātilābhamākāṃkṣate /",
  "SA16hvsatssu:582": "parārthamevātmabhāvaṃ stauti /",
  "SA16hvsatssu:583": "tathāgatasya nāstyātmamatiḥ /",
  "SA16hvsatssu:584": "parahitārthamevātmānaṃ stautītyanavadyam /",
  "SA16hvsatssu:585": "bahubhiralpairvā pratyayairātmanaḥ praśaṃsā bhavati /",
  "SA16hvsatssu:586": "tathāgatasya guṇānāmanto na vaktuṃ śakyate /",
  "SA16hvsatssu:587": "ato na sammūḍhalakṣaṇe patati /",
  "SA16hvsatssu:588": "ātmana auddhalyābhāvāt /",
  "SA16hvsatssu:589": "yathā vyavadāna sūtre śāriputrastathāgatasyābhimukhaṃ tathāgataguṇān stauti /",
  "SA16hvsatssu:590": "ato 'bhivandyaḥ /",
  "SA16hvsatssu:591": "alpecchatātuṣṭyādayo 'pramāṇaguṇā stathāgatakāye vartante /",
  "SA16hvsatssu:592": "kasmāt /",
  "SA16hvsatssu:593": "tathāgatena sarvaguṇānāṃ sañcitatvāt /",
  "SA16hvsatssu:594": "ityādibhiḥ pratyayairabhivandyastathāgataḥ /",
  "SA16hvsatssu:595": "trividhārakṣāvargaḥ pañcamaḥ",
  "SA16hvsatssu:596": "[SSS_20]",
  "SA16hvsatssu:597": "6 dharmaratnādhikāre tridhākalyāṇavargaḥ",
  "SA16hvsatssu:598": "(pṛ) bhavatā pūrvamuktaṃ- dharmo 'bhivandyaḥ iti /",
  "SA16hvsatssu:599": "kena guṇenābhivandyaḥ /",
  "SA16hvsatssu:600_0": "(u) tathāgataḥ svayaṃ pravacanaṃ praśaṃsati- mayā bhāṣito dharma ādau madhye 'vasāne",
  "SA16hvsatssu:600_1": "ca kalyāṇaṃ svarthaṃ suvyañjanaṃ kevalaṃ paripūrṇaṃ pariśuddhaṃ paryavadātamanulomakaṃ brahmacaryamiti /",
  "SA16hvsatssu:601": "ādau madhye 'vasāne ca kalyāṇamiti /",
  "SA16hvsatssu:602": "jinaśāsanamakālikaṃ kalyāṇañca bālye yauvane vārdhakye ca kalyāṇam /",
  "SA16hvsatssu:603": "praveśe prayoge niryāṇe ca kalyāṇam /",
  "SA16hvsatssu:604": "ādāvakuśalaṃ śamayati /",
  "SA16hvsatssu:605": "madhye puṇyavipākaṃ hāpayati /",
  "SA16hvsatssu:606": "avasāne sarvaṃ hāpayati /",
  "SA16hvsatssu:607": "idaṃ tridhā kalyāṇamityucyate /",
  "SA16hvsatssu:608": "tathāgato nityaṃ kālatraye saddharmamupadiśati /",
  "SA16hvsatssu:609": "na tīrthikā ivāsaddharmaṃ vyāmiśrayati /",
  "SA16hvsatssu:610": "ādau madhye 'vasāne ca sarvadā viduṣāṃ kamanīyam,",
  "SA16hvsatssu:611": "kālatraye sarvadā gabhīram /",
  "SA16hvsatssu:612": "nānyasūtravat rādau mahat madhye sūkṣmamavasāne sūkṣmataram /",
  "SA16hvsatssu:613": "ityādipratyayaiḥ tridhā kalyāṇam /",
  "SA16hvsatssu:614": "svarthamiti /",
  "SA16hvsatssu:615": "jinaśāsanasyārthaḥ paramahitakaraḥ /",
  "SA16hvsatssu:616": "aihikalābhasya āmuṣmikalābhasya lokottaramārgalābhasya ca prāpakam /",
  "SA16hvsatssu:617": "nādhidevatāprārthanārūpabāhyagranthasamānam /",
  "SA16hvsatssu:618": "suvyañjanamiti /",
  "SA16hvsatssu:619": "prādeśikaprākṛtabhāṣayā samyagarthaṃ prakāśayatīti suvyañjanam /",
  "SA16hvsatssu:620": "kasmāt /",
  "SA16hvsatssu:621": "bhāṣaṇaphalaṃ hyarthaprakāśanam /",
  "SA16hvsatssu:622": "ato bhāṣitāni arthanayaṃ vivecayantīti suvyañjanam /",
  "SA16hvsatssu:623": "jinaśāsanaṃ yathāvadācaraṇayopadiṣṭam /",
  "SA16hvsatssu:624": "na tu paṭhanāya /",
  "SA16hvsatssu:625": "ataḥ prādeśikabhāṣayā mārgaṃ prāpayatīti suvyañjanam /",
  "SA16hvsatssu:626": "na bāhyatīrthakagranthavat kevalaṃ japārhaṃ bhavati /",
  "SA16hvsatssu:627": "[tadyathā] yo duṣṭaḥ śabdaḥ yo vā duṣṭasvaraḥ śabdaḥ sa yajamānaṃ hinasti iti /",
  "SA16hvsatssu:628": "paramārthavacanakuśalatvādvā svartham /",
  "SA16hvsatssu:629": "lokasatyavacanakuśalatvāt suvyañjanam /",
  "SA16hvsatssu:630": "kevalamiti /",
  "SA16hvsatssu:631": "tathāgataḥ saddharmaṃ kevalamupadiśati /",
  "SA16hvsatssu:632": "na tu prāgvṛttavastuprapañcaṃ karoti /",
  "SA16hvsatssu:633": "nāpi dharmamadharmañca saṃkīryopadiśati /",
  "SA16hvsatssu:634": "nirupadhiśeṣanirvāṇārthatvāt kevalam /",
  "SA16hvsatssu:635": "kevalaṃ tathāgata upadiśatīti vā kevalam /",
  "SA16hvsatssu:636": "(pṛ) śrāvakanikāyasūtraṃ śrāvakabhāṣitam /",
  "SA16hvsatssu:637": "santi kānicana anyāni sūtrāṇi ca deva[putra]bhāṣitāni /",
  "SA16hvsatssu:638": "kasmāducyate kevalaṃ tathāgata upadiśatīti /",
  "SA16hvsatssu:639": "(u) dharmasyāsya mūlaṃ tathāgatasambhūtam /",
  "SA16hvsatssu:640": "śrāvakadevaputrādibhiḥ sarvaistathāgatādavavādaḥ [SSS_21] prāptaḥ /",
  "SA16hvsatssu:641": "yathoktaṃ vinaye- dharmo nāma yat buddhabhāṣitaṃ,",
  "SA16hvsatssu:642": "śrāvakabhāṣitaṃ nirmitabhāṣitaṃ devabhāṣitaṃ vā saṃkṣipya yāni loke subhāṣitāni tāni sarvāṇi buddhabhāṣitāni /",
  "SA16hvsatssu:643": "tasmātkevaladharma ityākhyāyate /",
  "SA16hvsatssu:644": "paripūrṇamiti /",
  "SA16hvsatssu:645": "tathāgatabhāṣito dharmo na kiñcidvīyate /",
  "SA16hvsatssu:646": "yathā rūdrakasūtra uktaṃ paripūrṇalakṣaṇam /",
  "SA16hvsatssu:647": "jinaśāsane nānyasūtrāṇyapekṣya siddhirbhavati /",
  "SA16hvsatssu:648": "yathā vyākaraṇasūtre pañcasūtrāṇyapekṣyaiva siddhirbhavati /",
  "SA16hvsatssu:649": "na tathā jinaśāsane /",
  "SA16hvsatssu:650": "ekasyāmeva gāthāyāmarthaḥ paripūrṇaḥ /",
  "SA16hvsatssu:651": "yathābhāṣata-",
  "SA16hvsatssu:652": "sarvapāpasyākaraṇaṃ kaśalasyopasampadā /",
  "SA16hvsatssu:653": "svacittaparyavadapanametabduddhānuśāsanam // iti /",
  "SA16hvsatssu:654": "tasmātparipūrṇam /",
  "SA16hvsatssu:655": "pariśuddhaṃ paryavadātamiti /",
  "SA16hvsatssu:656": "dvidhā pariśuddhatvāt pariśuddhaṃ paryavadātam /",
  "SA16hvsatssu:657": "vacanapariśuddhatvāt pariśuddham /",
  "SA16hvsatssu:658": "arthapariśuddhatvāt paryavadātam /",
  "SA16hvsatssu:659": "tathāgatāt śrutastu samyagarthe nikṣiptaṃ yathārthaṃ vacanaṃ bhavati /",
  "SA16hvsatssu:660": "samyagvacane ca nikṣipto yathāvacanamartho bhavati /",
  "SA16hvsatssu:661": "na tīrthikānāmiva yathāsūtraṃ gṛhyate /",
  "SA16hvsatssu:662": "jinaśāsane dharma āśrīyate na puruṣaḥ /",
  "SA16hvsatssu:663": "dharmo 'pi nītārthasūtraṃ niśritya nirdiśyate /",
  "SA16hvsatssu:664": "na neyārthasūtraṃ niśritya /",
  "SA16hvsatssu:665": "ayaṃ paryavadātadharma ucyate [yo] na sūtramātrānuyāyī bhavati /",
  "SA16hvsatssu:666": "santi ca jinaśāsanasya tisro dharmamudrāḥ- sarvamanātmā,",
  "SA16hvsatssu:667": "sarve saṃskṛtadharmāḥ kṣaṇikā anityāḥ- śāntaṃ nirodho nirvāṇam iti /",
  "SA16hvsatssu:668": "imā stisro dharmamudrāḥ sarvairapi vādibhirna śakyāḥ khaṇḍayitum /",
  "SA16hvsatssu:669": "paramārthikatvācca pariśuddhaṃ paryavadātam /",
  "SA16hvsatssu:670": "[SSS_22]",
  "SA16hvsatssu:671": "brahmacaryamiti /",
  "SA16hvsatssu:672": "āryāṣṭāṅgikamārgo brahmacaryam /",
  "SA16hvsatssu:673": "nirvāṇākhyamidamayaṃ mārgaḥ prāpayatīti brahmacaryam /",
  "SA16hvsatssu:674": "īdṛśaguṇasampannatvāddharmaratnamabhibandyam //",
  "SA16hvsatssu:675": "dharmaratnādhikāre tridhākalyāṇavargaḥ ṣaṣṭhaḥ /",
  "SA16hvsatssu:676": "7 dharmaguṇaskandhavargaḥ",
  "SA16hvsatssu:677": "atha tathāgataḥ svayaṃ svadharmaṃ stauti- mama dharmo nirodho nirvāṇagāmī samyak sambodhijanaka aupanāyika iti /",
  "SA16hvsatssu:678": "rāgadveṣādīn kleśāgnīna nirodhayatīti nirodhaḥ /",
  "SA16hvsatssu:679": "yathā aśubhabhāvanā kāmāgniṃ nirodhayati /",
  "SA16hvsatssu:680": "yathā vā maitrībhāvanā vyāpādaṃ nirodhayati /",
  "SA16hvsatssu:681": "na tīrthikānāmiva āhārādiprahāṇānnirodhaḥ /",
  "SA16hvsatssu:682": "nirvāṇa[gāmī]ti /",
  "SA16hvsatssu:683": "tathāgatadharmo 'tyantanirvāṇagāmī /",
  "SA16hvsatssu:684": "na tīrthikānāmiva bhavāṅge sthitvā dhyānasamādhiṣvāsañjayati /",
  "SA16hvsatssu:685": "buddhāgama ucyate sarve saṃskṛtāḥ sādīnavā nāniśaṃsāsthānam iti /",
  "SA16hvsatssu:686": "na tu yathā brāhmaṇāḥ brahmalokādīn praśaṃsanti /",
  "SA16hvsatssu:687": "atastathāgatadharmo nirvāṇagāmī /",
  "SA16hvsatssu:688": "samyaksambodhijanaka iti /",
  "SA16hvsatssu:689": "tathāgatasya san dharmo nirvāṇāya bhavati ityataḥ samyaksambodhijanakaḥ /",
  "SA16hvsatssu:690": "tathāgatadharme 'sti tattvajñānaṃ phalam /",
  "SA16hvsatssu:691": "yathā śrutamayaprajñātaścintāmayī prajñā bhavati /",
  "SA16hvsatssu:692": "tato bhāvanāmayī prajñā bhavati /",
  "SA16hvsatssu:693": "ato buddhadharmaḥ samyaksambodhijanaka ityucyate /",
  "SA16hvsatssu:694": "aupanāyika iti /",
  "SA16hvsatssu:695": "buddhadharmaḥ pūrvamātmanaḥ kalyāṇaṃ sādhayati /",
  "SA16hvsatssu:696": "paścāt parān saddharme sthāpayatīti aupanāyikaḥ /",
  "SA16hvsatssu:697": "buddha dharmaḥ ṣaḍvidhaḥ- svākhyāto [bhagavatā] sāndṛṣṭikaḥ akālikaḥ aupanāyika ehipaśyakaḥ pratyātmaṃ vedayitavyo vijñaiḥ /",
  "SA16hvsatssu:698": "svākhyāta iti /",
  "SA16hvsatssu:699": "tathāgato dharmān yathādharmalakṣaṇamupadiśati /",
  "SA16hvsatssu:700": "akuśaladharmān akuśalalakṣaṇāniti upadiśati /",
  "SA16hvsatssu:701": "kuśalān kuśalalakṣaṇāniti /",
  "SA16hvsatssu:702": "ataḥ svākhyātaḥ /",
  "SA16hvsatssu:703": "[SSS_23]",
  "SA16hvsatssu:704": "sāndṛṣṭika iti /",
  "SA16hvsatssu:705": "buddhadharmo dṛṣṭa eva loke vipākaṃ prāpayati /",
  "SA16hvsatssu:706": "yathoktaṃ sūtre- prātarvinītaḥ sāyaṃ mārgamanuprāpnoti /",
  "SA16hvsatssu:707": "sāyamupadiṣṭaḥ prātarmārgamanuprāpnoti iti /",
  "SA16hvsatssu:708": "sāndṛṣṭikaṃ yathā sāndṛṣṭikaśrāmaṇyaphalasūtra uktam /",
  "SA16hvsatssu:709": "sāndṛṣṭikāḥ khalu khyātipūjāsatkāradhyānasamādhyabhijñādīnāṃ lābhāḥ iti /",
  "SA16hvsatssu:710": "buddhadharmo 'rthanayayuktaḥ /",
  "SA16hvsatssu:711": "ataḥ sāndṛṣṭikaṃ pūjāsatkāraṃ prāpayan aurdhvavipākaṃ nirvāṇaśca prāpayati /",
  "SA16hvsatssu:712": "tīrthikadharmāṇāmarthanayābhāvāt sāndṛṣṭikavipākaeva nāsti /",
  "SA16hvsatssu:713": "kiṃpunaraurdhvalaukikaṃ nirvāṇamiti sāndṛṣṭika ityucyate /",
  "SA16hvsatssu:714": "akālika iti /",
  "SA16hvsatssu:715": "buddhadharmo na kañcana divasaṃ māsaṃ vatsaraṃ nakṣatraṃ vāpekṣya mārgo bhāvyate /",
  "SA16hvsatssu:716": "asmin divase māse vatsare va mārgo na bhāvyata iti /",
  "SA16hvsatssu:717": "na brāhmaṇadharmavat vasante brāhmaṇo 'gnīnādadhīta grīṣme rājanya ityādi /",
  "SA16hvsatssu:718": "punarudite juhoti anudite juhoti /",
  "SA16hvsatssu:719": "yathā paśyāmaḥ pañca dhānyāni kālamapekṣyopyante /",
  "SA16hvsatssu:720": "tathā buddhadharmo 'pi bhaviṣyatīti kaścit vadet /",
  "SA16hvsatssu:721": "ata āha akālika iti /",
  "SA16hvsatssu:722": "yathoktaṃ sūtre buddhadharmaḥ svācāraścaryāsthitiniṣādanaśayaneṣvakālika iti /",
  "SA16hvsatssu:723": "aupanāuyika iti /",
  "SA16hvsatssu:724": "samyak caryayā sattvān vimuktimupanayatīti aupanāyikaḥ /",
  "SA16hvsatssu:725": "ehipaśyaka iti /",
  "SA16hvsatssu:726": "baddhadharmaḥ svakāyena sākṣātkartavyo bhaviṣyati na parānuvartanena /",
  "SA16hvsatssu:727": "yathāvocadbhagavān- mā bhikṣavaḥ kevalaṃ mama pravacanādhimuktikā bhavata /",
  "SA16hvsatssu:728": "svayameva parīkṣadhvam ayaṃ dharma ācāritavyaḥ ayamanācaritavya iti /",
  "SA16hvsatssu:729": "na yathā tīrthikā vadanti svaśiṣyān- praśnaprativacanaṃ mā kurudhvam /",
  "SA16hvsatssu:730": "yathāvat śucisnātā bhavata,",
  "SA16hvsatssu:731": "mā malinābhirucikāḥ /",
  "SA16hvsatssu:732": "badhiramūkavat mama vacanamātramanusarata iti /",
  "SA16hvsatssu:733": "ata āha ehipaśyaka iti /",
  "SA16hvsatssu:734": "pratyātmaṃ vedayitavyo vijñairiti /",
  "SA16hvsatssu:735": "buddhadharmo vijñānāmadhimuktikānāñca hitakaraḥ /",
  "SA16hvsatssu:736": "upavāsādau paramamugdhāḥ śraddadhante vijñaiḥ sukhaṃ na vedyata iti /",
  "SA16hvsatssu:737": "kleśasamūhananasamyak jñānādibhirdharmai rvijño mucyate /",
  "SA16hvsatssu:738": "āhārabharite 'pi svadehe cittaikāgratāvīryarāgadveṣasapīḍanādīni [SSS_24] vijño dṛṣṭa eva vedayate /",
  "SA16hvsatssu:739": "yathā kaścit rogānmuktaḥ adhyātmaṃ pravivekaṃ vedayate /",
  "SA16hvsatssu:740": "yathā vā śītalakṣaṇaṃ vedayate jalapāyī /",
  "SA16hvsatssu:741": "kecit sadoṣaṃ dharmaṃ vadanti yathā khakkaṭalakṣaṇā pṛthivī iti /",
  "SA16hvsatssu:742": "kiṃ khakkaṭalakṣaṇam ityasya spṛṣṭvā vedayitavyam iti prativacanaṃ na vindate /",
  "SA16hvsatssu:743": "yathā jātyandho nīlapītalohitāvadātān na vyavahartuṃ śaknoti /",
  "SA16hvsatssu:744": "[tathā] yo buddhadharmarasasyāpratilābhī,",
  "SA16hvsatssu:745": "na sa buddhadharmasya paramārthaṃ vyavahartuṃ śankoti /",
  "SA16hvsatssu:746": "upaśamātmakatvāt /",
  "SA16hvsatssu:747": "atha buddhadharma adhyātmamadhigantavyaḥ na dhanādivat svayamadhigamya parasmai pradātavyaḥ /",
  "SA16hvsatssu:748": "yathā pārāyaṇa sūtre bhagavānāha- nāhaṃ [bhikṣava] ucchetsyāmi vaḥ kāṃkṣām /",
  "SA16hvsatssu:749": "mama dharmamadhigacchantaḥ svayamucchetsyatha kāṃkṣām /",
  "SA16hvsatssu:750": "iti /",
  "SA16hvsatssu:751": "nāyaṃ dharmaḥ paragāmī san upalabhyate,",
  "SA16hvsatssu:752": "tejaḥ saṃkramādivat /",
  "SA16hvsatssu:753": "pṛthagjanā avidyāparvatapraticchannā na śraddhadhanta imaṃ dharmam /",
  "SA16hvsatssu:754": "yathā aciravata śrāmaṇeramupādāya mahāparvatadṛṣṭāntamavocat /",
  "SA16hvsatssu:755": "ata āha pratyātmaṃ vedayitavyo vijñairiti /",
  "SA16hvsatssu:756": "buddhadharmo gahanaḥ /",
  "SA16hvsatssu:757": "vivriyamāṇaḥ san sulabho bhavati /",
  "SA16hvsatssu:758": "santrasyatāṃ devamanuṣyāṇāṃ māyāmapanayati /",
  "SA16hvsatssu:759": "gahana iti buddhadharmasya gahanatvam /",
  "SA16hvsatssu:760": "kāraṇajñānāt /",
  "SA16hvsatssu:761": "laukikā hi bahavo dṛṣṭaphalaṃ paśryanto na jānanti tatkāraṇam /",
  "SA16hvsatssu:762": "ato vadanti īśvarādīni mithyākāraṇāni /",
  "SA16hvsatssu:763": "dvādaśāṅgaḥ pratītyasamutpādo durbodhaḥ,",
  "SA16hvsatssu:764": "gabhīratvāt /",
  "SA16hvsatssu:765": "uttānacetanā laukikā buddhadharme na gabhīrasaṃjñāṃ kurvanti /",
  "SA16hvsatssu:766": "na pratibudhyante pratītyasamutpādadharmam /",
  "SA16hvsatssu:767": "tṛṇamapi hetupratyayaiḥ sañcitaṃ parīkṣayituḥ tallakṣaṇaṃ gabhīraṃ vivartate /",
  "SA16hvsatssu:768": "yathā bhagavatā bhāṣitaḥ pratītyasamutpādadharmo gahanaṃ vastu /",
  "SA16hvsatssu:769": "[tathā] tṛṣṇāyāḥ kṣayo viyogo nirodho nirvāṇam,",
  "SA16hvsatssu:770": "idaṃ padaṃ durdarśam /",
  "SA16hvsatssu:771": "(pṛ) yadi pratītyasamutpādo gabhīraḥ /",
  "SA16hvsatssu:772": "kuta ānanda uttānaka saṃjñāmutpāditavān /",
  "SA16hvsatssu:773": "(u) kecidvā dino vadanti- nedaṃ vacanaṃ yuktam /",
  "SA16hvsatssu:774": "ānando mahān śrāvako dharmalakṣaṇapratisaṃvedī kathaṃ vadiṣyati pratītyasamutpādadharma uttānaka iti /",
  "SA16hvsatssu:775": "sāmānyalakṣaṇena pratītyasamutpādaṃ paśyata uttānakasaṃjñotpadyate /",
  "SA16hvsatssu:776": "kasmāt /",
  "SA16hvsatssu:777": "na hi sa karmakleśān suvivicya paśyati /",
  "SA16hvsatssu:778": "āditaḥ śikṣitasya vastunaḥ paryantaṃ labdhavato [vā] uttānakasaṃjñotpadyate /",
  "SA16hvsatssu:779": "yathā pratilabdhābhisambodhaḥ [SSS_25] punaḥ prāthamikavākyamīkṣate /",
  "SA16hvsatssu:780": "kecit punaḥ gabhīradharme 'niṣpannacetanāḥ santa uttānakasaṃjñāmutpādayanti /",
  "SA16hvsatssu:781": "kecittu sattvā uttānakasaṃjñāmutpādayanti /",
  "SA16hvsatssu:782": "tathāgatena dharmasya svākhyātatvāt /",
  "SA16hvsatssu:783": "atha buddhadharmaḥ śūnyatā [deśanaḥ] /",
  "SA16hvsatssu:784": "śūnyateyaṃ gabhīrā /",
  "SA16hvsatssu:785": "tathāgate nānāhetupratyayadṛṣṭāntairarthaṃ prakāśayati sati subodhā bhavati /",
  "SA16hvsatssu:786": "bālā api jānanti yathā sudā ya śrāmaṇerādayaḥ /",
  "SA16hvsatssu:787": "buddhadharmaḥ sāravān sarvapravacaneṣu tattvārthaḥ pradhāno bhavati /",
  "SA16hvsatssu:788": "na yathā bhāratarāmāyaṇādīni tattvārthaṃ vinā kevalākhyānarūpāṇi /",
  "SA16hvsatssu:789": "yathā vā rāghabrāhmaṇa āha- bhagavān bhikṣūn arthadharme paramārthadharme yogaṃ śikṣāpayati yadutāsravakṣaye / iti /",
  "SA16hvsatssu:790": "buddhadharmaḥ sarvalokānāmarthāyopadiṣṭaḥ,",
  "SA16hvsatssu:791": "na brāhmaṇā iva brāhmaṇadharmaṃ vadanta ātmana eva bodhimanuprāpnuvanti;",
  "SA16hvsatssu:792": "nānyeṣām buddhadharmaḥ satkāryaḥ /",
  "SA16hvsatssu:793": "pañcakāmeṣu ātmārāmā devamanuṣyā api śraddhadhante;",
  "SA16hvsatssu:794": "ityādibhiḥ pratyayairdharmo 'bhivandyaḥ /",
  "SA16hvsatssu:795": "dharmaguṇaskandhavargaḥ saptamaḥ /",
  "SA16hvsatssu:796": "8 dvādaśāṅgapravacanavargaḥ",
  "SA16hvsatssu:797": "atha tathāgataśāsanaṃ dvādaśadhā vibhaktam- sūtraṃ,",
  "SA16hvsatssu:798": "geyaṃ,",
  "SA16hvsatssu:799": "vyākaraṇaṃ,",
  "SA16hvsatssu:800": "gāthā,",
  "SA16hvsatssu:801": "udānaṃ,",
  "SA16hvsatssu:802": "nidānaṃ,",
  "SA16hvsatssu:803": "apadānaṃ,",
  "SA16hvsatssu:804": "itivṛttakaṃ,",
  "SA16hvsatssu:805": "jātakaṃ,",
  "SA16hvsatssu:806": "vaipulyaṃ,",
  "SA16hvsatssu:807": "adbhutadharma upadeśaśceti /",
  "SA16hvsatssu:808": "sūtraṃ svakaṇṭhoktaṃ pravacanam /",
  "SA16hvsatssu:809": "geyaṃ gāthayoddiṣṭaṃ sūtraṃ gāthābhāṣitaṃ [tathāgata]śrāvakabhāṣitaṃ vā /",
  "SA16hvsatssu:810": "(pṛ) kasya hetorgāthayā sūtroddeśaḥ /",
  "SA16hvsatssu:811": "(u) arthasya dārḍhyacikīrṣayā /",
  "SA16hvsatssu:812": "yathā rajjunibaddhāni kusumāni dṛḍhāni bhavanti /",
  "SA16hvsatssu:813": "puruṣāṇāṃ saṃpraharṣaṇāya śabdālaṅkārecchayā ca /",
  "SA16hvsatssu:814": "yathā alaṅkaraṇāya puṣpāṇi vikīryante mālā vā dhriyate /",
  "SA16hvsatssu:815": "gāthānibaddho 'rthaḥ saṃkṣiptaḥ sugamo bhavati /",
  "SA16hvsatssu:816": "kecit sattvā gadyavacanādhimuktikāḥ /",
  "SA16hvsatssu:817": "kecittu gāthādhimuktikāḥ /",
  "SA16hvsatssu:818": "pūrvaṃ kaṇṭhoktasya dharmasya paścādgāthayopadiṣṭasyārthaḥ spaṣṭapratītaḥ śraddhādārḍhyakṛdbhavati /",
  "SA16hvsatssu:819": "gāthānibaddho 'rthaḥ sāsakti kramaśaḥ supāṭhyo bhavati /",
  "SA16hvsatssu:820": "ato gāthāmāha /",
  "SA16hvsatssu:821": "[SSS_26]",
  "SA16hvsatssu:822": "kecidāhu- śāstuḥ śāsanaṃ na kāvyapratirūpayā gāthayā racayitavyamiti /",
  "SA16hvsatssu:823": "tadayuktam /",
  "SA16hvsatssu:824": "gāthayā racayitavyameva /",
  "SA16hvsatssu:825": "kasmāt /",
  "SA16hvsatssu:826": "bhagavatā arthānāṃ gāthayā bhāṣitatvāt /",
  "SA16hvsatssu:827": "yathāha sūtram- sarve lokāḥ supraṇītavacananirūktikā mama pravrajitāḥ /",
  "SA16hvsatssu:828": "iti /",
  "SA16hvsatssu:829": "tasmādgāthā supraṇītavacanā bhavati /",
  "SA16hvsatssu:830": "vyākaraṇam /",
  "SA16hvsatssu:831": "arthavibhaṅgasūtrāṇi vyākaraṇamityucyante /",
  "SA16hvsatssu:832": "yat sūtramaprativacanamavibhaṅgaṃ yathā catuḥpratisaṃ vidādisūtram tat sūtramityucyate sapraśnaprativacanaṃ sūtrantuyathocyate- catvāraḥ pudgalāḥ /",
  "SA16hvsatssu:833": "[katame catvāraḥ] /",
  "SA16hvsatssu:834": "tamastamaḥparāyaṇaḥ,",
  "SA16hvsatssu:835": "tamojyotiḥparāyaṇaḥ,",
  "SA16hvsatssu:836": "jyotirjyotiḥparāyaṇaḥ,",
  "SA16hvsatssu:837": "jyotistamaḥparāyaṇaḥ /",
  "SA16hvsatssu:838": "tamastamaḥparāyaṇaḥ katamaḥ /",
  "SA16hvsatssu:839": "yathā kaścit daridro vividhānyakuśalakarmāṇi kṛtvā durgatau patati /",
  "SA16hvsatssu:840": "ityādi sūtraṃ vyākaraṇam /",
  "SA16hvsatssu:841": "(pṛ) kasya hetorbhagavānupadiśati apraśnaprativacanamavibhaṅgañca sūtram /",
  "SA16hvsatssu:842": "(u) kānicana sūtrāṇi gabhīragurvarthanayāni /",
  "SA16hvsatssu:843": "teṣāṃ sūtrāṇāmartho 'bhidharme vivicya vaktavya ityato 'vibhaṅgamupadiśati /",
  "SA16hvsatssu:844": "kecidāhuḥ- tathāgatabhāṣitāni sarvāṇi sūtrāṇi sārthavibhaṅgāni /",
  "SA16hvsatssu:845": "kintu saṅgīti kārā gabhīrasūtrārthān saṅgṛhyābhidharme prākṣipan /",
  "SA16hvsatssu:846": "yathā bāhyābhyantarasaṃyojanikaḥ puruṣaḥ sadā rātrāvarthaṃ vibhajate /",
  "SA16hvsatssu:847": "ityanena hetunā ayamarthaḥ saṃyojanaskandhe niveśitavya iti /",
  "SA16hvsatssu:848": "gāthā- dvitīyamaṅgaṃ geyamityucyate /",
  "SA16hvsatssu:849": "geyameva gāthā /",
  "SA16hvsatssu:850": "dvividhā gāthā /",
  "SA16hvsatssu:851": "gāthā ca ślokaḥ /",
  "SA16hvsatssu:852": "ślokaśca dvividhaḥ kleśabhāgīyo 'kleśabhāgīya iti /",
  "SA16hvsatssu:853": "akleśabhāgīya geya ucyamāno gāthetyucyate /",
  "SA16hvsatssu:854": "dvividhāṃ gāthāṃ vihāyānyat gāthārahitaṃ sūtram udānamityucyate /",
  "SA16hvsatssu:855": "nidānaṃ sūtranidānam /",
  "SA16hvsatssu:856": "kasmāt /",
  "SA16hvsatssu:857": "tathāgatairāryaiścopadiśyamānāni sūtrāṇi avaśyaṃ sanidānāni bhavanti /",
  "SA16hvsatssu:858": "tāni sūtranidānāni kadācit sūtra eva vartante anyatra vā vartante /",
  "SA16hvsatssu:859": "tasmānnidānamityākhyā /",
  "SA16hvsatssu:860": "[SSS_27]",
  "SA16hvsatssu:861": "apadānam- paurvāparyakramakathanamidam /",
  "SA16hvsatssu:862": "yathoktaṃ sūtre- viduṣāṃ bhāṣaṇaṃ sakramaṃ sārthaṃ savibhaṅgamavikṣepakam /",
  "SA16hvsatssu:863": "iti /",
  "SA16hvsatssu:864": "idamapadānam /",
  "SA16hvsatssu:865": "itivṛttakam- idaṃ sūtrasya nidānaṃ bhavati,",
  "SA16hvsatssu:866": "sūtrasyānantarañca bhavati /",
  "SA16hvsatssu:867": "yadi dvitayamidaṃ sūtrasyātītādhvavṛttikaṃ bhavati /",
  "SA16hvsatssu:868": "tat itivṛttakamityucyate /",
  "SA16hvsatssu:869": "jātakam- pratyutpannaṃ vastūṇadāya tadatītavastuvarṇanam /",
  "SA16hvsatssu:870": "tathāgato 'nāgataṃ vastu kathayannapi atītaṃ pratyutpannamupādāyaiva kathayatītyataḥ pṛthaṅ nocyate /",
  "SA16hvsatssu:871": "vaipulyam- bhagavato vipula upadeśo vaipulyam /",
  "SA16hvsatssu:872_0": "kecinna śraddadhante yanmahāmunaya upaśamābhiratā na vikṣepavighāte suprītikā laukikasaṃbhinnapralāpānnirviṇṇāḥ",
  "SA16hvsatssu:872_1": "samulluñchitendriyagrāmārāmāśca santo na vipulopadeśāyābhirocanta iti /",
  "SA16hvsatssu:873": "yathoktaṃ sūtre- mārgasya pratilābhī puruṣo dvau māsāvatītya ekamakṣaramuccārayati /",
  "SA16hvsatssu:874": "iti /",
  "SA16hvsatssu:875": "tadvyāvartānayocyate asti vaipulyasūtraṃ parārthāya /",
  "SA16hvsatssu:876": "yathoktaṃ- tathāgato vaipulyataḥ saṃkṣepataśca dvidhā dharmamupadiśati /",
  "SA16hvsatssu:877": "tatra vaipulyaṃ saṃkṣepāt prakṛṣṭam iti /",
  "SA16hvsatssu:878": "adbhutadharmaḥ- adbhutasūtram /",
  "SA16hvsatssu:879": "yathāha kalpānte bhūtāni vikṛtavṛttāni,",
  "SA16hvsatssu:880": "devakāyā mahāpramāṇāḥ pṛthivī ca samprakampante /",
  "SA16hvsatssu:881": "iti /",
  "SA16hvsatssu:882": "kecinna śraddadhanta īdṛśāni vastūni /",
  "SA16hvsatssu:883": "ata ucyata idamadbhutasūtram /",
  "SA16hvsatssu:884": "karmavipākadharmāṇāmacintyaśakterdarśanāt /",
  "SA16hvsatssu:885": "upadeśaḥ- mahākātyāyanādayo mahājñānino bhagavadbhāṣitaṃ suvistṛtaṃ vyabhajanta /",
  "SA16hvsatssu:886": "kecinna śraddadhante nedaṃ buddhabhāṣitamiti /",
  "SA16hvsatssu:887": "tadarthaṃ bhagavānāha- asti śāstrātmakasūtram iti /",
  "SA16hvsatssu:888": "sūtrasya śāstrapratirūpatvādarthaḥ sugamo bhavati /",
  "SA16hvsatssu:889": "imāni dvādaśāṅgāni sūtrāṇi śāstuḥpravacanam /",
  "SA16hvsatssu:890": "dharmaratnamīdṛśaguṇasampannamityato 'bhivandyam //",
  "SA16hvsatssu:891": "dvādaśāṅgapravacanavargo 'ṣṭamaḥ /",
  "SA16hvsatssu:892": "9 saṅgharatnādhikāre ādyaviśuddhivargaḥ",
  "SA16hvsatssu:893": "(pṛ) bhavatā pūrvamuktam- saṅgho 'bhivandya iti /",
  "SA16hvsatssu:894": "kasmādabhivandyaḥ /",
  "SA16hvsatssu:895": "(u) tathāgataḥ sarvatna saṅghaṃ praśaṃsati- saṅgharatnamidaṃ śīlasamādhiprajñāvimuktivimuktijñānadarśanaskandhaviśuddham,",
  "SA16hvsatssu:896": "[SSS_28] āhvanīyaṃ,",
  "SA16hvsatssu:897": "prahvanīyaṃ dakṣiṇeyamañjalikaraṇīyamanuttaraṃ puṇyakṣetraṃ dāyakānāṃ hitakaram iti /",
  "SA16hvsatssu:898": "śīlaskandhaviśuddhamiti /",
  "SA16hvsatssu:899": "tathāgata śrāvakasaṅghaḥ aneḍakaṃ śīlaṃ dhārayan yāvadalpāparādhe 'pi paramatrāsaśaṅkī bhavati /",
  "SA16hvsatssu:900": "jinaurasāḥ puṇyavipākāya na devamanuṣyādiṣūtpadyante /",
  "SA16hvsatssu:901": "narakādibhyo 'pyabhītāḥ śīlaṃ saprayatnaṃ dhārayantaḥ kevalaṃ saddharmābhiratā bhavanti /",
  "SA16hvsatssu:902": "kasmādviśuddhaṃ śīlam /",
  "SA16hvsatssu:903": "viśuddhaśīladhāraṇañca na kālaparicchinnam /",
  "SA16hvsatssu:904": "na brāhmaṇānāmiva ṣāṇmāsikaṃ śīladhāraṇam /",
  "SA16hvsatssu:905": "[apitu] dīrgharātraṃ yāvadantamupādīyate /",
  "SA16hvsatssu:906": "ato viśuddham /",
  "SA16hvsatssu:907": "viśuddhaṃ śīlamantadvayavimuktaṃ pañcakāmaguṇavimuktaṃ duḥkhakāyavisuktañca dadhate /",
  "SA16hvsatssu:908": "ata āryāṇāṃ kāntaśīlā bhavanti /",
  "SA16hvsatssu:909": "tacchīlaṃ vijñānāñca priyaṃ bhavati /",
  "SA16hvsatssu:910": "cittaṃ viśuddhamityataḥ śīlamapi viśuddham /",
  "SA16hvsatssu:911": "praśamitādhyāśayadoṣā na kevalaṃ śīlaṃ rakṣanti /",
  "SA16hvsatssu:912": "paralokādapi bibhyanti /",
  "SA16hvsatssu:913": "ataḥ saṅgharatnaṃ śīlaskandhaviśuddham /",
  "SA16hvsatssu:914": "samādhiskandhaviśuddhamiti /",
  "SA16hvsatssu:915": "yaḥ samādhistattvajñānamutpādayati sa viśuddha ityucyate /",
  "SA16hvsatssu:916": "prajñāskandhaviśuddhamiti /",
  "SA16hvsatssu:917": "prajñā kleśān kṣapayatītyato viśuddhā /",
  "SA16hvsatssu:918": "vimuktiviśuddhamiti /",
  "SA16hvsatssu:919": "yā sarvakleśānāṃ kṣayaṃ prāpayati na kevalaṃ vighnayati /",
  "SA16hvsatssu:920": "ato vimuktirviśuddhā /",
  "SA16hvsatssu:921": "vimuktijñānadarśanaviśuddhamiti /",
  "SA16hvsatssu:922": "kṣīṇakleśānāṃ jñānaṃ bhavati yaduta kṣīṇā me jātiriti /",
  "SA16hvsatssu:923": "nākṣīṇakleśānām /",
  "SA16hvsatssu:924": "idaṃ vimuktijñānadarśanaṃ viśuddham /",
  "SA16hvsatssu:925": "āhvanīyaṃ prahvanīyaṃ dakṣiṇeyamañjalikaraṇīyamiti /",
  "SA16hvsatssu:926": "īdṛśaguṇasampannatvāt āhvanīyaṃ prahvanīyaṃ dakṣiṇeyamañjalikaraṇīyam /",
  "SA16hvsatssu:927": "[anuttaraṃ] puṇyakṣetramiti /",
  "SA16hvsatssu:928": "tatra ropitena puṇyena apramāṇavipākaṃ pratilabhate /",
  "SA16hvsatssu:929": "tat yāvannirvāṇañca na kṣīyate /",
  "SA16hvsatssu:930": "dāyakānāṃ hitakaramiti /",
  "SA16hvsatssu:931": "dāyakānāṃ guṇān vardhayati /",
  "SA16hvsatssu:932": "yathā aṣṭāṅgasamanvitaṃ [SSS_29] kṣetraṃ pañcavidhadhānyānyatiśayena saṃvardhayati na vināśaṃ gamayati /",
  "SA16hvsatssu:933": "tathā saṅghakṣetramapi aṣṭāṅgasamanvitamityato dāyakānāṃ guṇān vardhayati /",
  "SA16hvsatssu:934": "ato 'bhivandyam //",
  "SA16hvsatssu:935": "saṅgharatnādhikāre ādyaviśuddhivargo navamaḥ /",
  "SA16hvsatssu:936": "10 āryavibhāgavargaḥ",
  "SA16hvsatssu:937": "[pṛ] kena dharmeṇa saṅgha ityākhyāyate /",
  "SA16hvsatssu:938": "(u) caturvidhāḥ pratipattayañcaturvidhāḥ pratipannakāḥ śīlasamādhiprajñādiguṇāśca pariśuddhā ityataḥ saṅgha ityākhyāyate /",
  "SA16hvsatssu:939": "caturvidhāḥ pratipattayaḥsrotaāpatti sakṛdāgipratipattianāgāmipratipatti arhatpratipattayaḥ /",
  "SA16hvsatssu:940": "caturvidhāḥ phalasthitāḥ srotaāpannasakṛdāgāmyanāgāmyarhantaḥ /",
  "SA16hvsatssu:941": "srotaāpattipratipattau trayaḥ pudgalāḥ śraddhānusāripratipannako dharmānusāripratipannako 'nimittānusāripratipannaka iti /",
  "SA16hvsatssu:942": "śraddhānusāripratipannaka iti /",
  "SA16hvsatssu:943": "yo 'labdhānātmaśūnyatājñāno bhagavacchāsane śraddadhāno bhagavadvacanamanusṛtya pratipanno bhavati /",
  "SA16hvsatssu:944": "sa śraddānusāripratipannaka ityucyate /",
  "SA16hvsatssu:945": "yathoktaṃ sūtre ahamasmin vastuni śraddhayā pratipannaḥ /",
  "SA16hvsatssu:946": "iti /",
  "SA16hvsatssu:947": "labdhe tu tattvajñāne na śraddhāmātramanusṛtya pratipadyate /",
  "SA16hvsatssu:948": "yathoktaṃ sūtre- nāsti kārako nāsti śraddhālurityādi prajānan uttamapudgalo bhavati /",
  "SA16hvsatssu:949": "iti /",
  "SA16hvsatssu:950": "ato jñāyate alabdhatattvajñānaḥ śraddhānusāripratipannaka iti /",
  "SA16hvsatssu:951": "yathoktaṃ sūtre- yo dharme kṣāntisukhaṃ prajñayā bhāvayati sa śraddhāpratipannakaḥ [yaḥ] pṛthagjanabhūmimatikrāntaḥ srotaāpattiphalañca nālabhata /",
  "SA16hvsatssu:952": "atrāntare jīvitāntaṃ nālabhata /",
  "SA16hvsatssu:953": "sa śraddhāpratipannakaḥ /",
  "SA16hvsatssu:954": "iti /",
  "SA16hvsatssu:955": "ayaṃ śrutacintāmayaprajñāyāṃ sthito dharmaṇāṃ kṣāntikāmasukhacittaṃ samyak bhāvayan anātmaśūnyatājñānamalabhamāno 'pi laukikaṃ dharmakṣāntyābhāsacittamutpādayati /",
  "SA16hvsatssu:956": "ayaṃ svayamāgata iti atikrāntapṛthagjanabhūmiritityucyate /",
  "SA16hvsatssu:957": "kasmāditi paścādvakṣyate /",
  "SA16hvsatssu:958": "yaḥ śraddhādi pañcendriyavirahitaḥ sa [SSS_30] bāhyapṛthagjaneṣuvartate /",
  "SA16hvsatssu:959": "sa krameṇa uṣmādidharmeṣu sthitau bhāvanāmayīṃ prajñāṃ labhamāno 'pi maulanāmnaiva śraddhānusārītyucyate /",
  "SA16hvsatssu:960": "dharmapratipannakabhāvānugāmitvāt /",
  "SA16hvsatssu:961": "asmāt sūtrāt vaktavyamavaśyaṃ srotaāpattiphalaṃ lapsyata iti /",
  "SA16hvsatssu:962": "na vaktavyaṃ jīvitānte na lapsyata iti /",
  "SA16hvsatssu:963": "kasmāt /",
  "SA16hvsatssu:964": "śraddhāpratipannakasyāsya viprakṛṣṭatvāt /",
  "SA16hvsatssu:965": "yathogreṇa saṅghe nimantrite devatā upasaṃgamyārocayanti- amuko 'rhan amuko 'rhatpratipannako yāvadamukaḥ śrotaāpannaḥ amukaḥ srotaāpattipratipannaka iti /",
  "SA16hvsatssu:966": "yadyayaṃ pañcadaśacittakṣaṇavartī nārocanaṃ labdhuṃ śakyate /",
  "SA16hvsatssu:967": "iti jñātavyaṃ srotaāpattipratipannakaḥ sannikṛṣṭo viprakṛṣṭaśca /",
  "SA16hvsatssu:968": "ayaṃ śraddhāpratipannaka ityucyate /",
  "SA16hvsatssu:969": "dharmānusāripratipannaka iti /",
  "SA16hvsatssu:970": "ayaṃ labdhānātmajñāna ūṣmamūrdhakṣāntyagradharmeṣusthito dharmamanusṛtya pratipadyate yadanātmaśūnyādi /",
  "SA16hvsatssu:971": "ayaṃ dharmapratipannaka ityucyate /",
  "SA16hvsatssu:972": "imau dvau pratipannakau satyadarśanamārgamavatārya nirodhasatyaṃ paśyata ityato 'nimittapratipannaka ityucyate /",
  "SA16hvsatssu:973": "ime trayaḥ pudgalāḥ srotaāpattipratipannakā bhavanti /",
  "SA16hvsatssu:974": "laukikamārge saṃyojanaprahāṇāt phalatrayapratipanna iti na prathāṃ labhante /",
  "SA16hvsatssu:975": "idaṃ paścādvakṣyate /",
  "SA16hvsatssu:976": "srotaāpanna iti /",
  "SA16hvsatssu:977_0": "yathoktaṃ bhagavatā sūtram- satkāyadṛṣṭidṛṣṭivicikitsāśīlavrataparāmarśānāṃ trayāṇāṃ",
  "SA16hvsatssu:977_1": "sayojānanāṃ parikṣayāt srotaāpanno bhavati avinipātadharmā niyataḥ sambodhiparāyaṇaḥ",
  "SA16hvsatssu:977_2": "saptakṛtbhavaparama iti /",
  "SA16hvsatssu:978": "(pṛ) yaḥ srotaāpannaḥ sa satyadarśanaprahīṇakleśo 'tyantaparikṣīṇāpramāṇaduḥkhaḥ pṛthivīsama iti aupamyasūtramāha /",
  "SA16hvsatssu:979": "kasmāducyate kevalaṃ trayāṇāṃ saṃyojanānāṃ parikṣayāditi /",
  "SA16hvsatssu:980": "(u) idamuttaratra vakṣyate yaduta satyadṛṣṭikṣayādanye kṣīṇā iti /",
  "SA16hvsatssu:981": "avinipātadharmeti /",
  "SA16hvsatssu:982": "idamapi paścādvakṣyate karmaskandhe /",
  "SA16hvsatssu:983": "niyataḥ sambodhiparāyaṇa iti /",
  "SA16hvsatssu:984": "dharmasrotasyavataran niyataṃ nirvāṇamanuprāpnoti /",
  "SA16hvsatssu:985": "yathā gaṅghaughavartī dāruskandho vināṣṭapratyayān [SSS_31] niyataṃ mahāsamudramanuprāpnoti /",
  "SA16hvsatssu:986": "saptakṛdbhavaparama iti /",
  "SA16hvsatssu:987": "sa saptasu adhvasvanāsravajñānaṃ paripācayati /",
  "SA16hvsatssu:988": "yathā [garbhaḥ] kalalādinā saptasu dineṣu pariṇamati /",
  "SA16hvsatssu:989": "yathā ca navanītādi saptadinaparamaṃ sevamānasya dhruvā glānirapi jarjaritā bhavati /",
  "SA16hvsatssu:990": "yathā ca jñātisambandhaḥ saptasantānān yāti /",
  "SA16hvsatssu:991": "yathā ca saptaphaṇasarpadaṣṭaḥ pudgalakāyaścaturbhūtabalāt saptapadāni gacchati nāṣṭamaṃ viṣabalādgacchati /",
  "SA16hvsatssu:992": "yathā ca śāṭhyadharmaḥ saptādhvaparamo yāti /",
  "SA16hvsatssu:993": "yathā vā saptadinepvatīteṣu kalpāgniḥ śāmyati /",
  "SA16hvsatssu:994": "evaṃ saptajanmasu sañcitānāsravaprajñāgninā kleśāḥ kṣīyante /",
  "SA16hvsatssu:995": "dharmasya saptabhavāḥ syuḥ /",
  "SA16hvsatssu:996": "srotaāpanno 'sminnadhvani nirvāṇe 'vatarati /",
  "SA16hvsatssu:997": "dvitīyaṃ tṛtīyaṃ saptaparamaṃ vā yāti /",
  "SA16hvsatssu:998": "ayaṃ srotaāpanna ityucyate /",
  "SA16hvsatssu:999": "sakṛdāgāmipratipannaka iti /",
  "SA16hvsatssu:1000": "bhāvanāheyasaṃyojanasya navaskandhā bhavanti /",
  "SA16hvsatssu:1001": "ya ekaṃ dvau vā prahāya trīn caturaḥ pañca vā yāti /",
  "SA16hvsatssu:1002": "sa sakṛdāgā mipratipannakaḥ /",
  "SA16hvsatssu:1003": "kecidāhuḥ- ekenānāvaraṇamārgeṇa prajahāti iti /",
  "SA16hvsatssu:1004": "tadayuktam /",
  "SA16hvsatssu:1005": "bhagavatoktam apramāṇacittaiḥ prajahāti /",
  "SA16hvsatssu:1006": "yathā vāśījaṭā iti aupamyasūtra uktam /",
  "SA16hvsatssu:1007": "sakṛdāgāmipratipannakaḥ kulaṃkula ityapi ākhyāyate /",
  "SA16hvsatssu:1008": "sa dve vā trīṇi vā kulāni sandhāvati saṃsarati /",
  "SA16hvsatssu:1009": "dṛṣṭa eva vā kāye nirvāṇe 'vatarati /",
  "SA16hvsatssu:1010": "ayaṃ sakṛdāgāmipratipannakaḥ /",
  "SA16hvsatssu:1011": "sakṛdāgāmī imaṃ lokaṃ sakṛdāgatya duḥkhasyāntaṃ karoti /",
  "SA16hvsatssu:1012": "sa bhāvanāparikṣīṇatanusaṃyojanaḥ /",
  "SA16hvsatssu:1013": "[SSS_32] saṃyojanānāṃ tanutve sthitaḥ sakṛdāgāmītyucyate /",
  "SA16hvsatssu:1014": "ayaṃ sakṛdāgāmī ihaiva vā janmani duḥkhasyāntaṃ karoti /",
  "SA16hvsatssu:1015": "anāgāmipratipannaka iti /",
  "SA16hvsatssu:1016": "yaḥ parikṣīṇasaptamāṣṭamasaṃyojanaskandhaḥ so 'nāgāmipratipannakaḥ /",
  "SA16hvsatssu:1017": "parikṣīṇāṣṭamasaṃyojano 'yamekabījī anāgāmipratipannakaḥ /",
  "SA16hvsatssu:1018": "sa ihaiva vā janmani duḥkhasyāntaṃ karoti /",
  "SA16hvsatssu:1019": "atyantaparikṣīṇakāmāvacaranava saṃyojanaskandho 'nāgāmī /",
  "SA16hvsatssu:1020": "anāgāmino 'ṣṭaprabhedāḥ- yaduta antarā parinirvāyī,",
  "SA16hvsatssu:1021": "upapadyaparinirvāyī,",
  "SA16hvsatssu:1022": "anabhisaṃskāraparinirvāyī,",
  "SA16hvsatssu:1023": "sābhīsaṃskāraparinirvāyī,",
  "SA16hvsatssu:1024": "ūrdhvasrotaḥ akaniṣṭhagāmī,",
  "SA16hvsatssu:1025": "ārūpyāyatanagāmī,",
  "SA16hvsatssu:1026": "parāvṛttajanmā,",
  "SA16hvsatssu:1027": "dṛṣṭadharmanirvāyī iti /",
  "SA16hvsatssu:1028": "uttamamadhyādhamendriyatvāt prabhedāḥ /",
  "SA16hvsatssu:1029": "antarāparinirvāyyapi uttamamadhyādhamendriyatvena tridhābhidyate /",
  "SA16hvsatssu:1030": "kaścidanāgāmī bhavānnirvidyate,",
  "SA16hvsatssu:1031": "alpanīvaraṇo na dṛṣṭe nirvāṇamanuprāpnoti /",
  "SA16hvsatssu:1032": "so 'ntarāparinirvāti /",
  "SA16hvsatssu:1033": "upapadyaparinirvāyī tridhā bhidyate upapadyanirvāyī,",
  "SA16hvsatssu:1034": "sābhisaṃskāraparinirvāyī,",
  "SA16hvsatssu:1035": "anabhisaṃskaraparinirvāyīti /",
  "SA16hvsatssu:1036": "upapadyaparinirvāyīti /",
  "SA16hvsatssu:1037": "ya utpadyamāna eva bhavānnirvidya parinirvāti /",
  "SA16hvsatssu:1038": "sa upapadyaparinirvāyī /",
  "SA16hvsatssu:1039": "indriyataikṣṇyāt /",
  "SA16hvsatssu:1040": "kaścidutpannaḥ san anāsravamārgeṣu prakṛtyā sthito 'bhisaṃskāramaprayujya parinirvāti /",
  "SA16hvsatssu:1041": "so 'nabhisaṃskāraparinirvāyī /",
  "SA16hvsatssu:1042": "madhyamendriyatvāt /",
  "SA16hvsatssu:1043": "kaścidutpannaḥ san kāyopādāne 'tibhīrurabhisaṃskāramārgaṃ prayujya parinirvāti /",
  "SA16hvsatssu:1044": "sa sābhisaṃskāra parinirvāyī /",
  "SA16hvsatssu:1045": "indriyamāndyāt /",
  "SA16hvsatssu:1046": "[SSS_33]",
  "SA16hvsatssu:1047": "ūrdhvastrotā [akaniṣṭhagā]myapi trividhaḥ /",
  "SA16hvsatssu:1048": "ya ekasmādāyatanāt cyuto 'parasminnāyatana utpadya parinirvāti /",
  "SA16hvsatssu:1049": "sa tīkṣṇendriyaḥ /",
  "SA16hvsatssu:1050": "yo dvayostriṣu vāyataneṣu utpadya [parinirvāti] sa madhyamendriyaḥ /",
  "SA16hvsatssu:1051": "yaḥ sarvasmādāyatanāccyutaḥ sarvāyataneṣūtpadya parinirvāti /",
  "SA16hvsatssu:1052": "sa mṛdvindriyaḥ /",
  "SA16hvsatssu:1053": "prathamadhyānāt [yo] bṛhatphaladevagāmī sa nistīrṇo nāma /",
  "SA16hvsatssu:1054": "prāptabṛhatphalo yadi śuddhāvāsa utpadyate /",
  "SA16hvsatssu:1055": "sa na punarārūpyāyatanaṃ gacchati /",
  "SA16hvsatssu:1056": "prajñādhimuktatvāt [ārūpyago] ya ārūpyāyatanaṃ gacchati /",
  "SA16hvsatssu:1057": "sa naiva śuddhāvāsa utpadyate /",
  "SA16hvsatssu:1058": "samādhyadhimuktatvāt /",
  "SA16hvsatssu:1059": "parāvṛttajanmeti /",
  "SA16hvsatssu:1060": "yaḥ pūrvabhave srotaāpattiphalasakṛdāgāmiphalaprāptaḥ paścātpravṛttakāyena anāgāmiphalaṃ prāpnoti /",
  "SA16hvsatssu:1061": "sa na rūpārūpyadhātāvavatarati /",
  "SA16hvsatssu:1062": "dṛṣṭadharmaparinirvāyī ti paramatīkṣṇendriyo dṛṣṭa eva kāye nirvāṇaṃ prāpnoti /",
  "SA16hvsatssu:1063": "atha pudgalo dvividhaḥ śraddhāvimukto dṛṣṭiprāpta iti /",
  "SA16hvsatssu:1064": "indriyabhedāt pudgaladvaividhyam /",
  "SA16hvsatssu:1065": "mṛdvindriyaḥ śaikṣo bhāvanāmārge sthitaḥ śraddhāvimuktaḥ /",
  "SA16hvsatssu:1066": "tīkṣṇastu dṛṣṭiprāptaḥ /",
  "SA16hvsatssu:1067": "yo 'nāgāmi avikalāṣṭavimokṣaḥ sa kāyasākṣī /",
  "SA16hvsatssu:1068": "ime sarve arhatphalapratipannakāḥ saṃyojanaprahāṇasāmyāt /",
  "SA16hvsatssu:1069": "yaḥ parikṣīṇasarvakleśaḥ so 'rhana /",
  "SA16hvsatssu:1070": "navavidho 'rhana- parihāṇalakṣaṇaḥ,",
  "SA16hvsatssu:1071": "anurakṣaṇalakṣaṇaḥ mṛtalakṣaṇaḥ,",
  "SA16hvsatssu:1072": "sthitalakṣaṇaḥ,",
  "SA16hvsatssu:1073": "prativedhanalakṣaṇaḥ,",
  "SA16hvsatssu:1074": "akopyalakṣaṇaḥ,",
  "SA16hvsatssu:1075": "prajñāvimuktalakṣaṇaḥ,",
  "SA16hvsatssu:1076": "ubhayatobhāgavimuktalakṣaṇaḥ,",
  "SA16hvsatssu:1077": "aparihāṇalakṣaṇa iti /",
  "SA16hvsatssu:1078": "śraddhendriyādiprāptyā arhantaḥ prabhinnāḥ /",
  "SA16hvsatssu:1079": "[SSS_34]",
  "SA16hvsatssu:1080": "paramamṛdvindriyaḥ parihāṇalakṣaṇaḥ,",
  "SA16hvsatssu:1081": "samādheḥ parihāṇaduṣṭaḥ /",
  "SA16hvsatssu:1082": "samādhiparihāṇyā anāsravaṃ jñānaṃ nābhimukhībhavati /",
  "SA16hvsatssu:1083": "anurakṣaṇalakṣaṇa iti kiñcidviśiṣṭendriyatvāt yaḥ samādhimanurakṣati sa na parihīyate /",
  "SA16hvsatssu:1084": "arakṣaṃstu parihīyate /",
  "SA16hvsatssu:1085": "pūrvaparihāṇalakṣaṇastu [samādhiṃ] rakṣannapi tataḥ parihīyate //",
  "SA16hvsatssu:1086": "mṛtalakṣaṇaḥ tato 'pi kiñcidviśiṣṭendriyo bhaveṣu paramaṃ nirviṇṇaḥ /",
  "SA16hvsatssu:1087": "sa na samādhiṃ labdhavānityato 'nāsravajñānasyābhimukhībhāvo durlabhaḥ /",
  "SA16hvsatssu:1088": "labdhvāpi prītirvinaśyati /",
  "SA16hvsatssu:1089": "ato maraṇārthī bhavati //",
  "SA16hvsatssu:1090": "sthitalakṣaṇa iti yaḥ samādhiṃ labdhvā na parākramate na ca parihīyate sa sthitalakṣaṇaḥ /",
  "SA16hvsatssu:1091": "purve trayaḥ samādhiparihāṇabhāge vartante /",
  "SA16hvsatssu:1092": "sthitalakṣaṇastu samādhisthitibhāge vartate //",
  "SA16hvsatssu:1093": "prativedhalakṣaṇa iti /",
  "SA16hvsatssu:1094": "yaḥ samādhiṃ labdhvā bhūyo 'dhikamabhivardhayati /",
  "SA16hvsatssu:1095": "sa samādhyabhivardhanabhāge vartate //",
  "SA16hvsatssu:1096": "akopyalakṣaṇa iti /",
  "SA16hvsatssu:1097": "yaḥ samādhiṃ labdhvā nānāpratyayairna vikṣepayati /",
  "SA16hvsatssu:1098": "sa samādhiprativedhabhāge vartate /",
  "SA16hvsatssu:1099": "paramatīkṣṇaprajñatvāt /",
  "SA16hvsatssu:1100": "samādhisamāpattisthitivyutthānalakṣaṇānāṃ sugṛhītatvādakopyo bhavati /",
  "SA16hvsatssu:1101": "nirodhasamāpattimupādāya dvividhaḥ pudgalaḥ- tatsamādhyalābhī prajñāvimuktaḥ,",
  "SA16hvsatssu:1102": "tatsamādhilābhī tu ubhayatobhāgavimukta iti //",
  "SA16hvsatssu:1103": "aparihāṇalakṣaṇa iti /",
  "SA16hvsatssu:1104": "yaḥ kṛtāt kṣayaguṇādaparihīṇaḥ /",
  "SA16hvsatssu:1105": "yathoktaṃ sūtre- bhagavānāha- yo bhikṣavo macchrāvakaḥ śayane paryaṅke vā ahamahamikayā pratilabdhāt [āsrava]kṣayānna parihīyate /",
  "SA16hvsatssu:1106": "iti /",
  "SA16hvsatssu:1107": "evaṃ navavidhā aśaikṣāḥ /",
  "SA16hvsatssu:1108": "pūrvoktā aṣṭādaśa śaikṣā navāśaikṣāśca [militvā] saptaviṃśati [pudgalāḥ] laukikaṃ sarvapuṇyakṣetram /",
  "SA16hvsatssu:1109": "te saṅghe samanvitāḥ /",
  "SA16hvsatssu:1110": "ato 'bhivandyaṃ [saṅgharatnam] //",
  "SA16hvsatssu:1111": "āryavibhāgavargo nāma daśamaḥ /",
  "SA16hvsatssu:1112": "[SSS_35]",
  "SA16hvsatssu:1113": "11 puṇyakṣetravargaḥ",
  "SA16hvsatssu:1114": "(pṛ) kasmādāryāste puṇyakṣetramityucyante /",
  "SA16hvsatssu:1115": "(u) lobhakrodhādīnāṃ kleśānāṃ parikṣīṇatvāt puṇyakṣetramityucyate /",
  "SA16hvsatssu:1116": "yathā tṛṇānāhataḥ subijāṅkura ityucyate /",
  "SA16hvsatssu:1117": "ato vītarāgāṇāṃ dānaṃ mahāhitavipākaprāpakam /",
  "SA16hvsatssu:1118": "śūnyatācittā ityataśca puṇyakṣetramityucyante /",
  "SA16hvsatssu:1119": "kasmāt /",
  "SA16hvsatssu:1120": "śūnyalakṣaṇatvāt sarve rāgadveṣādayaḥ kleśā anutpannā nākuśalaṃ karmotpādayanti /",
  "SA16hvsatssu:1121": "āryā akṛtakadharmalābhina iti puṇyakṣetraṃ bhavanti /",
  "SA16hvsatssu:1122": "tairlabdhvā dhyānasamādhayaḥ sarve pariśuddhāḥ mahālpaiḥ kleśairviśaṃyuktatvāt /",
  "SA16hvsatssu:1123": "saumanasyadaurmanasyayornirākṛtattvācca puṇyakṣetram /",
  "SA16hvsatssu:1124": "pañca [SSS_36] cetokhilāni prahāya pratilabdhaviśuddhacittatvācca puṇyakṣetram /",
  "SA16hvsatssu:1125": "aṣṭakṣetraguṇasamanvitvāt saptavidha samādhipariṣkāraiḥ surakṣitatvāt saptāsrava sannirodhitvāt āsravairaduṣṭam /",
  "SA16hvsatssu:1126": "śīlādisaptapariśuddhadharmasampannatvāt alpecchāsantuṣṭyādyaṣṭaguṇasamanvitatvāt /",
  "SA16hvsatssu:1127": "tat pāraṃ santīrya ākāṃkṣāvitaraṇavyavasāyitvācca puṇyakṣetram /",
  "SA16hvsatssu:1128": "uktaṃ ca sūtre prasthānacitamātra eva kuśaladharmamācaritumabhilaṣati /",
  "SA16hvsatssu:1129": "kiṃ punarbahvarthaṃ prayogam /",
  "SA16hvsatssu:1130": "iti /",
  "SA16hvsatssu:1131": "te āryāḥ sadā kuśaladharmānācarantītyataḥ puṇyakṣetram /",
  "SA16hvsatssu:1132": "kiñcoktaṃ sūtre yasmāddāyakād gṛhapateḥ śīlavato bhikṣuḥ satkāramādāya apramāṇasamādhimupasampadya viharati /",
  "SA16hvsatssu:1133": "sa dāyakto gṛhapatirapramāṇaṃ puṇyaṃ labhata iti /",
  "SA16hvsatssu:1134": "saṅghe santi kecidapramāṇasamādhisamāpannāḥ,",
  "SA16hvsatssu:1135": "kecidanimittasamādhisamāpannāḥ,",
  "SA16hvsatssu:1136": "kecidacalasamādhisamāpannāḥ /",
  "SA16hvsatssu:1137": "tena dānapatirapramāṇavipākaṃ labhate ato 'pi puṇyakṣetram /",
  "SA16hvsatssu:1138": "kiñcoktaṃ sūtre- trayāṇāṃ sannipātānmahataḥ puṇyasya pratilābhaḥ /",
  "SA16hvsatssu:1139": "śraddhā deyaṃ puṇyakṣetramiti /",
  "SA16hvsatssu:1140": "santi ca saṅghe bahavo bhadantāḥ /",
  "SA16hvsatssu:1141": "bhadanteṣu śraddhācittaṃ bāḍhamutpadyate /",
  "SA16hvsatssu:1142": "saṅghasya dānaṃ navapratyayasaṃyuktamityato mahāphalaprāpakam /",
  "SA16hvsatssu:1143": "saṅghadānasya pratigrahītā pariśuddha ityatastaddānamapi avaśyaṃ pariśuddham /",
  "SA16hvsatssu:1144": "dānañcāṣṭavidham /",
  "SA16hvsatssu:1145": "(1) pariśuddhacitto 'lpaṃ deyavastu bhinnaśīlasyālpaśo dadāti /",
  "SA16hvsatssu:1146": "(2) pariśuddhacitto 'lpaṃ deyaṃ bhinnaśīlasya bahuśo dadāti /",
  "SA16hvsatssu:1147": "(3) pariśuddhacitto deyamalpaṃ dhṛtaśīlasyālpaśo dadāti /",
  "SA16hvsatssu:1148": "(4) pariśuddhacitto 'lpaṃ deyaṃ dhṛtaśīlasya bahuśo dadāti /",
  "SA16hvsatssu:1149": "(5) pariśuddhacitto bahuśo ['lpaśo vā] dadāti tathā deyaṃ caturvidham /",
  "SA16hvsatssu:1150": "saṅghasya dānamavaśyaṃ dve trīṇi vā prasādhayet /",
  "SA16hvsatssu:1151": "sarve sujanāḥ saṅghamupādāya [SSS_37] guṇān vardhante /",
  "SA16hvsatssu:1152": "yatheṣṭaṃ bodhaye pariṇamanti /",
  "SA16hvsatssu:1153": "saṅghasya dīyamānaṃ sarvaṃ vimuktiṃ prāpayiṣyati /",
  "SA16hvsatssu:1154": "naiva ca saṃsāre pātayati /",
  "SA16hvsatssu:1155": "saṅghasya dīyamānaṃ sarvaṃ cittaprasādhanāya bhavati /",
  "SA16hvsatssu:1156": "yadyekasmin puruṣe utpannā śraddhā cittaṃ kadācit pariśodhayet kadācidvā prakampeta /",
  "SA16hvsatssu:1157": "saṅghe tu [samutpannā] śraddhā cittaṃ pariśodhayedeva /",
  "SA16hvsatssu:1158": "na punaḥ prakampeta /",
  "SA16hvsatssu:1159": "kasmiṃścidutpannaḥ snehaḥ cittaṃ na gurukuryāt na pracīyeta /",
  "SA16hvsatssu:1160": "saṅghe tūtpannā bhaktiḥ cittaṃ gurukuryāt apramāṇālambanatvāt cittaṃ pracīyeta /",
  "SA16hvsatssu:1161": "saṅghagaṇitānāṃ sarveṣāṃ pudgalānāṃ dadyāt /",
  "SA16hvsatssu:1162": "cittamahimnā vipāko 'pi mahān bhavati /",
  "SA16hvsatssu:1163": "ityādibhiḥ pratyayaiḥ āryapudgalāḥ puṇyakṣetramityākhyāyante /",
  "SA16hvsatssu:1164": "ato 'bhivandyam //",
  "SA16hvsatssu:1165": "puṇyakṣetravargaḥ ekādaśaḥ /",
  "SA16hvsatssu:1166": "12 maṅgalavargaḥ",
  "SA16hvsatssu:1167": "ratnatrayamidaṃ guṇasampannamityataḥ sūtrasyādāvuktam,",
  "SA16hvsatssu:1168": "idaṃ ratnatrayaṃ sarvasya lokasya prathamaṃ maṅgalam /",
  "SA16hvsatssu:1169": "yathoktaṃ maṅgalagāthāyām- buddho dharmaśca saṅgaśca etanmaṅgalamuttamam iti /",
  "SA16hvsatssu:1170": "atha kānicitsūtrāṇi maṅgalādīni śaikṣāṇāmāyuryaśaḥprasaravardhanāni iti sūtrakartāro 'bhiprayanti /",
  "SA16hvsatssu:1171": "yathā athetyādipadaṃ sūtrārambhagatamiti /",
  "SA16hvsatssu:1172": "na tanmaṅgalalakṣaṇamiti paścādvakṣyate /",
  "SA16hvsatssu:1173": "uttamamaṅgalaprārthinā idaṃ ratnatrayameva śaraṇīkartavyam /",
  "SA16hvsatssu:1174": "yathoktaṃ maṅgalagāthāyām-",
  "SA16hvsatssu:1175": "deveṣu ca manuṣyeṣu śāstānuttamanāyakaḥ /",
  "SA16hvsatssu:1176": "mahāmatiśca sambuddha etanmaṅgalamuttamam //",
  "SA16hvsatssu:1177": "yaśca buddhe suvihitaśraddhācitto na kampate /",
  "SA16hvsatssu:1178": "viśuddhaśīlasampanna etanmaṅgalamuttamam //",
  "SA16hvsatssu:1179": "asevanā ca bālānāṃ paṇḍitānāñca sevanā /",
  "SA16hvsatssu:1180": "pūjā ca pūjanīyānāmetanmaṅgalamuttamam //iti /",
  "SA16hvsatssu:1181": "ato 'bhivandyaṃ ratnatrayam /",
  "SA16hvsatssu:1182": "uttamamaṅgalatvānmayā sūtrādāvuktam //",
  "SA16hvsatssu:1183": "maṅgalavargo dvādaśaḥ /",
  "SA16hvsatssu:1184": "[SSS_38]",
  "SA16hvsatssu:1185": "13 śāstrasthāpanavargaḥ",
  "SA16hvsatssu:1186": "adhunā lokānāṃ hitakaro jinadharmo jijñāsyate /",
  "SA16hvsatssu:1187": "bhagavato mahākaruṇācittena sarvalokānāṃ hitakaratvāt taddharmo 'pāryantikabādha ityucyate /",
  "SA16hvsatssu:1188": "tadyathā kecit brāhmaṇānāmeva mokṣaśāstramupadiśanti /",
  "SA16hvsatssu:1189": "bhagavadupadiṣṭaṃ śāstrantu cāturvargīyāṇāṃ sattvānāmātiryagjantūnāñca santārakaṃ bhavati iti nāsti pāryantikabādhā /",
  "SA16hvsatssu:1190": "(pṛ) na kartavyo buddhapravacanavicāraḥ /",
  "SA16hvsatssu:1191": "kasmāt /",
  "SA16hvsatssu:1192": "yadi bhagavatā svayameva vicāritam /",
  "SA16hvsatssu:1193": "kimasti vicārāya /",
  "SA16hvsatssu:1194": "yadi bhagavatā na vicāritam /",
  "SA16hvsatssu:1195": "anye 'pi na vicārayituṃ śaknuyuḥ /",
  "SA16hvsatssu:1196": "kasmāt /",
  "SA16hvsatssu:1197": "sarvajñābhiprāyo hi duravagāhaḥ /",
  "SA16hvsatssu:1198": "kimarthamidamuktamiti na jñāyate /",
  "SA16hvsatssu:1199": "bhagavadabhisandhimajānatāmupadiṣṭaṃ vṛtheti tat ātmanaḥ kleśāyaiva bhavati /",
  "SA16hvsatssu:1200": "yathoktaṃ sūtre- dvau puruṣau bhagavantaṃ nindataḥ eko 'śraddhādveṣābhyāṃ nindati,",
  "SA16hvsatssu:1201": "aparastadupadiṣṭe saśraddho 'pi satyasamādānāsamarthaḥ /",
  "SA16hvsatssu:1202": "saiva buddhanindā /",
  "SA16hvsatssu:1203": "vidvānapi buddhābhisandhimanavabudhya buddhabhāṣitaṃ na vicārayituṃ śaknoti /",
  "SA16hvsatssu:1204": "kiṃ punastadalābhī buddhābhisandheḥ kathāsamprayogaṃ cikīrṣati /",
  "SA16hvsatssu:1205": "kasmāt /",
  "SA16hvsatssu:1206": "yathā parapravādasūtre bhagavatā pratipattyarthamidamuktam /",
  "SA16hvsatssu:1207": "sarve bhikṣavo nānāvidhāḥ parapravādino nālabhanta tathāgatāśayam /",
  "SA16hvsatssu:1208": "yathā ca sthaviramahākātyāyano bhikṣūnavocat /",
  "SA16hvsatssu:1209": "yathā ca kaścit mahāntaṃ vṛkṣaṃ chitvā atikramyaiva mūlamatikramyaiva skandhaṃ śākhāpalāśāni paryeṣayanti /",
  "SA16hvsatssu:1210": "tathā yūyamapi tathāgatamatikramyasmānartha pṛcchatha, iti /",
  "SA16hvsatssu:1211": "yadi mahākātyāyana evārthavivecane śākhāpalāśānyudāharati /",
  "SA16hvsatssu:1212": "kiṃ punaranye buddhapravacanaṃ pratipadyeran /",
  "SA16hvsatssu:1213": "kiñca bhagavān śariputramapṛcchat ke śaikṣāḥ ke ca sāṅkhyā iti /",
  "SA16hvsatssu:1214": "evaṃ triḥ pṛṣṭo nottaramavādīt /",
  "SA16hvsatssu:1215": "tathāgatamūlāḥ sarvadharmāḥ /",
  "SA16hvsatssu:1216": "tathāgata eva pratipadyate nānye /",
  "SA16hvsatssu:1217": "iti ānanda stathāgatamāmantyāha- abhisambodhisamadhigamāt pratilabdhe mārge hitaṃ bhavatītyatadapi yujyate /",
  "SA16hvsatssu:1218": "kasmāt /",
  "SA16hvsatssu:1219": "dvābhyāṃ pratyayābhyāṃ samyak dṛṣṭirbhavati parato ghoṣāt yoniśaśca [SSS_39] manaskārāt /",
  "SA16hvsatssu:1220": "bhagavānānandamavocat- abhisambodhimātrānmārgalābhahitaṃ sampannaṃ bhavati /",
  "SA16hvsatssu:1221": "yathā cāha bhagavān- yadi mayā kasyacit dharma upadiṣṭaḥ so 'pratilabdhamadabhisandhitvāt kalahāyate / iti / iti /",
  "SA16hvsatssu:1222": "adhunā vādinaḥ pṛthak pṛthagabhiniviṣṭāḥ /",
  "SA16hvsatssu:1223": "kecidvadanti santi atītānāgatadharmā iti /",
  "SA16hvsatssu:1224": "kecidvadanti na santi iti /",
  "SA16hvsatssu:1225": "ato jñātavyameva vādinaḥ tathāgatamapratipadyamānā yathārutamanuvartamānāḥ kalahāyanta iti /",
  "SA16hvsatssu:1226": "yathā ānandaḥ samādhyarthaṃ sarvāṇyupādānāni duḥkhamityavocat /",
  "SA16hvsatssu:1227": "tadā bhagavān bhikṣūnabravīt- bhāvayathemamartha nānandopamitākāram iti /",
  "SA16hvsatssu:1228": "sarve vādina āhuḥ- arhan agradakṣiṇīya iti /",
  "SA16hvsatssu:1229": "bhikṣavo 'jñātvā tathāgatamupetyāprākṣuḥ /",
  "SA16hvsatssu:1230": "bhagavānavocat- mama śāsane agrapravrajito 'gradakṣiṇīya iti /",
  "SA16hvsatssu:1231": "[evam] annapāne sthūlavastunyeva na jānanti [yathāvat] kaḥ punarvādastathāgatenabhisandhāya bhāṣite sūkṣmadharme /",
  "SA16hvsatssu:1232": "ityādinā hetunā na kartavyo vicāraḥ /",
  "SA16hvsatssu:1233": "atrocyate / na yuktamidam /",
  "SA16hvsatssu:1234": "kasmāt /",
  "SA16hvsatssu:1235": "kāraṇasattvāt parāmisandhirjñātuṃ śakyate /",
  "SA16hvsatssu:1236": "yathoktaṃ gāthāyām-",
  "SA16hvsatssu:1237": "jānanti vaktuḥ sandhānaṃ [paramaṃ] yatparāyaṇam /",
  "SA16hvsatssu:1238": "jānantyapi ca vaktuśca vivakṣā yasya vastunaḥ // iti /",
  "SA16hvsatssu:1239": "tatrāsti dvidhā mārga āryamārgo laukikamārga iti /",
  "SA16hvsatssu:1240": "idaṃ paścādvakṣyate /",
  "SA16hvsatssu:1241": "anena mārgeṇa vakturāśayo jñāyate /",
  "SA16hvsatssu:1242": "atha parapravāda sūtre 'pi bhagavān saṃśrāvayati sma /",
  "SA16hvsatssu:1243": "[ārya]kātyāyanādibhirmahāvādibhirbhagavadāśayaḥ pratilabdha ityato bhagavān sādhupraśaśaṃsa /",
  "SA16hvsatssu:1244": "[SSS_40] udāyibhikṣudharmadinnādibhibhikṣuṇībhiḥ kṛtaṃ bhagavacchāsanaṃ bhagavān śrutvā [tadeva punaḥ] śrāvayati sma /",
  "SA16hvsatssu:1245": "gabhīraṃ tathāgataśāsanaṃ vivṛṇvatā śāstraṃ viracyate /",
  "SA16hvsatssu:1246": "avivaraṇe santiṣṭhet /",
  "SA16hvsatssu:1247": "evamanyaḥ \"tathāgatamūlāḥ sarvadharmā\" ityādi praśnaḥ sarvaḥ pratyuktaḥ /",
  "SA16hvsatssu:1248": "kiñca śāstraṃ viracayitavyam /",
  "SA16hvsatssu:1249": "kasmāt /",
  "SA16hvsatssu:1250": "śāstre viracitte hi arthaḥ sugamaḥ syāt /",
  "SA16hvsatssu:1251": "dharmaśca cirasthitikaḥ syāt /",
  "SA16hvsatssu:1252": "bhagavāṃśca śāstrapraṇayanaṃ saṃśrāvayati sma /",
  "SA16hvsatssu:1253": "yathoktaṃ sūtre- bhagavānavocadbhikṣūn- yathāpraṇītaṃ śāstraṃ samyagdhārayata /",
  "SA16hvsatssu:1254": "iti /",
  "SA16hvsatssu:1255": "ataḥ sūtrādarthamādāya śāstraṃ nikāyānta rātmanā pṛthak sthāpyate /",
  "SA16hvsatssu:1256": "ataḥ śāstraṃ racayitavyam /",
  "SA16hvsatssu:1257": "kiñca bhagavān nānāsattvānāṃ santaraṇīyānāṃ kṛte lokādīni śāstramukhānyuktavān /",
  "SA16hvsatssu:1258": "yathā svātyādayo 'pratipadyamānā bhrāntamatayo 'bhūvan /",
  "SA16hvsatssu:1259": "svātyādayo bhikṣava āhuḥ- tadevedaṃ vijñānaṃ sandhāvati saṃsarati /",
  "SA16hvsatssu:1260": "ananyaditi /",
  "SA16hvsatssu:1261": "bhagavānevamādinā nānādharmamupadiṣṭavān /",
  "SA16hvsatssu:1262": "vinā śāstraṃ kathamarthaḥ pratipadyeta /",
  "SA16hvsatssu:1263": "ityādibhiḥ kāraṇaiḥ śāstraṃ viracayitavyam //",
  "SA16hvsatssu:1264": "śāstrasthāpanavargastrayodaśaḥ /",
  "SA16hvsatssu:1265": "14 śāstramukhavargaḥ",
  "SA16hvsatssu:1266": "lokamukhaṃ paramārthamukhamiti dvimukhaṃ /",
  "SA16hvsatssu:1267": "lokamukhataḥ astyātmā ityucyate /",
  "SA16hvsatssu:1268": "yathoktaṃ sūtre-",
  "SA16hvsatssu:1269": "ātmā hi ātmano nāthaḥ ko nu nāthaḥ paro bhavet /",
  "SA16hvsatssu:1270": "ātmanaiva kṛtaṃ puṇyaṃ ātmanaiva viśudhyate /",
  "SA16hvsatssu:1271": "ātmanaiva kṛtaṃ pāpamātmanā saṃkliśyate // iti /",
  "SA16hvsatssu:1272": "[SSS_41]",
  "SA16hvsatssu:1273": "kiñcoktaṃ sūtre- śāśvataṃ manovijñānam /",
  "SA16hvsatssu:1274": "iti /",
  "SA16hvsatssu:1275": "āha ca- dīrgharātraṃ bhāvitacitto mṛta ūrdhvajanmabhāk bhavati /",
  "SA16hvsatssu:1276": "iti /",
  "SA16hvsatssu:1277": "kiñcāha kārakaḥ karma karoti,",
  "SA16hvsatssu:1278": "kārakaḥ svayamanubhavati /",
  "SA16hvsatssu:1279": "iti /",
  "SA16hvsatssu:1280": "amukaḥ sattvo 'trotpadyate ityādi sarvaṃ lokamukhenoktam,",
  "SA16hvsatssu:1281": "paramārthamukhatastūcyate sarvaṃ śūnyamasat iti /",
  "SA16hvsatssu:1282": "yathoktaṃ sūtre eṣu pañcasu skandheṣu nāstyātmā vā ātmīyaṃ vā /",
  "SA16hvsatssu:1283": "cittañca samīraṇajvalanavat pratikṣaṇavināśi /",
  "SA16hvsatssu:1284": "asti karma asti karmaphalam,",
  "SA16hvsatssu:1285": "kārakastu nopalabhyate /",
  "SA16hvsatssu:1286": "iti /",
  "SA16hvsatssu:1287": "yathā bhagavān āha- skandhānāṃ santatyāsti saṃsāra iti /",
  "SA16hvsatssu:1288": "(2) anyadasti dvividhaṃ śāstramukham vyavahāramukhamāryamukham iti /",
  "SA16hvsatssu:1289": "vyavahāramukhamiti /",
  "SA16hvsatssu:1290": "vyavahārata ucyamānam,",
  "SA16hvsatssu:1291": "[yathā] candraḥ kṣīyata iti /",
  "SA16hvsatssu:1292": "vastutastu candro na kṣīyate /",
  "SA16hvsatssu:1293": "[yathā vā] mṛgā ramāteti snuṣāṃ māteti vadanti /",
  "SA16hvsatssu:1294": "na vastutaḥ sā mātā /",
  "SA16hvsatssu:1295": "yathoktaṃ sūtre- jihvā rasaṃ vijānāti iti /",
  "SA16hvsatssu:1296": "jihvāvijñānaṃ rasaṃ vijānāti na tu jihvā /",
  "SA16hvsatssu:1297": "yathā śaktipratihataṃ puruṣaṃ prati vadanti puruṣo 'yaṃ duḥkhaṃ vijānātīti /",
  "SA16hvsatssu:1298": "vijñānantu duḥkhaṃ vijānāti,",
  "SA16hvsatssu:1299": "na tu puruṣaḥ /",
  "SA16hvsatssu:1300": "yathā vā daridraḥ puruṣaḥ prabhuriti vyapadiśyate /",
  "SA16hvsatssu:1301": "buddho 'pi puruṣavaśāt prabhuriti khyāpayati /",
  "SA16hvsatssu:1302": "kiñca bhagavān tīrthikānākārayati brāhmaṇāniti śramaṇāniti ca /",
  "SA16hvsatssu:1303": "kṣatriyabrāhmaṇādaya iva buddho 'pi vyavahārataḥ pūjyo bhavati /",
  "SA16hvsatssu:1304": "ekameva yathā bhājanaṃ deśavaśāt vibhinnanāmakam,",
  "SA16hvsatssu:1305": "buddho 'pi nāmānuyāti /",
  "SA16hvsatssu:1306": "yathā bhagavānāha- ahaṃ vaiśālīṃ paścimā [valoka]mavalokayāmīti /",
  "SA16hvsatssu:1307": "evamādivacanaṃ vyavahāramanuvartata iti vyavahāramukhamityucyate /",
  "SA16hvsatssu:1308": "[SSS_42]",
  "SA16hvsatssu:1309": "āryamukhamiti /",
  "SA16hvsatssu:1310": "yathoktaṃ sūtre- pratītyasamutpannaṃ vijñānaṃ cakṣurādīnāmindriyāṇāṃ mūlaṃ mahāsamudravat /",
  "SA16hvsatssu:1311": "yathāha sūtram- skandhāyatanadhātūnāṃ pratyayāḥ sāmagrīmātram na kārakaḥ nāpi vedakaḥ iti /",
  "SA16hvsatssu:1312": "sarvaṃ duḥkhamiti cāha /",
  "SA16hvsatssu:1313": "yathoktaṃ sūtre- yat laukikā vadanti sukhamiti [tat] āryā duḥkhaṃ vadanti /",
  "SA16hvsatssu:1314": "yat āryā duḥkhaṃ vadanti [tat]laukikāḥ sukhaṃ vadanti /",
  "SA16hvsatssu:1315": "iti /",
  "SA16hvsatssu:1316": "abhidheyāḥ śūnyā animittā ityādi ca /",
  "SA16hvsatssu:1317": "tat āryamukhamityucyate /",
  "SA16hvsatssu:1318": "(3) traikālika śāstramukham /",
  "SA16hvsatssu:1319": "yatra rūpamityākhyāyate tatra yadatītaṃ yadanāgataṃ vartamānam sarvaṃ tat rūpamityucyate /",
  "SA16hvsatssu:1320": "idaṃ laukikaṃ śāstramukham /",
  "SA16hvsatssu:1321": "(4) asti cediti śāstramukham /",
  "SA16hvsatssu:1322": "[yathā] sparśo 'sti cet,",
  "SA16hvsatssu:1323": "so 'vaśyaṃ ṣaḍāyatanamupādāya bhavati /",
  "SA16hvsatssu:1324": "na tu sarvaṃ ṣaḍāyatanaṃ sparśasya hetūkriyate /",
  "SA16hvsatssu:1325": "tṛṣṇasti cet avaśyaṃ sā vedanāmupādāyaṃ bhavati /",
  "SA16hvsatssu:1326": "na tu sarvā vedanā tṛṣṇāyā hetūkriyate /",
  "SA16hvsatssu:1327": "kadācit samagraheturucyate yathā sparśapratyayā vedanā iti /",
  "SA16hvsatssu:1328": "kadācidasamagra heturucyate yathā vedanāpratyayā tṛṣṇā iti /",
  "SA16hvsatssu:1329": "na tūcyate avidyeti /",
  "SA16hvsatssu:1330": "kadācidanyathocyate /",
  "SA16hvsatssu:1331": "yathoktaṃ sūtre- prītamanasaḥ kāyaḥ praśrabhyate /",
  "SA16hvsatssu:1332": "aprītasyāpi tribhirdhyānaiḥkāyaḥ praśrabhyate /",
  "SA16hvsatssu:1333": "praśrabdha[kāyaḥ] sukhaṃ vedayate /",
  "SA16hvsatssu:1334": "iti ca caturbhirdhyānaiḥ prasrabdhimānapi na sukhaṃ vedayate /",
  "SA16hvsatssu:1335": "itīdamanyathā vacanam /",
  "SA16hvsatssu:1336": "(5) utsargo 'pavāda iti dvividhaṃ śāstramukham /",
  "SA16hvsatssu:1337": "yathoktaṃ sūtre- yaścai- tyavandanāya pādāvutkṣipati sa āyuṣo 'nte deveṣūtpadyate iti /",
  "SA16hvsatssu:1338": "ayamutsargaḥ /",
  "SA16hvsatssu:1339": "sūtrāntaramāha- anantaryasya kartā na deveṣūtpadyata iti /",
  "SA16hvsatssu:1340": "ayamapavādaḥ /",
  "SA16hvsatssu:1341": "uktañca sūtre- kāmānāmanubhavitā nāpāpakaṃ karoti iti /",
  "SA16hvsatssu:1342": "ayamutsargaḥ /",
  "SA16hvsatssu:1343": "srotaāpannaḥ puruṣaḥ kāmānupabhuñjāno 'pi na durgatipatanīyaṃ karma karoti iti /",
  "SA16hvsatssu:1344": "ayamapavādaḥ /",
  "SA16hvsatssu:1345": "api coktaṃ sūtre- cakṣuḥ pratītya rūpañca cakṣurvijñānamutpadyate iti /",
  "SA16hvsatssu:1346": "ayamutsargaḥ /",
  "SA16hvsatssu:1347": "yadi tadaiva sarvāṇi rūpāṇi pratītya cakṣurvijñānamutpadyata [SSS_43] iti vadet /",
  "SA16hvsatssu:1348": "tadayuktam /",
  "SA16hvsatssu:1349": "atha coktaṃ sūtre- śrotraṃ pratītya śabdañca śrotravijñānamutpadyate na cakṣurvijñānam /",
  "SA16hvsatssu:1350": "iti /",
  "SA16hvsatssu:1351": "ayamapavādaḥ /",
  "SA16hvsatssu:1352": "utsargo 'pavādaśca sarvaḥ sayuktiko na dharmalakṣaṇavilomakaḥ /",
  "SA16hvsatssu:1353": "(6) aparamasti dvividhaṃ śāstramukham- viniścitamaviniścitamiti /",
  "SA16hvsatssu:1354": "viniścitam- yathocyate- buddhaḥ sarvajñaḥ puruṣa iti /",
  "SA16hvsatssu:1355": "bhagavato bhāṣitaḥ paramārtho dharmaḥ /",
  "SA16hvsatssu:1356": "bhagavataḥ śrāvakāḥ samyagācāraśīlā iti /",
  "SA16hvsatssu:1357": "kiñcāha- sarve saṃskṛtadharmā anityā duḥkhāḥ śūnyā anātmānaḥ [teṣāṃ]nirodho nirvāṇam ityādi mukhaṃ viniścitam /",
  "SA16hvsatssu:1358": "aviniścitam- yadyucyate mriyamāṇo jāyata iti /",
  "SA16hvsatssu:1359": "tadaviniścitam /",
  "SA16hvsatssu:1360": "satyāṃ tṛṣṇāyāṃ jāyate /",
  "SA16hvsatssu:1361": "tṛṣṇākṣaye nirudhyate /",
  "SA16hvsatssu:1362": "kiñcoktaṃ sūtre- samāhitasya tattvajñānamutpadyata iti /",
  "SA16hvsatssu:1363": "idamapi aviniścitam /",
  "SA16hvsatssu:1364": "āryāṇāṃ samādhilābhināṃ tattvajñānamutpadyate /",
  "SA16hvsatssu:1365": "na tu tīrthikānāṃ labdhasamādhikānāmapi /",
  "SA16hvsatssu:1366": "yathāha sūtram- yadabhilaṣitaṃ tallabhyate iti /",
  "SA16hvsatssu:1367": "idamapi aviniścitam /",
  "SA16hvsatssu:1368": "kadācittu na labhyate /",
  "SA16hvsatssu:1369": "yadāha- ṣaḍāyatanaṃ sparśajanakam iti /",
  "SA16hvsatssu:1370": "idamapi aviniścitam /",
  "SA16hvsatssu:1371": "kiñcijjanakaṃ kiñcinna janakam /",
  "SA16hvsatssu:1372": "evamādyaviniścitamukham /",
  "SA16hvsatssu:1373": "(7) atha kṛtakākṛtakaśāstramukham /",
  "SA16hvsatssu:1374": "yathocyate- adbhuta mūlikā surabhipuṣpañca na vātarogapratikūlam iti /",
  "SA16hvsatssu:1375": "āha- kovidārapuṣpaṃ vātarogapratikūlam iti /",
  "SA16hvsatssu:1376": "ādyasya manuṣyapuṣpatvāt na vātarogapratikūlamityucyate /",
  "SA16hvsatssu:1377": "dvitīyasya divyapuṣpatvāt vātarogapratikūlamityucyate /",
  "SA16hvsatssu:1378": "kiñca vadanti tisro vedanā- duḥkhā vedanā sukhā vedanā aduḥkhāsukhā vedanā iti /",
  "SA16hvsatssu:1379": "sūtrāntaramāha- vidyamānāḥ sarvā vedanā duḥkhamiti /",
  "SA16hvsatssu:1380": "trividhaṃ duḥkhaṃ- duḥkha- duḥkhaṃ,",
  "SA16hvsatssu:1381": "vipariṇāmaduḥkhaṃ saṃskāra duḥkhamiti /",
  "SA16hvsatssu:1382": "tadarthamāha- vidyamānāḥ sarvā vedanā duḥkhamiti /",
  "SA16hvsatssu:1383": "āha ca- duḥkhamidaṃ trividhaṃ navaṃ purāṇaṃ madhyamiti /",
  "SA16hvsatssu:1384": "aciravedanāyāṃ sukham /",
  "SA16hvsatssu:1385": "ciranirvede duḥkham /",
  "SA16hvsatssu:1386": "madhyame upekṣā /",
  "SA16hvsatssu:1387": "kiñcāha- abhisambuddhatvāt parivrāṭ iti /",
  "SA16hvsatssu:1388": "anabhisambuddho 'ṣi parivrāṭ bhavati /",
  "SA16hvsatssu:1389": "evamādilakṣaṇānāṃ hetuta ākhyā bhavati /",
  "SA16hvsatssu:1390": "[SSS_44]",
  "SA16hvsatssu:1391": "(8) pratyāsattiḥ śāstramukham /",
  "SA16hvsatssu:1392": "yathā bhagavānavocabhdikṣūn- prajahata prapañcam,",
  "SA16hvsatssu:1393": "tadā nirvāṇaṃ labhadhve iti /",
  "SA16hvsatssu:1394": "alabdhe 'pi pratyāsattyā labhadhve ityucyate /",
  "SA16hvsatssu:1395": "(9) lakṣaṇasāmyaṃ śāstramukham /",
  "SA16hvsatssu:1396": "yathā ekavastukathane anyadapi vastu samalakṣaṇamuktaṃ bhavati /",
  "SA16hvsatssu:1397": "yathā cāha bhagavān- laghuparivṛttaṃ cittam /",
  "SA16hvsatssu:1398": "tadā anye 'pi caittadharmā uktā bhavanti /",
  "SA16hvsatssu:1399": "(10) bhūyo 'nuvartanaṃ śāstramukham /",
  "SA16hvsatssu:1400": "yathā bhagavānā ha- ya udayavyayalakṣaṇadṛṣṭidvayaṃ na prajānāti sa sarvaḥ sarāgī bhavati /",
  "SA16hvsatssu:1401": "yastu prajānāti sa vītarāgo bhavati /",
  "SA16hvsatssu:1402": "iti /",
  "SA16hvsatssu:1403": "srotaāpanna udayavyayalakṣaṇadvitayadṛṣṭiṃ jānannapi sarāgo bhavati /",
  "SA16hvsatssu:1404": "tatprajānānāṃ bhūyastvena paraṃ vītarāgā bhavanti /",
  "SA16hvsatssu:1405": "(11) kāraṇe kāryopacāraḥ śāstramukham /",
  "SA16hvsatssu:1406": "yathocyate- annadānaṃ prayacchati pañca guṇān- āyuḥ varṇaṃ balaṃ sukhaṃ pratibhānam iti /",
  "SA16hvsatssu:1407": "vastutastu nāyurādīn pañca guṇān prayacchati /",
  "SA16hvsatssu:1408": "api tu taddhetūn prayacchati /",
  "SA16hvsatssu:1409": "kiñcāhuḥ kārṣāpaṇamadyata iti /",
  "SA16hvsatssu:1410": "kārṣāpaṇaṃ nādanīyam /",
  "SA16hvsatssu:1411": "api tu kārṣāpaṇamupādāya labdhamadyate ityataḥ kārṣāpaṇamadyata ityucyate /",
  "SA16hvsatssu:1412": "yathāha sūtram- strīpuruṣau malam iti /",
  "SA16hvsatssu:1413": "na vastuto malam /",
  "SA16hvsatssu:1414": "āsaṅgādikleśamalahetutvāt /",
  "SA16hvsatssu:1415": "malamityucyate /",
  "SA16hvsatssu:1416": "kiñcāha- pañca viṣayāḥ kāmā iti /",
  "SA16hvsatssu:1417": "na vastutaḥ kāmāḥ /",
  "SA16hvsatssu:1418": "kāmajanakatvāt /",
  "SA16hvsatssu:1419": "kāmā ityucyante /",
  "SA16hvsatssu:1420": "sukhakāraṇaṃ sukhamityucyate /",
  "SA16hvsatssu:1421": "yathā vadanti- upacitadharmāṇaṃ puruṣaṃ ayaṃ puruṣaḥ sukha iti /",
  "SA16hvsatssu:1422": "duḥkhakāraṇaṃ duḥkhamityucyate /",
  "SA16hvsatssu:1423": "yathā vadanti- mūḍhaiḥ saha saṃvāso duḥkhamiti /",
  "SA16hvsatssu:1424": "yathā vadanti sukho 'gniḥ duḥkho 'gniriti /",
  "SA16hvsatssu:1425": "āhuśca- āyurheturāyuriti /",
  "SA16hvsatssu:1426": "yathoktaṃ gāthāyām-",
  "SA16hvsatssu:1427": "janmopakaraṇasampacca bāhyaṃ jīvitamasti hi /",
  "SA16hvsatssu:1428": "dhanahārī yathā nṝṇāṃ jīvitāpahṛducyate // iti /",
  "SA16hvsatssu:1429": "āhuścāsravaheturāsrava iti /",
  "SA16hvsatssu:1430": "yathāha saptāsravasūtram- tatra dvau vastuta āsravau,",
  "SA16hvsatssu:1431": "amyāni pacca vastūni āsravakāraṇāni /",
  "SA16hvsatssu:1432": "[SSS_45]",
  "SA16hvsatssu:1433": "kārye kāraṇopacāraścāsti /",
  "SA16hvsatssu:1434": "yathā bhagavānāha- mayā pūrvakarmānubhavitavyamiti /",
  "SA16hvsatssu:1435": "karmaphalamanubhavitavyamityarthaḥ /",
  "SA16hvsatssu:1436": "evamādīni bahūni śāstramukhāni parijñātavyāni //",
  "SA16hvsatssu:1437": "śāstramukhavargaścaturdaśaḥ /",
  "SA16hvsatssu:1438": "15 śāstrapraśaṃsāvargaḥ",
  "SA16hvsatssu:1439": "śāstramidamabhyasitavyam kasmāt /",
  "SA16hvsatssu:1440": "śāstramabhyasan puruṣadharmajñānaṃ labhate /",
  "SA16hvsatssu:1441": "yathoktaṃ sūsre- dvau puruṣau staḥ jño 'jñaśca /",
  "SA16hvsatssu:1442": "yaḥ skandhadhātvāyatanadvādaśanidānakāraṇakāryādidharmavivekākuśalaḥ so 'jñaḥ /",
  "SA16hvsatssu:1443": "yastu kuśalaḥ, sa jña iti /",
  "SA16hvsatssu:1444": "śāstre cāsmin skandhadhātvāyatanādīni samyagvivicyante /",
  "SA16hvsatssu:1445": "ata idaṃ śāstramupādāya puruṣadharmajñānaṃ labhyate /",
  "SA16hvsatssu:1446": "itīdamabhyasitavyam /",
  "SA16hvsatssu:1447": "etacchāstrābhyāsādaprākṛto bhavati /",
  "SA16hvsatssu:1448": "prākṛto 'prākṛta iti dvau puruṣau staḥ /",
  "SA16hvsatssu:1449": "yathā vadanti- kaścinmuṇḍitakeśaśmaśruko dharmapaṭaṃ paridadhānaḥ parigṛhītabuddheryāpatho 'pi bhagavacchāsanād dūrībhūtaḥ /",
  "SA16hvsatssu:1450": "śraddhendriyādyasamanvāgamāt /",
  "SA16hvsatssu:1451": "yastu śraddhendriyādisamanvāgataḥ sa gṛhastho 'pi aprākṛta ityucyate /",
  "SA16hvsatssu:1452": "yathoktaṃ sūtre- caturvidhāḥ puruṣāḥ kaścit saṅghasyeryāpathe 'vatīrṇaḥ na saṅghagaṇitaḥ /",
  "SA16hvsatssu:1453": "kaścit saṅghagaṇito na saṅghasyeryāpathe 'vatīrṇaḥ /",
  "SA16hvsatssu:1454": "kaścit saṅgheryāpathe saṅghagaṇanāyāñcāvatīrṇaḥ /",
  "SA16hvsatssu:1455": "kaścinna saṅgheryāpathe 'vatīrṇo nāpi saṅghagaṇanāyām /",
  "SA16hvsatssu:1456": "ādyaḥ pravrajitaḥ prākṛtaḥ /",
  "SA16hvsatssu:1457": "anantaro gṛhastha āryaḥ /",
  "SA16hvsatssu:1458": "tṛtīyaḥ pravrajitaḥ āryaḥ /",
  "SA16hvsatssu:1459": "caturtho gṛhastha prākṛtaḥ /",
  "SA16hvsatssu:1460": "iti /",
  "SA16hvsatssu:1461": "anena hetunā śraddhendriyādivirahito na saṅghagaṇānāyāmavatarati /",
  "SA16hvsatssu:1462": "ataḥ śradvendriyādīnāṃ kṛta udyogaḥ kāryaḥ /",
  "SA16hvsatssu:1463": "śraddhendriyalipsunā bhagavacchāsanaṃ śrutvā uddiṣṭaṃ prātimokṣamādāya yathāvaccaritavyam /",
  "SA16hvsatssu:1464": "ato 'bhyasitavyamidaṃ buddhadharmaśāstram /",
  "SA16hvsatssu:1465": "kiñcānena śāstreṇa dvividhaṃ hitaṃ bhavati ātmahitaṃ parahitamiti /",
  "SA16hvsatssu:1466": "yathoktaṃ sūtre- caturvidhāḥ puruṣāḥ /",
  "SA16hvsatssu:1467": "kaścidātmahitāya pratipanno na parahitāya /",
  "SA16hvsatssu:1468": "kaścit parahitāya pratipanno nātmahitāya /",
  "SA16hvsatssu:1469": "kaścidātmahitāya ca pratipannaḥ parahitāya ca /",
  "SA16hvsatssu:1470": "kaścinnaivātmahitāya [SSS_46] pratipanno na parahitāya iti /",
  "SA16hvsatssu:1471": "ya ātmanā śīlādīn sampādayati na parān śīlādiṣu sthāpayati /",
  "SA16hvsatssu:1472": "sa ātmahitāya pratipannaḥ /",
  "SA16hvsatssu:1473": "evaṃ caturdhā /",
  "SA16hvsatssu:1474": "yat kaścidātmahitāya pratipanno 'pi pareṣāñca dānādimahāphalaṃ sampādayati /",
  "SA16hvsatssu:1475": "tadapi parahitam /",
  "SA16hvsatssu:1476": "tatra buddhānusmṛte rnedaṃ hitamucyate /",
  "SA16hvsatssu:1477": "yadi kaścit parasya dharmopadeśāya pratipannaḥ /",
  "SA16hvsatssu:1478": "tat parahitam /",
  "SA16hvsatssu:1479": "sa ātmanā dharmacaryāmanuvartamāno 'pi parārthamupadeśāt ātmano 'pi hitamanuprāpnoti /",
  "SA16hvsatssu:1480": "yathoktaṃ sūtre- parasyadharmamupadiśan pañcavidhaṃ hitaṃ labhate iti /",
  "SA16hvsatssu:1481": "tatra buddhānusmṛterapi nedamucyate /",
  "SA16hvsatssu:1482": "tatra pravacanamātrasyottamaṃ hitaṃ bhavati yadyathoktamācarata āsravāḥ kṣīyante iti /",
  "SA16hvsatssu:1483": "ato dharmasya prakktā parahitāya pratipannaḥ /",
  "SA16hvsatssu:1484": "sa sahitatvācca puruṣeṣūttamaḥ /",
  "SA16hvsatssu:1485": "tadyathā raseṣu maṇḍam /",
  "SA16hvsatssu:1486": "atha sa puruṣa idānīṃ jyotiṣi sthitaḥ paścādapi jyotiḥ parāyaṇo bhavati /",
  "SA16hvsatssu:1487": "laukikāḥ sarve bhūyasā tamastamaḥ parāyaṇāḥ jyotiṣo jyotiḥ parāyaṇā vā /",
  "SA16hvsatssu:1488": "yaḥ kaścid buddhaśāsanamācarati sa tamaso jyotiḥ parāyaṇaḥ jyotiṣo jyotiḥ parāyaṇo vā bhavati /",
  "SA16hvsatssu:1489": "kasmāt /",
  "SA16hvsatssu:1490": "dānādīnācaran na [tādṛśaṃ] hitaṃ vindate yādṛśaṃ buddhadharmaṃ śṛṇvan [vindate] /",
  "SA16hvsatssu:1491": "yaścālpa[mapi] buddhapravacanaṃ śṛṇoti sa prativedhajñānalābhī san sarvakleśān bhaṅktvā apramāṇahitaṃ prasavati /",
  "SA16hvsatssu:1492": "yaktoktaṃ sūtre- catvāraḥ pudgalāḥ- tamastamaḥparāyaṇaḥ tamojyotiḥparāyaṇaḥ jyotirjyotiḥ parāyaṇaḥ jyotistamaḥparāyaṇaḥ iti /",
  "SA16hvsatssu:1493": "kiñca caturvidhāḥ parāyaṇāḥ anussrotogāmī pratisrotogāmī sthitātmā,",
  "SA16hvsatssu:1494": "tīrṇaḥ pāraṅgata iti /",
  "SA16hvsatssu:1495": "yaścittaikāgryeṇa bhagavaddharmaṃ śṛṇoti sa eva pañca nīvaraṇāni prahāya saptabodhyaṅgāni bhāvayati /",
  "SA16hvsatssu:1496": "ataḥ sa pratiruddhasaṃsārasrotāḥ pratīkūla ityucyate /",
  "SA16hvsatssu:1497": "sa ca sthitātmā pāraṅgataśca bhavati /",
  "SA16hvsatssu:1498": "punaścaturvidhāḥ puruṣāḥ- sadābhavanimagnaḥ kañcit kālaṃ bhavānnirgatya punarnimagnaḥ,",
  "SA16hvsatssu:1499": "bhavanirgamaparīkṣakaḥ bhavapāraṅgata iti /",
  "SA16hvsatssu:1500": "yo nirvāṇagāmiśraddhādiguṇānnotpādayati /",
  "SA16hvsatssu:1501": "sa sadā bhavanimagnaḥ /",
  "SA16hvsatssu:1502": "kaścit laukikaśraddhādīnutpādya na dṛḍhayati panaḥ parihīyate /",
  "SA16hvsatssu:1503": "sa kañcit kālaṃ nirgatya punarnimagnaḥ /",
  "SA16hvsatssu:1504": "yaḥ śraddhādīnutpādya śubhāśubhaṃ vivecayati sa nirgamaparīkṣakaḥ /",
  "SA16hvsatssu:1505": "yaḥ nirvāṇagāmiśraddhādīnupasampādya bhāvayati sa pāraṅgataḥ /",
  "SA16hvsatssu:1506": "yo bhagavaddharmasya samyagarthaṃ vetti sa naiva sadā nimagno bhavati /",
  "SA16hvsatssu:1507": "sa muhūrtaṃ parihīno 'pi nātyantaṃ parihīyate /",
  "SA16hvsatssu:1508": "[SSS_47]",
  "SA16hvsatssu:1509": "sa ca guṇābhāvayitetyucyate yaḥ kāyena śīlaṃ manasā prajñāṃ ca bhāvayati sa kiñcid duṣkarma kurvannapi durgatau patati /",
  "SA16hvsatssu:1510": "yastu bhāvayati kāyena śīlaṃ manasā prajñāṃ sa bahu duṣkarma kurvannapi na durgatau patati /",
  "SA16hvsatssu:1511": "kāyasya bhāvayitā śrutaprajñābhyāṃ kāyavedanācaittān bhāvayati /",
  "SA16hvsatssu:1512": "kāyaṃ bhāvayan krameṇa śīlasamādhiprajñāskandhānutpādya karmāṇi prajahāti /",
  "SA16hvsatssu:1513": "karmaṇāṃ prahāṇāt saṃsāro 'pi nirudhyate /",
  "SA16hvsatssu:1514": "- uktañca sūtre caturvidhāḥ puruṣāḥ- kecit agambhīratīkṣṇānuyāḥ,",
  "SA16hvsatssu:1515": "kecit atīkṣṇagambhīrānuśayāḥ,",
  "SA16hvsatssu:1516": "kecidgambhīratīkṣṇānuśayā,",
  "SA16hvsatssu:1517": "kecidagambhīrātīkṣṇānuśayāḥ /",
  "SA16hvsatssu:1518": "ādyaḥ adhimātrānuśayaḥ kāle kāla āgacchati /",
  "SA16hvsatssu:1519": "samanantaro yo mṛdumadhyānuśayaḥ sa sadāgatya cittaniviṣṭo bhavati /",
  "SA16hvsatssu:1520": "tṛtīyo yo 'dhimātrānuśayaḥ so 'pi āgatya cittaniviṣṭaḥ /",
  "SA16hvsatssu:1521": "caturtho yo mṛdumadhyānuśayaḥ sa kaśmiṃñcitkāla āgacchati /",
  "SA16hvsatssu:1522": "sa yadi bhagavataḥ śāsane samyacchāsraṃ śṛṇoti /",
  "SA16hvsatssu:1523": "sa tīkṣṇagabhīrākhyadvividhānanuśayān prajahāti /",
  "SA16hvsatssu:1524": "bhagavaddharmasya samyagarthaṃ yo vetti /",
  "SA16hvsatssu:1525": "tasya nātmavyābādhā na paravyābādhā bhavati /",
  "SA16hvsatssu:1526": "tīrthikāḥśīlamātradhāriṇaḥ svakāyameva vyābādhante /",
  "SA16hvsatssu:1527": "nāsti puṇyapāpaṃ [nāsti] karmaphalamiti mithyādṛṣṭau yaḥ patati saparāneva vyābādhate /",
  "SA16hvsatssu:1528": "yaddānamācarati sa ātmānamapi vyābādhate parānapi vyābādhate /",
  "SA16hvsatssu:1529": "yathādhvare bahavaḥ paśavo hanyante /",
  "SA16hvsatssu:1530": "yastu bhagavaddharmasyārthaṃ vetti /",
  "SA16hvsatssu:1531": "sa hitameva kurvan nātmānaṃ byābādhate /",
  "SA16hvsatssu:1532": "nāpi parān /",
  "SA16hvsatssu:1533": "yathā dhyānasamādhimaitrīkaruṇānāṃ lābhī /",
  "SA16hvsatssu:1534": "ato 'bhyasitavyamidaṃ bhagavacchāsanaśāstram /",
  "SA16hvsatssu:1535": "etacchāsrābhyāsī samyagarthaveditvāt kathyo bhavati /",
  "SA16hvsatssu:1536": "yathoktaṃ sūtre kathāsamprayogeṇa [pudgalo] veditavyo yadi vā kathyo yadi vākathya iti /",
  "SA16hvsatssu:1537": "yo viduṣāṃ dharmaṃ pṛṣṭhaḥ sthānāsthāne na santiṣṭhati /",
  "SA16hvsatssu:1538": "parikalpe na santiṣṭhati /",
  "SA16hvsatssu:1539": "pratipadāyāṃ na santiṣṭhati /",
  "SA16hvsatssu:1540": "ayamakathyo bhavati /",
  "SA16hvsatssu:1541": "tadviparītaḥ kathya iti /",
  "SA16hvsatssu:1542": "viduṣāṃ dharme na tiṣṭhatīti /",
  "SA16hvsatssu:1543": "vādī samyak prajñānenārthagatiṃ jñātvā paścātprayogamādatte /",
  "SA16hvsatssu:1544": "so 'syājñatvāt na grāhyaḥ /",
  "SA16hvsatssu:1545": "yathā nāthaputrādayaḥ svayaṃ vadanti asmākaṃ śāstā āptaḥ tadvacanamevānuvartāmaha iti /",
  "SA16hvsatssu:1546": "sthānāsthāne na santiṣṭhatīti /",
  "SA16hvsatssu:1547": "hetuprayoge na tiṣṭhati /",
  "SA16hvsatssu:1548": "tīrthikādīnāṃ dvidhā hetuḥ sādhāraṇahetuḥ viśeṣaheturiti /",
  "SA16hvsatssu:1549": "pareṇa sādhāraṇahetāvukte asādhāraṇahetunā prativadanti /",
  "SA16hvsatssu:1550": "asādhāraṇahetāvukte sādhāraṇahetunā prativadanti /",
  "SA16hvsatssu:1551": "evaṃ dvividhahetāvapi na tiṣṭhanti /",
  "SA16hvsatssu:1552": "parikalpe na santiṣṭhati iti /",
  "SA16hvsatssu:1553": "dṛṣṭānte na [SSS_48] tiṣṭhati /",
  "SA16hvsatssu:1554": "pratipadāyāṃ na santiṣṭhatīti /",
  "SA16hvsatssu:1555": "vādapaddhatau na tiṣṭhati /",
  "SA16hvsatssu:1556": "yathā ha- mā paruṣavacanamuccāraya /",
  "SA16hvsatssu:1557": "mā tyaja pratijñārtham /",
  "SA16hvsatssu:1558": "yatnenopāyaṃ śikṣaya saṃvillābhāya /",
  "SA16hvsatssu:1559": "ātmano vā mānasikī tuṣṭhiḥ āryapravacanadharmaḥ iti /",
  "SA16hvsatssu:1560": "tatra yo bhagavaddharma samyak jñātvā pravakti sa kathyo bhavati / nānye /",
  "SA16hvsatssu:1561": "akathya iti /",
  "SA16hvsatssu:1562": "ya [ekāṃśa]vyākaraṇīyaṃ praśnaṃ nai[kāṃśena] vyākaroti /",
  "SA16hvsatssu:1563": "vibhajya vyākaraṇīyaṃ praśnaṃ na vibhajya vyākaroti /",
  "SA16hvsatssu:1564": "pratipṛcchāvyākaraṇīyaṃ praśnaṃ na patipṛcchya vyākaroti sthapanīyaṃ praśnaṃ na sthapayitvā vyākaroti /",
  "SA16hvsatssu:1565": "tadviparītaḥ kathyaḥ /",
  "SA16hvsatssu:1566": "ekāṃśa vyākaraṇīyaḥ praśna iti /",
  "SA16hvsatssu:1567": "[tatra] eka eva heturasti /",
  "SA16hvsatssu:1568": "[tena] yathā buddho bhagavān [tathā] loke nāsti tatsama itīdṛśamanumānaṃ bhavati /",
  "SA16hvsatssu:1569": "vibhajyavyākaraṇīyaḥ praśna iti /",
  "SA16hvsatssu:1570": "punarasti kāraṇaṃ [vibhajya vyākaraṇasya] /",
  "SA16hvsatssu:1571": "yathā mṛtasantānādayaḥ [punarutpatsyant] iti /",
  "SA16hvsatssu:1572": "paripṛcchāvyākaraṇīyaḥ praśna iti /",
  "SA16hvsatssu:1573": "yathā kaścitpṛcchati /",
  "SA16hvsatssu:1574": "anyaḥ punaḥ paripṛcchaya vyākaroti /",
  "SA16hvsatssu:1575": "sthapanīyaḥ praśna iti yo dharmo 'bhūtarūpaḥ kintu prajñaptisan /",
  "SA16hvsatssu:1576": "sa dharmaḥ kimekaḥ uta nānā,",
  "SA16hvsatssu:1577": "kiṃ śāśvataḥ utāśāśvata ityādi yadi kaścit pṛcchati /",
  "SA16hvsatssu:1578": "nāyamartho vyākaraṇīyaḥ /",
  "SA16hvsatssu:1579": "bhagavacchāsanasya vettā kevalaṃ tat vetti /",
  "SA16hvsatssu:1580": "tasmādabhyasitavyamidaṃ bhagavacchāsanaśāsram /",
  "SA16hvsatssu:1581": "kiñca santi caturvidhāḥ puruṣāḥ- sāvadyaḥ badyabahulaḥ alpāvadyaḥ anavadya iti /",
  "SA16hvsatssu:1582": "sāvadya iti yasya kevalamakuśalaṃ naiko 'pi kuśaladharmo 'sti /",
  "SA16hvsatssu:1583": "vadyabahula iti /",
  "SA16hvsatssu:1584": "yasyākuśalaṃ bahu kuśalamalpam /",
  "SA16hvsatssu:1585": "alpavadya iti /",
  "SA16hvsatssu:1586": "yasya kuśalaṃ bahu akuśalamalpam /",
  "SA16hvsatssu:1587": "[SSS_49] anavadya iti /",
  "SA16hvsatssu:1588": "yasya kuśaladharmamātraṃ nākuśalam /",
  "SA16hvsatssu:1589": "bhagavacchāsanasya samyagarthavedī dvaividhyaṃ bhajate alpavadyo 'navadya iti /",
  "SA16hvsatssu:1590": "atha yo bhagavacchāsanasyārthaṃ vetti /",
  "SA16hvsatssu:1591": "tasya duḥkhavedanā parimitā /",
  "SA16hvsatssu:1592": "sa hi nirvāṇamavaśyaṃ prāpsyati //",
  "SA16hvsatssu:1593": "śāstrapraśaṃsāvargaḥ pañcadaśaḥ /",
  "SA16hvsatssu:1594": "16 caturdharmavargaḥ",
  "SA16hvsatssu:1595": "athaitacchāsrābhyāsī uttamaṃ saṅgrahadharmaṃ vindate /",
  "SA16hvsatssu:1596": "yathoktaṃ sūtre- catvāri saṅgrahavastūni- dānaṃ priyavacanamarthacaryā samānārthatā iti /",
  "SA16hvsatssu:1597": "dānam annavastrādīnām /",
  "SA16hvsatssu:1598": "dhanadānena saṃgṛhītāḥ sattvāḥ punarvikampyā bhavanti /",
  "SA16hvsatssu:1599": "priyavacanam yathāpriprāyaṃ bhāṣaṇam /",
  "SA16hvsatssu:1600": "idamapi duṣṭameva /",
  "SA16hvsatssu:1601": "tasyābhiprāyasya [svīyatayā] grahaṇāt /",
  "SA16hvsatssu:1602": "arthacarcā parārthaṃ hitākāṃkṣaṇam /",
  "SA16hvsatssu:1603": "yat sahetupratyayamanyasya kāryasiddhiṃ karoti /",
  "SA16hvsatssu:1604": "idamapi prakampyaṃ bhavati /",
  "SA16hvsatssu:1605": "samānārthatā /",
  "SA16hvsatssu:1606": "yathā śoke mode ca [pareṇa] sahaikībhavanam /",
  "SA16hvsatssu:1607": "iyaṃ samānārthatā /",
  "SA16hvsatssu:1608": "idaṃ kadācitprakampyam /",
  "SA16hvsatssu:1609": "yadi kaścit dharmadānapriyavacanārthacaryāsamānārthatābhiḥ sattvān saṅgṛhṇāti /",
  "SA16hvsatssu:1610": "tadā te sattvā na prakampyā bhavanti /",
  "SA16hvsatssu:1611": "dharmeṇa saṅgraho yadutaitacchāstrābhyāsaḥ /",
  "SA16hvsatssu:1612": "ato yatnena śikṣitavyam /",
  "SA16hvsatssu:1613": "etacchāstramabhyasan uttamaṃ śaraṇaṃ labhate /",
  "SA16hvsatssu:1614": "yathoktaṃ sūtre- dharmapratiśaraṇena bhavitavyam na pudgalapratiśaraṇeneti /",
  "SA16hvsatssu:1615": "yadyapi kaścidevaṃ vadet mayā bhagavataḥ sammukhāt śrutaṃ bhadantaśca sammukhādvā pūrvānte śrutamiti /",
  "SA16hvsatssu:1616": "tasyāśraddheyatvāt na tadvavacanamādeyam /",
  "SA16hvsatssu:1617": "yadvacanantu sūtre 'vatīrṇaṃ dharmalakṣaṇāviruddhaṃ vinayānuloimitañca tatpunarādeyaṃ syāt iti /",
  "SA16hvsatssu:1618": "sūtre 'vatīrṇamiti yat nītārthasūtre 'vatīrṇam /",
  "SA16hvsatssu:1619": "nītārthasūtrañca yasyārthagatirdharmalakṣaṇāviruddhā /",
  "SA16hvsatssu:1620": "dharmalakṣaṇañca yadvinayānulomakam /",
  "SA16hvsatssu:1621": "vinayaśca saṃvaraḥ /",
  "SA16hvsatssu:1622": "tadyathā kaścit saṃskṛtadharmāḥ śāśvatāḥ [SSS_50] sukhāḥ sātmāna iti bhāvayati /",
  "SA16hvsatssu:1623": "sa na kāmādīn prajahāti /",
  "SA16hvsatssu:1624": "anityā duḥkhā anātmāna iti yo bhāvayati /",
  "SA16hvsatssu:1625": "sa kāmādīn prajahāti /",
  "SA16hvsatssu:1626": "anityatādijñānameva dharmalakṣaṇam dharmo 'yaṃ śaraṇīkartavyo na pudgalāḥ /",
  "SA16hvsatssu:1627": "dharmapratiśaraṇaṃ vadatā sarve dharmāḥ saṅgṛhītā bhavanti /",
  "SA16hvsatssu:1628": "ataḥ punarucyate nitārthasūtrapratiśaraṇena bhavitavyaṃ na neyārthasūtrapratiśaraṇeneti /",
  "SA16hvsatssu:1629": "nītārthasūtrameva tṛtīyaṃ pratiśaraṇam /",
  "SA16hvsatssu:1630": "yaducyate arthapratiśaraṇena bhavitavyaṃ na vyañjanapratiśareṇa iti /",
  "SA16hvsatssu:1631": "yo 'yaṃ vyañjanārthaḥ sūtre 'vatīrṇo dharmalakṣaṇāvirodhī vinayānulomakaśca tatpratiśaraṇena bhavitavyam /",
  "SA16hvsatssu:1632": "jñānapratiśaraṇena bhavitavyaṃ na vijñānapratiśaraṇena iti /",
  "SA16hvsatssu:1633": "[vijñānaṃ] yat rūpādivijñānam /",
  "SA16hvsatssu:1634": "yathoktaṃ sūtre vijānātīti vijñānam /",
  "SA16hvsatssu:1635": "iti /",
  "SA16hvsatssu:1636": "jñānaṃ nāma yathābhūtadharmābhisamayaḥ /",
  "SA16hvsatssu:1637": "yathoktaṃ- rūpavedanāsaṃjñāsaṃskāravijñānāni yathābhūtaṃ prajānātīti jñānam /",
  "SA16hvsatssu:1638": "śūnyataiva yathābhūtam /",
  "SA16hvsatssu:1639": "ato yadvijñānapratilabdham,",
  "SA16hvsatssu:1640": "na tatpratiśaraṇena bhavitavyam /",
  "SA16hvsatssu:1641": "yā jñānapratiśaraṇatā saiva śūnyatāpratiśaraṇatā /",
  "SA16hvsatssu:1642": "tāmuttamapratiśaraṇatāṃ prativedhitukāmena idaṃ śāstramabhyasitavyam /",
  "SA16hvsatssu:1643": "uktañca sūtre- catvāri devamanuṣyāṇāṃ cakrāṇi śubhavardhakāni /",
  "SA16hvsatssu:1644": "pratirūpadeśavāsaḥ satparuṣopāśrayaḥ ātmanaḥ samyakpraṇidhānaṃ pūrve ca kṛtapuṇyatā /",
  "SA16hvsatssu:1645": "iti /",
  "SA16hvsatssu:1646": "pratirūpadeśavāso nāma yat pañcadūṣaṇavivikto madhyadeśaḥ /",
  "SA16hvsatssu:1647": "satpuruṣopāśrayo yat buddhādhvani janmanā saṅgamaḥ /",
  "SA16hvsatssu:1648": "pūrve ca kṛtapuṇyatā nāma yat bādhiryamūkatādyabhāvaḥ /",
  "SA16hvsatssu:1649": "ātmanaḥ samyak praṇidhānaṃ nāma samyak darśanamidam /",
  "SA16hvsatssu:1650": "samyak darśanañcāvaśryaṃbhagavacchāsanaśravaṇādutpadyate ityata idaṃ samyacchāsanaśāstramabhyasitavyam /",
  "SA16hvsatssu:1651": "asya śāstrasyādhyetā cāsminnevāyuṣi satyaprativedhākhyaṃ mahāsārārthaṃ labhate /",
  "SA16hvsatssu:1652": "yathoktaṃ sūtre- catvāraḥ sāradharmāḥ vacanasāraḥ samādhisāro darśanasāro vimuktisāra iti /",
  "SA16hvsatssu:1653": "[SSS_51] vacanasāra iti /",
  "SA16hvsatssu:1654": "sarve saṃskṛtā anityā duḥkhāḥ,",
  "SA16hvsatssu:1655": "sarve anātmānaḥ śāntaṃ nirodho nirvāṇamiti yadvacanam /",
  "SA16hvsatssu:1656": "ayaṃ vacanasāraḥ śrutamayaprajñāparipūraṇamityākhyāyate /",
  "SA16hvsatssu:1657": "imamupādāya pratilabdhaḥ samādhiścintāmayaprajñāparipūraṇamityucyate /",
  "SA16hvsatssu:1658": "imaṃ samādhimupādāya saṃskṛtadharmā anityā duḥkhāḥ ityādi bhāvanā samyagdarśanaprāpiṇī bhāvanāmayaprajñāparipūraṇamityucyate /",
  "SA16hvsatssu:1659": "prajñātrittayapratilabdhaṃ phalaṃ vimuktisāra ityākhyāyate /",
  "SA16hvsatssu:1660": "atha yaḥ śṛṇoti bhagavacchāsanasya samyacchāsram,",
  "SA16hvsatssu:1661": "sa mahāntamarthaṃ labhate /",
  "SA16hvsatssu:1662": "yathoktaṃ sūtre- catvāro mahārthadharmāḥ satpuruṣasaṃsevā,",
  "SA16hvsatssu:1663": "saddharmaśravaṇaṃ,",
  "SA16hvsatssu:1664": "yoniśo manaskāraḥ dharmānudharmapratipattiriti /",
  "SA16hvsatssu:1665": "yaḥ satpuruṣamupāste sa saddharmaṃ śṛṇoti /",
  "SA16hvsatssu:1666": "asya saddharmasya satpuruṣavartitvāt /",
  "SA16hvsatssu:1667": "śrutasaddharmā san yoniśo manaskāramutpādya anityādinā dharmān samyagbhāvayati /",
  "SA16hvsatssu:1668": "anayā bhāvanayā dharmānudharmaṃ pratipadyate yadutānāsravaṃ darśanam /",
  "SA16hvsatssu:1669": "etacchāstraṃ śṛṇvataścatvāri guṇādhiṣṭhānāni bhavanti- prajñādhiṣṭhānaṃ,",
  "SA16hvsatssu:1670": "satyādhiṣṭhānaṃ,",
  "SA16hvsatssu:1671": "tyāgādhiṣṭhānaṃ,",
  "SA16hvsatssu:1672": "upaśamādhiṣṭhānamiti /",
  "SA16hvsatssu:1673": "dharmaśravaṇātprajñā bhavatīti prajñādhiṣṭhānam /",
  "SA16hvsatssu:1674": "anayā prajñayā paramārthaśūnyatāṃ paśyatīti satyādhiṣṭhānam /",
  "SA16hvsatssu:1675": "śūnyatādarśanena kleśānāṃ viyogaṃ labhata iti tyāgādhiṣṭhānam /",
  "SA16hvsatssu:1676": "kleśānāṃ kṣayācittamupaśāmyatīdamupaśamādhiṣṭhānam /",
  "SA16hvsatssu:1677": "kiñca bhagavacchāsanasya samyacchāstraṃ śrutavataścatvāri nirvāṇagāmini kuśalamūlāni aṅkurībhavanti yaduta ūṣmadharmo mūrdhadharmaḥ kṣāntidharmo laukikāgradharma iti /",
  "SA16hvsatssu:1678": "anityādyākāreṇa pañcaskandhān bhāvayato 'varaṃ mṛdu nirvāṇagāmi kuśalamūlaṃ cittasyoṣmakaramutpadyate /",
  "SA16hvsatssu:1679": "ayamūṣmadharma ityucyate /",
  "SA16hvsatssu:1680": "uṣmadharmasaṃvardhitaṃ madhyaṃ kuśalamūlaṃ mūrdhadharma ityākhyāyate /",
  "SA16hvsatssu:1681": "mūrdhadharmasaṃvardhitamuttamaṃ kuśalamūlaṃ kṣāntidharma ityucyate /",
  "SA16hvsatssu:1682": "kṣāntisaṃvardhitamuttamottamaṃ kuśalamūlaṃ laukikāgradharma ityabhidhīyate /",
  "SA16hvsatssu:1683": "santi ca catvāri kuśalamūlāni- hānabhāgīyaṃ,",
  "SA16hvsatssu:1684": "sthitibhāgīyaṃ,",
  "SA16hvsatssu:1685": "viśeṣabhāgīyaṃ nirvedhabhāgīyamiti /",
  "SA16hvsatssu:1686": "dhyānasamādhipūjanavandanastotrādikuśalamūlānāṃ hānaṃ hānabhāgīyam /",
  "SA16hvsatssu:1687": "dhyānasamādhyādikuśalamūlānāṃ pratilābhaḥ sthitibhāgīyam /",
  "SA16hvsatssu:1688": "śravaṇacintanādibhya utpannāni [SSS_52] kuśalamūlāni viśeṣabhāgīyam /",
  "SA16hvsatssu:1689": "anāsravaṃ kuśalamūlaṃ nirvedhabhāgīyam /",
  "SA16hvsatssu:1690": "yastathāgatasya dharmaṃ śṛṇoti sa hānabhāgīyaṃ visaṃyujya trīṇi kuśalamūlāni pratilabhate //",
  "SA16hvsatssu:1691": "caturdharmavargaḥ ṣoḍaśaḥ /",
  "SA16hvsatssu:1692": "17 catussatyavargaḥ",
  "SA16hvsatssu:1693": "atha yastāthāgatadharmaṃ śṛṇoti sa catussatyāni savibhaṅgāni samprajānāti duḥkhasatyaṃ,",
  "SA16hvsatssu:1694": "samudayasatyaṃ,",
  "SA16hvsatssu:1695": "nirodhasatyaṃ mārgasatyamiti /",
  "SA16hvsatssu:1696": "duḥkhasatyamiti yat traidhātukam,",
  "SA16hvsatssu:1697": "kāmadhātuḥ avīcinarakāt yāvatparanirmitavaśavartino devān /",
  "SA16hvsatssu:1698": "rūpadhātuḥ ābrahmalokāt ācākaniṣṭhāt devalokāt /",
  "SA16hvsatssu:1699": "ārūpyadhātuścatvāri arūpadhyānāni /",
  "SA16hvsatssu:1700": "santi ca catasro vijñānasthitayo rūpavedanāsaṃjñāsaṃskārā iti /",
  "SA16hvsatssu:1701": "tīrthikāḥ kecidvadanti vijñānam ātmopagā sthitiriti /",
  "SA16hvsatssu:1702": "ato bhagavānāha catu [skandho]pagā vijñānasthitayaḥ iti /",
  "SA16hvsatssu:1703": "santi ca catasro jātayaḥ- aṇḍajo jarāyujaḥ saṃsvedeja aupapāduka iti /",
  "SA16hvsatssu:1704": "devā nārakāḥ sarva aupapādukāḥ /",
  "SA16hvsatssu:1705": "pretā ubhayathā jarāyujā aupapādukāśca /",
  "SA16hvsatssu:1706": "anye catasṛṣu jātiṣu [antarbhūtāḥ] /",
  "SA16hvsatssu:1707": "catvāra āhārāḥ- kavaḍīkāra āhāraḥ audārikaḥ sūkṣmo vā /",
  "SA16hvsatssu:1708": "odanādiraudārika ityucyate /",
  "SA16hvsatssu:1709": "ghṛtatailagandhabāṣpapānādayaḥ sūkṣmāḥ /",
  "SA16hvsatssu:1710": "sparśāhāraḥ śītoṣṇavātādiḥ /",
  "SA16hvsatssu:1711": "manaḥsañcetanāhāro yat kadācit puruṣāḥ sañcetanāpraṇidhānena jīvati /",
  "SA16hvsatssu:1712": "vijñānāhāraḥ antarābhavikanārakārūpyā nirodhasamāpattipraviṣṭhāḥ satvā adṛṣṭavijñānā api vijñānapratilambhe vartanta ityato vijñānāhārā ityucyante /",
  "SA16hvsatssu:1713": "ṣaṅgatayaḥ- uttamapāpaṃ narakam /",
  "SA16hvsatssu:1714": "madhyamapāpāstiryañcaḥ /",
  "SA16hvsatssu:1715": "adhamapāpāḥ pretāḥ /",
  "SA16hvsatssu:1716": "uttamapuṇyā devagatiḥ /",
  "SA16hvsatssu:1717": "madhyamapuṇyā manuṣyagatiḥ /",
  "SA16hvsatssu:1718": "adhamapuṇyā asuragatiḥ /",
  "SA16hvsatssu:1719": "kiñca ṣaṭ [bhūta]prakārāḥ- pṛthivyaptejovāvyākāśavijñānānīti /",
  "SA16hvsatssu:1720": "caturbhirmahābhūtaiḥ parivṛtaṃ vijñānamadhyakamākāśaṃ [SSS_53] puruṣa iti saṃkhyāṃ gacchati /",
  "SA16hvsatssu:1721": "ṣaṭ sparśāyatanāni cakṣurādīni ṣaḍindriyāṇi vijñānasaṅgatāni sparśāyatanamityākhyāyante /",
  "SA16hvsatssu:1722": "saptavijñānasthitayaḥ /",
  "SA16hvsatssu:1723": "āsu sthitiṣu viparyayabalāt vijñānaṃ sābhirāmaṃ tiṣṭhati /",
  "SA16hvsatssu:1724": "aṣṭau lokadharmāḥ- lābho 'lābho yaśo 'yaśo nindā praśaṃsā sukhaṃ duḥkhamiti /",
  "SA16hvsatssu:1725": "puruṣā loke sthitā avaśyabhimānupādadate /",
  "SA16hvsatssu:1726": "ityato lokadharmā ityucyante /",
  "SA16hvsatssu:1727": "nava sattvāvāsāḥ /",
  "SA16hvsatssu:1728": "sattvāḥ sarve viṣayabalādeṣu vasanti /",
  "SA16hvsatssu:1729": "sarve ca dharmāḥ pañcadhā vikalpyante- pañca skandhāḥ dvādaśāyatanāni aṣṭādaśa dhātavo dvādaśa nidānāni dvāviṃśatirindriyāṇi iti /",
  "SA16hvsatssu:1730": "cakṣurvijñaptirūpaṃ rūpaskandhaḥ /",
  "SA16hvsatssu:1731": "tatpratītyoptannaṃ vijñānaṃ yatpurovartirūpagrāhakaṃ sa vijñānaskandhaḥ /",
  "SA16hvsatssu:1732": "yat cittaṃ strī puruṣaḥ śatrubandhurityādisaṃjñāṃ janayati /",
  "SA16hvsatssu:1733": "sa saṃjñāskandhaḥ /",
  "SA16hvsatssu:1734": "śatrurbandhurmadhyastha iti yat puruṣaṃ vikalpayati tat tisro vedanā janayati /",
  "SA16hvsatssu:1735": "ayaṃ vedanāskandhaḥ /",
  "SA16hvsatssu:1736": "āsu tisṛṣu vedanāsu yat trividhāḥ kleśā utpadyante /",
  "SA16hvsatssu:1737": "sa saṃskāraskandhaḥ /",
  "SA16hvsatssu:1738": "eṣāṃ pravṛttyā kāyopādānānyupādatta iti pañcopādānaskandhā ityucyante /",
  "SA16hvsatssu:1739": "caturbhiḥ pratyayai vijñānamutpadyate yaduta hetupratyayaḥ samanantarapratyaya ālambanapratyayo [SSS_54] 'dhipatipratyayaśceti /",
  "SA16hvsatssu:1740": "karma hetupratyayaḥ /",
  "SA16hvsatssu:1741": "vijñānaṃ samanantarapratyayaḥ /",
  "SA16hvsatssu:1742": "vijñānasamanantaraṃ vijñānasya jāyamānatvāt /",
  "SA16hvsatssu:1743": "rūpamālambanapratyayaḥ /",
  "SA16hvsatssu:1744": "cakṣu[rādi]radhipatipratyayaḥ /",
  "SA16hvsatssu:1745": "tatra vijñānaṃ dvābhyāṃ kāraṇābhyāmutpadyate yat cakṣuḥrūpaṃ yāvanmano dharmān /",
  "SA16hvsatssu:1746": "imāni dvādaśāyatanāni bhavanti /",
  "SA16hvsatssu:1747": "tatra vijñānayojanayā aṣṭādaśa dhātavo bhavanti /",
  "SA16hvsatssu:1748": "cakṣurdhātuḥ rūpadhātuścakṣuvijñānadhātuḥ ityādi /",
  "SA16hvsatssu:1749": "skandhādayo dharmāḥ kathamutpadyeran /",
  "SA16hvsatssu:1750": "dvādaśasu parvasu vartitvāt dvādaśa nidānāni bhavanti /",
  "SA16hvsatssu:1751": "tatrāvidyā kleśāḥ /",
  "SA16hvsatssu:1752": "saṃskāraḥ karma /",
  "SA16hvsatssu:1753": "imau dvāvupādāya kramaśa utpadyante- vijñānaṃ nāmarūpaṃ ṣaḍāyatanaṃ sparśo vedanā ca /",
  "SA16hvsatssu:1754": "tṛṣṇopādānākhyau dvau dharmau kleśau /",
  "SA16hvsatssu:1755": "bhavaḥ karma /",
  "SA16hvsatssu:1756": "anāgate 'dhvani kāyopādānasyādyaṃ vijñānaṃ jātirityucyate /",
  "SA16hvsatssu:1757": "anyat jarāmaraṇam /",
  "SA16hvsatssu:1758": "imāni dvādaśa nidānāni atītānāgatavartamānasandarśanāni kevalamupādanapratyayarūpāṇi anātmakāni /",
  "SA16hvsatssu:1759": "upapattimaraṇapunaḥ sandhinivṛtyarthakāni dvāviṃśatirindriyāṇyucyante /",
  "SA16hvsatssu:1760": "sarvasattvānāmādyaśarīrānubhavo vijñānamūlakaḥ /",
  "SA16hvsatssu:1761": "tadvijñānaṃ cakṣurādibhyaḥ ṣoḍhā samutpadyate iti ṣaḍindriyāṇyucyante yat cakṣurindriyaṃ yāvanmanaindriyamiti /",
  "SA16hvsatssu:1762": "ṣaḍvivajñānajanakatvādindriyāṇi ṣaḍeva /",
  "SA16hvsatssu:1763": "yena strīpuruṣalakṣaṇaṃ vikalpyate tat strīpuruṣendriyam /",
  "SA16hvsatssu:1764": "kecidvadanti- ayaṃ kāyendriyaikadeśa iti /",
  "SA16hvsatssu:1765": "tāni ṣaḍindriyāṇi kadācit ṣaḍāyatanānītyucyante /",
  "SA16hvsatssu:1766": "ebhyaḥ ṣaḍbhya utpadyamānaṃ ṣoḍhā vijñānaṃ jīvitamityucyate /",
  "SA16hvsatssu:1767": "kasmāt /",
  "SA16hvsatssu:1768": "imāni ṣaḍāyatanānīti ṣaḍvijñānānīti santānapravṛttiṃ labhanto ityato jīvitamityucyate /",
  "SA16hvsatssu:1769": "ata eṣāṃ jīvitamityākhyā /",
  "SA16hvsatssu:1770": "tatra kimindrim /",
  "SA16hvsatssu:1771": "yaducyate karma /",
  "SA16hvsatssu:1772": "karmahetutayā ṣaḍāyatanaṣaḍvijñānāni santānena pravartante /",
  "SA16hvsatssu:1773": "jīvite cāsmin karma jīvitendriyāmityākhyāyate /",
  "SA16hvsatssu:1774": "karmedaṃ vedanābhya utpadyate /",
  "SA16hvsatssu:1775": "vedanā eva sukhādīni pañcendriyāṇi /",
  "SA16hvsatssu:1776": "tebhyaḥ pañcendriyebhyaḥ kāmatṛṣṇādayaḥ sarve kleśāḥ kāyikavācikakarmāṇi ca prādurbhavanti /",
  "SA16hvsatssu:1777": "tatkarmapratyayaṃ punarjātimaraṇamupādīyate /",
  "SA16hvsatssu:1778": "ayaṃ saṃkleśadharmo jātimaraṇapratyayaṃ santānaṃ karoti /",
  "SA16hvsatssu:1779": "[SSS_55]",
  "SA16hvsatssu:1780": "kiṃpratyayaṃ vyavadānaṃ bhavati /",
  "SA16hvsatssu:1781": "niyamena śraddhādīnupādāya /",
  "SA16hvsatssu:1782": "śraddhādicaturdharmapratyayā prajñā bhavati /",
  "SA16hvsatssu:1783": "prajñā ca traikālikī yat anājñātamājñāsyāmi,",
  "SA16hvsatssu:1784": "ājñā,",
  "SA16hvsatssu:1785": "ājñātāvī ti /",
  "SA16hvsatssu:1786": "bhāvanāyāṃ kriyamāṇāyāṃ tānīndriyāṇi jñāna[rūpa]prajñāviśeṣabhūtāni /",
  "SA16hvsatssu:1787": "tathāgataḥ saṃsārasthitipravṛttinivṛttitryavadānārthakatvena dvāviṃśatīndriyāṇyavocat /",
  "SA16hvsatssu:1788": "evamādayo dharmā duḥkhasatyasaṅgṛhītāḥ /",
  "SA16hvsatssu:1789": "tatparijñātā duḥkhasatyajñānakuśala ityucyate /",
  "SA16hvsatssu:1790": "samudayasatyamiti /",
  "SA16hvsatssu:1791": "karma kleśāḥ /",
  "SA16hvsatssu:1792": "karma karmaskandhe vakṣyate /",
  "SA16hvsatssu:1793": "kleśāḥ kleśaskandhe /",
  "SA16hvsatssu:1794": "karmakleśāḥ pūnarbhavanidānatvātsamudayasatyamityākhyāyate /",
  "SA16hvsatssu:1795": "nirodhasatyamiti /",
  "SA16hvsatssu:1796": "paścādvistareṇa nirodhaskandhe vakṣyate /",
  "SA16hvsatssu:1797": "yat prajñapticittaṃ dharmacittaṃ śūnyatācittamityeṣāṃ trayāṇāṃ cittānāṃ nirodho nirodhasatyamityucyate /",
  "SA16hvsatssu:1798": "mārgasatyamiti /",
  "SA16hvsatssu:1799": "yatsaptatriṃśadvodhipakṣikā dharmāḥ catvāri smṛtyupasthānāni catvāri pradhānāni catvāra ṛddhipādāḥ pañcendriyāṇi pañca balāni saptabodhyaṅgāni aṣṭāvāryamārgāṅgāni iti /",
  "SA16hvsatssu:1800": "catvāri samyak smṛtyupasthānāni iti /",
  "SA16hvsatssu:1801": "kāyavedanācittadharmeṣu samyak smṛtisthāpanam /",
  "SA16hvsatssu:1802": "smṛtiśca prajñā bhavati /",
  "SA16hvsatssu:1803": "kāyo 'nitya ityādi bhāvanayā tadālambane viharaṇaṃ kāyasmṛtyupasthānam /",
  "SA16hvsatssu:1804": "iyaṃ smṛtiḥ prajñayā saha kramaśo bhūyo vivṛddhā vedanāṃ vikalpayatīti vedanāsmṛtyupasthānam /",
  "SA16hvsatssu:1805": "bhūyaśca pariśuddhā cittaṃ vikalpayatīti cittasmṛtyupasthānam /",
  "SA16hvsatssu:1806": "samyak caryayā dharmān vikalpayatīti dharmasmṛtyupasthānam /",
  "SA16hvsatssu:1807": "catvāri samyak pradhānānīti /",
  "SA16hvsatssu:1808": "utpannānāṃ pāpakānāmakuśalānāṃ dharmāṇāmādīnavaṃ paśyan tatprahāṇāya chandaṃ janayati vīryamārabhate /",
  "SA16hvsatssu:1809": "tatprahāṇopāyo yat tatpratyayajñānadarśanapratyayaḥ /",
  "SA16hvsatssu:1810": "anutpannānāṃ pāpakānāmakuśalānāṃ dharmāṇāmanutpādāya chandaṃ janayati vīryamārabhate /",
  "SA16hvsatssu:1811": "anutpādopāyo yat jñānadarśanapratyayaḥ /",
  "SA16hvsatssu:1812": "anutpannānāṃ kuśalānāṃ dharmāṇāmutpādāya chandaṃ janayati [SSS_56] vīryamārabhate /",
  "SA16hvsatssu:1813": "utpādopāyo yat jñānadarśanapratyayaḥ /",
  "SA16hvsatssu:1814": "utpannānāṃ kuśalānāṃ dharmaṇāṃ vaipulyāya chandaṃ janayati vīryamārabhate /",
  "SA16hvsatssu:1815": "uttamamadhyamādhamakrameṇopāyaḥ /",
  "SA16hvsatssu:1816": "avinivartanīyatvāt [tasya] /",
  "SA16hvsatssu:1817": "catvāra ṛddhipādā iti /",
  "SA16hvsatssu:1818": "chandasamādhi saṃskārasamanvāgatarddhipādabhāvanā /",
  "SA16hvsatssu:1819": "chandamupādāyotpannaḥ samādhiścandasamādhiḥ /",
  "SA16hvsatssu:1820": "chandavīryaśraddhāpraśrabdhismṛtisamprajanyacetanopekṣādidharmasahagataḥ saṃskārasamanvāgato nāma /",
  "SA16hvsatssu:1821": "guṇānāṃ vivṛddhayarthatvena ṛddhipādaḥ /",
  "SA16hvsatssu:1822": "chandravivṛddhaye vīryakaraṇam /",
  "SA16hvsatssu:1823": "ayaṃ dvitīya [ṛddhipādaḥ] /",
  "SA16hvsatssu:1824": "yogī sacchandaḥ savīryaśca cittasamādhiṃ prajñāñca bhāvayati /",
  "SA16hvsatssu:1825": "cittasamādhipratilambha eva samādhirityucyate /",
  "SA16hvsatssu:1826": "mīmāṃsāsamādhireva prajñā /",
  "SA16hvsatssu:1827": "pañcendriyāṇīti /",
  "SA16hvsatssu:1828": "dharmaśravaṇajā śraddhā śradvendriyam /",
  "SA16hvsatssu:1829": "saśraddhaḥ san saṃkleśadharmāṇāṃ prahāṇāya vyavadānadharmāṇāmadhigamāya ca vīryamārabhate /",
  "SA16hvsatssu:1830": "idaṃ vīryendriyam /",
  "SA16hvsatssu:1831": "caturṇāṃ smṛtyupasthānānāmabhyāsaḥ smṛtīndriyam /",
  "SA16hvsatssu:1832": "smṛtimupādāya samādhinirvartanaṃ samādhīndriyam /",
  "SA16hvsatssu:1833": "samādhimupādāya samutpannā prajñā prajñendriyam /",
  "SA16hvsatssu:1834": "imāni pañcendriyāṇi vivṛddhāni balavantīti pañcabalānītyucyante /",
  "SA16hvsatssu:1835": "aṣṭāvāryamārgāṅgānīti /",
  "SA16hvsatssu:1836": "śrutamayaprajñaḥ śraddadhate pañcaskandhā anityā duḥkhā ityādi /",
  "SA16hvsatssu:1837": "iyaṃ samyak dṛṣṭiḥ /",
  "SA16hvsatssu:1838": "prajñeyaṃ yadi cintāmayī bhavati /",
  "SA16hvsatssu:1839": "tadā samyak saṅkalpaḥ /",
  "SA16hvsatssu:1840": "samyak saṅkalpenākuśalānāṃ prahāṇāya kuśalānāṃ karmaṇā bhāvanāyai ca yat vīryamācarati sa samyak vyāyāmaḥ /",
  "SA16hvsatssu:1841": "tataḥ krameṇa pravrajitaḥ śīlamupādāya samyagvācaṃ samyak karmāntaṃ samyagājīvañca trīṇi mārgāṅgānyanuprāpnoti /",
  "SA16hvsatssu:1842": "asmāt samyak saṃvarātkramaśaḥ smṛtyupasthānāni dhyānasamādhayaśca saṃsidhyanti /",
  "SA16hvsatssu:1843": "tāṃśca smṛtisamādhīnupādāya yathābhūtajñānamanuprāpnoti /",
  "SA16hvsatssu:1844": "ityevamāryāṣṭamārgāṅgānāṃ [SSS_57] kramaḥ /",
  "SA16hvsatssu:1845": "atha mārgāṅgeṣu śīlaṃ prāthamikaṃ syāt /",
  "SA16hvsatssu:1846": "kasmāt /",
  "SA16hvsatssu:1847": "śīlasamādhiprajñāskandhānāmārthikakramatvāt /",
  "SA16hvsatssu:1848": "samyaksmṛtiḥ samyaksamādhiśca samādhiskandhaḥ /",
  "SA16hvsatssu:1849": "vyāyāmaḥ sarvatra samudācarati /",
  "SA16hvsatssu:1850": "prajñāskandho mārgapratyāsanna ityata ādāvuktaḥ /",
  "SA16hvsatssu:1851": "sā ca prajñā dvividhā audārikī sūkṣmā ceti /",
  "SA16hvsatssu:1852": "audārikīti yā śrutamayī cintāmayī ca prajñā /",
  "SA16hvsatssu:1853": "ayaṃ samyak saṅkalpa ityucyate /",
  "SA16hvsatssu:1854": "sūkṣmeti bhāvanāmayī prajñā yā ūṣmādidharmagatā prajñaptisatpañcaskandhān vidārayati /",
  "SA16hvsatssu:1855": "iyaṃ samyak dṛṣṭiḥ /",
  "SA16hvsatssu:1856": "anayā samyagdṛṣṭayā yaḥ pañcaskandhānāṃ nirodhaṃ paśyati /",
  "SA16hvsatssu:1857": "ayaṃ prathamābhisambuddha ityucyate /",
  "SA16hvsatssu:1858": "tadupādāya saptabodhyaṅgānyanuprāpnoti /",
  "SA16hvsatssu:1859": "smṛtisambodhyaṅgam- śaikṣaḥ puruṣaḥ smṛtipramoṣe kleśā uttiṣṭhantītyataḥ samyak smṛtyupasthānaṃ badhnāti /",
  "SA16hvsatssu:1860": "baddhasmṛtiḥ san pūrvāgamalabdhāṃ samyak dṛṣṭiṃ labhate /",
  "SA16hvsatssu:1861": "ayaṃ dharmapravicayaḥ /",
  "SA16hvsatssu:1862": "dharmapravicayāparityāgo vīryam /",
  "SA16hvsatssu:1863": "vīryamācarataḥ kleśānāṃ tanutve citte prītirjāyate /",
  "SA16hvsatssu:1864": "iayaṃ prītiḥ /",
  "SA16hvsatssu:1865": "prītyā kāyaḥ praśramyate /",
  "SA16hvsatssu:1866": "iyaṃ praśrabdhiḥ /",
  "SA16hvsatssu:1867": "praśrabdhyā sukhī bhavati /",
  "SA16hvsatssu:1868": "sukhitve cittaṃ samādhīyate /",
  "SA16hvsatssu:1869": "ayaṃ samādhiḥ durlabho vajropama ityākhyāyate /",
  "SA16hvsatssu:1870": "phale 'nāsajya prītidaurmanasyādīnāṃ prahāṇamupekṣā /",
  "SA16hvsatssu:1871": "iyamuttamā caryā /",
  "SA16hvsatssu:1872": "upekṣā ca nonmajjanaṃ nanimajjanaṃ,",
  "SA16hvsatssu:1873": "kintu tayościttasamatā /",
  "SA16hvsatssu:1874": "sambodhirnāmāśaikṣajñānam /",
  "SA16hvsatssu:1875": "imāni sapta bhāvayan sambodhiṃ labhata iti sambodhyaṅgamityucyate /",
  "SA16hvsatssu:1876": "ebhiḥ saptatriṃśabdodhipakṣikaiścatvāri śrāmaṇyaphalāni labhate /",
  "SA16hvsatssu:1877": "srotaāpattiphalamiti yaḥ śūnyatābhi samayaḥ /",
  "SA16hvsatssu:1878": "anena śūnyatājñānena trīṇi saṃyojanāni prajahāti /",
  "SA16hvsatssu:1879": "sakṛdāgāmiphalamiti yat imameva mārgaṃ bhāvayan kleśān tanūkṛtya kāmadhātau sakṛdutpadyate /",
  "SA16hvsatssu:1880": "anāgāmiphalamiti kāmadhātukasarvakleśānāṃ prahāṇam /",
  "SA16hvsatssu:1881": "arhatphalamiti sarvakleśānāṃ prahāṇam /",
  "SA16hvsatssu:1882": "ya idaṃ tathāgatadharmaśāstramadhyeti sa catvāri satyāni abhisametya catvāri śrāmaṇyaphalāni pratilabhate /",
  "SA16hvsatssu:1883": "ata idaṃ tathāgataśāsanaśāstramabhyasitavyam //",
  "SA16hvsatssu:1884": "catussatyavargaḥ saptadaśaḥ /",
  "SA16hvsatssu:1885": "[SSS_58]",
  "SA16hvsatssu:1886": "18 dharmaskandhavargaḥ",
  "SA16hvsatssu:1887": "athaitacchāsrābhyāsī jñeyādidharmaskandhānabhisameti /",
  "SA16hvsatssu:1888": "abhisamayāt tīrthikamithyāśāstrānabhibhūtaḥ kṣipraṃ kleśānupaśamayati /",
  "SA16hvsatssu:1889": "ātmano duḥkhaparihārakuśalaḥ parānapi trāyati /",
  "SA16hvsatssu:1890_0": "jñeyādidharmaskandha iti yaduta jñeyadharmā vijñeyadharmā rūpadharmā ārūpyadharmāḥ",
  "SA16hvsatssu:1890_1": "sanidarśanadharmā anidarśanadharmāḥ sapratighadharmā apratighadharmāḥ sāsravadharmā",
  "SA16hvsatssu:1890_2": "anāsravadharmāḥ saṃskṛta dharmā asaṃskṛtadharmāścittadharmā acittadharmāścaitasikadharmā",
  "SA16hvsatssu:1890_3": "acaitasikadharmāścittasaṃprayukta dharmāścittaviprayuktadharmāścittasahabhūdharmāścittāsahabhūdharmāścittānucaradharmāścittānanucaradharmā",
  "SA16hvsatssu:1890_4": "ādhyātmikadharmā bāhyadharmā audārikadharmāḥ sūkṣmadharmā uttamadharmā avaradharmāḥ",
  "SA16hvsatssu:1890_5": "sannikṛṣṭadharmā viprakṛṣṭadharmā upādānadharmā anupādānadharmā nairyāṇikadharmā",
  "SA16hvsatssu:1890_6": "anairyāṇikadharmāḥ prākṛtadharmā aprākṛtadharmāḥ samanantaradharmā asamanantaradharmāḥ",
  "SA16hvsatssu:1890_7": "kramikadharmā akramikadharmā ityevamādayo dvidhā dharmāḥ /",
  "SA16hvsatssu:1891": "tridhā ca santi dharmāḥ- rūpadharmāścittadharmāścittaviprayuktadharmā iti /",
  "SA16hvsatssu:1892": "atītadharmā anāgatadharmāḥ pratyutpannadharmāḥ /",
  "SA16hvsatssu:1893": "kuśaladharmā akuśaladharmā avyākṛtadharmāḥ /",
  "SA16hvsatssu:1894": "śaikṣadharmā aśaikṣadharmā naivaśaikṣanāśaikṣadharmāḥ /",
  "SA16hvsatssu:1895": "satyadarśanaheyadharmā bhāvanāheyadharmā aheyadharmā ityevamādayastridhā dharmāḥ /",
  "SA16hvsatssu:1896": "catuvirdhāśca santi dharmāḥ kāmadhātupratisaṃyuktadharmā rūpadhātupratisaṃyuktadharmā ārūpyadhātupratisaṃyuktadharmā apratisaṃyuktadharmā iti /",
  "SA16hvsatssu:1897": "catasraḥ pratipadaḥ duścarā duḥkhapratipat sucarā duḥkhapratipat duścarā sukhapratipat sucarā sukhapratipat iti /",
  "SA16hvsatssu:1898": "catvāra āsvādāḥ- pravrajyāsvādo visaṃyogāsvāda upaśamāsvādaḥ samyaksambodhāsvād iti /",
  "SA16hvsatssu:1899": "catvāraḥ sākṣātkṛtadharmāḥ- kāyasākṣātkṛtadharmāḥ smṛtisākṣātkṛtadharmā indriyasākṣātkṛtadharmāḥ prajñāsākṣātkṛtadharmā iti /",
  "SA16hvsatssu:1900": "catvāra upādānakāyāḥ catasro garbhāvakrāntayaḥ,",
  "SA16hvsatssu:1901": "catvāraḥ pratyayāḥ,",
  "SA16hvsatssu:1902": "catasraḥ śraddhāḥ,",
  "SA16hvsatssu:1903": "catvāri āryagotrāṇi,",
  "SA16hvsatssu:1904": "catvāri duścaritāni ityevamādayaścatvāro dharmāḥ /",
  "SA16hvsatssu:1905": "pañca skandhāḥ /",
  "SA16hvsatssu:1906": "ṣaḍ dhātavaḥ ṣaḍādhyātmikāyatanāni,",
  "SA16hvsatssu:1907": "ṣaḍ bāhyāyatanāni,",
  "SA16hvsatssu:1908": "ṣaḍ jātisvabhāvāḥ,",
  "SA16hvsatssu:1909": "ṣaḍ saumanasyopavicārā ṣaḍ daurmanasyopavicārā ṣaḍupekṣopavicārāḥ ṣaḍ sucaritāni /",
  "SA16hvsatssu:1910": "sapta viśuddhayaḥ /",
  "SA16hvsatssu:1911": "aṣṭa puṇyajanmāni /",
  "SA16hvsatssu:1912": "navānupūrvasamāpattayaḥ /",
  "SA16hvsatssu:1913": "daśāryāvāsāḥ /",
  "SA16hvsatssu:1914": "dvādaśa nidānāni /",
  "SA16hvsatssu:1915": "ityevamādayo dharmaskandhā apramāṇā anantā iti nāvasānaṃ vaktuṃ śakyate /",
  "SA16hvsatssu:1916": "[SSS_59]",
  "SA16hvsatssu:1917": "teṣu prādhānyataḥ saṃkṣipāmi /",
  "SA16hvsatssu:1918": "jñeyadharma iti pāramārthikaṃ satyam /",
  "SA16hvsatssu:1919": "vijñeyadharma iti yat laukikaṃ satyam /",
  "SA16hvsatssu:1920": "rūpadharmā iti rūparasagandhasparśāḥ /",
  "SA16hvsatssu:1921": "arūpadharmā iti cittāsaṃskṛtadharmāḥ /",
  "SA16hvsatssu:1922": "sanidarśanadharmā iti yāni rūpāyatanāni sapratidhadharmā iti rūpadharmāḥ /",
  "SA16hvsatssu:1923": "sāsravadharmā iti ya āsravāṇāmutpādakā yathā anarhatāṃ prajñaptidharmeṣu cittam /",
  "SA16hvsatssu:1924": "tadviparītā anāsravadharmāḥ /",
  "SA16hvsatssu:1925": "saṃskṛtadharmā iti pratītyasamutpannāḥ pañca skandhāḥ /",
  "SA16hvsatssu:1926": "asaṃskṛtadharmā iti pañcaskandhānāṃ nirodho 'yam /",
  "SA16hvsatssu:1927": "cittadharmā iti ālambakaṃ cittam /",
  "SA16hvsatssu:1928": "caitasikadharmā iti yadvijñānamālambate tatsamanantarajātāḥ saṃjñādayaḥ /",
  "SA16hvsatssu:1929": "cittasaṃprayuktadharmā iti yadvijñānamālambate tatsamanantarajātam /",
  "SA16hvsatssu:1930": "yathā saṃjñādayaḥ /",
  "SA16hvsatssu:1931": "cittasahabhūdharmā iti ye dharmāścittena sahabhuvaḥ /",
  "SA16hvsatssu:1932": "yathā rūpaṃ cittaviprayuktaṃ gocarībhavati /",
  "SA16hvsatssu:1933": "cittānucaradharmā iti ye dharmāścitte sati utpadyante nāsati yathā kāyavāgbhyāmakṛtaṃ karma /",
  "SA16hvsatssu:1934": "ādhyātmikadharmā iti svakāyasyāntaḥsthitāni ṣaḍāyatanāni /",
  "SA16hvsatssu:1935": "audārikasūkṣmadharmā iti parasparamapekṣyabhāvinaḥ /",
  "SA16hvsatssu:1936": "yathā pañca kāmānapekṣya rūpadhyānaṃ sūkṣmam /",
  "SA16hvsatssu:1937": "ārūpyadhyānamapekṣya rūpadhyānamaudārikam /",
  "SA16hvsatssu:1938": "uttamāvaradharmā apyevam /",
  "SA16hvsatssu:1939": "sannikṛṣṭaviprakṛṣṭadharmā iti keciddeśabhedādviprakṛṣṭāḥ /",
  "SA16hvsatssu:1940": "kecidasārūpyādviprakṛṣṭāḥ /",
  "SA16hvsatssu:1941": "upādānadharmā iti kāyikādharmāḥ /",
  "SA16hvsatssu:1942": "nairyāṇikadharmā iti ye kuśaladharmā /",
  "SA16hvsatssu:1943": "prākṛtadharmā iti sāsravadharmāḥ /",
  "SA16hvsatssu:1944": "samanantara dharmā iti anyasmāt samanantarajātāḥ /",
  "SA16hvsatssu:1945": "kramikadharmā iti [ye] kramajanakāḥ /",
  "SA16hvsatssu:1946": "rūpadharmā iti rūpādayaḥ pañcadharmāḥ /",
  "SA16hvsatssu:1947": "cittadharmā iti yathopariṣṭāduktāḥ /",
  "SA16hvsatssu:1948": "cittaviprayuktadharmā iti avijñaptikarma /",
  "SA16hvsatssu:1949": "atītadharmā iti niruddhā dharmāḥ /",
  "SA16hvsatssu:1950": "anāgatadharmā iti utpatsyamānā dharmāḥ /",
  "SA16hvsatssu:1951": "pratyutpannadharmā iti uptadyamānā aniruddhāśca dharmāḥ /",
  "SA16hvsatssu:1952": "kuśaladharmā iti parasattvānāṃ hitakṛddharmāḥ padārthābhisambodhaśca /",
  "SA16hvsatssu:1953": "tadvaparītā akuśaladharmāḥ /",
  "SA16hvsatssu:1954": "ubhābhyāṃ viruddhā avyākṛtadharmāḥ /",
  "SA16hvsatssu:1955": "śaikṣadharmā iti śaikṣāṇāmanāsravacittadharmāḥ /",
  "SA16hvsatssu:1956": "aśaikṣadharmā iti aśaikṣāṇāṃ paramārthagataṃ cittam /",
  "SA16hvsatssu:1957": "anye naivaśaikṣānāśaikṣā dharmāḥ /",
  "SA16hvsatssu:1958": "satyadarśanaheyadharmā iti yat [SSS_60] srotaāpannānāṃ heyā nimittasandarśanāsmimānatajjā dharmāḥ /",
  "SA16hvsatssu:1959": "bhāvanāheyadharmā iti yat srotaāpannasakṛdāgāmyanāgāmināṃ heyā animittasandarśanāsmimānatajjā dharmāḥ /",
  "SA16hvsatssu:1960": "aheyadharmā iti ye 'nāsravāḥ /",
  "SA16hvsatssu:1961": "kāmadhātupratisaṃyuktadharmā iti ye dharmā vipākalabdhā avīcinarakāt yāvatparanirmitavaśavartino devān /",
  "SA16hvsatssu:1962": "rūpadhātupratisaṃyuktadharmā iti ābrahmalokāt ācākaniṣṭhadevebhyaḥ /",
  "SA16hvsatssu:1963": "ārūpyadhātupratisaṃyuktadharmā iti catvāryārūpyāṇi /",
  "SA16hvsatssu:1964": "apratisaṃyuktadharmā iti anāsravadharmāḥ /",
  "SA16hvsatssu:1965": "duścarā duḥkhapratipat iti mṛdvindriyasya samādhiṃ labdhvā mārgacāriṇaḥ /",
  "SA16hvsatssu:1966": "sucarā duḥkhapratipat iti tīkṣṇendriyasya samādhiṃ labdhvā mārgacāriṇaḥ /",
  "SA16hvsatssu:1967": "duścarā sukhapratipat iti mṛdvindriyasya prajñāṃ labdhvā mārgacāriṇaḥ /",
  "SA16hvsatssu:1968": "sucarā sukhapratipat iti tīkṣṇendriyasya prajñāṃ labdhvā mārgacāriṇaḥ //",
  "SA16hvsatssu:1969": "pravrajyāsvāda iti gṛhātpravrajya mārgaparyeṣaṇam /",
  "SA16hvsatssu:1970": "visaṃyogāsvāda iti kāyacittapravivekaḥ /",
  "SA16hvsatssu:1971": "upaśamāsvāda iti dhyānasamādhipratilambhaḥ /",
  "SA16hvsatssu:1972": "samyaksambodhāsvāda iti catussatyābhisamayaḥ //",
  "SA16hvsatssu:1973": "smṛtisākṣātkṛtadharmā iti catvāri smṛtyupasthānāni /",
  "SA16hvsatssu:1974": "tānyupādāya catvāri dhyānānyutpadyante /",
  "SA16hvsatssu:1975": "caturṇāṃ satyānāmabhisamayaḥ prajñāsākṣātkṛta ityucyate /",
  "SA16hvsatssu:1976": "catvāra upādānakāyā iti kaścidātmānaṃ hinasti na parān //",
  "SA16hvsatssu:1977": "kaścitparān hinasti nātmānam /",
  "SA16hvsatssu:1978": "kaścidātmanaṃ hinasti parāṃśca hinasti /",
  "SA16hvsatssu:1979": "kaścinnātmānaṃ hinasti na parān /",
  "SA16hvsatssu:1980": "catasro garbhāvakrāntaya iti kaścidasamprajānanneva mātuḥ kukṣāvavatarati /",
  "SA16hvsatssu:1981": "asamprajānaṃśca [mātuḥkukṣau]tiṣṭhati /",
  "SA16hvsatssu:1982": "asamprajānaṃśca mātuḥkukṣerniṣkramati /",
  "SA16hvsatssu:1983": "kaścitsamprajānan mātuḥ kukṣāvavatarati /",
  "SA16hvsatssu:1984": "asaṃprajānan mātuḥ kukṣau tiṣṭhati /",
  "SA16hvsatssu:1985": "asamprajānan mātuḥ kukṣerniṣkramati /",
  "SA16hvsatssu:1986": "kaścitsamprajānan mātuḥ kukṣāvavatarati /",
  "SA16hvsatssu:1987": "samprajānān mātuḥ kukṣau tiṣṭhati /",
  "SA16hvsatssu:1988": "samprajānan mātuḥ kukṣerniṣkramati viparyastamativikṣepānnātmānaṃ samprajānāti /",
  "SA16hvsatssu:1989": "cittārjavenāvikṣepādātmānaṃ samprajānāti //",
  "SA16hvsatssu:1990": "catvāraḥ pratyayā iti hetupratyayo yo janakahetuḥ vāsanāheturāśrayahetuḥ /",
  "SA16hvsatssu:1991": "janakahetu yo dharmo jāyamānasya hetukṛtyaṃ karoti /",
  "SA16hvsatssu:1992": "yathā vipākātmakaṃ karma /",
  "SA16hvsatssu:1993": "vāsanāhetuḥ kāmarāgavāsanāyāṃ kāmarāgo 'bhivardhate /",
  "SA16hvsatssu:1994": "āśrayahetuḥ yathā cittacaittānāṃ rūpagandhādaya āśrayāḥ /",
  "SA16hvsatssu:1995": "ime hetupratyayā ityucyante /",
  "SA16hvsatssu:1996": "samanantarapratyaya iti yathā pūrvacittanirodhātsamanantaracittamutpadyate /",
  "SA16hvsatssu:1997": "ālambanapratyaya iti yadālambya dharma utpadyate /",
  "SA16hvsatssu:1998": "yathā [SSS_61] cakṣurvijñānasya janakaṃ rūpam /",
  "SA16hvsatssu:1999": "adhipatipratyaya iti yajjāyamānasya dharmasyānye pratyayāḥ //",
  "SA16hvsatssu:2000": "catasraḥ śraddhā iti /",
  "SA16hvsatssu:2001": "(1) tathāgataśraddhā yat tattvajñānaṃ labdhā tathāgate prasannacitto niścinoti tathāgataḥ sattveṣu śreṣṭha iti /",
  "SA16hvsatssu:2002": "(2) asmin tattvajñāne śraddhaiva dharmaśraddhā /",
  "SA16hvsatssu:2003": "(3) etattattvajñānalābhī sarvasaṅgheṣu paramottama itīyaṃ saṅghaśraddhā /",
  "SA16hvsatssu:2004_0": "(4) āryāṇāṃ priyaṃ saṃvaraṃ labdhvā adhyāśayenāpi nāhamakuśalāni karomi ahamimaṃ",
  "SA16hvsatssu:2004_1": "saṃvaramupādāya triṣu ratneṣu ca śraddhāvāniti ca prajānāti iti yadiyaṃ śraddhā saṃvarabalāditi",
  "SA16hvsatssu:2004_2": "saṃvaraśraddhetyucyate //",
  "SA16hvsatssu:2005": "caturāryagotratvāt na cīvarārthatṛṣṇayā kliśyate /",
  "SA16hvsatssu:2006": "nānnapānaśayanāsanārthaṃ kāyikatṛṣṇayā kliśyate /",
  "SA16hvsatssu:2007": "iti catvāryāryagotrāṇi //",
  "SA16hvsatssu:2008": "catvāri duścaritānīti /",
  "SA16hvsatssu:2009": "rāgadveṣamohasantrāsairdurgatau patati /",
  "SA16hvsatssu:2010": "rūpaskandha iti rūpādayaḥ pañca /",
  "SA16hvsatssu:2011": "vedanāskandha iti ālambakadharmāḥ /",
  "SA16hvsatssu:2012": "saṃjñāskandha iti prajñaptivikalpā dharmāḥ /",
  "SA16hvsatssu:2013": "saṃskāraskandha iti punarbhavajanakā dharmāḥ /",
  "SA16hvsatssu:2014": "vijñānaskandha iti viṣayamātravijñānadharmāḥ //",
  "SA16hvsatssu:2015": "pṛthivīdhāturiti rūpasagandhasparśasamavāyaḥ khaṭkalakṣaṇabahulaḥ pṛthivīdhāturiti vyapadiśyate /",
  "SA16hvsatssu:2016": "snehabahulo 'bdhātuḥ /",
  "SA16hvsatssu:2017": "uṣṇalakṣaṇabahulastejodhātuḥ /",
  "SA16hvsatssu:2018": "laghimalakṣaṇabahulo vāyudhātuḥ /",
  "SA16hvsatssu:2019": "rūpalakṣaṇavirahita ākāśadhātuḥ /",
  "SA16hvsatssu:2020": "ālambamāno dharmo vijñānadhātuḥ /",
  "SA16hvsatssu:2021": "cakṣurāyatanamiti cāturmautikaṃ cakṣurvijñānāśrayaścakṣurdhāturityucyate /",
  "SA16hvsatssu:2022": "śrotraghrāṇajihvākāyāyatanānyapyevam /",
  "SA16hvsatssu:2023": "mana āyatanamiti yaduta cittam //",
  "SA16hvsatssu:2024": "rūpāyatanamiti cakṣurvijñānasyālambyadharmaḥ /",
  "SA16hvsatssu:2025": "tathā śabdagandharasaspṛṣṭavyā api //",
  "SA16hvsatssu:2026": "ṣaḍ jātisvabhāvā iti yat kṛṣṇasvabhāvaḥ puruṣaḥ kṛṣṇaṃ dharmaṃ niṣevate /",
  "SA16hvsatssu:2027": "śuklaṃ dharmaṃ kṛṣṇaśuklaṃ dharmañca niṣevate /",
  "SA16hvsatssu:2028": "tathā śuklasvabhāvaḥ puruṣo 'pi //",
  "SA16hvsatssu:2029": "ṣaṭ saumanasyopavicārā iti rāgacittāśritāḥ //",
  "SA16hvsatssu:2030": "ṣaḍ daurmanasyopavicārā iti dveṣacittāśritāḥ /",
  "SA16hvsatssu:2031": "ṣaḍupekṣopavicārā iti mohacittāśritāḥ /",
  "SA16hvsatssu:2032": "ṣaṭ sucaritānīti tattvajñānāśritāni /",
  "SA16hvsatssu:2033": "sapta viśuddha yaḥ /",
  "SA16hvsatssu:2034": "śīlaviśuddhiriti śīlasaṃvaraṇam /",
  "SA16hvsatssu:2035": "cittaviśuddhiriti dhyānasamādhīnāmupasampat /",
  "SA16hvsatssu:2036": "dṛṣṭiviśuddhiriti satkāyadṛṣṭisamucchedaḥ /",
  "SA16hvsatssu:2037": "kāṅkṣāvitaraṇaviśuddhiriti /",
  "SA16hvsatssu:2038": "[SSS_62] kāṅkṣāsaṃyojanasamucchedaḥ /",
  "SA16hvsatssu:2039": "mārgāmārgajñānadarśanaviśuddhiriti /",
  "SA16hvsatssu:2040": "śīlavrataparāmarśasamucchedaḥ /",
  "SA16hvsatssu:2041": "pratipadājñānadarśanaviśuddhiriti bhāvanāmārgaḥ /",
  "SA16hvsatssu:2042": "jñānadarśanaviśuddhiriti aśaikṣamārgaḥ /",
  "SA16hvsatssu:2043": "aṣṭau puṇya sargā iti manuṣyeṣvāḍhya ābrahmalokāt /",
  "SA16hvsatssu:2044": "puṇyavipākasukhanāmeṣu atibahulatvāt ime 'ṣṭāvucyante //",
  "SA16hvsatssu:2045": "navānupūrvasamāpattaya iti prathamadhyānamupasampadyamāno vācaṃ niyacchati /",
  "SA16hvsatssu:2046": "dvitīyadhyānamupasampadyamāno vitarkavicārān /",
  "SA16hvsatssu:2047": "tṛtīyadhyānamupasaṃpadyamānaḥ prītim /",
  "SA16hvsatssu:2048": "caturthadhyāne ānāpānam /",
  "SA16hvsatssu:2049": "ākāśānantyāyatane rūpalakṣaṇam /",
  "SA16hvsatssu:2050": "vijñānānantyāyatana ākāśalakṣaṇam /",
  "SA16hvsatssu:2051": "ākiñcanyāyatane vijñānalakṣaṇam /",
  "SA16hvsatssu:2052": "naivasaṃjñānāsaṃjñāyatana ākiñcanyāyatanalakṣaṇam /",
  "SA16hvsatssu:2053": "nirodhasamāpattimupasampadyamānaḥ saṃjñāveditaṃ niyacchatiḥ //",
  "SA16hvsatssu:2054": "daśāryāvāsā iti /",
  "SA16hvsatssu:2055": "āryaḥ pudgalaḥ (1)",
  "SA16hvsatssu:2056": "pañcāṅgaviprahīno bhavati /",
  "SA16hvsatssu:2057": "(2) ṣaḍaṅgasamanvāgataḥ /",
  "SA16hvsatssu:2058": "(3) ekārakṣaḥ /",
  "SA16hvsatssu:2059": "(4) caturapāśrayaḥ /",
  "SA16hvsatssu:2060": "(5) praṇunnapratyekasatyaḥ /",
  "SA16hvsatssu:2061": "(6) samavasṛṣṭeṣaṇaḥ /",
  "SA16hvsatssu:2062": "(7) anāvilasaṅkalpaḥ /",
  "SA16hvsatssu:2063": "(8) praśrabdhakāyasaṃskāraḥ /",
  "SA16hvsatssu:2064": "(9) suviviktacittaḥ /",
  "SA16hvsatssu:2065": "(10) suvimuktaprajñaḥ kṛtakṛtyaḥ san kevalo 'sahāyī bhavati /",
  "SA16hvsatssu:2066": "(1) pañcāṅgaviprahīno bhavatīti /",
  "SA16hvsatssu:2067": "ūrdhvabhāgīyāni pañcasaṃyojanāni prahāya sarvasaṃyojanakṣayarūpārhatvalābhī bhavati /",
  "SA16hvsatssu:2068": "(2) ṣaḍaṅgasamanvāgata iti /",
  "SA16hvsatssu:2069": "yataścakṣurādibhiḥ rūpādi dṛṣṭvā naivā sumanā bhavati na durmanā upekṣako viharati smṛtaḥ saṃprajānan /",
  "SA16hvsatssu:2070": "(3) ekārakṣa iti /",
  "SA16hvsatssu:2071": "smṛtyārakṣeṇa cetasā samanvāgato bhavati /",
  "SA16hvsatssu:2072": "(4) caturapāśraya iti /",
  "SA16hvsatssu:2073": "bhikṣādīṃścaturo dharmānāśrayate /",
  "SA16hvsatssu:2074": "kecitpunarāhuḥ- caturapāśraya iti ārya [ekaṃ] dharmaṃ parivarjayati /",
  "SA16hvsatssu:2075": "[ekaṃ] [SSS_63] dharma pratisevate /",
  "SA16hvsatssu:2076": "ekaṃ dharmaṃ vinodayati /",
  "SA16hvsatssu:2077": "ekaṃ dharmamadhivāsayati //",
  "SA16hvsatssu:2078": "(5) viśuddhaśīladhāraṇāt tattvalakṣaṇaṃ pratibudhyan praṇunnapratyekasatya ityucyate /",
  "SA16hvsatssu:2079": "samucchinnasarvadṛṣṭika ādyaphalasya lābhī bhavati /",
  "SA16hvsatssu:2080": "(6) samavasṛṣṭeṣaṇa iti kāmeṣaṇā [prahīṇā] bhavati /",
  "SA16hvsatssu:2081": "bhaveṣaṇā prahīṇā bhavati /",
  "SA16hvsatssu:2082": "brahmacaryeṣaṇā pratipraśrabdhā /",
  "SA16hvsatssu:2083": "ādyaphalalābhitvāt prajānāti saṃskṛtadharmā mṛṣeti /",
  "SA16hvsatssu:2084": "īṣaṇātrayaprahāṇaṃ vajropamasamādhiṃ lapsya itīcchayā śaikṣamārgaṃ prajahāti /",
  "SA16hvsatssu:2085": "tadā kṣayakuśalaḥ samasṛṣṭeṣaṇā ityucyate /",
  "SA16hvsatssu:2086": "(7) anāvilasaṅkalpa iti /",
  "SA16hvsatssu:2087": "prahīṇaṣaḍvitarkaḥ viśuddhacittastrīṇi viṣāṇi tanūkṛtya dvitīyaphalaṃ labhate /",
  "SA16hvsatssu:2088": "praśamitakāmaśokaḥ san tṛtīyaphalamanuprāpnuvan anāvilasaṅkalpa ityucyate /",
  "SA16hvsatssu:2089": "(8) praśrabdhakāyasaṃskāra iti /",
  "SA16hvsatssu:2090": "kāmadhātukasaṃyojanāni vihāya catvāri dhyānānyupasampadya viharatītyataḥ praśrabdhakāyasaṃskāro bhavati /",
  "SA16hvsatssu:2091": "kṣayajñānalābhā (9)",
  "SA16hvsatssu:2092": "tsuviviktacitto bhavati ityucyate /",
  "SA16hvsatssu:2093": "anutpādajñānalābhāt (10)",
  "SA16hvsatssu:2094": "suvimuktaprajñobhavati /",
  "SA16hvsatssu:2095": "āryāṇāṃ cittameṣu daśasu sthāneṣu āvasatīti āryāvāsaḥ /",
  "SA16hvsatssu:2096": "kṛtatathāgatadharmo 'vaśyaṃ duḥkhasyāntaṃ kuryādityataḥ kṛtakṛtya iti kathyate /",
  "SA16hvsatssu:2097": "pṛthagjanaiḥ śaikṣajanaiśca vivikta ityato 'sahāyīti /",
  "SA16hvsatssu:2098": "taccitaṃ sarvadharmān vidhūya atyantaśūnyatāpratiṣṭhitamityataḥ kevala ityākhyāyate //",
  "SA16hvsatssu:2099": "[SSS_64]",
  "SA16hvsatssu:2100": "dvādaśanidānāni /",
  "SA16hvsatssu:2101": "tatrāvidyeti yat prajñaptyanuyāyicittam /",
  "SA16hvsatssu:2102": "tadviparyayacittamupādāya karmāṇi sañcinotīti avidyāpratyayāḥ saṃskārā ityucyante /",
  "SA16hvsatssu:2103": "vijñānaṃ karmānuyāyi iti satkāyamupādatte /",
  "SA16hvsatssu:2104": "ataḥ saṃskārapratyayaṃ vijñānam iti /",
  "SA16hvsatssu:2105": "satkāyamupādāya nāmarūpaṣaḍāyatanasparśavedanā bhavanti /",
  "SA16hvsatssu:2106": "imāni aṅgāni kālakrameṇa vardhante /",
  "SA16hvsatssu:2107": "sarvā api vedanā anubhavan prajñaptimāśrayate ityatastatra tṛṣṇāṃ janayati /",
  "SA16hvsatssu:2108": "tṛṣṇāmupādāyānye kleśā bhavantīti ta upādānamityucyante /",
  "SA16hvsatssu:2109": "tṛṣṇopādānapratyayo bhavaḥ /",
  "SA16hvsatssu:2110": "sa ca trikāṇḍaḥ /",
  "SA16hvsatssu:2111": "ebhyaḥ karmakleśapratyayebhya aurdhvakālikī jātiḥ /",
  "SA16hvsatssu:2112": "jātipratyayājjarāmaraṇādayo bhavanti /",
  "SA16hvsatssu:2113": "tatra yaducyate avidyā pratyayāḥ saṃskārā iti tadatītādhvaprakāśanaṃ śāśvatadṛṣṭisamucchedakam /",
  "SA16hvsatssu:2114": "jñāyate hi anādisaṃsāre ājavañjavibhāve karmakleśapratyayebhyaḥ kāyo vedyata iti /",
  "SA16hvsatssu:2115": "yaducyate jātimaraṇamiti /",
  "SA16hvsatssu:2116": "tadanāgatādhvaprakāśanamucchedadṛṣṭi samucchekadam /",
  "SA16hvsatssu:2117": "yasya tattvajñānaṃ na bhavati /",
  "SA16hvsatssu:2118": "tasya jātimaraṇayornāstyanto duḥkhaphalamātramasti /",
  "SA16hvsatssu:2119": "yaducyante madhye 'ṣṭāvaṅgāni /",
  "SA16hvsatssu:2120": "tatpratyutpannadharmaprakāśanam,",
  "SA16hvsatssu:2121": "pratyayakalāpamātrāt santatyā pravartate,",
  "SA16hvsatssu:2122": "nāsti tattvajñānamiti /",
  "SA16hvsatssu:2123": "tatrāvidyā saṃskārāśca pūrvādhvapratyayāḥ /",
  "SA16hvsatssu:2124": "tatpratyayaṃ phalaṃ yaduta vijñānaṃ nāmarūpaṃ ṣaḍāyatanaṃ sparśo vedanā ca /",
  "SA16hvsatssu:2125": "ebhyaḥ pañcabhya utpadyate tṛṣṇopādānaṃ bhavaśca /",
  "SA16hvsatssu:2126": "ime 'nāgatādhvahetavaḥ /",
  "SA16hvsatssu:2127": "tatpratyayaṃ phalaṃ yat jātijarāmaraṇam /",
  "SA16hvsatssu:2128": "vedanā vedayataḥ punastṛṣṇopādānañca bhavati /",
  "SA16hvsatssu:2129": "ata idaṃ dvādaśāṅgaṃ[bhava]cakramanavasthaṃ pravartate /",
  "SA16hvsatssu:2130": "tattvajñānaṃ labhamānaḥ karmāṇi na sañcinoti /",
  "SA16hvsatssu:2131": "karmaṇāmasañcaye na bhavati jātiḥ /",
  "SA16hvsatssu:2132": "jātirhi pravṛttisādhanī //",
  "SA16hvsatssu:2133": "ya idaṃ samyacchāstraṃ niṣevate sa dharmāḥ svalakṣaṇaśūnyā iti prajñāya na karmāṇi sañcinoti /",
  "SA16hvsatssu:2134": "karmaṇāmasañcaye na bhavati jātiḥ /",
  "SA16hvsatssu:2135": "jātyabhāvājjarāmaraṇaśokaparidevaduḥkhopāyāsāḥ sarve nirudhyante /",
  "SA16hvsatssu:2136": "ata ātmahitaṃ satvahitañca kāmayamānaḥ kramaśastathāgatamārgaṃ prasādhya svadharmamādīpayan paradharmaṃ yo nirākaroti tenedaṃ śāstraṃ niṣevitavyam //",
  "SA16hvsatssu:2137": "dharmaskandhavargo 'ṣṭādaśaḥ /",
  "SA16hvsatssu:2138": "[SSS_65]",
  "SA16hvsatssu:2139": "19 daśasu vādeṣu ādyaṃ sattālakṣaṇam",
  "SA16hvsatssu:2140": "(pṛ) śāstrārambha uktaṃ bhavatā- niṣevya bhinnavādāṃśceti tathāgatadharmavicārayiṣayā /",
  "SA16hvsatssu:2141": "ke te vibhinnā vādāḥ /",
  "SA16hvsatssu:2142": "(u) tripiṭake santi bahavo vibhinnā vādāḥ /",
  "SA16hvsatssu:2143": "puruṣāṇāṃ bhūyasā pramodāya paraṃ vivādaśāstrapravartakairabhihitam- yaduta (1)",
  "SA16hvsatssu:2144": "astyadhvadvayaṃ nāstyadhvadvayam, (2)",
  "SA16hvsatssu:2145": "sarvamasti sarvaṃ nāsti, (3)",
  "SA16hvsatssu:2146": "astyantarā bhavo nāstyantarā bhavaḥ, (4)",
  "SA16hvsatssu:2147": "catussatyānāmānupūrveṇa lābhaḥ ekakṣaṇena lābhaḥ (5)",
  "SA16hvsatssu:2148": "asti parihāṇiḥ nāsti parihāṇiḥ (6)",
  "SA16hvsatssu:2149": "anuśayāścittasamprayuktāḥ cittaviprayuktāḥ, (7)",
  "SA16hvsatssu:2150": "cittaṃ prakṛtipariśuddham,",
  "SA16hvsatssu:2151": "na prakṛtipariśuddham, (8)",
  "SA16hvsatssu:2152": "upāttavipākaṃ karma kiñcidasti kiñcinnāsti, (9)",
  "SA16hvsatssu:2153": "tathāgataḥ saṅghagaṇitaḥ,",
  "SA16hvsatssu:2154": "na saṅghagaṇitaḥ, (10)",
  "SA16hvsatssu:2155": "asti pudgalo nāsti pudgala iti /",
  "SA16hvsatssu:2156": "kecidāhuḥ- asti adhvayadharma iti /",
  "SA16hvsatssu:2157": "kecidāhuḥ nāstīti /",
  "SA16hvsatssu:2158": "kena pratyayena astīti vadanti kena pratyayena nāstīti /",
  "SA16hvsatssu:2159": "(u) astīti yaḥ san dharmaḥ tatra cittamutpadyate /",
  "SA16hvsatssu:2160": "tryadhvadharme cittamutpadyata ityato jñātavyaṃ tadastīti //",
  "SA16hvsatssu:2161": "(pṛ) prathamamucyatāṃ sattālakṣaṇam /",
  "SA16hvsatssu:2162": "(u) jñānaṃ yatra pracarati[tat]sattālakṣaṇam /",
  "SA16hvsatssu:2163": "dūṣaṇam- jñānamavidyamāne 'pi pracarati /",
  "SA16hvsatssu:2164": "kasmāt /",
  "SA16hvsatssu:2165": "yathādhimukti avinīlakaṃ dṛṣṭvā vinīlakaṃ paśyati /",
  "SA16hvsatssu:2166": "kṛtakaṃ māyāvastu asadapi sat paśyati /",
  "SA16hvsatssu:2167": "akiñcanasya jñānādākiñcanyāyatanasamādhimupasampanno bhavati /",
  "SA16hvsatssu:2168": "aṅgulyā ca nirdiśya [vadati] candradvayamahaṃ paśyāmīti /",
  "SA16hvsatssu:2169": "sūtre coktam- ahaṃ prajānāmi nādhyātmamasti chandarāga iti /",
  "SA16hvsatssu:2170": "uktañca sūtre- yathā yo rūpe chandarāgaḥ taṃ prajahīt /",
  "SA16hvsatssu:2171": "evaṃvastadrūpaṃ prahīṇaṃ bhavati iti /",
  "SA16hvsatssu:2172": "yathā ca svapne asadapi mithyā [sat] paśyati /",
  "SA16hvsatssu:2173": "ityādibhiḥ kāraṇairjñānamavidyamāne 'pi pracarati /",
  "SA16hvsatssu:2174": "jñānapracarāspadatvādastīti na sambhavati /",
  "SA16hvsatssu:2175": "[SSS_66]",
  "SA16hvsatssu:2176": "ucyate / avidyamāne 'pi jñānaṃ pracaratīti na bhavati /",
  "SA16hvsatssu:2177": "kasmāt /",
  "SA16hvsatssu:2178": "āśrayālambanātmaka dharmadvayaṃ pratītya hi vijñānamutpadyate /",
  "SA16hvsatssu:2179": "yadyanālambanaṃ vijñānamudeśyati /",
  "SA16hvsatssu:2180": "anāśrayamapi vijñānamutpannaṃ syāt /",
  "SA16hvsatssu:2181": "tathā ca dharmadvayaṃ niṣprayojanaṃ syāt /",
  "SA16hvsatssu:2182": "evaṃ vināpi vimuktiṃ tadvijñānaṃ sadotpadyate /",
  "SA16hvsatssu:2183": "ato jñāyate vijñānaṃ nāvidyamāne pracaratīti /",
  "SA16hvsatssu:2184": "atha yat kiñcana vijānātīti vijñānam /",
  "SA16hvsatssu:2185": "yat na kiñcana vijānāti na tat vijñānam /",
  "SA16hvsatssu:2186": "vijñānaṃ viṣayaṃ vijānāti vacanaṃ cakṣurvijñānaṃ rūpaṃ vijānāti yāvanmanovijñānaṃ dharmān vijānāti ityetasyābhidhānam /",
  "SA16hvsatssu:2187": "yadi matam anālambanaṃ vijñānamastīti /",
  "SA16hvsatssu:2188": "tadvijñānaṃ kasya vijñānaṃ bhavet /",
  "SA16hvsatssu:2189": "kiñca anālambanaṃ vijñānamastīti vādinastat bhrāntaṃ syāt /",
  "SA16hvsatssu:2190": "yathā kecidvadanti bhrāntavikṣiptacitto 'haṃ loke 'vidyamānamapyātmānaṃ paśyāmīti /",
  "SA16hvsatssu:2191": "yadi kiñcidavidyamānaṃ jānīyāt /",
  "SA16hvsatssu:2192": "saṃśayo na syāt /",
  "SA16hvsatssu:2193": "kiñcittu jñātuḥ saṃśaya utpadyate /",
  "SA16hvsatssu:2194": "uktañca sūtre- yo 'yaṃ lokato 'vidyamāna ātmā,",
  "SA16hvsatssu:2195": "tasya jñānaṃ darśanaṃ veti nedaṃ sthānaṃ vidyate iti /",
  "SA16hvsatssu:2196": "bhavadvavacanaṃ svato virūddham /",
  "SA16hvsatssu:2197": "yadyasat, kasya jñānaṃ syāt /",
  "SA16hvsatssu:2198": "uktañca sūtre- cittacaittā ālambamānadharmāḥ iti /",
  "SA16hvsatssu:2199": "kiñcāha- sarve dharmā ālambyā iti /",
  "SA16hvsatssu:2200": "natu tatroktam avidyamāno dharma ālambvyaṃ bhavatīti /",
  "SA16hvsatssu:2201": "atha sarve viṣayadharmā vijñānotpādahetavaḥ /",
  "SA16hvsatssu:2202": "yadyavidyamānaḥ ko heturbhavati /",
  "SA16hvsatssu:2203": "uktañca sūtre- trayāṇāṃ sannipātaḥ sparśa iti /",
  "SA16hvsatssu:2204": "avidyamānānāṃ dharmāṇāṃ kaḥ sannipātaḥ /",
  "SA16hvsatssu:2205": "athāsadālambanaṃ jñānaṃ kathamupalabhyeta /",
  "SA16hvsatssu:2206": "yasya jñānaṃ na tadasat /",
  "SA16hvsatssu:2207": "yannāsti na tasya jñānam /",
  "SA16hvsatssu:2208": "ato nāstyasadālambanaṃ jñānam /",
  "SA16hvsatssu:2209": "yaduktaṃ bhavatā jñānamavidyamāne 'pi pracarati /",
  "SA16hvsatssu:2210": "yathādhimukti avinīlakaṃ dṛṣṭvā vinīlakamiti paśyatīti nedaṃ sthānaṃ vidyate /",
  "SA16hvsatssu:2211": "kasmāt /",
  "SA16hvsatssu:2212": "avinīlake 'pi tattvato 'sti vinīlakasvabhāvaḥ /",
  "SA16hvsatssu:2213": "yathoktaṃ sūtre- astyasmin vṛkṣe viśuddhatā iti /",
  "SA16hvsatssu:2214": "nīlalakṣaṇagrāhīcittabalāt sarvaṃ nīlaṃ pariṇamate natvanīlalakṣaṇamiti /",
  "SA16hvsatssu:2215": "māyājālasūtrañcāha- asti māyā māyāvastu /",
  "SA16hvsatssu:2216": "asati sattve sattvābhāsaṃ paśyantīti māyā iti /",
  "SA16hvsatssu:2217": "bhavatoktam akiñcanasya jñānādākiñcanyāyatanamupasampanna iti /",
  "SA16hvsatssu:2218": "samādhibalāt tadasallakṣaṇaṃ [SSS_67] bhavati na tu asattadbhavati /",
  "SA16hvsatssu:2219": "yathā vastutaḥ sadapirūpamapohyate śūnyarūpamiti /",
  "SA16hvsatssu:2220": "samādhimupasampannenālpaṃ dṛśyata ityato 'sadicyate /",
  "SA16hvsatssu:2221": "yathālpalavaṇamalavaṇamityucyate /",
  "SA16hvsatssu:2222": "alpajño 'jña iti /",
  "SA16hvsatssu:2223": "yathā ca naivasaṃjñānāsaṃjñāyatanamucyate /",
  "SA16hvsatssu:2224": "tatra vastutaḥ saṃjñāyāṃ satyāmapi naivāsti na nāstīti vyapadiśyate /",
  "SA16hvsatssu:2225": "uktañca bhavatā- aṅgulyā nidiśyātmānaṃ candradvayaṃ paśyāmīti /",
  "SA16hvsatssu:2226": "anibhṛtatvāt ekaṃ dvidhā paśyati /",
  "SA16hvsatssu:2227": "ya ekāgracakṣuṣkaḥ sa na paśyati /",
  "SA16hvsatssu:2228": "ahaṃ prajānāmi nādhyātmamasti chandarāga iti yadbhavatoktam /",
  "SA16hvsatssu:2229": "sa pañcanīvaraṇaviruddhāni saptabodhyaṅgāni dṛṣṭvā manaskāraṃ janayati- ahaṃ prajānāmi antaśchandābhāvamiti /",
  "SA16hvsatssu:2230": "na tu [ekāntato] nāstīti prajānāti /",
  "SA16hvsatssu:2231": "kiñcoktaṃ bhavatā- yat rūpe chandarāgaṃ prahīṇaṃ prajānāti /",
  "SA16hvsatssu:2232": "tadrūpaprahāṇamiti /",
  "SA16hvsatssu:2233": "paramārthaprajñādarśanasya mithyādhimuktiṃ prati virodhitvāt chandarāgaprahāṇamityucyate /",
  "SA16hvsatssu:2234": "svapne 'sadapi paśyatīti yat bhavānāha /",
  "SA16hvsatssu:2235": "tatra pūrvaṃ dṛṣṭaśrutasmṛtavikalpita bhāvitānyupādāya hi svapnadarśanam /",
  "SA16hvsatssu:2236": "vātapittaśleṣmaṇāṃ vaśācca svapnadarśanamanuyāti /",
  "SA16hvsatssu:2237": "kadācit karmapratyayācca svapno bhavati /",
  "SA16hvsatssu:2238": "yathā purā bodhisattvasya mahāsvapnā abhūvan /",
  "SA16hvsatssu:2239": "kadācit devā āgamya svapnamupadarśayanti /",
  "SA16hvsatssu:2240": "ataḥ svapnadarśane nāsato jñānaṃ bhavati /",
  "SA16hvsatssu:2241": "dūṣaṇam- yat bhavānavocat- dvābhyāṃ pratyayābhyāṃ vijñānamutpadyata iti /",
  "SA16hvsatssu:2242": "idamayuktam /",
  "SA16hvsatssu:2243": "tathāgataḥ pudgaladūṣaṇayāha- dvābhyāṃ pratyayābhyāṃ vijñānamutpadyata iti /",
  "SA16hvsatssu:2244": "na tu tanniṣṭhayā /",
  "SA16hvsatssu:2245": "bhavatoktam- vijñeyasattvādvijñānamastīti /",
  "SA16hvsatssu:2246": "vijñeyadharme sati astīti jñānam /",
  "SA16hvsatssu:2247": "asati nāstīti jñānam /",
  "SA16hvsatssu:2248": "yadīdaṃ vastu nāsti /",
  "SA16hvsatssu:2249": "tadvastu nāstīti śūnyaṃ paśyati /",
  "SA16hvsatssu:2250": "kiñca trividhanirodho nirodhasatyamityucyate /",
  "SA16hvsatssu:2251": "yadi nāsti śūnyacittam kiṃ nirūdhyate /",
  "SA16hvsatssu:2252": "[yat]bhavānavocat cakṣurvijñānaṃ rūpaṃ vijānāti yāvanmanovijñānaṃ dharmān vijānāti iti /",
  "SA16hvsatssu:2253": "tat vijñānaṃ viṣayamātraṃ vijānāti na vicinoti san vā asan vā iti /",
  "SA16hvsatssu:2254": "yadapi bhavānāha- yadyanālambanaṃ vijñānamasti /",
  "SA16hvsatssu:2255": "tadbhrāntamiti /",
  "SA16hvsatssu:2256": "tadā asti asajjñānasya [SSS_68] jñānam /",
  "SA16hvsatssu:2257": "yathā madamattaḥ puruṣaḥ paśyati avidyamānamapi /",
  "SA16hvsatssu:2258": "bhavānavocat- yadi asajjānīyāt,",
  "SA16hvsatssu:2259": "saṃśayo na bhavediti /",
  "SA16hvsatssu:2260": "kimasti kiṃ vā nāstīti yadi saṃśayaḥ,",
  "SA16hvsatssu:2261": "tadā anālambanaṃ jñānamasti /",
  "SA16hvsatssu:2262": "āha ca bhavān- yathoktaṃ sūtre yallokato 'vidyamāna ātmā tasya jñānaṃ darśanaṃ veti nedaṃ sthānaṃ vidyata iti /",
  "SA16hvsatssu:2263": "idaṃ sūtraṃ na dharmalakṣaṇānugatam abuddhavacanaṃ tadābhāsaṃ vā /",
  "SA16hvsatssu:2264": "samādhirvā evam /",
  "SA16hvsatssu:2265": "tatsamādhimupasampannena yatkiñcit dṛśyate sarvaṃ sadeva /",
  "SA16hvsatssu:2266": "tatsamādhitvādevamucyate /",
  "SA16hvsatssu:2267": "[mama vacanaṃ prati]svato viruddhamiti bhavānavocat /",
  "SA16hvsatssu:2268": "asti asadālambanaṃ jñānamiti mama vacanaṃ na svato viruddham /",
  "SA16hvsatssu:2269": "avocacca bhavān- cittacaittā ālambamānāḥ /",
  "SA16hvsatssu:2270": "sarve dharmā ālambyā iti /",
  "SA16hvsatssu:2271": "santi ca cittacaittā anālambamānāḥ /",
  "SA16hvsatssu:2272": "cittacaittā na paramāyārthālambanāḥ /",
  "SA16hvsatssu:2273": "ato 'nālambamānā bhavanti /",
  "SA16hvsatssu:2274": "dharmāṇāṃ yatparamārthalakṣaṇaṃ tallakṣaṇairviyuktatvāt cittacaittā nālambamānā bhavanti /",
  "SA16hvsatssu:2275": "yat bhavān bravīti viṣayā vijñānajanakahetavaḥ /",
  "SA16hvsatssu:2276": "teṣāmasattve ko hetuḥ syāditi /",
  "SA16hvsatssu:2277": "tadvijñānaṃ saddhetukameva /",
  "SA16hvsatssu:2278": "trayāṇāṃ sannipātaḥ sparśa iti /",
  "SA16hvsatssu:2279": "yatra trīṇyupalabhyante tatra teṣāṃ sannipātaḥ /",
  "SA16hvsatssu:2280": "na tu sarvatra trīṇi santi /",
  "SA16hvsatssu:2281": "abravīcca bhavān- yasya jñānaṃ,",
  "SA16hvsatssu:2282": "na tadasadbhavati /",
  "SA16hvsatssu:2283": "yannāsti, na tasya jñānamiti /",
  "SA16hvsatssu:2284": "yadi sadālambanaṃ jñānamiti /",
  "SA16hvsatssu:2285": "tatrāpi samo doṣaḥ /",
  "SA16hvsatssu:2286": "yat bhavānāha- yathā vṛkṣe 'sti viśuddhateti /",
  "SA16hvsatssu:2287": "nedaṃ yujyate /",
  "SA16hvsatssu:2288": "satkāryadoṣāt /",
  "SA16hvsatssu:2289": "yadbhavatoktaṃ [nīla]lakṣaṇagrāhicittaṃ vipulaṃ pariṇamata iti /",
  "SA16hvsatssu:2290": "tadapi na yuktam /",
  "SA16hvsatssu:2291": "nīlalakṣaṇālpamūlaṃ sarvāṃ mahāpṛthivīṃ yat nīlaṃ paśyati /",
  "SA16hvsatssu:2292": "tadabhūtadarśanam /",
  "SA16hvsatssu:2293": "tathā alpanīlabhāvanayā tu sarvaṃ jambūdvīpaṃ yat nīlaṃ paśyati na tadabhūtadarśanam /",
  "SA16hvsatssu:2294": "bhavān bravīti- māyājālasūtramāha- asti māyā māyāvastu iti /",
  "SA16hvsatssu:2295": "asati sattve sattvābhāsaṃ sattva iti paśyati /",
  "SA16hvsatssu:2296": "tadvastu paramārthato 'satpaśyati /",
  "SA16hvsatssu:2297": "tadā anālambanaṃ jñānaṃ bhavati /",
  "SA16hvsatssu:2298": "āha ca bhavān- samādhibalāttallakṣaṇaṃ bhavati yathā vastutaḥ sadapi rūpaṃ śūnyatayāpohyata iti /",
  "SA16hvsatssu:2299": "yadi rūpaṃ vastusadapohyate śūnyarūpamiti /",
  "SA16hvsatssu:2300": "tadā viparyayaḥ /",
  "SA16hvsatssu:2301": "alpasya sato 'sattāvacanamapi viparyaya eva /",
  "SA16hvsatssu:2302": "anibhṛtatvādekaṃ dvidhā paśyatīti yadvacanam /",
  "SA16hvsatssu:2303": "tadapi na yujyate /",
  "SA16hvsatssu:2304": "yathā timiropahatacakṣuṣka ākāśe keśān paśyati /",
  "SA16hvsatssu:2305": "te 'vastusantaḥ /",
  "SA16hvsatssu:2306": "āha ca bhavān pañcanīvaraṇaviruddhāni saptabodhyaṅgāni dṛṣṭvā manaskāraṃ janayati ahamasat prajānāmīti /",
  "SA16hvsatssu:2307": "saptabodhyāṅgāni bhinnāni /",
  "SA16hvsatssu:2308": "[SSS_69] chandarāgābhāvaśca bhinnaḥ /",
  "SA16hvsatssu:2309": "kathamekaḥ syāt /",
  "SA16hvsatssu:2310": "bhavān bravīti- paramārthaprajñādarśanasya mithyādhimuktiṃ prati virodhitaiva chandarāgaprahāṇamiti /",
  "SA16hvsatssu:2311": "mithyādhimuktirhi abhūtabhāvanā /",
  "SA16hvsatssu:2312": "ata ucyate chandarāgaprahāṇaṃ prajñāya rūpaprahāṇaṃ bhavatīti /",
  "SA16hvsatssu:2313": "paramārthaprajñā tu anityabhāvanā /",
  "SA16hvsatssu:2314": "yat bhavān kathayati- svapne vastusan dṛśyata iti /",
  "SA16hvsatssu:2315": "tadayuktam /",
  "SA16hvsatssu:2316": "yathā svapne [paśyati] kuṭyāṃ patatīva /",
  "SA16hvsatssu:2317": "na vastutaḥ patati /",
  "SA16hvsatssu:2318": "ato 'sti asajjñānasya jñānam /",
  "SA16hvsatssu:2319": "na tu yatna jñānaṃ pracaratīti sattālakṣaṇam //",
  "SA16hvsatssu:2320": "daśasu vādeṣu ādyasattālakṣaṇavarga ekonaviṃśaḥ",
  "SA16hvsatssu:2321": "20 asattālakṣaṇam",
  "SA16hvsatssu:2322": "(pṛ) yadi nāstīdaṃ sallakṣaṇam /",
  "SA16hvsatssu:2323": "skandhadhātvāyatanasaṅgṛhītairdharmaiḥ bhavitavyamastīti /",
  "SA16hvsatssu:2324": "(u) tadapi na yuktam /",
  "SA16hvsatssu:2325": "kasmāt /",
  "SA16hvsatssu:2326": "ayaṃ vādī vadati- skandhadhātvāyatanasaṅgṛhītaṃ vastu pṛthagjanadharmo na dharmalakṣaṇānugatam /",
  "SA16hvsatssu:2327": "tathā cet tathatādayo 'saṃskṛtadharmā api santaḥ syuḥ /",
  "SA16hvsatssu:2328": "iti kecidvadeyuḥ /",
  "SA16hvsatssu:2329": "vastutastu asantaste /",
  "SA16hvsatssu:2330": "ato jñāyate skandhadhātvāyatanasaṅgṛhītā dharmā na sallakṣaṇā iti /",
  "SA16hvsatssu:2331": "(pṛ) yat puruṣasya pratyakṣajñānādinā astyupalabhyamiti śraddhā bhavati tatsallakṣaṇam /",
  "SA16hvsatssu:2332": "(u) tadapi na sallakṣaṇam /",
  "SA16hvsatssu:2333": "ayaṃ śraddheyadharmo niyatavikalparūpo noalapabhyavacanaḥ /",
  "SA16hvsatssu:2334": "āha ca sūtram- jñānapratiśaraṇena bhavitavyaṃ na vijñānapratiśaraṇena iti /",
  "SA16hvsatssu:2335": "svabhāvalabdhatvāt rūpādayo viṣayā nopalambhanīyā iti paścādvakṣyate /",
  "SA16hvsatssu:2336": "ime 'sallakṣaṇāḥ santo [vastuto] nāpohyante /",
  "SA16hvsatssu:2337": "astitayopalambhalakṣaṇaṃ kathaṃ sthāpyeta /",
  "SA16hvsatssu:2338": "(pṛ) bhāvadharmayogādastītyucyate /",
  "SA16hvsatssu:2339": "(u) bhāvaśca paścāddūṣayiṣyate /",
  "SA16hvsatssu:2340": "nahyasti bhāve bhāvaḥ /",
  "SA16hvsatssu:2341": "kathaṃ bhāvadharmayogādastīti /",
  "SA16hvsatssu:2342": "[SSS_70] pratītyasamutpannatvāddhāvalakṣaṇaṃ niyatavikalparūpaṃ nopalabhyavacanam /",
  "SA16hvsatssu:2343": "lokasatyamātrato 'sti na paramārthataḥ /",
  "SA16hvsatssu:2344": "(pṛ) yadi lokasatyato 'sti /",
  "SA16hvsatssu:2345": "tadā punarvaktavyaṃ lokasatyato 'tīto 'nāgataśca kimasti uta nāsti iti /",
  "SA16hvsatssu:2346": "(u) nāsti /",
  "SA16hvsatssu:2347": "kasmāt /",
  "SA16hvsatssu:2348": "ye rūpādayaḥ skandhā vartamānādhvagatāḥ,",
  "SA16hvsatssu:2349": "te sakāritrā upalabhyajñānadarśanāḥ /",
  "SA16hvsatssu:2350": "yathoktaṃ sūtre- rūpyata iti rūpalakṣaṇam iti /",
  "SA16hvsatssu:2351": "yadvartamānādhvagataṃ tat rūpyate nātītamanāgataṃ vā /",
  "SA16hvsatssu:2352": "tathā vedanādayo 'pi /",
  "SA16hvsatssu:2353": "ato jñāyate vartamānamātre santi pañca skandhāḥ /",
  "SA16hvsatssu:2354": "nādhvadvaye santi /",
  "SA16hvsatssu:2355": "atha yo dharmaḥ kāritravihīnaḥ sa svalakṣaṇavihīnaḥ /",
  "SA16hvsatssu:2356": "yadyatīto vahnirna dahati /",
  "SA16hvsatssu:2357": "na sa vahnirityākhyāyate /",
  "SA16hvsatssu:2358": "tathā vijñānamapi,",
  "SA16hvsatssu:2359": "yadyatītaṃ na vijānāti na tadvijñānamityucyate /",
  "SA16hvsatssu:2360": "yannirhetukaṃ tadastīti na yujyate /",
  "SA16hvsatssu:2361": "atīto dharmo nirhetukaḥ,",
  "SA16hvsatssu:2362": "so 'stīti na yujyate /",
  "SA16hvsatssu:2363": "atha prākṛtāḥ santo dharmāḥ pratītyasamutpannāḥ /",
  "SA16hvsatssu:2364": "yathā asti pṛthivī,",
  "SA16hvsatssu:2365": "santi bījasalilādayaḥ pratyayāḥ,",
  "SA16hvsatssu:2366": "tadā aṅkurādikamutpadyate /",
  "SA16hvsatssu:2367": "patralekhinīpuruṣakāreṣu satsu sidhyatyakṣaram /",
  "SA16hvsatssu:2368": "dvayordharmayoḥ samavāye vijñānamutpadyate /",
  "SA16hvsatssu:2369": "anāgate 'dhvani aṅkurākṣaravijñānādīnāṃ kāraṇāni asamavetāni /",
  "SA16hvsatssu:2370": "kathaṃ santīti labhyante /",
  "SA16hvsatssu:2371": "ato 'dhvadvayamasatsyāt /",
  "SA16hvsatssu:2372": "atha yadyanāgatadharmo 'sti /",
  "SA16hvsatssu:2373": "tadā nityaḥ syāt /",
  "SA16hvsatssu:2374": "anāgatādvartamānaṃ pratyanuprāpteḥ /",
  "SA16hvsatssu:2375": "yathā kuṭītaḥ kuṭīmanuprāpnoti /",
  "SA16hvsatssu:2376": "tadā nānityaḥ syāt /",
  "SA16hvsatssu:2377": "na caitatsambhavati /",
  "SA16hvsatssu:2378": "yathoktaṃ sūtre- cakṣurvijñānamutpadyamānaṃ na kutaścidāgacchati /",
  "SA16hvsatssu:2379": "nirudhyamānaṃ na kvacidgacchati /",
  "SA16hvsatssu:2380": "iti /",
  "SA16hvsatssu:2381": "ato 'tītānāgatadharmau na kalpayitavyau /",
  "SA16hvsatssu:2382": "atha yadyanāgataṃ sat cakṣū rūpaṃ paśyati tadā sakāritraṃ syāt /",
  "SA16hvsatssu:2383": "tathātītamapi /",
  "SA16hvsatssu:2384": "na tu vastuto yujyate /",
  "SA16hvsatssu:2385": "ato jñāyate atītānāgatadharmo 'sanniti /",
  "SA16hvsatssu:2386": "[yadi]atītānāgatarūpamasti,",
  "SA16hvsatssu:2387": "tadā sapratighaṃ sāvaraṇañca syāt /",
  "SA16hvsatssu:2388": "na vastuto yujyate /",
  "SA16hvsatssu:2389": "ato nāsti /",
  "SA16hvsatssu:2390": "atha yadi ghaṭādayaḥ padārthāḥ anāgatāḥ santi /",
  "SA16hvsatssu:2391": "tadā kulālādayaḥ savyāpārā na bhaveyuḥ /",
  "SA16hvsatssu:2392": "dṛśyante tu savyāpārāḥ /",
  "SA16hvsatssu:2393": "ato nāstyanāgataḥ /",
  "SA16hvsatssu:2394": "kiñca bhagavānāhasaṃskṛtadharmā utpādavyayasthityanyathātvai strilakṣaṇā upalabhyante iti /",
  "SA16hvsatssu:2395": "utpāda iti yo dharmaḥ [SSS_71] pūrvamabhūtvā idānīṃ savyāpāro dṛśyate /",
  "SA16hvsatssu:2396": "vyaya iti kṛtaḥ punarasan bhavati /",
  "SA16hvsatssu:2397": "sthityanyathātvam iti santatyā sthite vikaro 'nyathātvam /",
  "SA16hvsatssu:2398": "imāni trīṇi saṃskṛtalakṣaṇāni vartamānagatāni nātītānāgatāni //",
  "SA16hvsatssu:2399": "asattālakṣaṇavargo viṃśaḥ /",
  "SA16hvsatssu:2400": "21 adhva dvayasattāvargaḥ",
  "SA16hvsatssu:2401": "(pṛ) vastusadatīmanāgatam /",
  "SA16hvsatssu:2402": "kasmāt /",
  "SA16hvsatssu:2403": "yo dharmo 'sti tatra cittaṃ bhavati /",
  "SA16hvsatssu:2404": "yathā vartamānadharmo 'saṃskṛtadharmāśca /",
  "SA16hvsatssu:2405": "bhagavān rūpalakṣaṇamuktvā punarāha- atītamanāgatañca rūpamiti /",
  "SA16hvsatssu:2406": "apicāha- yatkiñcana rūpamādhyātmikaṃ bāhyaṃ vā audārikaṃ sūkṣmaṃ vā atītamanāgataṃ pratyutpannaṃ vā [sarva]mabhisaṃkṣipya rūpaskandha iti /",
  "SA16hvsatssu:2407": "kiñcāha- [rūpa]manityamatītamanāgatam,",
  "SA16hvsatssu:2408": "kaḥ punarvādaḥ pratyutpannaṃ iti /",
  "SA16hvsatssu:2409": "anityaṃ hi saṃskṛtalakṣaṇam /",
  "SA16hvsatssu:2410": "ato 'stīti vaktavyam /",
  "SA16hvsatssu:2411": "dṛṣṭe jñānāt jñānamutpadyate iti paribhāvitatvāt /",
  "SA16hvsatssu:2412": "yathā śāleḥ śālirbhavati /",
  "SA16hvsatssu:2413": "ato 'tītamastīti syāt /",
  "SA16hvsatssu:2414": "yadi nāstyatītaṃ,",
  "SA16hvsatssu:2415": "phalaṃ nirhetukaṃ syāt /",
  "SA16hvsatssu:2416": "uktañca sūtre- yadatītaṃ vastusat hitakaraṃ tadbhagavānupadiśati /",
  "SA16hvsatssu:2417": "iti /",
  "SA16hvsatssu:2418": "kiñcāha- atītamanāgataṃ sarvamanātmānaṃ bhāvayet /",
  "SA16hvsatssu:2419": "iti /",
  "SA16hvsatssu:2420": "anāgatālambanaṃ manovijñānaṃ atītaṃ mana āśrayate /",
  "SA16hvsatssu:2421": "yadātītaṃ vijñānamasat,",
  "SA16hvsatssu:2422": "kimāśrayet /",
  "SA16hvsatssu:2423": "atītakarmata anāgataṃ phalamiti jñānaṃ samyagdṛṣṭiḥ /",
  "SA16hvsatssu:2424": "tathāgatasya daśabalānyatītānāgatakarmāṇi janayanti /",
  "SA16hvsatssu:2425": "tathāgataḥ svayameva vadati- yasya nāstyatītaṃ kṛtaṃ pāpakarma sa puruṣo naiva durgatau patiṣyati iti /",
  "SA16hvsatssu:2426": "sāsravacittavartināṃ śaikṣāṇāṃ śraddhādinyanāsravendriyāṇi na syuḥ /",
  "SA16hvsatssu:2427": "āryāścānāgataṃ vastu na vyavasthayā [SSS_72] vyākuryaḥ /",
  "SA16hvsatssu:2428": "smṛtiryadi nāsti atītānāgatayoḥ tadā puruṣo nānusmaretpañcaviṣayān /",
  "SA16hvsatssu:2429": "kasmāt /",
  "SA16hvsatssu:2430": "nahi manovijñānaṃ dṛṣṭe pañca viṣayān prajānāti /",
  "SA16hvsatssu:2431": "kiñcāṣṭādaśa manaupavicārā atītālambanā ityucyante /",
  "SA16hvsatssu:2432": "yadyatītamanāgataṃ nāsti,",
  "SA16hvsatssu:2433": "tadā arhan na kīrtayet- ahaṃ dhyānasamādhimupasampanna iti /",
  "SA16hvsatssu:2434": "nahi samādhisthito vacanaṃ vakti /",
  "SA16hvsatssu:2435": "caturṣu smṛtyupasthāneṣu adhicittamadhivedanañca bhāvanā na bhavet /",
  "SA16hvsatssu:2436": "kutaḥ /",
  "SA16hvsatssu:2437": "nahi pratyutpanne 'tītaṃ bhāvayatīti labhyate /",
  "SA16hvsatssu:2438": "catvāri samyak pradhānāni ca nābhyasyet /",
  "SA16hvsatssu:2439": "kutaḥ /",
  "SA16hvsatssu:2440": "nahyanāgatādhvagatā akuśalā dharmāḥ santi /",
  "SA16hvsatssu:2441": "tathānyāni trīṇyapi /",
  "SA16hvsatssu:2442": "yadyatītamanāgataṃ nāsti,",
  "SA16hvsatssu:2443": "tadā tathāgato 'san syāt /",
  "SA16hvsatssu:2444": "dīrghamalpakālaṃ vā śīlābhyāsaśca na syādityato na yujyate //",
  "SA16hvsatssu:2445": "adhvadvayasattāvarga ekaviṃśaḥ /",
  "SA16hvsatssu:2446": "22 adhvadvayanāstitāvargaḥ",
  "SA16hvsatssu:2447": "atrocyate / atītamanāgatañca nāsti /",
  "SA16hvsatssu:2448": "bhavatā yadyapyuktaṃ sati dharme cittamutpadyata iti /",
  "SA16hvsatssu:2449": "tatpūrvameva pratyuktam /",
  "SA16hvsatssu:2450": "asan dharmo 'pi cittamutpādayatīti /",
  "SA16hvsatssu:2451": "yaducyate bhavatā- rūpalakṣaṇena rūpasaṃjñayā [atītaṃ] rūpaṃ lakṣyata iti /",
  "SA16hvsatssu:2452": "tadapi na yuktam /",
  "SA16hvsatssu:2453": "yadatītamanāgatam,",
  "SA16hvsatssu:2454": "tadrūpaṃ na syāt /",
  "SA16hvsatssu:2455": "rūpaṇābhāvāt /",
  "SA16hvsatssu:2456": "anityalakṣaṇamityapi na vaktavyam /",
  "SA16hvsatssu:2457": "bhagavān sattvānāṃ kevalamithyāsaṃjñāvikalpānuvartanāttannāma vyavaharati /",
  "SA16hvsatssu:2458": "bhavānāha- jñānāt jñānaṃ bhavatīti /",
  "SA16hvsatssu:2459": "hetuḥ phalasya hetukriyāṃ kṛtvā nirudhyate /",
  "SA16hvsatssu:2460": "yathā bījamaṅkurasya hetuṃ kṛtvā nirudhyate /",
  "SA16hvsatssu:2461": "bhagavānapyāha- asyotpādādidamutpadyata iti /",
  "SA16hvsatssu:2462": "bhavatoktaṃ- yat vastu sat hitakaraṃ tadbhagavānupadiśatīti /",
  "SA16hvsatssu:2463": "bhagavaduktaṃ vastvidaṃ prakṛtitaḥ pratyutpannakāle 'nuktamapyasti /",
  "SA16hvsatssu:2464": "yadi matam- atītaṃ niruddhamiti /",
  "SA16hvsatssu:2465": "tadā nāstīti jñāyate /",
  "SA16hvsatssu:2466": "bhavānāha- sarvamanātma [SSS_73] bhāvayet iti /",
  "SA16hvsatssu:2467": "yasmātsattvā atītānanāgatān dharmān sātmano manyante tasmāt bhagavānevamavocat /",
  "SA16hvsatssu:2468": "bhavatoktam [iti jñānaṃ] samyak dṛṣṭiriti /",
  "SA16hvsatssu:2469": "yasmāt kāyo 'yaṃ karmasamutpādakaḥ /",
  "SA16hvsatssu:2470": "tacca karma phalasya hetuṃ kṛtvā niruddham /",
  "SA16hvsatssu:2471": "paścācca tatphalaṃ punarātmanānubhūyate /",
  "SA16hvsatssu:2472": "tasmāduktam- asti phalamiti /",
  "SA16hvsatssu:2473": "tathāgataśāsane asti vā nāsti vā iti sarvamupāya ityucyate /",
  "SA16hvsatssu:2474": "puṇyapāpakarmapratyayatvapradarśanārtham,",
  "SA16hvsatssu:2475": "natu paramārthataḥ /",
  "SA16hvsatssu:2476": "yathā pratītyāsti sattva ityucyate /",
  "SA16hvsatssu:2477": "tathātītamanāgatamapi /",
  "SA16hvsatssu:2478": "atītaṃ mana āśrayata itīdamapi upāyāśrayaṇam /",
  "SA16hvsatssu:2479": "na tu yathā puruṣeṇa bhittyādyāśrīyate /",
  "SA16hvsatssu:2480": "cittasyotpādo nātmani niśrayata iti ca viśadam /",
  "SA16hvsatssu:2481": "pūrvacittamupādāyānantaracittamutpadyate /",
  "SA16hvsatssu:2482": "tathā karmabalamapi /",
  "SA16hvsatssu:2483": "tathāgataḥ prajānāti- karmaniruddhamapi phalasya hetuṃ karotīti /",
  "SA16hvsatssu:2484": "na vadati ekāntataḥ prajānāmīti /",
  "SA16hvsatssu:2485": "yatharṇapatnasthamakṣaram /",
  "SA16hvsatssu:2486": "tathā pāpakarmāpi /",
  "SA16hvsatssu:2487": "anena kāyena karma kriyate /",
  "SA16hvsatssu:2488": "tasya ca karmaṇo nirodhe 'pi vipāko na praṇaśyati /",
  "SA16hvsatssu:2489": "bhavānāha- śraddhādīnyanāsravendriyāṇi na syuriti /",
  "SA16hvsatssu:2490": "yadi śaikṣo 'nāsravendriyaṃ labdhavān /",
  "SA16hvsatssu:2491": "pratyutpannasthameva labdhavān /",
  "SA16hvsatssu:2492": "atītaṃ niruddhamanāgatañcāprāptam /",
  "SA16hvsatssu:2493": "[pratyutpannantu] samanvāgatamityato nāstīti na vaktuṃ śakyate /",
  "SA16hvsatssu:2494": "bhavānāha- āryā anāgataṃ na vyākuryuriti /",
  "SA16hvsatssu:2495": "āryajñānabalena hi tathā /",
  "SA16hvsatssu:2496": "asantaṃ dharmamapi vyākurvanti /",
  "SA16hvsatssu:2497": "yathā atītaṃ dharmaṃ niruddhamapi smṛtibalātprajānāti /",
  "SA16hvsatssu:2498": "bhavānāha- nānusmaretpañca viṣayāniti /",
  "SA16hvsatssu:2499": "prākṛto jano mohādabhūtasmṛtyā pūrvagṛhītaṃ niyatalakṣaṇaṃ paścānniruddhamapi utpadyamāna[mivā]nusmarati /",
  "SA16hvsatssu:2500": "smṛtidharmaśca tathaiva syāt /",
  "SA16hvsatssu:2501": "na tu śaśaśṛṅgādisamānā syāt /",
  "SA16hvsatssu:2502": "aṣṭādaśamaupavicārāḥ punarevam /",
  "SA16hvsatssu:2503": "pratyutpannagṛhītaṃ rūpaṃ niruddhātītamapi tatsmṛtiranuvartate /",
  "SA16hvsatssu:2504": "bhavānāha- na kīrtayet- ahaṃ dhyānasamādhiṃ labdhavāniti /",
  "SA16hvsatssu:2505": "taṃ samādhiṃ [pūrvaṃ] pratyutpanne 'labhata /",
  "SA16hvsatssu:2506": "anusmaraṇabalādvadati- ahaṃ labdhavāniti /",
  "SA16hvsatssu:2507": "bhavān bravīti- adhicittamadhivedanañca bhāvanā na bhavet iti /",
  "SA16hvsatssu:2508": "cittaṃ dvidhākṣaṇikamānubandhikamiti /",
  "SA16hvsatssu:2509": "pratyutpannaṃ cittaṃ prayujyānubandhikaṃ cittaṃ bhāvayati /",
  "SA16hvsatssu:2510": "na tvanusmṛto vartate /",
  "SA16hvsatssu:2511": "bhavānavocat- catvāri samyakpradhānāni nābhyasyediti /",
  "SA16hvsatssu:2512": "anāgatākuśaladharmāṇāṃ nidānamapasārayati /",
  "SA16hvsatssu:2513": "anāgatakuśaladharmāṇāṃ nidānamutpādayati /",
  "SA16hvsatssu:2514": "bhavānāha- tadā tathāgato 'san syāditi /",
  "SA16hvsatssu:2515": "tathāgataḥ parinirvṛtalakṣaṇaḥ /",
  "SA16hvsatssu:2516": "[atīte] 'dhvani dṛṣṭo 'pi [pratyutpanne] [SSS_74] asti nāstīti na parigṛhyate /",
  "SA16hvsatssu:2517": "sa parinirvāya pāragataḥ khalu /",
  "SA16hvsatssu:2518": "sattvāśca śaraṇīkurvanti yathā laukikāḥ pitarāvārādhayanti /",
  "SA16hvsatssu:2519": "uktañca bhavatā- sūdīrghamalpakālaṃ vā śīlābhyāsaśca na syāditi /",
  "SA16hvsatssu:2520": "na hi kālataḥ śīlaṃ viśiṣyate /",
  "SA16hvsatssu:2521": "kasmāt /",
  "SA16hvsatssu:2522": "na hi kālo dravyam /",
  "SA16hvsatssu:2523": "dharmāṇāmutpattivyayasamavāyamātraṃ kālo 'stītyucyate /",
  "SA16hvsatssu:2524": "tasmādbhavatoktā hetavaḥ sarve 'yuktāḥ //",
  "SA16hvsatssu:2525": "adhvadvayanāstitāvargo dvāviṃśaḥ /",
  "SA16hvsatssu:2526": "23 sarvadharmasadasattāvargaḥ",
  "SA16hvsatssu:2527": "śāstramāha- kecidvadanti sarve dharmāḥ santīti /",
  "SA16hvsatssu:2528": "kecidvadanti- sarve dharmā na santīti /",
  "SA16hvsatssu:2529": "(pṛ) kena kāraṇena astīti vadanti /",
  "SA16hvsatssu:2530": "kena kāraṇena nāstīti /",
  "SA16hvsatssu:2531": "(u) astīti /",
  "SA16hvsatssu:2532": "bhagavānāha- sarvaṃ sarvamiti brāhmaṇa yāvadeva dvādaśāyatanāni /",
  "SA16hvsatssu:2533": "sarvamasti [brāhmaṇa] iti /",
  "SA16hvsatssu:2534": "pṛthivyādīni dravyāṇi saṃkhyādayo guṇāḥ utkṣepaṇāvakṣepaṇādikaṃ karma /",
  "SA16hvsatssu:2535": "sāmānyaviśeṣasamavāyādayo dharmāḥ /",
  "SA16hvsatssu:2536": "mūlaprakṛtyādayaḥ /",
  "SA16hvsatssu:2537": "loke ca śaśaviṣāṇakūrmaromāhipādalavaṇagandhavāyurūpādayo na santi /",
  "SA16hvsatssu:2538": "uktaṃ hi bhagavatā sūtre-",
  "SA16hvsatssu:2539": "ākāśe [ca] padaṃ nāsti śramaṇo nāsti bāhyataḥ /",
  "SA16hvsatssu:2540": "prapañcābhiratā lokā niṣprapañcāstathāgatāḥ // iti",
  "SA16hvsatssu:2541": "anubhavavaśāddharmāḥ santītyucyante /",
  "SA16hvsatssu:2542": "yathā dravyādayaḥ ṣaṭpadārthāssanti aulūkyānām /",
  "SA16hvsatssu:2543": "pañcaviṃśatitattvāni santi sāṃkhyānām /",
  "SA16hvsatssu:2544": "ṣoḍaśa padārthāḥ santi nayasomānām /",
  "SA16hvsatssu:2545": "[SSS_75]",
  "SA16hvsatssu:2546": "yadi vastusādhanī yuktirasti /",
  "SA16hvsatssu:2547": "tadā astītyucyate /",
  "SA16hvsatssu:2548": "yathā dvādaśāyatanāni /",
  "SA16hvsatssu:2549": "bhagavataḥ śāsana upāyatayā sarvamastīti vā sarvaṃ nāstīti vocyate /",
  "SA16hvsatssu:2550": "na tu paramārthataḥ /",
  "SA16hvsatssu:2551": "kasmāt /",
  "SA16hvsatssu:2552": "astīti vyavasthāyāṃ śāśvatāntapātaḥ /",
  "SA16hvsatssu:2553": "nāstīti vyavasthāyāmucchedāntapātaḥ /",
  "SA16hvsatssu:2554": "anayorantayorvarjanamevāryā madhyamā patipat //",
  "SA16hvsatssu:2555": "sarvadharmasadasattāvargastrayoviṃśaḥ /",
  "SA16hvsatssu:2556": "24 antarābhavāstitāvargaḥ",
  "SA16hvsatssu:2557": "śāstramāha- kecidvadanti- astyantarābhava iti /",
  "SA16hvsatssu:2558": "kecidvadanti nāstīti /",
  "SA16hvsatssu:2559": "(pṛ) kena kāraṇenāstīti vadanti /",
  "SA16hvsatssu:2560": "kena kāraṇena nāstīti /",
  "SA16hvsatssu:2561": "(u) astyantarābhavaḥ /",
  "SA16hvsatssu:2562": "āśvalāyanasūtre hi bhagavānāha- yadā pitarau sannipatitau bhavataḥ /",
  "SA16hvsatssu:2563": "gandharvaśca pratyupasthito bhavati iti /",
  "SA16hvsatssu:2564": "ato jñāyate astyantarābhava iti /",
  "SA16hvsatssu:2565": "vatsasūtrañcāha- yasmin samaye sattva imaṃ kāyaṃ nikṣipati punaścittotpādanakāyamanupādāno bhavati /",
  "SA16hvsatssu:2566": "asminnantarāle [bhavaṃ] upādānapratyayaṃ vadāmi /",
  "SA16hvsatssu:2567": "ayamantarā bhava iti /",
  "SA16hvsatssu:2568": "saptasatpuruṣeṣu astyantarāparinirvāyī /",
  "SA16hvsatssu:2569": "uktañcasūtre- vyavakīrṇaṃ karmābhisaṃskṛtya vyavakīrṇaṃ kāyamupādāya vyavakīrṇe loka utpadyate /",
  "SA16hvsatssu:2570": "jñātavyamastyantarābhava iti /",
  "SA16hvsatssu:2571": "kiñcoktaṃ sūtre- catvāro bhavāḥ pūrvakālabhavo maraṇabhavo 'ntarābhava upapattibhava iti /",
  "SA16hvsatssu:2572": "āha ca- saptabhavāḥ- pañcagatayaḥ [SSS_76] karmabhavo 'ntarābhava iti /",
  "SA16hvsatssu:2573": "āha ca- yamarājo 'ntarābhave pāpinaḥ santarjya vyatyastaṃ pātayanti /",
  "SA16hvsatssu:2574": "iti /",
  "SA16hvsatssu:2575": "tathāgato 'ntarābhavamupādāya sattvānāṃ pūrvanivāsaṃ prajānāti ayaṃ sattvo 'smin upapattisthāna utpadyate sa sattvastasminnupapattisthāna iti /",
  "SA16hvsatssu:2576": "uktañca sūtre- divyena cakṣuṣā paśyati sattvān cyavamānānupapadyamānāṃśceti /",
  "SA16hvsatssu:2577": "kiñcāha- sattvo [antarā]bhavasantatyā asmāllokātparalokaṃ saṅkrāmati /",
  "SA16hvsatssu:2578": "iti /",
  "SA16hvsatssu:2579": "laukikā api astyantarābhava iti śraddhadhānā vadantimriyamāṇasya sūkṣmāṇi catvāri mahābhūtāni asmādbhavāt [bhavāntaraṃ] krāmanti iti /",
  "SA16hvsatssu:2580": "satyantarābhave paralokaḥ /",
  "SA16hvsatssu:2581": "asatyantarābhave nāsti paralokaḥ /",
  "SA16hvsatssu:2582": "yadi nāstyantarābhavaḥ,",
  "SA16hvsatssu:2583": "imaṃ kāyaṃ visṛjya parakāyamanupādānasyāntarā vyucchedaḥ syāt /",
  "SA16hvsatssu:2584": "ato jñāyate 'styantarābhava iti //",
  "SA16hvsatssu:2585": "antarābhavāstitāvargaścaturviṃśaḥ /",
  "SA16hvsatssu:2586": "25 antarābhavanāstitāvarga",
  "SA16hvsatssu:2587": "kecidvadanti- nāstyantarābhava iti /",
  "SA16hvsatssu:2588": "yadyapyuktaṃ bhavatā- āśvalāyanasūtra uktam astyantarābhava iti /",
  "SA16hvsatssu:2589": "tanna yuktam /",
  "SA16hvsatssu:2590": "kasmāt /",
  "SA16hvsatssu:2591": "yadyāryā na jānanti- ayaṃ kaḥ kuta āgata iti /",
  "SA16hvsatssu:2592": "tadā nāstyantarābhavaḥ /",
  "SA16hvsatssu:2593": "yadyasti kasmānna jānanti /",
  "SA16hvsatssu:2594": "bhavānāha- vatsasūtra uktamiti /",
  "SA16hvsatssu:2595": "idamayuktam /",
  "SA16hvsatssu:2596": "kutaḥ /",
  "SA16hvsatssu:2597": "sūtre 'smin praśno 'nyaḥ prativacanañcānyat /",
  "SA16hvsatssu:2598": "anena brāhmaṇena kalpitam- anyaḥ kāyo 'nyo jīva iti /",
  "SA16hvsatssu:2599": "ata evaṃ prativakti- santyantarābhave pañcaskandhā iti /",
  "SA16hvsatssu:2600": "bhavānāha- astyantarāparinirvāyīti /",
  "SA16hvsatssu:2601": "sa kāmarūpadhātvorantarā kāyamupādāya tatra parinirvṛta iti antarāparinirvāyī /",
  "SA16hvsatssu:2602": "kasmāt /",
  "SA16hvsatssu:2603": "yathoktaṃ sūtre- kaścinmriyamāṇaḥ kutra gacchati kutrotpadyate kutra tiṣṭhati itīdamekārthakam /",
  "SA16hvsatssu:2604": "bhavānāha- vyavakīrṇaṃ kāyamupādāya vyavakīrṇe loka utpadyata iti /",
  "SA16hvsatssu:2605": "kāyamupādāyeti vacanaṃ loka utpadyata iti cedamekārthakam /",
  "SA16hvsatssu:2606": "catvāro bhavāḥ sapta bhavā iti ca bhavaduktaṃ sūtramayuktam /",
  "SA16hvsatssu:2607": "dharmalakṣaṇānanugamāt /",
  "SA16hvsatssu:2608": "bhavaduktaṃ yamarājasantarjanamupapattibhave bhavati nāntarābhave /",
  "SA16hvsatssu:2609": "bhavānāha- tathāgato 'ntarābhavamupādāya [SSS_77] pūrvanivāsaṃ prajānātīti /",
  "SA16hvsatssu:2610": "tadayuktam /",
  "SA16hvsatssu:2611": "āryajñānabalaṃ hi tat /",
  "SA16hvsatssu:2612": "asantamanāgatamapi smṛtyā prajānāti /",
  "SA16hvsatssu:2613": "bhavānāha- divyena cakṣuṣā paśyati mriyamāṇānupapadyamānāniti /",
  "SA16hvsatssu:2614": "utpitsuḥ sa upapadyamāna ityucyate /",
  "SA16hvsatssu:2615": "maraṇonmukhaśca cyavamānaḥ /",
  "SA16hvsatssu:2616": "natvantarābhavagataḥ /",
  "SA16hvsatssu:2617": "bhavānāha- sattvo bhavasantatyā asmāllokātparalokaṃ saṅkrāmatīti /",
  "SA16hvsatssu:2618": "paralokāstitvapradarśanāya tādṛśaṃ vacanaṃ na tvantarābhavāstitvaprakāśanāya /",
  "SA16hvsatssu:2619": "bhavānāha- mriyamāṇasya sūkṣmāṇi catvāri mahābhūtāni bhavāntaraṃ krāmantīti /",
  "SA16hvsatssu:2620": "kaukikānāmupalabhyamaśraddheyam /",
  "SA16hvsatssu:2621": "na taddheturupayujyate /",
  "SA16hvsatssu:2622": "bhavānāha- yadi nāstyantarābhavaḥ antarāvyucchedaḥ syāditi /",
  "SA16hvsatssu:2623": "karmabalādayamatrotpadyate yathā atītamanāgatamananuvṛttamapi saṃsmarati /",
  "SA16hvsatssu:2624": "ato nāstyantarābhavaḥ /",
  "SA16hvsatssu:2625": "pūrvanivāsajñāna uktaṃ jānāti ayaṃ puruṣo 'smiṃlloke mṛtastasmiṃlloka utpadyata iti na tūktam antarābhave tiṣṭhatīti /",
  "SA16hvsatssu:2626": "tathāgata āha- trividhaṃ karma dṛṣṭavipākamupapattivipākamūrdhvavipākamiti /",
  "SA16hvsatssu:2627": "na tvāha- antarābhavavipākaṃ karmeti /",
  "SA16hvsatssu:2628": "yadyantarābhave sparśo 'sti /",
  "SA16hvsatssu:2629": "sa evopapattibhava ityucyate /",
  "SA16hvsatssu:2630": "yadi na spṛśati,",
  "SA16hvsatssu:2631": "sparśavihīnaḥ /",
  "SA16hvsatssu:2632": "sparśavihīnatvādvedanādayo 'pi na santi /",
  "SA16hvsatssu:2633": "tādṛśaṃ punaḥ kutrāsti /",
  "SA16hvsatssu:2634": "yaḥ sattvo 'ntarābhavarūpamupādatte sa evopapattiṃ vedayate /",
  "SA16hvsatssu:2635": "yathoktaṃ sūtre- yadimaṃ kāyaṃ nikṣipan kāyāntaramupādatte tadahaṃ vadāmi upapattiriti /",
  "SA16hvsatssu:2636": "yadi na kāyamupādatte /",
  "SA16hvsatssu:2637": "tadā nāstyantarābhavaḥ /",
  "SA16hvsatssu:2638": "yadyantarābhave cyutiḥ /",
  "SA16hvsatssu:2639": "upapattireva sā /",
  "SA16hvsatssu:2640": "kutaḥ /",
  "SA16hvsatssu:2641": "pūrvamutpadyannasya paścādavaśyaṃ cyuteḥ /",
  "SA16hvsatssu:2642": "yadi nāsti cyutiḥ /",
  "SA16hvsatssu:2643": "nityo bhavet /",
  "SA16hvsatssu:2644": "karmabalāccopapattiriti kimantarābhavena /",
  "SA16hvsatssu:2645": "yadyantarābhava karmataḥ siddhaḥ /",
  "SA16hvsatssu:2646": "sa evopapattibhavaḥ /",
  "SA16hvsatssu:2647": "yathocyate- karmapratyayā jātiriti /",
  "SA16hvsatssu:2648": "yanna karmataḥ siddham /",
  "SA16hvsatssu:2649": "kena bhavo 'sti /",
  "SA16hvsatssu:2650": "tatprativaktavyam /",
  "SA16hvsatssu:2651": "ucyate / upapattiviśeṣamevāntarābhavaṃ vadāmaḥ /",
  "SA16hvsatssu:2652": "ato nāsti yathoktadoṣaḥ /",
  "SA16hvsatssu:2653": "antarābhava utpannasyāpyasya upapattibhavāntarayogo bhavati /",
  "SA16hvsatssu:2654": "yataḥ kalale vijñānamupasaṅkrāmati /",
  "SA16hvsatssu:2655": "ayamantarābhava ityucyate /",
  "SA16hvsatssu:2656": "atra dūṣaṇamāha /",
  "SA16hvsatssu:2657": "karmabalādupasaṅkrāmati /",
  "SA16hvsatssu:2658": "kimantarābhavavikalpena /",
  "SA16hvsatssu:2659": "cittaṃ na kutracidupasaṅkrāmati /",
  "SA16hvsatssu:2660": "karmapratyayāttu asmiṃlloke niruddhaṃ tatrotpadyate /",
  "SA16hvsatssu:2661": "nahi pratyakṣaṃ dṛśyate cittaṃ santatyotpadyata iti /",
  "SA16hvsatssu:2662": "yathā pāde viddhasya śirasi vedanānubhūyate /",
  "SA16hvsatssu:2663": "na tatra pāde sthitaṃ [SSS_78] vijñānaṃ bhavapratyayaṃ śirasi saṅkrāmati /",
  "SA16hvsatssu:2664": "ato sannikṛṣṭaviprakṛṣṭapratyayagaṇasāmagrya tu citatutpadyate /",
  "SA16hvsatssu:2665": "ato 'styantarābhava iti na kalpanā kāryā //",
  "SA16hvsatssu:2666": "antarābhavanāstitvavargaḥ pañcaviṃśaḥ /",
  "SA16hvsatssu:2667": "26 anupūrvavargaḥ",
  "SA16hvsatssu:2668": "śāstramāha /",
  "SA16hvsatssu:2669": "kecidvadanti caturṇāṃ satyānāmanupūrveṇābhisamaya iti /",
  "SA16hvsatssu:2670": "kecidvadanti ekakṣaṇeneti /",
  "SA16hvsatssu:2671": "(pṛ) kena kāraṇenocyate anupūrveṇābhisamayaḥ,",
  "SA16hvsatssu:2672": "kena kāraṇena ekakṣaṇenābhisamaya iti /",
  "SA16hvsatssu:2673": "(u) anupūrveṇābhisamayaḥ /",
  "SA16hvsatssu:2674": "yathoktaṃ sūtre lokasya samudayaṃ paśyato nāstitādṛṣṭirna bhavati /",
  "SA16hvsatssu:2675": "lokasya nirodhaṃ paśyato 'stitādṛṣṭirna bhavati iti /",
  "SA16hvsatssu:2676": "ato jñātavyaṃ nirodhasamudayayorlakṣaṇaṃ pratyekaṃ pṛthagiti /",
  "SA16hvsatssu:2677": "yaḥ prajānāti- yatsamudayalakṣaṇaṃ tatsarvaṃ nirodhalakṣaṇamiti /",
  "SA16hvsatssu:2678": "tasya virajaṃ vītamalaṃ dharmacakṣurbhavati / āha ca-",
  "SA16hvsatssu:2679": "anupūrveṇa medhāvī stokaṃ stokaṃ kṣaṇe kṣaṇe /",
  "SA16hvsatssu:2680": "karmāro rejatasyeva nirdhamenmalamātmanaḥ // iti //",
  "SA16hvsatssu:2681": "āsravakṣayasūtramāha jānataḥ paśyataḥ āsravāṇāṃ kṣayo bhavati iti /",
  "SA16hvsatssu:2682": "pratipattupratidinaṃ kṣīyamāṇaṃ svayamajānato 'pi sadā bhāvitatvāt āsravāṇāṃ kṣayo bhavati /",
  "SA16hvsatssu:2683": "[SSS_79] bhagavānāha satyeṣu udapadyata cakṣuḥ jñānaṃ vidyā prajñā iti /",
  "SA16hvsatssu:2684": "kāmadhātukaduḥkhe dvau [kṣaṇau] rūpārūpyadhātaka [duḥkhe] ca dvau /",
  "SA16hvsatssu:2685": "tathā samudāyadāvapi /",
  "SA16hvsatssu:2686": "sūtre ca bhagavān kaṇṭhata āha anupūrveṇa satyābhisamaya iti /",
  "SA16hvsatssu:2687": "yathā puruṣaḥ śreṇimāruhya uparyārohati /",
  "SA16hvsatssu:2688": "ityādisūtrāt jñāyate catussatyāni naikakālikāni iti /",
  "SA16hvsatssu:2689": "kleśānāñca catussatyeṣu caturdhā mithyācārā bhavanti yaduta nāsti dukhaṃ,",
  "SA16hvsatssu:2690": "nāsti samudayaḥ,",
  "SA16hvsatssu:2691": "nāsti nirodhaḥ,",
  "SA16hvsatssu:2692": "nāsti mārgaḥ iti /",
  "SA16hvsatssu:2693": "anāsravajñānasyāpi anupūrveṇa caturdhā samyagācārāḥ syuḥ /",
  "SA16hvsatssu:2694": "yogī ca cittaṃ samādhāya idaṃ duḥkhaṃ ayaṃ duḥkhanirodha iyaṃ duḥkhanigāminī patipat iti vikalpayet /",
  "SA16hvsatssu:2695": "yadyekasmin citte syāt kathamevamanupūrveṇa samādhivikalpo bhavet /",
  "SA16hvsatssu:2696": "ato jñāyate anupūrveṇābhisamayo naikakṣaṇeneti /",
  "SA16hvsatssu:2697": "anupūrvavargaḥ ṣaḍviṃśaḥ /",
  "SA16hvsatssu:2698": "27 ekakṣaṇavargaḥ",
  "SA16hvsatssu:2699": "kecidāhuḥ caturṇāṃ satyānāmabhisamayo nānupūrveṇeti /",
  "SA16hvsatssu:2700": "bhavānāha lokasya samudayaṃ paśyato nastitādṛṣṭirna bhavati /",
  "SA16hvsatssu:2701": "lokasya nirodhaṃ paśyato astitādṛṣṭirna bhavatīti /",
  "SA16hvsatssu:2702": "tadā svamataṃ vinaśyet /",
  "SA16hvsatssu:2703": "tathā cet ṣoḍaśabhiḥ cittakṣaṇaiḥ dvādaśabhirākāraiśca mārgo labhyata iti na syāt /",
  "SA16hvsatssu:2704": "bhavatoktaṃ yatsamudayalakṣaṇaṃ sarvaṃ tannirodhalakṣaṇamiti prajānato dharmacakṣurbhavatīti /",
  "SA16hvsatssu:2705": "tathā cet cittadvayena mārgalābhaḥ syāt- adyaṃ samudayacittaṃ dvitīyaṃ nirodhacittaṃ iti /",
  "SA16hvsatssu:2706": "na tvaitadyuktam /",
  "SA16hvsatssu:2707": "bhavānāha anupūrveṇa medhāvī stokaṃ stokaṃ kṣaṇe kṣaṇe /",
  "SA16hvsatssu:2708": "....nirdhamenmalamātmana iti [anenāpi] na syāt ṣoḍaśamātraiścittakṣaṇairiti /",
  "SA16hvsatssu:2709": "bhavatoktaṃ āsravakṣayasūtramāha rūpādīn jānataḥ paśyataḥ āsravānāṃ kṣayo bhavatīti /",
  "SA16hvsatssu:2710": "evañcāpramāṇacittāni syuḥ na tu ṣoḍaśacittamātrāṇi /",
  "SA16hvsatssu:2711": "bhavatoktaṃ- cakṣurjñānaṃ vidyā prajñeti /",
  "SA16hvsatssu:2712": "bhagavān svayaṃ bravīti caturṣu satyeṣu jñānaṃ cakṣurvidyā prajñodapadyateti na bravīti anupūrveṇa ṣoḍaśacittakṣaṇāni bhavantīti /",
  "SA16hvsatssu:2713": "[SSS_80] bhavatoktaṃ bhagavān kaṇṭhenāha- anupūrveṇa satyabhisamayaḥ śreṇyārohaṇavat iti /",
  "SA16hvsatssu:2714": "nādhītamidaṃ sūtramasmābhiḥ /",
  "SA16hvsatssu:2715": "sattve 'pi nirākartavyameva /",
  "SA16hvsatssu:2716": "dharmalakṣaṇānanugamāt /",
  "SA16hvsatssu:2717": "bhavatoktaṃ caturdhā mithyācārā bhavantīti /",
  "SA16hvsatssu:2718": "pañcaskandhādāvapi mithyācārāḥ syuḥ /",
  "SA16hvsatssu:2719": "yān mithyācārānanusṛtya sarvaṃ jñānamutpadyeta /",
  "SA16hvsatssu:2720": "evaṃ ca ṣoḍaśabhireva cittakṣaṇairmārgalābha iti na syāt /",
  "SA16hvsatssu:2721": "bhavānāha samādhyā vikalpayediti /",
  "SA16hvsatssu:2722": "rūpādāvapi tathā vikalpayet /",
  "SA16hvsatssu:2723": "ato na ṣoḍaśaiva cittakṣaṇāḥ syuḥ /",
  "SA16hvsatssu:2724": "[yogino] na [nānā]satyāni bhavanti kintu ekameva satyaṃ bhavati yaduta duḥkhanirodhadarśanamādyābhisambodhi nāmakam /",
  "SA16hvsatssu:2725": "dṛśyadharmādīnāṃ pratītyasamutpannatvāt yogī ūṣmagatādidharmānupūrveṇa caramanirodhasatyarūpaṃ satyaṃ paśyati /",
  "SA16hvsatssu:2726": "nirodhasatyadarśanānmārgalābhaityākhyāyate /",
  "SA16hvsatssu:2727": "ekakṣaṇa saptaviṃśaḥ /",
  "SA16hvsatssu:2728": "28 parihāṇavargaḥ",
  "SA16hvsatssu:2729": "śāstramāha- kecidvadanti arhan parihīyate /",
  "SA16hvsatssu:2730": "kecidvadanti na parihīyata iti /",
  "SA16hvsatssu:2731": "(pṛ) kena kāraṇena parihīyate kena kāraṇena na parihīyate /",
  "SA16hvsatssu:2732": "(u) parihīyata iti /",
  "SA16hvsatssu:2733": "yathoktaṃ sūtre- pañca hetavaḥ pañca pratyayāḥ samayavimuktasyārhataḥ parihāṇāya saṃvartante /",
  "SA16hvsatssu:2734": "katame pañca /",
  "SA16hvsatssu:2735": "karmaprasṛto bhavati /",
  "SA16hvsatssu:2736": "bhāṣyaprasṛto bhavati /",
  "SA16hvsatssu:2737": "adhikaraṇaprasṛto bhavati /",
  "SA16hvsatssu:2738": "dīrghacārikāyogamanuyukto bhavati /",
  "SA16hvsatssu:2739": "dīrgheṇa rogajātena spṛṣṭo bhavati /",
  "SA16hvsatssu:2740": "iti /",
  "SA16hvsatssu:2741": "āha ca sūtram dvividho 'rhan parihāṇalakṣaṇo 'parihāṇalakṣaṇa iti /",
  "SA16hvsatssu:2742": "api coktaṃ sūtre yadyamuko bhikṣuḥ vimuktimukhāt parihīyate tadidaṃ sthānaṃ vidyate iti /",
  "SA16hvsatssu:2743": "api coktaṃ sūtre-",
  "SA16hvsatssu:2744": "kumbhopamaṃ kāyamidaṃ viditvā nagaropamaṃ cittamidaṃ sthāpayet /",
  "SA16hvsatssu:2745": "yudhyeta māraṃ prajñāyudhena jitañca rakṣedaniveśanaḥ syāt // iti /",
  "SA16hvsatssu:2746": "[SSS_81]",
  "SA16hvsatssu:2747": "aparihīnasya jitarakṣaṇaṃ na syāt /",
  "SA16hvsatssu:2748": "jñānañca dvividhaṃ- kṣayajñānamanutpādajñānamiti /",
  "SA16hvsatssu:2749": "kṣayajñānavān na punarutpadyate /",
  "SA16hvsatssu:2750": "kimanutpādajñānena /",
  "SA16hvsatssu:2751": "udāyino yā nirodhasamāpatti durlabhā /",
  "SA16hvsatssu:2752": "sa eva parihāṇahetuḥ /",
  "SA16hvsatssu:2753": "sa parihīno 'pi rūpadhātāva(vu)",
  "SA16hvsatssu:2754": "dapadyata ityādibhiḥ kāraṇaiḥ jñātavyaṃ parihīyata iti /",
  "SA16hvsatssu:2755": "parihāṇavarga aṣṭāviṃśaḥ /",
  "SA16hvsatssu:2756": "29 aparihāṇavargaḥ",
  "SA16hvsatssu:2757": "kecidvadanti āryamārgānna parihīyate dhyānasamādheḥ paraṃ parihīyata iti /",
  "SA16hvsatssu:2758": "(pṛ) tathā cet arhan dvividho na syāt /",
  "SA16hvsatssu:2759": "asti khalu parihāṇalakṣaṇaḥ /",
  "SA16hvsatssu:2760": "sarveṣāmarhatāṃ dhyānasamādhibhyaḥ parihāṇamastyeva /",
  "SA16hvsatssu:2761": "(u) dhyānasamādhiparihīṇasya vaśitābalamasti na tu sarveṣāmarhatām /",
  "SA16hvsatssu:2762": "(pṛ) na yujyate /",
  "SA16hvsatssu:2763": "yathā gaudhiko bhikṣuḥ ṣaḍvāraṃ [cetovimukteḥ] parihīṇaḥ asinā ātmānaṃ jaghāna /",
  "SA16hvsatssu:2764": "yadi dhyānasamādheḥ prahīṇaḥ,",
  "SA16hvsatssu:2765": "nātmānaṃ hanyāt /",
  "SA16hvsatssu:2766": "tathāgatāśāsane hi vimuktiḥ pradhānā na samādhiḥ /",
  "SA16hvsatssu:2767": "(u) sa imaṃ dhyānasamādhimavalambyārhanmārgaṃ spṛśet /",
  "SA16hvsatssu:2768": "tasmāt samādheḥ cyutasyānāsravaṃ cyavate na tu anāsravātparihīyate /",
  "SA16hvsatssu:2769": "kasmāt /",
  "SA16hvsatssu:2770": "yathāha gāthā-",
  "SA16hvsatssu:2771": "kṣīṇaṃ purāṇaṃ na navo 'sti sambhavo viraktacittā āyatike bhave ca /",
  "SA16hvsatssu:2772": "te kṣīṇabījā aviruḍhacchandā nirvānti dhīrā yathāyaṃ pradīpaḥ // iti /",
  "SA16hvsatssu:2773": "kiñcāha-",
  "SA16hvsatssu:2774": "śailo yathā caikaghano vātena na samīryate /",
  "SA16hvsatssu:2775": "evaṃ nindāpraśaṃsāsu na samiñjanti paṇḍitāḥ / iti /",
  "SA16hvsatssu:2776": "api coktaṃ sūtre- tṛṣṇā tṛṣṇājananītyādi /",
  "SA16hvsatssu:2777": "tṛṣṇāmūlamarhato 'tyantamunmūlitam /",
  "SA16hvsatssu:2778": "kutaḥ pravarteta saṃyojanam /",
  "SA16hvsatssu:2779": "āha ca- āryo 'tyantaparikṣīṇāntaḥ kṛtakaraṇīya iti /",
  "SA16hvsatssu:2780": "kiñcāha- āryasya kṣīyamāṇaḥ samudayo na punarbhavati /",
  "SA16hvsatssu:2781": "pradalitaṃ vijñānaṃ na [punaḥ] bhavati [SSS_82] ityādi /",
  "SA16hvsatssu:2782": "uktañca sūtre- avidyāpratyayāḥ kāmadveṣamohāḥ pravartante /",
  "SA16hvsatssu:2783": "arhato 'tyantaparikṣīṇāvidyā /",
  "SA16hvsatssu:2784": "[tasya] kathaṃ saṃyojanāni pravartante /",
  "SA16hvsatssu:2785": "iti /",
  "SA16hvsatssu:2786": "kiñcoktaṃ sūtre- ye śaikṣā nirvāṇamārgaṃ paryeṣante /",
  "SA16hvsatssu:2787": "ahaṃ vadāmi tairapramattairbhavitavyamiti /",
  "SA16hvsatssu:2788": "yeṣāmāsravāḥ kṣīṇāḥ na teṣāṃ punarāsravā bhavanti /",
  "SA16hvsatssu:2789": "ato nāsti parihāṇiḥ /",
  "SA16hvsatssu:2790": "kiñcāha- vidvāna kuśalabhāvanaḥ kuśalavāk kuśalakāyakarmāntaḥ karaṇīyānna cyavata iti / api cāha-",
  "SA16hvsatssu:2791": "apramādarato bhikṣuḥ pramāde bhayakovidaḥ /",
  "SA16hvsatssu:2792": "abhavyaḥ parihāṇāya nirvāṇasyaiva santike // iti /",
  "SA16hvsatssu:2793": "uktañca sūtre-",
  "SA16hvsatssu:2794": "mṛgā vanāśrayā eva vihagā gaganāśrayāḥ /",
  "SA16hvsatssu:2795": "pravivekaparo dharmaḥ sajjanāḥ śamaniśritāḥ // iti",
  "SA16hvsatssu:2796": "trīṇi nidānāni saṃyojanānāṃ samutpādāya aprahīṇacchandarāgaḥ,",
  "SA16hvsatssu:2797": "chandarāgasthānīyasyopasthānaṃ,",
  "SA16hvsatssu:2798": "tatra mithyāmanaskārasamutpādaḥ /",
  "SA16hvsatssu:2799": "arhataḥ chandarāgaḥ prahīṇaḥ /",
  "SA16hvsatssu:2800": "chandarāgasthānīyasyo [pasthitā]vapi na mithyāmanaskāraḥ samudyate /",
  "SA16hvsatssu:2801": "ataḥ saṃyojanāni notpādayati /",
  "SA16hvsatssu:2802": "āha ca- dharmān mithyābhāvayato bhikṣostraya āsravāḥ prādurbhavanti iti /",
  "SA16hvsatssu:2803": "arhan punarna mithyābhāvayatīti na ta āsravāḥ prādurbhavanti iti /",
  "SA16hvsatssu:2804": "kiñcoktaṃ sūtre- ya āryaprajñayā prajānāti na sa parihīyate /",
  "SA16hvsatssu:2805": "yathā srotaāpattiphalamaparihīṇam iti /",
  "SA16hvsatssu:2806": "kīñcārhan tisro vedanāḥ samyak prajānāti [tāsā]mutpādalakṣaṇaṃ nirodhalakṣaṇamāsvādalakṣaṇaṃ mārgalakṣaṇaṃ nissaraṇalakṣaṇañcetyato notpādayati saṃyojanam /",
  "SA16hvsatssu:2807": "kiñcāha- yo bhikṣuḥ śīlasamādhiprajñākhyai stribhirdharmaiḥ samanvāgataḥ sa na parihīyate /",
  "SA16hvsatssu:2808": "iti /",
  "SA16hvsatssu:2809": "arhata utpannaṃ saṃyojanaṃ prahīṇam /",
  "SA16hvsatssu:2810": "anāgatañca notpādayati /",
  "SA16hvsatssu:2811": "yathoktaṃ sūtre- satyavihārī āryo naiva parihīyata iti /",
  "SA16hvsatssu:2812": "arhan [SSS_83] sākṣātkṛtacatussatyaḥ kṣīṇāsrava ityataḥ satyavihārītyucyate /",
  "SA16hvsatssu:2813": "kiñcāha- saptabodhyaṅgāni aparihāṇīyā dharmā iti /",
  "SA16hvsatssu:2814": "arhataḥ saptabodhyaṅgasampannatvāt na parihāṇirbhavati /",
  "SA16hvsatssu:2815": "kiñcārhan akopyāṃ [ceto]vimuktiṃ sākṣātkṛtatvān ityato na parihīyate /",
  "SA16hvsatssu:2816": "arhan tathāgataśāsane sāramarthaṃ pratilabdhavān yadutākopyā cetovimuktiḥ /",
  "SA16hvsatssu:2817": "kasyacit karacchedavat tatsmaraṇe 'smaraṇe ca sadā karacchedo 'styeva /",
  "SA16hvsatssu:2818": "tathā arhataḥ prahīṇaṃ saṃyojanam /",
  "SA16hvsatssu:2819": "tatsamaraṇe 'smaraṇe ca sadā prahāṇamastyeva /",
  "SA16hvsatssu:2820": "kiñcoktaṃ sūtre- śraddhādināmindriyāṇāṃ tīkṣṇatvāt arhan bhavati iti /",
  "SA16hvsatssu:2821": "tīkṣṇendriyaḥ kadāpi na parihīyate /",
  "SA16hvsatssu:2822": "anuttamatṛṣṇāprahāṇadharmakuśalasyārhataścittaṃ samyagvimucyate 'tyantaṃ kṣīyate /",
  "SA16hvsatssu:2823": "tadyathā dahano 'dagdhaṃ dahati dagdhvā ca napunastatra pratyāvartate /",
  "SA16hvsatssu:2824": "evaṃ bhikṣuḥ ekā daśabhirdharmaiḥ samanvāgata ityato na kadāpi parihīyate /",
  "SA16hvsatssu:2825": "(pṛ) dvividho 'rhan iti bhavatodāhṛtasūtramāha- asti aparihāṇa[lakṣaṇa] iti /",
  "SA16hvsatssu:2826": "(u) idaṃ sāmānyata uktam /",
  "SA16hvsatssu:2827": "śaikṣerapramattairbhavitavyamiti arhantamanapekṣya,",
  "SA16hvsatssu:2828": "na tu viśeṣata uktam aparihāṇalakṣaṇo 'stīti /",
  "SA16hvsatssu:2829": "bhagavanāha gāthām-",
  "SA16hvsatssu:2830": "jinaścet punarutpannaḥ syāt ucyate na tu so jinaḥ",
  "SA16hvsatssu:2831": "jino bhūtvā na jāyet tātvikaḥ sa jino mataḥ // iti /",
  "SA16hvsatssu:2832": "yo 'rhan punaḥ kleśānutpādayati na sa jino bhavet /",
  "SA16hvsatssu:2833": "arhataḥ kṣīṇajātitvāt na punaḥ kāyo vedyate /",
  "SA16hvsatssu:2834": "bhavataḥ sūtraṃ yadyapyāha- arhan parihāṇadharmā punaḥ parihīyeta iti /",
  "SA16hvsatssu:2835": "tathā cet aparihāṇadharmāpi syāt /",
  "SA16hvsatssu:2836": "yo bhikṣustathendriyāṇi karoti yathā notpadyate,",
  "SA16hvsatssu:2837": "so 'rhan bhavati /",
  "SA16hvsatssu:2838": "ato na parihīyate /",
  "SA16hvsatssu:2839": "aparihāṇavarga ekonatriṃśaḥ /",
  "SA16hvsatssu:2840": "[SSS_84]",
  "SA16hvsatssu:2841": "30 cittasvabhāvavargaḥ",
  "SA16hvsatssu:2842": "śāstramāha- kecidvadanti cittaṃ prakṛtipariśuddhamāgantukamalairapariśuddhamiti /",
  "SA16hvsatssu:2843": "kecidvadanti na tatheti /",
  "SA16hvsatssu:2844": "(pṛ) kena kāraṇena vadanti prakṛtipariśuddhamiti /",
  "SA16hvsatssu:2845": "kena kāraṇena vadanti na tatheti /",
  "SA16hvsatssu:2846": "(u) na tatheti /",
  "SA16hvsatssu:2847": "na cittaṃ prakṛtipariśuddhamāgantukamalaipariśuddham /",
  "SA16hvsatssu:2848": "kutaḥ /",
  "SA16hvsatssu:2849": "kleśā hi sadā cittena saha saṃprayogajāḥ /",
  "SA16hvsatssu:2850": "nāgantukalakṣaṇāḥ /",
  "SA16hvsatssu:2851": "cittañca trividham- kuśalamakuśalamavyākṛtamiti /",
  "SA16hvsatssu:2852": "kuśalamavyākṛtañca cittamamalam /",
  "SA16hvsatssu:2853": "akuśalacittaṃ prakṛtito 'pariśuddham /",
  "SA16hvsatssu:2854": "nāgantukatayā /",
  "SA16hvsatssu:2855": "idañca cittaṃ pratikṣaṇamutpannavināśi kleśānapekṣam /",
  "SA16hvsatssu:2856": "yaḥ kleśaḥ sahajo bhavati na sa āgantuka ityucyate /",
  "SA16hvsatssu:2857": "(pṛ) cittaṃ rūpādimātramanubhūya tato nimittaṃ gṛhṇāti /",
  "SA16hvsatssu:2858": "nimittajāḥ kleśāḥ cittasya malaṃ kurvanti /",
  "SA16hvsatssu:2859": "ataḥ prakṛtipariśuddhamityucyate /",
  "SA16hvsatssu:2860": "(u) na yuktamidam /",
  "SA16hvsatssu:2861": "cittamidaṃ tatkāla eva niruddhaṃ na malanimittavat bhavati /",
  "SA16hvsatssu:2862": "cittaṃ tatkāla eva vinaṣṭaṃ kena malena lipyate /",
  "SA16hvsatssu:2863": "(pṛ) na pratikṣaṇavināśi cittamityata evaṃ vadāmi /",
  "SA16hvsatssu:2864": "[kintu] santanyamānaṃ cittamityato malinamiti vadāmi /",
  "SA16hvsatssu:2865": "(u) cittasantāno 'yaṃ lokasatyato 'sti na paramārthataḥ /",
  "SA16hvsatssu:2866": "[paramārthatastu] ayamanirvācyaḥ /",
  "SA16hvsatssu:2867": "lokasatyato 'pi santi bahavo doṣāḥ /",
  "SA16hvsatssu:2868": "cittamutpannavināśi /",
  "SA16hvsatssu:2869": "anutpannasyānabhinirvṛttasya kathaṃ santatiḥ /",
  "SA16hvsatssu:2870": "ato na cittaṃ prakṛtitaḥ pariśuddhamāgantukamalaipariśuddhakam /",
  "SA16hvsatssu:2871": "kintu tathāgataḥ cittaṃ nityaṃ sthāyīti vadatāṃ sattvānāṃ kṛta āha āgantukamalakliṣṭaṃ sat cittamapariśuddhamiti /",
  "SA16hvsatssu:2872": "kiñca kusīdasattvā ye śṛṇvanti cittaṃ prakṛtito 'pariśuddhamiti /",
  "SA16hvsatssu:2873": "te vadeyuḥ prakṛtiḥ na pratikāryeti /",
  "SA16hvsatssu:2874": "na te cittavyavadānamārabheran ityataḥ tathāgata āha prakṛtipariśuddhamiti //",
  "SA16hvsatssu:2875": "cittasvabhāvavargastriṃśaḥ /",
  "SA16hvsatssu:2876": "[SSS_85]",
  "SA16hvsatssu:2877": "31 samprayogāsamprayogavargaḥ",
  "SA16hvsatssu:2878": "śāstramāha- kecidvadanti anuśayāścittasamprayuktā iti /",
  "SA16hvsatssu:2879": "kecidvadanti cittaviprayuktā iti /",
  "SA16hvsatssu:2880": "(pṛ) kena kāraṇena vadanti cittasaṃprayuktā iti /",
  "SA16hvsatssu:2881": "kena kāraṇena vadanti cittaviprayuktā iti /",
  "SA16hvsatssu:2882": "(u) cittasamprayuktā iti /",
  "SA16hvsatssu:2883": "[idaṃ] paścādanuśayavarge vakṣyate /",
  "SA16hvsatssu:2884": "chandarāgādiḥ kleśānāṃ karma /",
  "SA16hvsatssu:2885": "tacca karma anuśayaiḥ samprayuktam /",
  "SA16hvsatssu:2886": "bhavatāṃ śāsane yadyapyucyate cittaviprayukto 'nuśayaḥ cittasamprayuktasaṃyojanaparyavasthānasya hetuṃ karotīti /",
  "SA16hvsatssu:2887": "na yuktamidam /",
  "SA16hvsatssu:2888": "kasmāt /",
  "SA16hvsatssu:2889": "uktaṃ hi sūtre- avidyāyoniśomanaskāramithyāsaṅkalpādibhyo rāgādīni saṃyojanani prādurbhavanti iti /",
  "SA16hvsatssu:2890": "na tu sūtramāha- anuyādutpadyata iti /",
  "SA16hvsatssu:2891": "yadyapi bhavatāṃ śāsana uktaṃ- cirābhyastasaṃyojanaparyavasthāpako 'nuśayo nāma iti /",
  "SA16hvsatssu:2892": "na yuktamidam /",
  "SA16hvsatssu:2893": "kasmāt /",
  "SA16hvsatssu:2894": "kāyikavacikādi karmāpi cirābhyastalakṣaṇam /",
  "SA16hvsatssu:2895": "tadapi anuśayābhāsaḥ cittaviprayuktasaṃskāraḥ syāt /",
  "SA16hvsatssu:2896": "na vastuto yujyate /",
  "SA16hvsatssu:2897": "yujyata iti cet sarve 'pi dharmāḥ pratyutpanna hetorupadyeran nātītahetoḥ /",
  "SA16hvsatssu:2898": "tathā ca na karmajo vipākaḥ syāt /",
  "SA16hvsatssu:2899": "manovijñānañca manaso jātaṃ na syāt /",
  "SA16hvsatssu:2900": "anuśayānāmeṣāṃ kṣaṇikatvāt kathaṃ punaste janakahetavaḥ syuḥ /",
  "SA16hvsatssu:2901": "(pṛ) sahalakṣaṇo janakahetuḥ /",
  "SA16hvsatssu:2902": "(u) tadapi na yuktam /",
  "SA16hvsatssu:2903": "hetuphalayorayaugapadyāt /",
  "SA16hvsatssu:2904": "tacca paścāt pradīpadṛṣṭānte vakṣyate /",
  "SA16hvsatssu:2905": "ato na vaktavyamanuśayāścittaviprayuktā iti //",
  "SA16hvsatssu:2906": "samprayogasamprayogavarga ekatriṃśaḥ /",
  "SA16hvsatssu:2907": "[SSS_86]",
  "SA16hvsatssu:2908": "32 atītakarmavargaḥ",
  "SA16hvsatssu:2909": "śāstramāha- kāśyapīyā vadanti ananubhūtavipākaṃ karma atīte 'dhvani asti /",
  "SA16hvsatssu:2910": "anyadatīte nāsti iti /",
  "SA16hvsatssu:2911": "ucyate /",
  "SA16hvsatssu:2912": "tatkarma yadi vinaṣṭaṃ tadā [tat] atītamatītameva /",
  "SA16hvsatssu:2913": "yadi avinaṣṭam /",
  "SA16hvsatssu:2914": "tadā nityaṃ bhavet /",
  "SA16hvsatssu:2915": "vinaṣṭamiti atītasya nāmāntaram /",
  "SA16hvsatssu:2916": "tadā vinaṣṭaṃ sat punarvinaśyet /",
  "SA16hvsatssu:2917": "tatkarma vipākasya hetukṛtyaṃ kṛtvā niruddham /",
  "SA16hvsatssu:2918": "vipākaḥ punarūrdhvajanmavartī /",
  "SA16hvsatssu:2919": "yathoktaṃ sūtre- asmin satīdamutpadyata iti /",
  "SA16hvsatssu:2920": "yathā payo nirodhe daghno hetukṛtyaṃ karoti /",
  "SA16hvsatssu:2921": "kimatītakarmavikalpena /",
  "SA16hvsatssu:2922": "yuktamiti yadi matam /",
  "SA16hvsatssu:2923": "anyo hetāvasti doṣaḥ /",
  "SA16hvsatssu:2924": "kathaṃ vinā kāraṇaṃ vijñānamutpadyate /",
  "SA16hvsatssu:2925": "yathā payaso 'bhāve kiṃ dadhi bhavati /",
  "SA16hvsatssu:2926": "cāturbhautikakāyavā gādīnāmabhāve karma kimāśritya bhavet /",
  "SA16hvsatssu:2927": "ityevamādayaḥ /",
  "SA16hvsatssu:2928": "yanmayā pūrvamukto 'tītasya doṣaḥ /",
  "SA16hvsatssu:2929": "sa idaṃ pratibrūyāt //",
  "SA16hvsatssu:2930": "atītakarmavargo dvāviṃśaḥ /",
  "SA16hvsatssu:2931": "33 ratnadvayavivādavargaḥ",
  "SA16hvsatssu:2932": "śāstramāha- mahīśāsakā vadanti tathāgata saṅghavartī iti /",
  "SA16hvsatssu:2933": "ucyate /",
  "SA16hvsatssu:2934": "yadi mataṃ tathāgataḥ catasṛṣu pariṣatsu antargataḥ yaduta sattvapariṣat prāṇipariṣat manuṣyapariṣat āryapariṣat iti /",
  "SA16hvsatssu:2935": "tadā na doṣaḥ /",
  "SA16hvsatssu:2936": "yadi mataṃ tathāgataḥ śrāvakapariṣadi antargata iti /",
  "SA16hvsatssu:2937": "tadāsti doṣaḥ /",
  "SA16hvsatssu:2938": "dharmaṃ śrutvā saṃvillābhinaḥ śrāvakā ityucyante /",
  "SA16hvsatssu:2939": "tathāgatastu vibhinnalakṣaṇa ityatastatra nāntargataḥ /",
  "SA16hvsatssu:2940": "(pṛ) saṅghārāmāgragasya tathāgatasya dāyakaḥ puruṣaḥ saṅghadāyaka ityucyate /",
  "SA16hvsatssu:2941": "(u) dānamidaṃ keṣāṃ saṅghasambandhi /",
  "SA16hvsatssu:2942": "sūtramidaṃ kiñcidbhraṣṭam /",
  "SA16hvsatssu:2943": "idaṃ vaktavyaṃ syāt buddhasaṅghasambandhīti /",
  "SA16hvsatssu:2944": "[SSS_87]",
  "SA16hvsatssu:2945": "(pṛ) bhagavān gautamīmavocat- imaṃ cīvaraṃ saṅghe dehi /",
  "SA16hvsatssu:2946": "tadā ahamapi pūjito bhaviṣyāmi saṅgho 'pi ca /",
  "SA16hvsatssu:2947": "iti /",
  "SA16hvsatssu:2948": "(u) ahaṃ pūjito bhaviṣyāmīti saṅghapūjābhiprāyeṇa bhagavānavocat /",
  "SA16hvsatssu:2949": "yathoktaṃ sūtre yo rogaprekṣī sa māṃ paśyati /",
  "SA16hvsatssu:2950": "iti /",
  "SA16hvsatssu:2951": "(pṛ) kecidāryaguṇasamanvitāḥ śāriputrādayaḥ saṅghāntargatāḥ,",
  "SA16hvsatssu:2952": "lakṣaṇasāmyāt bhagavānapyevam /",
  "SA16hvsatssu:2953": "(u) yadi lakṣaṇasāmyāditi /",
  "SA16hvsatssu:2954": "sarve pṛthagjanāḥ asatvākhyāśca saṅghapraviṣṭāḥ syuḥ /",
  "SA16hvsatssu:2955": "na yujyato vastutaḥ /",
  "SA16hvsatssu:2956": "ato jñāyate na bhagavān saṅgāntargata iti /",
  "SA16hvsatssu:2957": "kiñca bhagavān na saṅghakarmapraviṣṭaḥ nāpi anyasaṅghavastusamaḥ /",
  "SA16hvsatssu:2958": "ratnatrayaviśeṣāt na bhagavān saṅghāntargataḥ //",
  "SA16hvsatssu:2959": "ratnadvayavivādavargastrayastriṃśaḥ /",
  "SA16hvsatssu:2960": "34 nāstipudgalavargaḥ",
  "SA16hvsatssu:2961": "śāstramāha- vātsīputrīyā vadanti asti pudgala iti /",
  "SA16hvsatssu:2962": "anye vadanti nāstīti /",
  "SA16hvsatssu:2963": "(pṛ) kiṃ tattvam /",
  "SA16hvsatssu:2964": "(u) nāsti pudgaladharma iti tattvam /",
  "SA16hvsatssu:2965": "kasmāt /",
  "SA16hvsatssu:2966": "yathā bahuṣu sūtreṣu tathāgato bhikṣūnāha- nāmamātrataḥ prajñaptimātrata upayogamātrataḥ pudgala ityucyate /",
  "SA16hvsatssu:2967": "iti /",
  "SA16hvsatssu:2968": "nāmamātrata ityādinā jñāyate na paramārtha iti /",
  "SA16hvsatssu:2969": "kiñcoktaṃ sūtre-",
  "SA16hvsatssu:2970": "yo na paśyati duḥkhañca sa ātmānantu paśyati /",
  "SA16hvsatssu:2971": "duḥkhadarśī yathābhūtaṃ sa ātmānaṃ na paśyati // iti /",
  "SA16hvsatssu:2972": "yadi vastu san ātmā,",
  "SA16hvsatssu:2973": "duḥkhadarśyapi ātmānaṃ paśyet /",
  "SA16hvsatssu:2974": "āryāḥ punaḥ saṃvṛtimātrato vadanti astyātmeti /",
  "SA16hvsatssu:2975": "api ca sūtre bhagavānavocat- yatrāsmīti tatreñjitam iti /",
  "SA16hvsatssu:2976": "yadvastu sat na tatreñjitaṃ bhavati yathā cakṣuḥ,",
  "SA16hvsatssu:2977": "tasya vastusattvāt na [tatra] iñjitamasti /",
  "SA16hvsatssu:2978": "tatra tatra sūtre ca ātmavādaḥ pratiṣiddhaḥ /",
  "SA16hvsatssu:2979": "yathā āryā bhikṣuṇī māramavocat-",
  "SA16hvsatssu:2980": "[SSS_88]",
  "SA16hvsatssu:2981": "kiṃ nu satveti pratyeṣi māradṛṣṭigataṃ nu te /",
  "SA16hvsatssu:2982": "śuddhasaṃskārapuñjo 'yaṃ neha sattva upalabhyate // iti /",
  "SA16hvsatssu:2983": "kiñcāha-",
  "SA16hvsatssu:2984": "saṃskārāṇāṃ kalāpo hi santānena pravartate /",
  "SA16hvsatssu:2985": "māyānirmitamevedaṃ prakṛtānāñca vañcanam /",
  "SA16hvsatssu:2986": "hṛdgatena sadṛśaṃ śalyenedaṃ sapatnakam /",
  "SA16hvsatssu:2987": "naivāsti sāravadvastu................ / iti",
  "SA16hvsatssu:2988": "kiñcāha-",
  "SA16hvsatssu:2989": "nāstyātmā na cātmīyaṃ na sattvo nāpi mānavaḥ /",
  "SA16hvsatssu:2990": "pañcaskandhāḥ śūnyamātrā utpādavyayalakṣaṇāḥ /",
  "SA16hvsatssu:2991": "asti karma vipākaśca kārako nopalabhyate //",
  "SA16hvsatssu:2992": "ityevamādinā bhagavān nānāsūtreṣu ātmavādaṃ pratiṣiddhavān /",
  "SA16hvsatssu:2993": "ato nāstyātmā /",
  "SA16hvsatssu:2994": "sūtre ca vijñānārthā vibhaktāḥ /",
  "SA16hvsatssu:2995": "kasmāt vijñānamiti /",
  "SA16hvsatssu:2996": "yaduta rūpaṃ vijānāti yāvaddharmān vijānātīti /",
  "SA16hvsatssu:2997": "na coktaṃ ātmānaṃ vijānātīti /",
  "SA16hvsatssu:2998": "ato nāstyātmā /",
  "SA16hvsatssu:2999": "cundabhikṣurbhagavantamapṛcchat- ko nu khalu vijñānāhāramāhārayati /",
  "SA16hvsatssu:3000": "bhagavān pratyavadat /",
  "SA16hvsatssu:3001": "na kalyaḥ praśnaḥ /",
  "SA16hvsatssu:3002": "vijñānāhāramāhārayatīti nāhaṃ vadāmi /",
  "SA16hvsatssu:3003": "iti /",
  "SA16hvsatssu:3004": "yadyasti ātmā /",
  "SA16hvsatssu:3005": "ātmā vijñānāhāramāhārayatīti vadet /",
  "SA16hvsatssu:3006": "ato jñātavyaṃ nāstyātmeti /",
  "SA16hvsatssu:3007": "bimbisārapratyudgamanasūtre bhagavān bhikṣūnāmantryāha- vibhāvayata yūyaṃ bhikṣavaḥ prākṛtānāṃ prajñaptimanurudhya vadāmi astyātmeti /",
  "SA16hvsatssu:3008": "paramārthastu nāsti pañcaskandheṣu ātmātmīyaṃ vā /",
  "SA16hvsatssu:3009": "iti /",
  "SA16hvsatssu:3010": "kiñcāha- pañcaskandhānupādāyāsti nānāvidhaṃ nāma yaduta ātmā sattvo mānavo deva iti /",
  "SA16hvsatssu:3011": "evaṃpramāṇāni nāmāni pañcaskandhānupādāya santi /",
  "SA16hvsatssu:3012": "yadyātmāsti /",
  "SA16hvsatssu:3013": "ātmānamupādāyeti vadet /",
  "SA16hvsatssu:3014": "sthavirapūrṇakaḥ kaścit tīrthikaḥ āha- yadi puruṣo mithyādṛṣṭayā asantamastīti vadati /",
  "SA16hvsatssu:3015": "bhagavān prahīṇaitanmithyābhimānaḥ aprahīṇasattva [SSS_89] ityato nāstyātmā /",
  "SA16hvsatssu:3016": "yamakasūtre śāriputro yamakamavocat- kiṃ yamaka samanupaśyasi rūpaskandho 'rhan iti /",
  "SA16hvsatssu:3017": "uttaramāha- no hīdamāyuṣman iti /",
  "SA16hvsatssu:3018": "kiṃ samanupaśyasi vedanā saṃjñā saṃskārā vijñānamarhan iti /",
  "SA16hvsatssu:3019": "nohīda[māyuṣman] /",
  "SA16hvsatssu:3020": "kiṃ samanupaśyasi pañcaskandhakalāpo 'rhan iti /",
  "SA16hvsatssu:3021": "nohīdamāyuṣman /",
  "SA16hvsatssu:3022": "kiṃ samanupaśyasi pañcaskandhādanyatra arhan iti /",
  "SA16hvsatssu:3023": "nohīdamāyuṣman śāriputro 'vocat /",
  "SA16hvsatssu:3024": "yadevaṃ parimṛgya [dṛṣṭa eva dharme satyataḥ sthirataḥ] nopalabhyate /",
  "SA16hvsatssu:3025": "tatkalyaṃ nu te vyākaraṇaṃ arhan [kāyasya bhedāducchidyate vinaśyati] na bhavati paraṃ maraṇāditi /",
  "SA16hvsatssu:3026": "abhūtkhalu me [āyuṣman] śāriputra pūrvaṃ pāpakaṃ dṛṣṭigatam,",
  "SA16hvsatssu:3027": "idaṃ punarāyuṣmataḥ śāriputrasya dharmadeśanāṃ śrutvā tacca pāpakaṃ dṛṣṭigataṃ prahīṇam /",
  "SA16hvsatssu:3028": "iti /",
  "SA16hvsatssu:3029": "yadyasti ātmā,",
  "SA16hvsatssu:3030": "pāpakaṃ dṛṣṭigataṃ iti na vadet /",
  "SA16hvsatssu:3031": "caturṣūpādāneṣu uktamātmavādopādānamiti /",
  "SA16hvsatssu:3032": "yadyastyātmā ātmopādānamiti brūyāt yathā kāmopādānamityādi /",
  "SA16hvsatssu:3033": "na brūyādātmavādopādānamiti /",
  "SA16hvsatssu:3034": "uktañcaśreṇikasūtre- trayāṇāṃ śāstṝṇāṃ yo nopalabhate pratyutpannamātmānamūrdhvabhāvinaṃ vātmānaṃ tamahaṃ śāstāraṃ buddhaṃ vadāmi iti /",
  "SA16hvsatssu:3035": "bhagavatānupalabdhatvāt nāstyātmeti jñāyate /",
  "SA16hvsatssu:3036": "anātmani ātmeti saṃjñā viparyayaḥ /",
  "SA16hvsatssu:3037": "yadi mataṃ satyātmani ātmeti saṃjñā na viparyāsa iti /",
  "SA16hvsatssu:3038": "na yuktamidam /",
  "SA16hvsatssu:3039": "kasmāt /",
  "SA16hvsatssu:3040": "bhagavānāha- yatsattvā ātmeti samanupaśyantaḥ samanupaśyanti /",
  "SA16hvsatssu:3041": "imāneva pañcaskandhān [ātmata ātmītayataśca] samanupaśyanti /",
  "SA16hvsatssu:3042": "iti /",
  "SA16hvsatssu:3043": "ato nāstyātmā /",
  "SA16hvsatssu:3044": "kiñcāha- sattvāḥ vividhān pūrvanivāsānanusmarantaḥ pañcaskandhānanusmaranti /",
  "SA16hvsatssu:3045": "iti /",
  "SA16hvsatssu:3046": "yadyastyātmā,",
  "SA16hvsatssu:3047": "tamapyanusmareyuḥ /",
  "SA16hvsatssu:3048": "ananusmaraṇānnāstīti jñātavyam /",
  "SA16hvsatssu:3049": "yadi manyase- kiñcitsūtramāha sattvānusmaraṇamapi /",
  "SA16hvsatssu:3050": "yathā amukaḥ sattvaḥ tatrāhamamukanāmaka iti /",
  "SA16hvsatssu:3051": "[SSS_90] tadayuktam /",
  "SA16hvsatssu:3052": "taddhi lokasatyavikalpāduktam /",
  "SA16hvsatssu:3053": "paramārthatastu pañcaskandhānevānusmarati na sattvam /",
  "SA16hvsatssu:3054": "kutaḥ /",
  "SA16hvsatssu:3055": "manovijñānena hi smarati /",
  "SA16hvsatssu:3056": "manovijñānañca dharmamātrālambanam /",
  "SA16hvsatssu:3057": "tasmānnāsti kiñcitsmaraṇaṃ sattvānusmaraṇaṃ nāma /",
  "SA16hvsatssu:3058": "astyekāntata ātmeti yo vadati sa ṣaṇṇāṃ mithyādṛṣṭīnīmanyatamasyāmanupatati /",
  "SA16hvsatssu:3059": "yadi manyase nāstyātmeti vacanamapi mithyādṛṣṭiriti /",
  "SA16hvsatssu:3060": "tadayuktam /",
  "SA16hvsatssu:3061": "kasmāt /",
  "SA16hvsatssu:3062": "satyadvayasya sattvāt /",
  "SA16hvsatssu:3063": "lokasatyato nāstyātmā /",
  "SA16hvsatssu:3064": "paramārthatastu astyātmeti brūvato hi doṣo bhavati /",
  "SA16hvsatssu:3065": "ahantu vadāmi paramārthato nāstyātmā /",
  "SA16hvsatssu:3066": "lokasatyatastu astīti /",
  "SA16hvsatssu:3067": "ato 'navadyam /",
  "SA16hvsatssu:3068": "api cātmadṛṣṭimūloddharaṇāyāha bhagavān yathā mogharāja [māṇava]pṛcchāyāṃ bhagavān mogharājaṃ pratyāha-",
  "SA16hvsatssu:3069": "śūnyato lokamavekṣasva mogharāja sadā smṛtaḥ /",
  "SA16hvsatssu:3070": "ātmānudṛṣṭimuddhatya [evaṃ mṛtyutaraḥ syāḥ /",
  "SA16hvsatssu:3071": "evaṃ lokamavekṣantaṃ] mṛtyurājo na paśyati // iti",
  "SA16hvsatssu:3072": "ātmāstivādānāṃ kāraṇāni prītidaurmanasyādīni sarvāṇi pañcaskandhavartīni /",
  "SA16hvsatssu:3073": "tīrthikānāmātmadṛṣṭikāraṇakhaṇḍanānnāstyātmā //",
  "SA16hvsatssu:3074": "nāsti pudgalavargaścatustriṃśaḥ /",
  "SA16hvsatssu:3075": "35 pudgalāstināstitāvargaḥ",
  "SA16hvsatssu:3076": "(pṛ) nāstyātmeti bhavato vacanamayuktam /",
  "SA16hvsatssu:3077": "kasmāt caturṣu vyākaraṇeṣu caturtha sthapanīyaṃ vyākaraṇaṃ yaduta bhavati puruṣaḥ paraṃ maraṇāt na bhavati [puruṣaḥ paraṃ maraṇāt] bhavati ca na bhavati ca [puruṣaḥ paraṃ maraṇāt],",
  "SA16hvsatssu:3078": "naiva bhavati na na bhavati [puruṣaḥ paraṃ maraṇāt] /",
  "SA16hvsatssu:3079": "yadi paramārthato nāstyātmā,",
  "SA16hvsatssu:3080": "na syādidaṃ sthapanīyaṃ vyākaraṇam /",
  "SA16hvsatssu:3081": "ūrdhvakāyavedakaḥ [SSS_91] sattvo nāstīti yat keṣāñcit vacanam /",
  "SA16hvsatssu:3082": "mithyādṛṣṭiriyam /",
  "SA16hvsatssu:3083": "dvādaśāṅgapravacane cāsti jātakam /",
  "SA16hvsatssu:3084": "tatra bhagavānevamāha- tasmin samaye ahameva mahāsudarśano rājā evaṃkāya ityādi /",
  "SA16hvsatssu:3085": "pūrvakebhya utpannā idānīntanāḥ pañcaskandhāḥ na tu purāṇā eva /",
  "SA16hvsatssu:3086": "tasmādastyātmā [yaḥ] pūrvakebhyo 'dya yāvat bhavati /",
  "SA16hvsatssu:3087": "kiñcāha bhagavān-",
  "SA16hvsatssu:3088": "iha nandati pretya nandati kṛtapuṇyo ubhayanna nandati / iti /",
  "SA16hvsatssu:3089": "yadi pañcaskandhamātramasti,",
  "SA16hvsatssu:3090": "ubhayatra nandirna syāt /",
  "SA16hvsatssu:3091": "uktañcasūtre- cittasaṃkleśāt sattvāḥ saṃkliśyante /",
  "SA16hvsatssu:3092": "cittavyavadānāt sattvā viśudhyanti /",
  "SA16hvsatssu:3093": "iti /",
  "SA16hvsatssu:3094": "ekatyaḥ pudgala utpadyate loke bahūnāṃ vipattyanutāpāya /",
  "SA16hvsatssu:3095": "ekatyaḥ pudgala utpadyate loke bahūnāṃ lābhāya /",
  "SA16hvsatssu:3096": "yat kuśalākuśalakarmaṇāṃ samudācaraṇaṃ sarvaṃ tat sattvopagam /",
  "SA16hvsatssu:3097": "tatra tatra ca sūtre bhagavān svayamāha- ahaṃ vadāmi sattvā ūrdhvakāyaṃ vedayante iti /",
  "SA16hvsatssu:3098": "ātmahite kuśalaḥ na parahita ityādi /",
  "SA16hvsatssu:3099": "evamādikāraṇairjñāyate astyātmeti /",
  "SA16hvsatssu:3100": "bhavatā yadyapi pūrvamuktaṃ nāmamātrata ityādi /",
  "SA16hvsatssu:3101": "na yuktamidam /",
  "SA16hvsatssu:3102": "kasmāt /",
  "SA16hvsatssu:3103": "pañcaskandhavyatirikto nityo 'vināśilakṣaṇo 'styātmeti tīrthikāḥ parikalpayanti /",
  "SA16hvsatssu:3104": "teṣāṃ mithyādṛṣṭivyavacchedāya bhagavānāha nāstyātmeti /",
  "SA16hvsatssu:3105": "vayantu vadāmaḥ pañcaskandhasamavāya ātmeti /",
  "SA16hvsatssu:3106": "ato 'navadyam /",
  "SA16hvsatssu:3107": "yadyapyāha ātmā nāmamātramiti /",
  "SA16hvsatssu:3108": "tadvacanaṃ pragāḍhaṃ cintanīyam /",
  "SA16hvsatssu:3109": "yadi sattvo nāmamātramiti /",
  "SA16hvsatssu:3110": "yathā mṛṇmayagohanane nāsti pāpam /",
  "SA16hvsatssu:3111": "tathā vāstavikagohanane 'pi pāpaṃ na bhavet /",
  "SA16hvsatssu:3112": "yathā bālakānāṃ nāmamātreṇa vastudānaṃ savipākaṃ syāt /",
  "SA16hvsatssu:3113": "tathā mahatāṃ dānavratamapi vipākaṃ prāpnuyāt /",
  "SA16hvsatssu:3114": "vastutastu na yujyate /",
  "SA16hvsatssu:3115": "nāmamātrato 'sadapi astīti vādina āryā mṛṣāvādinaḥ syuḥ /",
  "SA16hvsatssu:3116": "satyavādinaḥ khalvāryāḥ /",
  "SA16hvsatssu:3117": "ato jñāyate astyātmeti /",
  "SA16hvsatssu:3118": "[SSS_92] yadyāryāḥ paramārthato nairātmyadarśinaḥ vyavahārato 'styatmeti vadanti /",
  "SA16hvsatssu:3119": "tadā viparyayadarśinaḥ syuḥ /",
  "SA16hvsatssu:3120": "[anyathā dṛṣṭasya] anyathā vacanāt /",
  "SA16hvsatssu:3121": "yadi vyavahārato 'sadapi astīti vadatāṃ punaḥ sūtragatāni pāramārthikāni dvādaśanidānāni trīṇi vimokṣamukhāni anātmānaḥ sarvadharmā ityādi vacanaṃ na syāt /",
  "SA16hvsatssu:3122": "asti paraloka iti vādinamanusṛtya vadanti astīti /",
  "SA16hvsatssu:3123": "nāstīti vādinamanusṛtya vadanti nāstīti /",
  "SA16hvsatssu:3124": "vadanti ca loke ayutāni vastūni īśvarādutpannani /",
  "SA16hvsatssu:3125": "iti /",
  "SA16hvsatssu:3126": "tatādṛśā vividhamithyādṛṣṭisūtramanyāstadvavatānusāriṇaḥ syuḥ /",
  "SA16hvsatssu:3127": "tatu na sambhavati /",
  "SA16hvsatssu:3128": "ato bhavatodāhṛtaṃ sūtraṃ sarvaṃ sāmānyato dūṣitameva /",
  "SA16hvsatssu:3129": "ato nāsti nairātmyam /",
  "SA16hvsatssu:3130": "atrocyate / yadbhavatā pūrvamuktaṃ sthapanīyavyākaraṇāt astyātmeti jñāyata iti /",
  "SA16hvsatssu:3131": "tadayuktam /",
  "SA16hvsatssu:3132": "kasmāt /",
  "SA16hvsatssu:3133": "so 'vaktavyadharma iti paścāt nirodhasatyaskandhe vivekṣyate /",
  "SA16hvsatssu:3134": "ato nāsti paramārthata ātmā avaktavya iti /",
  "SA16hvsatssu:3135": "prajñaptimātramityucyate na paramārthasan iti /",
  "SA16hvsatssu:3136": "bhavatāṃ śāsane ātmā ṣadbhirvijñānairvijñāyate /",
  "SA16hvsatssu:3137": "yathāha bhavatāmāgamaḥ cakṣuṣā dṛśyamānaṃ rūpamupādāyetyato vināśyātmā /",
  "SA16hvsatssu:3138": "tadā tvayaṃ cakṣurvijñānavijñeyaḥ /",
  "SA16hvsatssu:3139": "tadā na vaktavyaṃ na rūpaṃ nārūpamiti /",
  "SA16hvsatssu:3140": "evaṃ śabdādayo 'pīti /",
  "SA16hvsatssu:3141": "atha yadyātmā ṣaḍvijñānavijñeyaḥ /",
  "SA16hvsatssu:3142": "tadā sūtrairvirucyate /",
  "SA16hvsatssu:3143": "sūtre hyuktam- pañcendriyāṇi nānyopyasya viṣayān pratyanubhavanti /",
  "SA16hvsatssu:3144": "iti /",
  "SA16hvsatssu:3145": "pratyadhvavasāyasya vaiṣamyāt /",
  "SA16hvsatssu:3146": "yadyātmā ṣaḍvijñānavijñeyaḥ syāt /",
  "SA16hvsatssu:3147": "tadā ṣaḍindriyāṇi anyonyavṛttīnī syuḥ /",
  "SA16hvsatssu:3148": "kiñca bhavaduktaṃ pūrvāparaviruddham /",
  "SA16hvsatssu:3149": "yat cakṣurvijñānavijñeyaṃ na tat rūpamiti bravīṣi /",
  "SA16hvsatssu:3150": "bhavānāha- nāstyātmā itīyaṃ mithyādṛṣṭiriti /",
  "SA16hvsatssu:3151": "sūtre bhagavān svayaṃ bhikṣūnāmantryāha- asatyapyātmani saṃskārāṇāṃ [SSS_93] santānamupādāya jananamaraṇamastīti vadāmi /",
  "SA16hvsatssu:3152": "paśyāmi ca divyena cakṣuṣā sattvānutpadyamānān mriyamāṇāṃśca /",
  "SA16hvsatssu:3153": "athāpi na vadāmi astyātmeti /",
  "SA16hvsatssu:3154": "kiñca bhavatāṃ śāsane 'sti doṣaḥ /",
  "SA16hvsatssu:3155": "bhavatāṃ śāsane hyucyate ātmā na jāyata iti /",
  "SA16hvsatssu:3156": "yo 'jātaḥ sa mātāpitṛbhyāṃ vihīnaḥ /",
  "SA16hvsatssu:3157": "mātāpitṛbhyāṃ vihīnasya nāstyānantaryam /",
  "SA16hvsatssu:3158": "anyānyapi pāpakarmāṇi na santi ityato bhavatāṃ śāsanameva mithyādarśanam /",
  "SA16hvsatssu:3159": "bhavānāha bhavasya pūrvasmādutpāda iti /",
  "SA16hvsatssu:3160": "pañcaskandhānupādāya sudarśano nāma rājā /",
  "SA16hvsatssu:3161": "ta eva pañcaskandhāḥ santatyā buddho bhavati /",
  "SA16hvsatssu:3162": "tasmādāha- ahameva sa rājā iti /",
  "SA16hvsatssu:3163": "bhavatāṃ śāsane ātmana ekatvāt viśeṣo na syāt /",
  "SA16hvsatssu:3164": "bhavānāha- kṛtapuṇya ubhayatra nandatīti /",
  "SA16hvsatssu:3165": "sūtre bhagavān idaṃ vastu pratiṣidhyāha- nāhaṃ vadāmi kaścidimān pañcaskandhān parityajya tān skandhānupādatta iti /",
  "SA16hvsatssu:3166": "kintu tatpañcaskandhānāṃ santatyā bhedābhāvādāha- ubhayatna nandatīti /",
  "SA16hvsatssu:3167": "yadbhavānāha- cittasaṃkleśāt sattvāḥ saṃkliśyanta iti /",
  "SA16hvsatssu:3168": "tato nāstyātmā paramārthata iti /",
  "SA16hvsatssu:3169": "yadyastyātmā,",
  "SA16hvsatssu:3170": "cittābhinnaḥ syāt /",
  "SA16hvsatssu:3171": "nocyate sattvasaṃkleśāt sattvāḥ saṃkliśyanta iti /",
  "SA16hvsatssu:3172": "kasmāt /",
  "SA16hvsatssu:3173": "na hi sambhavati tasya saṃkleśasamayaṃ [sattva] upādatta iti /",
  "SA16hvsatssu:3174": "kintu prajñaptyā hetupratyayānāṃ saṃkliṣṭatvāt āha- sattvāḥ saṃkliśyanta iti /",
  "SA16hvsatssu:3175": "ataḥ prajñaptyāstyātmā /",
  "SA16hvsatssu:3176": "na paramārthataḥ /",
  "SA16hvsatssu:3177": "bhavatāṃ śāsane cocyate na pañcaskandhā evātmeti /",
  "SA16hvsatssu:3178": "tadā so 'jāto 'niruddho 'puṇyapāpa ityevamādayo doṣā bhavanti /",
  "SA16hvsatssu:3179": "vayantu vadāmaḥ pañcaskandhānāṃ kalāpaḥ prajñaptyā ātmeti /",
  "SA16hvsatssu:3180": "imamātmānamupādāya asti janma asti nirodhaḥ puṇyapāpamityādi /",
  "SA16hvsatssu:3181": "na ca prajñaptisannāstīti /",
  "SA16hvsatssu:3182": "vastumātraṃ na bhavati /",
  "SA16hvsatssu:3183": "bhavatā pūrvamuktaṃ- tīrthikānāmāśayakhaṇḍanāya bhagavānāha- nāstyātmeti /",
  "SA16hvsatssu:3184": "abhūtasaṃjñayā bhavānevaṃ kalpayati na tathā bhagavadāśayaḥ /",
  "SA16hvsatssu:3185": "vividhā ātmavādāḥ sarve duṣṭāḥ yathā bhavān bravīti- pañcaskandhān vihāya anyo 'styātmeti tīrthikā manyanta iti /",
  "SA16hvsatssu:3186": "tathā bhavānapi [manyate] /",
  "SA16hvsatssu:3187": "[SSS_94] kasmāt /",
  "SA16hvsatssu:3188": "anityā hi pañcaskandhāḥ /",
  "SA16hvsatssu:3189": "ātmātvavaktavyo yadi nityo 'nityo veti /",
  "SA16hvsatssu:3190": "[so] 'yaṃ skandhavinirmukta eva /",
  "SA16hvsatssu:3191": "atha skandhasya santi trayo bhedāḥ- śīlasamādhiprajñāḥ,",
  "SA16hvsatssu:3192": "kuśalākuśalāvyākṛtāḥ,",
  "SA16hvsatssu:3193": "kāmadhātupratisaṃyuktarūpadhātupratisaṃyuktārūpyadhātupratisaṃyuktāḥ ityevaṃ vibhāgāḥ /",
  "SA16hvsatssu:3194": "ātmānastu tathā vibhaktā na bhavanti /",
  "SA16hvsatssu:3195": "ataḥ pañcaskandhebhyo 'nyaḥ /",
  "SA16hvsatssu:3196": "ātmā ca pudgalaḥ /",
  "SA16hvsatssu:3197": "pañcaskandhā na pudgalaḥ /",
  "SA16hvsatssu:3198": "tadā tvayamanyo bhavati /",
  "SA16hvsatssu:3199": "skandhāḥ pañca /",
  "SA16hvsatssu:3200": "ātmātvekaḥ /",
  "SA16hvsatssu:3201": "ityato nātmā skandhāḥ /",
  "SA16hvsatssu:3202": "asti cedātmā /",
  "SA16hvsatssu:3203": "sa ebhiḥ kāraṇaiḥ pañcaskandhebhyo 'nyaḥ syāt /",
  "SA16hvsatssu:3204": "loke ca nāsti ko 'pi dharma eka ityavaktavyaḥ /",
  "SA16hvsatssu:3205": "ato nāsti kaścidavaktavyo dharmaḥ /",
  "SA16hvsatssu:3206": "(pṛ) yathā agnirindhanañca na vaktuṃ śakyata evaṃ vā nānā veti /",
  "SA16hvsatssu:3207": "tathātmāpi syāt /",
  "SA16hvsatssu:3208": "(u) idaṃ sandigdhasamam /",
  "SA16hvsatssu:3209": "kimagniḥ kimindhanamiti /",
  "SA16hvsatssu:3210": "yadi tejodhāturagniḥ anye dhātava indhanam /",
  "SA16hvsatssu:3211": "tadā agnirindhanātpṛthak syāt /",
  "SA16hvsatssu:3212": "yadi tejodhāturevendhanam /",
  "SA16hvsatssu:3213": "kathamucyate naikamiti /",
  "SA16hvsatssu:3214": "yadindhanaṃ sa eva tejodhātuḥ /",
  "SA16hvsatssu:3215": "tejodhātuṃ vināpi [dahet] ityubhayamayuktam /",
  "SA16hvsatssu:3216": "ataḥ sandigdhasamam /",
  "SA16hvsatssu:3217": "yasyāgnirindhanavān yathā ātmā rūpavān iti /",
  "SA16hvsatssu:3218": "tasya satkāyadṛṣṭipātaḥ /",
  "SA16hvsatssu:3219": "ātmabahutvañca syāt /",
  "SA16hvsatssu:3220": "yathā kāṣṭhāgniranyaḥ gomayāgniścānyaḥ /",
  "SA16hvsatssu:3221": "evātmāpi /",
  "SA16hvsatssu:3222": "manuṣyaskandheṣvanya ātmā /",
  "SA16hvsatssu:3223": "devaskandheṣvanya ātmā itīdamātmabahutvam /",
  "SA16hvsatssu:3224": "yathāgnirindhanañca triṣu adhvasu vartate /",
  "SA16hvsatssu:3225": "evamātmāpi pañcaskandhaiḥ saha triṣu adhvasu vartamānaṃ syāt /",
  "SA16hvsatssu:3226": "yathā cāgnirindhanaṃñca saṃskṛtam,",
  "SA16hvsatssu:3227": "ātmāpi pañcaskandhaiḥ saha saṃskṛtaṃ syāt /",
  "SA16hvsatssu:3228": "yadyapi bhavānāha- agnirindhanena naiko na nānā iti /",
  "SA16hvsatssu:3229": "tathāpi cakṣuṣā paśyāmaḥ khalu nānālakṣaṇe /",
  "SA16hvsatssu:3230": "ātmāpi pañcaskandhāścānye syuḥ /",
  "SA16hvsatssu:3231": "kiñca pañcaskandhā naśyanti /",
  "SA16hvsatssu:3232": "ātmā tu na naśyati /",
  "SA16hvsatssu:3233": "asmāt lokāt cyutaḥ paraloka utpadyate /",
  "SA16hvsatssu:3234": "ubhayatra nandiyuktatvāt /",
  "SA16hvsatssu:3235": "yaḥ pañcaskandhānanusṛtya savināśaḥ sotpādaśca /",
  "SA16hvsatssu:3236": "sa pañcaskandhasamo nobhayatra nandiko bhavati /",
  "SA16hvsatssu:3237": "bhavāṃstu abhūtasaṃjñayā imamātmānaṃ vikalpya keṣāṃ hitaṃ prāpayati /",
  "SA16hvsatssu:3238": "viṣayeṣu na ko 'pyasti ṣaḍvijñānavijñeyaḥ /",
  "SA16hvsatssu:3239": "ṣaḍvijñānavijñeya iti bhavatokta ātmā na ṣaḍviṣayarūpo bhavati /",
  "SA16hvsatssu:3240": "yo dvādaśāyataneṣvasaṅgṛhītaḥ /",
  "SA16hvsatssu:3241": "na sa āyataneṣu bhavati /",
  "SA16hvsatssu:3242": "caturṣu satyeṣu asaṅgraprahītaśca na satyeṣu bhavati /",
  "SA16hvsatssu:3243": "tasmādastyātmeti yadvacanaṃ sa mṛṣāvādaḥ /",
  "SA16hvsatssu:3244": "[SSS_95]",
  "SA16hvsatssu:3245": "bhavatāṃ śāsana ucyate jñeyadharmā yaduta pañcadharmakośāḥ- atītā anāgatāḥ pratyutpannā asaṃskṛtā avaktavyā iti /",
  "SA16hvsatssu:3246": "ātmā pañcamadharmāntargataḥ /",
  "SA16hvsatssu:3247": "tadā caturbhyo dharmebhyo 'nyaḥ /",
  "SA16hvsatssu:3248": "sa caturbhyo dharmebhyo 'nya itīcchanti khalu bhavantaḥ /",
  "SA16hvsatssu:3249": "ayaṃ pañcamastu na sambhavati /",
  "SA16hvsatssu:3250": "ātmāstitvavādasyedṛśā doṣā bhavanti /",
  "SA16hvsatssu:3251": "kimātmeti mithyāsaṃjñāvikalpena /",
  "SA16hvsatssu:3252": "ato bhavatā pūrvamuktam- tīrthikāḥ pañcaskandhān vihāya pṛthagātmāstīti manyante /",
  "SA16hvsatssu:3253": "vayantu na tathā iti /",
  "SA16hvsatssu:3254": "tadayuktam /",
  "SA16hvsatssu:3255": "yadbhavānāha- ātmā prajñaptimātramitīdaṃ gāḍhataraṃ cintanīyam iti /",
  "SA16hvsatssu:3256": "tadapyayuktam /",
  "SA16hvsatssu:3257": "kasmāt /",
  "SA16hvsatssu:3258": "jinaśāsane hyucyate lokasatyavastu na pragāḍhaṃ cintanīyam iti /",
  "SA16hvsatssu:3259": "yat bhavatoktaṃ mṛṣāvādino viparyayadarśinaḥ syuriti /",
  "SA16hvsatssu:3260": "idamapi tathaiva /",
  "SA16hvsatssu:3261": "yadavādīḥ \"sūtragatāni pāramārthikāni\" [ityādi] vacanaṃ na syāditi /",
  "SA16hvsatssu:3262": "tattathā prativaktavyaṃ yathā paramārtho jñāyeta /",
  "SA16hvsatssu:3263": "yadavocadbhavān lokoktāni sarvāṇi anusartavyāni yadvadanti īśvarādutpannāni na yutāni vastūni ityādi /",
  "SA16hvsatssu:3264": "na tadupādeyam /",
  "SA16hvsatssu:3265": "yaddhitakaraṃ paramārthāvilomakaṃ tadupādeyamityato 'navadyam /",
  "SA16hvsatssu:3266": "yallokasatyato guṇotpādakaṃ hitakarañca /",
  "SA16hvsatssu:3267": "īdṛśaṃ sarvamupādeyam iti paścādvakṣyate /",
  "SA16hvsatssu:3268": "yadavādīḥ- mṛṇmayagavādihanane nāsti pāpamiti /",
  "SA16hvsatssu:3269": "tadidānīṃ prativaktavyam /",
  "SA16hvsatssu:3270": "savijñānānāṃ skandhānāṃ santatyā samudācāre sati asti karma asti vipākaḥ /",
  "SA16hvsatssu:3271": "mṛṇmayagavādiṣu tu nedamasti /",
  "SA16hvsatssu:3272": "tasmāt pañcaskandhānāṃ kalāpaḥ prajñaptyā ātmā ityākhyāyate /",
  "SA16hvsatssu:3273": "na vastusattayā iti jñātavyam //",
  "SA16hvsatssu:3274": "ātmāstitvanāstitvavargaḥ pañcatriṃśaḥ /",
  "SA16hvsatssu:3275": "satyasiddhiśāstre prathamaḥ prasthānaskandhaḥ samāptaḥ /",
  "SA16hvsatssu:3276": "[SSS_96]",
  "SA16hvsatssu:3277": "atha duḥkhasatyaskandhaḥ /",
  "SA16hvsatssu:3278": "36 duḥkhasatyaskandhe rūpādhikāre rūpalakṣaṇavargaḥ",
  "SA16hvsatssu:3279": "(pṛ) pūrvamavādīḥ satyasiddhiśāstraṃ pravakṣyāmīti /",
  "SA16hvsatssu:3280": "idānīṃ vaktavyaṃ kiṃ tat satyamiti /",
  "SA16hvsatssu:3281": "(u) satyaṃ nāma catvāri [ārya]satyāni yaduta duḥkhaṃ duḥkhasamudayo duḥkhanirodho duḥkhanirodhagāminī patipat /",
  "SA16hvsatssu:3282": "pañcopādānaskandhā duḥkham /",
  "SA16hvsatssu:3283": "karmakleśāśca duḥkhasamudayaḥ /",
  "SA16hvsatssu:3284": "duḥkhakṣayo duḥkhanirodhaḥ /",
  "SA16hvsatssu:3285": "aṣṭāṅgikamārgo duḥkhanirodhagāminī pratipat /",
  "SA16hvsatssu:3286": "itīmaṃ dharmaṃ sādhayitumidaṃ śāstraṃ nibadhyate /",
  "SA16hvsatssu:3287": "tathāgataḥ svayamimaṃ dharmaṃ sādhayannapi sattvānāṃ tāraṇāya tatra tatra viprakīrṇaṃ deśitavān /",
  "SA16hvsatssu:3288": "caturaśītisahasrātmakaṃ dharmapiṭakaṃ sa saṃkṣipyovāca /",
  "SA16hvsatssu:3289": "tatra catvāri pratiśaraṇāni aṣṭau hetava [ityādi] /",
  "SA16hvsatssu:3290": "teṣāmarthaṃ kecidupekṣya nāvocan /",
  "SA16hvsatssu:3291": "kecit saṃkṣipyāvocan /",
  "SA16hvsatssu:3292": "athedānīṃ teṣāmarthaviniścayāya anusaṃkalayya vivakṣāmi /",
  "SA16hvsatssu:3293": "(pṛ) yadbhavānāha- pañcopādānaskandhā duḥkhasatyamiti /",
  "SA16hvsatssu:3294": "ke te pañca /",
  "SA16hvsatssu:3295": "(u) rūpaskandhaḥ,",
  "SA16hvsatssu:3296": "vijñānaskandhaḥ,",
  "SA16hvsatssu:3297": "saṃjñāvedanāsaṃskāraskandhāḥ /",
  "SA16hvsatssu:3298": "rūpaskandho yaduta catvāri mahābhūtāni catvāri mahābhūtānyupādāya dharmāśca /",
  "SA16hvsatssu:3299": "catvāri mahābhūtāni tānyupādāya dharmāścābhisaṃkṣipya rūpamityucyate /",
  "SA16hvsatssu:3300": "catvāri mahābhūtāni pṛthivyaptejovāyavaḥ /",
  "SA16hvsatssu:3301": "rūparasagandhasparśānupādāya sidhyanti catvāri mahābhūtāni /",
  "SA16hvsatssu:3302": "tānyupādāya sidhyanti cakṣurādīni pañcendriyāṇi /",
  "SA16hvsatssu:3303": "teṣāṃ mithaḥ saṃsparśācchabdaḥ /",
  "SA16hvsatssu:3304": "[SSS_97]",
  "SA16hvsatssu:3305": "pṛthivīti / rūpādisamavāyaḥ kāṭhinyabahulaḥ pṛthivītyucyate /",
  "SA16hvsatssu:3306": "tathā snehabahulaḥ abdhātuḥ /",
  "SA16hvsatssu:3307": "ūṣmabahulastejodhātuḥ /",
  "SA16hvsatssu:3308": "ladhvīraṇabahulo vāyudhātuḥ /",
  "SA16hvsatssu:3309": "cakṣurindriyamiti rūpāṇi pratītya [utpannasya] cakṣurvijñānasyāśraya eva /",
  "SA16hvsatssu:3310": "[yastu] tatsabhāgaḥ anāśrayaḥ [tadapi] cakṣurindriyaṃ [tatsājātyāt] /",
  "SA16hvsatssu:3311": "tathānyānīndriyāṇyapi /",
  "SA16hvsatssu:3312": "rūpamiti /",
  "SA16hvsatssu:3313": "cakṣurvijñānasyālambanameva /",
  "SA16hvsatssu:3314": "tatsabhāgo 'nālambanaṃ tu [tatsājātyāt] rūpam /",
  "SA16hvsatssu:3315": "rasagandhasparśā apyevam /",
  "SA16hvsatssu:3316": "eṣāṃ mithaḥ saṃsparśācchabdo bhavati //",
  "SA16hvsatssu:3317": "rūpalakṣaṇavargaḥ ṣaṭtriṃśaḥ /",
  "SA16hvsatssu:3318": "[SSS_98]",
  "SA16hvsatssu:3319": "37 rūpanāmavargaḥ",
  "SA16hvsatssu:3320": "(pṛ) uktaṃ khalu sūtre- yatkiñcana rūpaṃ sarvaṃ tat catvāri mahābhūtāni catvāri mahābhūtānyupādāya [rūpam] iti /",
  "SA16hvsatssu:3321": "kasmāduktaṃ yatkiñcana rūpaṃ tatsarvamiti /",
  "SA16hvsatssu:3322": "(u) yatkiñcit tatsarvamiti vadan rūpalakṣaṇaṃ nirdhārayati nānyadastīti /",
  "SA16hvsatssu:3323": "tīrthikā hi vadanti pañca mahābhūtānīti /",
  "SA16hvsatssu:3324": "tatpratyākhyānāyāha catvāri [eva] mahābhūtāni catvāri mahābhūtānyupādāya [rūpam] iti /",
  "SA16hvsatssu:3325": "catvāri mahābhūtāni prajñaptitaḥ santi /",
  "SA16hvsatssu:3326": "vyāpitvāt mahadityucyate /",
  "SA16hvsatssu:3327": "arūpadharmo 'mūrtaḥ /",
  "SA16hvsatssu:3328": "amūrtatvāt apradeśaḥ /",
  "SA16hvsatssu:3329": "apradeśatvāt na mahān /",
  "SA16hvsatssu:3330": "audārikatvācca mahadityucyate /",
  "SA16hvsatssu:3331": "cittacaittānāñcādṛṣṭatvāt na mahattvam /",
  "SA16hvsatssu:3332": "(pṛ) kasmāt pṛthivyādaya eva rūpaṃ na śabdaḥ /",
  "SA16hvsatssu:3333": "(u) sapratighā dharmā rūpamityucyante /",
  "SA16hvsatssu:3334": "śabdādayo 'pi sapratighatvāt rūpam /",
  "SA16hvsatssu:3335": "na cittadharmādivat sākāratvāt rūpam /",
  "SA16hvsatssu:3336": "śabdādayo 'pi sākāratvāt rūpamityucyeran /",
  "SA16hvsatssu:3337": "yatkiñcan pradeśāvaraṇaṃ hi ākāraḥ /",
  "SA16hvsatssu:3338": "(pṛ) rūpādaya aparikṣīyamāṇākārāḥ /",
  "SA16hvsatssu:3339": "śabdādināntu nāsti [tādṛśa] ākāraḥ /",
  "SA16hvsatssu:3340": "(u) śabdādayaḥ sarve sākārāḥ /",
  "SA16hvsatssu:3341": "sākāratvena sapratighāḥ sāvaraṇāḥ /",
  "SA16hvsatssu:3342": "ato bhittyāvaraṇe na śrūyate /",
  "SA16hvsatssu:3343": "(pṛ) śabdādayo yadi sapratighāḥ /",
  "SA16hvsatssu:3344": "tadā nānyavastūnyādadyuḥ /",
  "SA16hvsatssu:3345": "yathā bhittyāvaraṇe na kasyacidavakāśo labhyate /",
  "SA16hvsatssu:3346": "(u) śabdasyātisūkṣmatvāt upādeyāstitā śakyate /",
  "SA16hvsatssu:3347": "yathā gandharasādayaḥ saukṣmyāt ekamākāraṃ yugapadāśrayante na mithaḥ pratighnanti /",
  "SA16hvsatssu:3348": "ataḥ śabdādayaḥ sāvaraṇāḥ sapratighā ityato rūpamityucyante /",
  "SA16hvsatssu:3349": "rūpyata iti rūpalakṣaṇam /",
  "SA16hvsatssu:3350": "yat chidyate bhidyate vihiṃsyata ityādi tat sarvaṃ rūpāśritam /",
  "SA16hvsatssu:3351": "etadviparītamarūpamiti nirdhāritam /",
  "SA16hvsatssu:3352": "[SSS_99]",
  "SA16hvsatssu:3353": "pūrvanivāsasthakuśalākuśalakarmāṇi nirūpayatīti rūpam /",
  "SA16hvsatssu:3354": "cittacaittān nirūpayatīti ca rūpam /",
  "SA16hvsatssu:3355": "varṇātmakañca rūpam /",
  "SA16hvsatssu:3356": "rūpanāmavargaḥ saptatriṃśaḥ /",
  "SA16hvsatssu:3357": "38 caturmahābhūtaprajñaptivargaḥ",
  "SA16hvsatssu:3358": "(pṛ) catvāri mahābhūtāni prajñaptisantītyayamartho 'siddhaḥ /",
  "SA16hvsatssu:3359": "keciddhi vadanti tāni dravyasantīti /",
  "SA16hvsatssu:3360": "(u) catvāri mahābhūtāni prajñaptitaḥ santi /",
  "SA16hvsatssu:3361": "kasmāt /",
  "SA16hvsatssu:3362": "bhagavān tīrthikebhyo 'vocat- catvāri mahābhūtāni iti /",
  "SA16hvsatssu:3363": "tīrthikāḥ kecidvadanti rūpādireva mahābhūtaṃ bhavatīti yathā sāṃkhyādīnām /",
  "SA16hvsatssu:3364": "kecidvadanti rūpādi vihāyāsti mahābhūtam iti yathā vaiśeṣikādīnām /",
  "SA16hvsatssu:3365": "ata idaṃ sūtramavadhārayati rūpādyupādāya pṛthivyādi mahābhūtaṃ sidhyatīti /",
  "SA16hvsatssu:3366": "ato jñāyate mahābhūtāni prajñaptisantīti /",
  "SA16hvsatssu:3367": "kiñcāha sūtram- khakkhaṭaḥ kharagataḥ pṛthivīdhātuḥ iti /",
  "SA16hvsatssu:3368": "ato na kharamātraṃ pṛthivī /",
  "SA16hvsatssu:3369": "laukikāśca sarve śraddadhante mahābhūtāni prajñaptisantīti /",
  "SA16hvsatssu:3370": "kasmāt /",
  "SA16hvsatssu:3371": "te hi vadanti pṛthivīṃ paśyāmi pṛthivīṃ jighremi (dharmi)",
  "SA16hvsatssu:3372": "pṛthivīṃ rasayāmi pṛthivīṃ spṛśāmi iti /",
  "SA16hvsatssu:3373": "sūtre coktaṃ yathā sparśavatī pṛthivī draṣṭavyā /",
  "SA16hvsatssu:3374": "pṛthivyādisarvāyata nagato 'yaṃ puruṣaḥ paśyati rūpaṃ na kaṭhinyādi /",
  "SA16hvsatssu:3375": "kiñca puruṣo nirūpayati [idaṃ] pṛthivīrūpam,",
  "SA16hvsatssu:3376": "pṛthivīgandhaḥ,",
  "SA16hvsatssu:3377": "pṛthivīrasaḥ pṛthivīsparśa iti /",
  "SA16hvsatssu:3378": "na dravyasataḥ pṛthaṅ nirūpaṇamupalabhyate /",
  "SA16hvsatssu:3379": "vyāpitvāt mahadityarthaḥ /",
  "SA16hvsatssu:3380": "idaṃ [SSS_100] lakṣaṇaṃ prajñaptisata ucyate /",
  "SA16hvsatssu:3381": "na kaṭhinyamātralakṣaṇasya /",
  "SA16hvsatssu:3382": "kiñcāha- pṛthivī abmaṇḍale pratiṣṭhitā iti /",
  "SA16hvsatssu:3383": "prajñaptisatī pṛthivī pratitiṣṭhati /",
  "SA16hvsatssu:3384": "na kāṭhinyamātrama /",
  "SA16hvsatssu:3385": "kiñcāha- ahamimāṃ mahāpṛthivīṃ dagdhvā vidhūmaṃ bhasmasātkariṣyāmīti /",
  "SA16hvsatssu:3386": "atra prajñaptisatīṃ pṛthivīṃ dahati na kāṭhinyamātraṃ dahati /",
  "SA16hvsatssu:3387": "rūpādibhyaḥ śraddadhante asti pṛthivī ityādi /",
  "SA16hvsatssu:3388": "na kāṭhinyamātrāt /",
  "SA16hvsatssu:3389": "kūpopame coktam- āpo dṛśyante ca spṛśyante ceti /",
  "SA16hvsatssu:3390": "yadi sneha evāpaḥ /",
  "SA16hvsatssu:3391": "tadā na dvidhā varteran /",
  "SA16hvsatssu:3392": "kasmāt /",
  "SA16hvsatssu:3393": "bhagavānāha- pañcemānīndriyāṇi [nānāviṣayāṇi] nānyonyasya viṣayaṃ pratyanubhavanti /",
  "SA16hvsatssu:3394": "iti /",
  "SA16hvsatssu:3395": "kiñcāha bhagavān- aṣṭaguṇā āpaḥsusaṃsthitaṃ śītalaṃ mṛdu madhuraṃ śuci adurgandhaṃ pātuḥ prahlādanaṃ paridāhanivāraṇamiti /",
  "SA16hvsatssu:3396": "tatra yat susaṃsthitaṃ śītalaṃ sukumāraṃ tat sarvaṃ sparśāntargatam /",
  "SA16hvsatssu:3397": "madhuraṃ rasāntargatam /",
  "SA16hvsatssu:3398": "śuci rūpāntargatam /",
  "SA16hvsatssu:3399": "adurgandhaṃ gandhāntargatam /",
  "SA16hvsatssu:3400": "prahlādanaṃ paridāhanivāraṇañca tatprabhāvaḥ /",
  "SA16hvsatssu:3401": "eṣāmaṣṭānāṃ kalāpaḥ sāmānyamāpa ityucyate /",
  "SA16hvsatssu:3402": "ato jñāyate mahābhūtāni prajñaptisantīti /",
  "SA16hvsatssu:3403": "upādāya dharmāḥ sarve prajñaptisantaḥ na dravyasantaḥ /",
  "SA16hvsatssu:3404": "yathoktaṃ gāthāyām-",
  "SA16hvsatssu:3405": "yathā hyaṅgasambhārādbhavati śabdo ratheti ca /",
  "SA16hvsatssu:3406": "evaṃ skandheṣu satsveva bhavati sattveti saṃvṛtiḥ // iti /",
  "SA16hvsatssu:3407": "āha cānandaḥ- pratyayamayā dharmāḥ /",
  "SA16hvsatssu:3408": "ātmā cāviniścayasthānaṃ bhavati iti /",
  "SA16hvsatssu:3409": "ye vadanti karkaśādīni mahābhūtānīti /",
  "SA16hvsatssu:3410": "te karkaśādīni rūpādīnāmāśrayā iti manyante /",
  "SA16hvsatssu:3411": "[SSS_101] tattu sāśrayayaṃ sādhiṣṭhānakamiti na tathāgataśāsanaṃ bhavet /",
  "SA16hvsatssu:3412": "ato jñāyate catvāri mahābhūtāni prajñaptisantīti /",
  "SA16hvsatssu:3413": "dharmāṇāṃ saukṣmyasokumāryaślakṣṇatvādīni sarvāṇi sparśāyatanasaṃgṛhītāni /",
  "SA16hvsatssu:3414": "khakkhaṭādayaścatvāro dharmāḥ kimarthā bhavantiiti kevalaṃ mahābhūtārthā bhavati iti prāpyate /",
  "SA16hvsatssu:3415": "ekādicaturgrahāḥ sāvadyāḥ /",
  "SA16hvsatssu:3416": "ato jñāyate catvāri mahābhūtāni prajñaptimātrāṇi iti /",
  "SA16hvsatssu:3417": "vastudharmaḥ salakṣaṇaḥ prajñaptidharmaśca salakṣaṇaḥ /",
  "SA16hvsatssu:3418": "prajñapteśca ko 'tiśaya iti paścādvakṣyate /",
  "SA16hvsatssu:3419": "ataścatvāri mahābhūtāni na dravyasanti //",
  "SA16hvsatssu:3420": "caturmahābhūtaprajñaptivargo 'ṣṭatriṃśaḥ",
  "SA16hvsatssu:3421": "39 caturmahābhūtadravyasattāvargaḥ",
  "SA16hvsatssu:3422": "(pṛ) catvāri mahābhūtāni dravyasanti /",
  "SA16hvsatssu:3423": "kasmāt /",
  "SA16hvsatssu:3424": "abhidharma uktam /",
  "SA16hvsatssu:3425": "khakkhaṭalakṣaṇaḥ pṛthivīdhātuḥ snehalakṣaṇo 'bdhātuḥ ūṣmalakṣaṇastejodhātuḥ īraṇalakṣaṇo vāyudhāturiti /",
  "SA16hvsatssu:3426": "ataścatvāri mahābhūtāni dravyasanti /",
  "SA16hvsatssu:3427": "rūpādi bhautikaṃ rūpaṃ caturbhyo mahābhūtebhyaḥ samutpadyate /",
  "SA16hvsatssu:3428": "na prajñaptisan dharmaṃ janayati /",
  "SA16hvsatssu:3429": "khakkhaṭādinā ca catvāri mahābhūtāni nirucyante yat khakkhaṭaṃ kharagataṃ sā pṛthivīti /",
  "SA16hvsatssu:3430": "tasmāt khakkhaṭādīni dravyamahābhūtāni /",
  "SA16hvsatssu:3431": "kiñca sūtre dvābhyāmākārābhyāmucyate khakkhaṭaṃ kharagataṃ,",
  "SA16hvsatssu:3432": "snehaḥ snehagatam ityādi /",
  "SA16hvsatssu:3433": "ato jñāyate khakkhaṭaṃ vastudharmaḥ kharagataṃ prajñaptidharma iti /",
  "SA16hvsatssu:3434": "evamanyānyapi mahābhūtāni /",
  "SA16hvsatssu:3435": "tasmāt khakkhaṭādīni dravyamahābhūtāni /",
  "SA16hvsatssu:3436": "kharagatadharmastu vyavahārato mahābhūtam /",
  "SA16hvsatssu:3437": "ato 'sti dvidhā [SSS_102] mahābhūtaṃ dravyarūpaṃ prajñaptirūpamiti /",
  "SA16hvsatssu:3438": "kiñcoktamabhidharme- saṃsthānāyatanaṃ pṛthivī,",
  "SA16hvsatssu:3439": "khakkhaṭalakṣaṇaḥ pṛthivīdhāturiti /",
  "SA16hvsatssu:3440": "tathānyānyapi mahābhūtāni /",
  "SA16hvsatssu:3441": "sūtre cāha bhagavān- yaccakṣuṣi [māṃsa]piṇḍe khakkhaṭaṃ kharagataṃ iyaṃ pṛthivī /",
  "SA16hvsatssu:3442": "yat snehaḥ snehagataṃ imā āpaḥ /",
  "SA16hvsatssu:3443": "yat ūṣma ūṣmagataṃ idaṃ tejaḥ /",
  "SA16hvsatssu:3444": "māṃsapiṇḍaṃ pṛthivī iti /",
  "SA16hvsatssu:3445": "asmin māṃsapiṇḍe bhagavānāha santi catvāri mahābhūtāni iti /",
  "SA16hvsatssu:3446": "khakkhaṭādīni dravyamahābhūtāni /",
  "SA16hvsatssu:3447": "tatsaṃsthānāni prajñaptimahābhūtānīti jñātavyam /",
  "SA16hvsatssu:3448": "kiñca bhagavānnāvocat vāyorāśrayo 'stīti /",
  "SA16hvsatssu:3449": "ato jñāyate vāyurdravyamahābhūtamiti /",
  "SA16hvsatssu:3450": "yadi kaścit brūyāt catvāri mahābhūtāni prajñaptisantīti /",
  "SA16hvsatssu:3451": "tadā mahābhūtalakṣaṇāni vinirbhaktāni syuḥ /",
  "SA16hvsatssu:3452": "yadi kharagataṃ pṛthivīti āpaḥ kharagatā iti tā api pṛthivī syuḥ /",
  "SA16hvsatssu:3453": "mṛtpiṇḍaḥ snehagata iti so 'pi āpaḥ syāt /",
  "SA16hvsatssu:3454": "yathā jvarapīḍitasya kāya utkampyate /",
  "SA16hvsatssu:3455": "taptaḥ kāya eva tejaḥ syāt /",
  "SA16hvsatssu:3456": "tanna yujyate /",
  "SA16hvsatssu:3457": "ato na vaktuṃ śakyate kharagataṃ pṛthivī,",
  "SA16hvsatssu:3458": "khakkhaṭamātraṃ pṛthivīdhāturiti /",
  "SA16hvsatssu:3459": "tathānyāni mahābhūtānyapi /",
  "SA16hvsatssu:3460": "sahajātatvāt catvāri mahābhūtāni avinirbhaktāni /",
  "SA16hvsatssu:3461": "yathoktaṃ sūtre yatkiñcidrūpaṃ sarvaṃ tat caturmahābhūtakṛtamiti /",
  "SA16hvsatssu:3462": "catvāri mahābhūtāni dravyasantīti vaktustānyavinirbhaktāni bhavanti /",
  "SA16hvsatssu:3463": "catvāri mahābhūtāni prajñaptisantīti vaktustāni vinirbhaktāni syuḥ /",
  "SA16hvsatssu:3464": "kasmāt /",
  "SA16hvsatssu:3465": "khararūpādyāśrayāḥ snehādyāśrayebhyo vinirbhaktāḥ /",
  "SA16hvsatssu:3466": "tathā ca sati cakṣurmāsapiṇḍe catvāri mahābhūtāni na syuḥ /",
  "SA16hvsatssu:3467": "tathā ca sūtravirodhaḥ /",
  "SA16hvsatssu:3468": "sūtrasyāvirodhaṃ kāmayānasya bhavataḥ catvāri mahābhūtāni dravyāṇi bhavanti /",
  "SA16hvsatssu:3469": "yadbhavatā pūrvamuktam- tīrthikebhyaścatvāri mahābhūtānyavocaditi /",
  "SA16hvsatssu:3470": "tadayuktam /",
  "SA16hvsatssu:3471": "kasmāt /",
  "SA16hvsatssu:3472": "sarve hi tīrthikā vadanti catvāri mahābhūtāni rūpādibhirekāni yadi vānakānīti /",
  "SA16hvsatssu:3473": "[SSS_103] vayantu vadāmaḥ spraṣṭavyāyatanaikadeśa ścatvāri mahābhūtānīti /",
  "SA16hvsatssu:3474": "ato 'navadyam /",
  "SA16hvsatssu:3475": "kiñca vayaṃ vadāmaḥ pratyakṣadṛṣṭāni khakkhaṭādīni caturmahābhūtāni na tu vaiśeṣikāṇāmiva tānyapratyakṣadṛṣṭānyapi /",
  "SA16hvsatssu:3476": "yaduktaṃ bhavatā khakkhaṭaṃ kharagatamiti /",
  "SA16hvsatssu:3477": "tatra asti dvidhāśrayārthaḥ /",
  "SA16hvsatssu:3478": "yathoktaṃ sūtre- rūpaṃ rūpādhikaraṇam iti /",
  "SA16hvsatssu:3479": "āha ca cittaṃ mahatāṃ dharmāṇāmāśraya iti /",
  "SA16hvsatssu:3480": "asminnartha uktam khakkhaṭameva svaragataṃ na punardhamāntaramiti /",
  "SA16hvsatssu:3481": "tathā ca ko doṣaḥ /",
  "SA16hvsatssu:3482": "laukikāḥ sarve śraddadhante yāvadaṣṭaguṇā āpa iti yadbhavato vacanaṃ tat vyavahārānuvartanamātrato vadanti na dravyamahābhūtā [nuvartana]taḥ /",
  "SA16hvsatssu:3483": "kiñcoktaṃ bhavatā- upādāyadharmāḥ sarve prajñaptyātmakā iti /",
  "SA16hvsatssu:3484": "nedaṃ yujyate /",
  "SA16hvsatssu:3485": "kasmāt /",
  "SA16hvsatssu:3486": "uktaṃ hi sūtre- yadi vā ṣaṭ sparśāyatanāni yadi vā ṣaṭ sparśāyatanānyupādāya dharmā iti /",
  "SA16hvsatssu:3487": "kaścidbhikṣurbhagavantaṃ pṛcchati- ka tat cakṣuriti /",
  "SA16hvsatssu:3488": "bhagavān pratyāha- cakṣu[rbhikṣo] catvāri mahāmūtānyupādāya rūpaprasāda iti /",
  "SA16hvsatssu:3489": "evaṃ daśāyatanānyapi /",
  "SA16hvsatssu:3490": "yattu sāśrayaṃ sādhiṣṭhānakaṃ iti /",
  "SA16hvsatssu:3491": "na tathā vadāmaḥ /",
  "SA16hvsatssu:3492": "dharme dharmo vartata iti mātraṃ vadāmaḥ /",
  "SA16hvsatssu:3493": "yadbhavānāha- khakkhaṭādayaḥ kimarthā bhavantīti kevalaṃ mahābhūtārthā iti bhavanti iti prāpyate iti /",
  "SA16hvsatssu:3494": "khakkhaṭādayaḥ sārthakā yaduta khakkhaṭa lakṣaṇaṃ sandhatta iti /",
  "SA16hvsatssu:3495": "ablakṣaṇaṃ snehayatīti /",
  "SA16hvsatssu:3496": "tejolakṣaṇaṃ paripācayatīti /",
  "SA16hvsatssu:3497": "vāyulakṣaṇam abhinirvartayatīti /",
  "SA16hvsatssu:3498": "ataścatvāri mahābhūtāni dravyāṇi santi //",
  "SA16hvsatssu:3499": "caturmahābhūtadravyasattāvarga ekonacatvāriṃśaḥ",
  "SA16hvsatssu:3500": "40 tadaprāmāṇavargaḥ",
  "SA16hvsatssu:3501": "atra pratibrūmaḥ /",
  "SA16hvsatssu:3502": "tadayuktam /",
  "SA16hvsatssu:3503": "catvāri mahābhūtāni prajñaptimātrāṇi /",
  "SA16hvsatssu:3504": "yadyapyuktaṃ bhavatā abhidharma uktaṃ- khakkhaṭalakṣaṇaḥ pṛthivīdhātuḥ /",
  "SA16hvsatssu:3505": "ityādi /",
  "SA16hvsatssu:3506": "na tadyujyate /",
  "SA16hvsatssu:3507": "kasmāt /",
  "SA16hvsatssu:3508": "[SSS_104] bhagavān hi svayamāha- khakkhaṭaḥ kharagataśca pṛthivī iti /",
  "SA16hvsatssu:3509": "na khakkhaṭamātra[māha] /",
  "SA16hvsatssu:3510": "ato nāyaṃ samyag hetuḥ /",
  "SA16hvsatssu:3511": "rūpādikaṃ caturbhyo mahābhūtebhyaḥ samutpadyata iti bhavaduktaṃ na yujyate /",
  "SA16hvsatssu:3512": "kasmāt /",
  "SA16hvsatssu:3513": "rūpādiḥ karmakleśānnapānamaithunarāgādibhyaḥ samutpadyate /",
  "SA16hvsatssu:3514": "yathoktaṃ sūtre- cakṣuḥ kimupādāya bhavati /",
  "SA16hvsatssu:3515": "karmopādāya bhavati /",
  "SA16hvsatssu:3516": "iti /",
  "SA16hvsatssu:3517": "kiñcāha- sukhāsaṅgasamudayādrūpasamudaya iti /",
  "SA16hvsatssu:3518": "yathā cānando bhikṣuṇīśikṣaṇāya bhaginīmāha- ayaṃ kāyaḥ āhārasambhūtaḥ tṛṣṇāsambhūto mānasambhūto maithunasambhūta iti /",
  "SA16hvsatssu:3519": "ato jñāyate rūpādi rna caturmahābhūtasambhūt iti /",
  "SA16hvsatssu:3520": "(pṛ) yadyapi rūpādi karmasambhūtam /",
  "SA16hvsatssu:3521": "tathāpi catvāri mahābhūtāni ca aṃśena hetavaḥ syuḥ /",
  "SA16hvsatssu:3522": "yathā karmavaśāt vrīhirbhavati /",
  "SA16hvsatssu:3523": "sa brīhirbījādyapekṣya ca prādurbhavati /",
  "SA16hvsatssu:3524": "tathā cakṣurādīnāṃ karmasambhūtatve 'pi catvāri mahābhūtāni aṃśato hetavo bhavanti /",
  "SA16hvsatssu:3525": "(u) kadācit kiñcidvastu vināpi hetupratyayān utpadyate /",
  "SA16hvsatssu:3526": "yathā kalpāvasāne kalpādau ca mahatī vṛṣṭiḥ /",
  "SA16hvsatssu:3527": "tā āpaḥ kasmātsambhavanti /",
  "SA16hvsatssu:3528": "devānāmabhīpsitamanusmaraṇamātrāllabhyeta /",
  "SA16hvsatssu:3529": "yathā dhyānaniṣaṇṇasya bhadantasya cābhīpsitaṃ chandamanuvartate /",
  "SA16hvsatssu:3530": "asya ke pratyayāḥ /",
  "SA16hvsatssu:3531": "na[nu] karmamātram /",
  "SA16hvsatssu:3532": "yathā ca rūpasantānaḥ vyucchidya punaḥ pratisandhīyate /",
  "SA16hvsatssu:3533": "yo 'rūpadhātāvupapadya punā rūpadhātāvupapadyate /",
  "SA16hvsatssu:3534": "rūpasyāsya kiṃ mūlam /",
  "SA16hvsatssu:3535": "(pṛ) kasmāt kiñcit karmamātrādutpadyate kiñcittu bāhyapratyayamapekṣyotpadyate /",
  "SA16hvsatssu:3536": "(u) yaḥ sattvo 'varakarmabalo bhavati /",
  "SA16hvsatssu:3537": "sa bījasāmagrīsāhāyyataḥ sādhayati /",
  "SA16hvsatssu:3538": "utkaṭakarmabalastu na bāhyapratyayamapekṣate tathā dharmā api syuḥ /",
  "SA16hvsatssu:3539": "kecit sakarmakāḥ /",
  "SA16hvsatssu:3540": "kecit sadharmakāḥ /",
  "SA16hvsatssu:3541": "keṣāñcidupapattyāyatanaṃ karmabalamātrāllabhyate /",
  "SA16hvsatssu:3542": "na bāhyapratyayamapekṣya /",
  "SA16hvsatssu:3543": "hetupratyayāpekṣī vadet bījamaṅkurādīnāṃ heturiti /",
  "SA16hvsatssu:3544": "kasmāducyate khakkhaṭādimupādāya [rūpādi]rutpadyate /",
  "SA16hvsatssu:3545": "kenārthena khakkhaṭādito rūpādirutpadyate na rūpāditaḥ khakkhaṭādiḥ /",
  "SA16hvsatssu:3546": "tayośca sahajātatvāt kathamucyate khakkhaṭādimupādāya [SSS_105] rūpādirbhavati /",
  "SA16hvsatssu:3547": "na rūpādimupādāya khakkhaṭādiriti /",
  "SA16hvsatssu:3548": "nahyekakālīnaryordharmayoranyonyahetutvaṃ bhavati /",
  "SA16hvsatssu:3549": "yathā śṛṅgadvayaṃ yugapajjāyamānam /",
  "SA16hvsatssu:3550": "na vaktuṃ śakyaṃ vāmadakṣiṇe hetū iti /",
  "SA16hvsatssu:3551": "(pṛ) yathā pradīpaprakāśayorekakālikayorapi pradīpamupādāya prakāśa ityucyate /",
  "SA16hvsatssu:3552": "na prakāśamupādāya pradīpa iti /",
  "SA16hvsatssu:3553": "tathedamapi /",
  "SA16hvsatssu:3554": "(u) pradīpo na prakāśādanyaḥ /",
  "SA16hvsatssu:3555": "pradīpo hi rūpaṃ prakāśa iti dharmadvayasamavāyātmakaḥ /",
  "SA16hvsatssu:3556": "rūpameva prakāśa iti na pradīpaḥ pṛthagbhavati /",
  "SA16hvsatssu:3557": "evamasya dṛṣṭāntasya tathyaṃ na cintitavānasi /",
  "SA16hvsatssu:3558": "(pṛ) prakāśaḥ pradipādanyatra gacchatīti anyaḥ syāt /",
  "SA16hvsatssu:3559": "(u) nānyatra gacchati /",
  "SA16hvsatssu:3560": "idaṃ prakāśarūpaṃ pradīpa eva pratyakṣamupalabhyate /",
  "SA16hvsatssu:3561": "yadyanyatra gacchati /",
  "SA16hvsatssu:3562": "pradīpaṃ vihāyāpyupalabhyeta /",
  "SA16hvsatssu:3563": "na tūpalabhyate vastutaḥ /",
  "SA16hvsatssu:3564": "tadrūpaṃ na pradīpādanyaditi jñātavyam /",
  "SA16hvsatssu:3565": "(pṛ) yugapajjāyamānayorapi dharmayorhetuphalabhāvo 'sti /",
  "SA16hvsatssu:3566": "yathā sapratidhe vijñānasya cakṣūrūpaṃ hetupratyayo bhavati /",
  "SA16hvsatssu:3567": "na tu cakṣūrūpasya vijñānam /",
  "SA16hvsatssu:3568": "(u) na yujyate /",
  "SA16hvsatssu:3569": "cakṣurvijñānasya pūrvacittaṃ hetuḥ cakṣūrūpaṃ pratyayaḥ /",
  "SA16hvsatssu:3570": "pūrvaniruddhaṃ cittaṃ hetuḥ iti kathaṃ yugapajjāyamānaṃ bhavati /",
  "SA16hvsatssu:3571": "yo dharmo yaṃ hetumanuvartyotpadyate sa tasya hetuḥ /",
  "SA16hvsatssu:3572": "yaccittaṃ yadindriyāṇyupādāya bhavati sa tadupādāya dharmaḥ /",
  "SA16hvsatssu:3573": "atha catvāri mahābhūtānyeva [na] rūpakarāṇi /",
  "SA16hvsatssu:3574": "[sarūpa]hetusambhūtatvāt /",
  "SA16hvsatssu:3575": "pratyakṣamupalabhāmaḥ khalu loke vastūni sarūpahetorjāyamānāni /",
  "SA16hvsatssu:3576": "yathā sāleśśālirbhavati,",
  "SA16hvsatssu:3577": "yavādyavaḥ /",
  "SA16hvsatssu:3578": "evaṃ pṛthivītaḥ pṛthivī bhavati nābādayaḥ /",
  "SA16hvsatssu:3579": "evaṃ rūpādrūpaṃ bhavati ityevamādi /",
  "SA16hvsatssu:3580": "(pṛ) dṛśyate sa kiñcidvastu asarūpahetorjāyata iti /",
  "SA16hvsatssu:3581": "yathā vyākīrṇagopurīṣakūṭe kṛmirjāyate /",
  "SA16hvsatssu:3582": "śṛṅgakūṭe tṛṇaṃ prarohati /",
  "SA16hvsatssu:3583": "(u) na vayaṃ vadāmaḥ asarūpahetorna jāyata iti /",
  "SA16hvsatssu:3584": "kintu sarūpahetau ca sati jāyata iti vadāmaḥ /",
  "SA16hvsatssu:3585": "tasmāducyate rūpādibhyo [SSS_106] rūpādayo jāyante na caturmahābhūtebhya eva jāyanta iti /",
  "SA16hvsatssu:3586": "ato nābadhāraṇaṃ bhavati rūpādayaścaturmahābhūtebhya eva jāyanta iti /",
  "SA16hvsatssu:3587": "khakkhaṭādinā catvāri mahābhūtāni nirūpyanta iti yadavocadbhavān /",
  "SA16hvsatssu:3588": "tadayuktam /",
  "SA16hvsatssu:3589": "kasmāt /",
  "SA16hvsatssu:3590": "niyataiḥ khakkhāṭādilakṣaṇaiḥ catvāraḥ saṅghātā vibhaktavyāḥ /",
  "SA16hvsatssu:3591": "saukumāryādestu aniyataḥ kadācit khakkhaṭabahule saṅghāte vartate /",
  "SA16hvsatssu:3592": "kadācitsnehabahule saṅghāte vartate /",
  "SA16hvsatssu:3593": "ato nānena [saukumāryādinā] saṅghātā vibhaktavyāḥ /",
  "SA16hvsatssu:3594": "tathānyairapi /",
  "SA16hvsatssu:3595": "khakkhaṭādīnāṃ sparśaviśeṣāḥ saukumāryādaya ucyante /",
  "SA16hvsatssu:3596": "kimiti /",
  "SA16hvsatssu:3597": "yadi snehena utpattisvabhāvenāpi sukumārasūkṣmaślakṣṇāni bhavanti /",
  "SA16hvsatssu:3598": "khakkhaṭalakṣaṇabahulatvāt khakkhaṭaṃ kharamaudārikaṃ karkaśamityevamādi bhavati /",
  "SA16hvsatssu:3599": "ataḥ khakkhaṭādimātreṇa catvāraḥ saṅghātā vibhajyante /",
  "SA16hvsatssu:3600": "yathoktaṃ sūtre- khakkhaṭā[di]gatānīti caturṇāṃ mahābhūtānāṃ vibhāgā nirdiśyanta iti /",
  "SA16hvsatssu:3601": "ato jñāyate khakkhaṭagatadharmaḥ pṛthivīdhātuḥ na tu khakkhaṭamātralakṣaṇa iti /",
  "SA16hvsatssu:3602": "tasmāt khakkhaṭalakṣaṇaṃ pṛthivīprasādhanaheturityucyate /",
  "SA16hvsatssu:3603": "pṛthivīprasādhane ca khakkhaṭatvaṃ pradhānahetuḥ /",
  "SA16hvsatssu:3604": "ataḥ pṛthakkṛtyocyate /",
  "SA16hvsatssu:3605": "tathānyāni lakṣaṇānyapi [vaktavyāni] /",
  "SA16hvsatssu:3606": "saṃjñākriyāyai yat kiñcan khakkhaṭaṃ kharagataṃ sarvaṃ tat pṛthividhātuḥ /",
  "SA16hvsatssu:3607": "kecidvadanti kevalaṃ khakkhaṭalakṣaṇaṃ pṛthivīdhāturiti /",
  "SA16hvsatssu:3608": "tatpratyākhyānāya bhagavānāha- khakkhaṭaṃ kharagataṃ pṛthivīdhāturiti /",
  "SA16hvsatssu:3609": "anyadapyevam /",
  "SA16hvsatssu:3610": "khakkhaṭalakṣaṇasaṅghāte khakkhaṭasya bāhulyāt dvidhāsti vyavahāraḥ /",
  "SA16hvsatssu:3611": "sarveṣu saṅghāteṣu khakkhaṭādisparśāḥ santi /",
  "SA16hvsatssu:3612": "yat khakkhaṭaṃ kharagataṃ sa pṛthivīdhātuḥ /",
  "SA16hvsatssu:3613": "yat snigdhaṃ snigdhagataṃ sa āpodhātuḥ /",
  "SA16hvsatssu:3614": "yat uṣṇaṃ uṣṇagataṃ sa tejodhātuḥ /",
  "SA16hvsatssu:3615": "[SSS_107] khakkhaṭaṃ pṛthivīprasādhanasya pradhānaheturityatastatra pṛthivīti nāma /",
  "SA16hvsatssu:3616": "prajñaptitaḥ prasiddhe hetau prajñaptitaḥ saṃjñā bhavati yathā vadanti- paśyāmyahaṃ vṛkṣasya chettāraṃ puruṣamiti /",
  "SA16hvsatssu:3617": "dvābhyāmākārābhyāmiti yadavocaḥ /",
  "SA16hvsatssu:3618": "tadayuktam /",
  "SA16hvsatssu:3619": "yadi vyavahārabhaṅgīmanusṛtya tattvaṃ bhavati /",
  "SA16hvsatssu:3620": "tadā dvādaśāyatanādīni tattvāni na syuḥ /",
  "SA16hvsatssu:3621": "ataścakṣuḥ pratītya rūpañcotpadyate cakṣurvijñānamitīdamatattvaṃ syāt /",
  "SA16hvsatssu:3622": "vyavahārabhaṅgayā abhāvāt /",
  "SA16hvsatssu:3623": "idañca mithyāśāstraṃ syāt /",
  "SA16hvsatssu:3624": "kiñca tathāgate tejovatī samādhimupasampanne tatkāyā dvividhāni jvālārūpāṇi niścaranti /",
  "SA16hvsatssu:3625": "tatra kimitti tejo dhāturna bhavati /",
  "SA16hvsatssu:3626": "rūpādīnā tejaḥ sidhyati natūṣmamātralakṣaṇataḥ /",
  "SA16hvsatssu:3627": "kiñcāha bhagavān- kāyo 'yaṃ karaṇḍaka iti /",
  "SA16hvsatssu:3628": "tatra nakhalomakeśādayaḥ samṛddhāḥ santi /",
  "SA16hvsatssu:3629": "yathoktaṃ sūtre- santi kāye 'smin nakhalomakeśādaya iti /",
  "SA16hvsatssu:3630": "ato nakhalomakeśādayaḥ pṛthivīdhātuḥ /",
  "SA16hvsatssu:3631": "na hi dhatuvādo 'stīti dravyadharmo bhavati /",
  "SA16hvsatssu:3632": "uktañcabīja sūtre yataḥ pṛthivīdhātuḥ syāt nābdhātuḥ na bījāni vṛddhiṃ [virūḍhiṃ vipulatā] māpadyanta iti /",
  "SA16hvsatssu:3633": "tatra kiṃ pṛthivīdhātuḥ yaduta prajñaptitaḥ kṣetram,",
  "SA16hvsatssu:3634": "na tu khakkhaṭamātralakṣaṇam /",
  "SA16hvsatssu:3635": "āpo 'pi prajñaptitaḥ na snehamātralakṣaṇam /",
  "SA16hvsatssu:3636": "ekasya dharmasya dravyatvaṃ prajñaptitvamiti dviprakāro 'pi nopalabhyate /",
  "SA16hvsatssu:3637": "kasmāt, rūpādīni dravyāṇi /",
  "SA16hvsatssu:3638": "cakṣurādīni prajñaptitaḥ santi /",
  "SA16hvsatssu:3639": "mahābhūtāni tu dravyataśca prajñaptitaśca santīdaṃ mithyāśāstram /",
  "SA16hvsatssu:3640": "ṣaḍdhātu sūtre ca bhagavānāha- keśalomanakhādīni pṛthivīdhāturiti /",
  "SA16hvsatssu:3641": "hastipadopamasūtre coktam- keśā lomā nakhā ityādīni ayamucyate pṛthivīdhāturiti /",
  "SA16hvsatssu:3642": "kenārthena dhāturdravyaṃ na prajñaptirityucyate /",
  "SA16hvsatssu:3643": "na ca so 'rthaḥ sūtrārūḍhaḥ /",
  "SA16hvsatssu:3644": "[SSS_108]",
  "SA16hvsatssu:3645": "yadavādīḥ bhagavānāha- yaccakṣurmāsapiṇḍe khakkhaṭaṃ kharagataṃ iyaṃ pṛthivī ityādi /",
  "SA16hvsatssu:3646": "vacanenānena bhagavān pradarśayati pañcendriyāṇi catvāri mahābhūtānyupādāya bhavanti iti /",
  "SA16hvsatssu:3647": "kecidvadanti ahaṅkārasambhūtamindriyamiti /",
  "SA16hvsatssu:3648": "kecidvadanti mahābhūtavyatiriktamindriyamastīti /",
  "SA16hvsatssu:3649": "kecidvadanti indriyāṇi nānāsvabhāvajāni yaduta pṛthivīmahābhūtāt sambhūtaṃ ghrāṇamityādi /",
  "SA16hvsatssu:3650": "tatpratyākhyānāya bhagavānāha- cakṣurādīndriyāṇi caturmahābhūtasamavāyātmakāni śūnyānyavastūni iti /",
  "SA16hvsatssu:3651": "vikalpaḥ prajñapterhetuṃ pratyayaṃ sādhayati /",
  "SA16hvsatssu:3652": "[sā] prajñaptirapi nāsti /",
  "SA16hvsatssu:3653": "asmin māṃsapiṇḍe santi catvāro bhāgāḥ khakkhaṭaṃ kharagatamityādi vacanena bhagavān pradarśayati sarvapadārthāḥ caturmahābhūtasambhūtā iti /",
  "SA16hvsatssu:3654": "bhagavānnāvocat- dvayorāśrayo 'stītyato dravyamahābhūtaṃ [vāyu]riti yadavocaḥ /",
  "SA16hvsatssu:3655": "tadayuktam /",
  "SA16hvsatssu:3656": "kasmāt /",
  "SA16hvsatssu:3657": "vāyorlaghutvaṃ viśiṣṭaṃ lakṣaṇaṃ na laghugatadharmaḥ /",
  "SA16hvsatssu:3658": "pṛthivyādīnāṃ khakkhaṭagatadharmādayo viśiṣṭāḥ vāyostu na tathā /",
  "SA16hvsatssu:3659": "laghugatadharmaścālpa iti nāvocat /",
  "SA16hvsatssu:3660": "yadavādīḥ catvāri mahābhūtāni prajñaptisantīti vaktuḥ tanmahābhūtalakṣaṇāni vinirbhaktāni syuriti /",
  "SA16hvsatssu:3661": "tadayuktam /",
  "SA16hvsatssu:3662": "yat khakkhaṭaṃ kharagataṃ caturmahābhūtasambhūtaṃ [sa]pṛthivīdhātuḥ /",
  "SA16hvsatssu:3663": "na tūcyate 'nyadvastu lakṣaṇasyāśraya iti /",
  "SA16hvsatssu:3664": "yo dharmo lakṣaṇādanya na sa āśrayaḥ /",
  "SA16hvsatssu:3665": "ayameva lakṣaṇasya [a]vinirbhāgaḥ /",
  "SA16hvsatssu:3666": "(pṛ) yadutpadyamānaṃ na sa āśrayo bhavati /",
  "SA16hvsatssu:3667": "āśrayo hi [yat]anyadvastu [tat] āśrayatāmupayāti /",
  "SA16hvsatssu:3668": "(u) āśraya iti saṃjñāyate nānyadvastu lakṣaṇasyāśraya iti /",
  "SA16hvsatssu:3669": "utpadyamānasya pravibhāgāt /",
  "SA16hvsatssu:3670": "yathā vadanti ākāśaṃ sarvagāmīti /",
  "SA16hvsatssu:3671": "vastutastu nāsti tat yadgacchati /",
  "SA16hvsatssu:3672": "yaduktaṃ bhavatā catvāri mahābhūtāni sahajātānīti /",
  "SA16hvsatssu:3673": "tadayuktam /",
  "SA16hvsatssu:3674": "yathā ātape kevalaṃ rūpayuktaḥ sparśa upalabhyate nānye dharmaḥ /",
  "SA16hvsatssu:3675": "candrikāyāṃ kevalaṃ rūpayuktaḥ śītasparśa upalabhyate nānye dharmāḥ /",
  "SA16hvsatssu:3676": "tasmānna sarveṣu padārtheṣu caturmahābhūtāni santi /",
  "SA16hvsatssu:3677": "tadyathā kiñcidvastu nīrasaṃ yathā suvarṇavajrādi /",
  "SA16hvsatssu:3678": "kiñcidvastu nirgandhaṃ yathā suvarṇarajatādi /",
  "SA16hvsatssu:3679": "kiñcidvastu nīrūpaṃ yathā gṛha[prāsāda]dharma /",
  "SA16hvsatssu:3680": "kiñcidvastu [SSS_109] nirūṣma yathā candra[kānta]ādi /",
  "SA16hvsatssu:3681": "kiñcidvastu niśśītam yathā teja ādi /",
  "SA16hvsatssu:3682": "kiñcidvastu īraṇalakṣaṇaṃ yathā vāyvādi /",
  "SA16hvsatssu:3683": "kiñcidvastu nirīraṇaṃ yathā pāṣāṇaghaṇḍaḥ /",
  "SA16hvsatssu:3684": "evaṃ kiñcidvastu niṣkarkaśam /",
  "SA16hvsatssu:3685": "kiñcinnisneham /",
  "SA16hvsatssu:3686": "kiñcinnirūṣma /",
  "SA16hvsatssu:3687": "kiñcinnirīraṇam /",
  "SA16hvsatssu:3688": "ataścatvāri mahābhūtāni nāvinirbhāgavartīni /",
  "SA16hvsatssu:3689": "(pṛ) bāhyaiḥ kāraṇairmahābhūtānāṃ svabhāva āvirbhavati /",
  "SA16hvsatssu:3690": "yathā suvarṇapāṣāṇādau dravalakṣaṇaṃ teja apekṣyāvirbhavati /",
  "SA16hvsatssu:3691": "apsu kāṭhinyalakṣaṇa atiśaityamupādāyodbhavati /",
  "SA16hvsatssu:3692": "vāyau śītoṣmalakṣaṇa aptejasī upādāyodbhavati /",
  "SA16hvsatssu:3693": "tṛṇavṛkṣeṣu īraṇalakṣaṇaṃ vāyuṃ prāpyodbhavati /",
  "SA16hvsatssu:3694": "tasmāt pūrvavartinaḥ svabhāvāḥ pratyayamapekṣodbhavanti /",
  "SA16hvsatssu:3695": "ataścatvāri mahābhūtāni na vinirbhāgalābhina iti jñāyate /",
  "SA16hvsatssu:3696": "yadi purvamasan [sa]svabhāvaḥ /",
  "SA16hvsatssu:3697": "kathamudbhavet /",
  "SA16hvsatssu:3698": "(u) tathā cet vāyau kadācidgandho 'stīti gandho vāyugataḥ syāt /",
  "SA16hvsatssu:3699": "yathā vāsitatailagandhastailagataḥ /",
  "SA16hvsatssu:3700": "natvidaṃ yujyate /",
  "SA16hvsatssu:3701": "na hi mahābhūtebhyo bhautikaṃ rūpamutpadyate /",
  "SA16hvsatssu:3702": "yathā snehāt sneho bhavati /",
  "SA16hvsatssu:3703": "tathā rūpādrūpaṃ bhavati /",
  "SA16hvsatssu:3704": "yadi [tāni] avinirbhāgavartīni /",
  "SA16hvsatssu:3705": "tadā satkāryaṃ syāt /",
  "SA16hvsatssu:3706": "yathā kanyāyāṃ putraḥ anne 'medhyādiḥ /",
  "SA16hvsatssu:3707": "na vayaṃ brūmaḥ satkāryam /",
  "SA16hvsatssu:3708": "yadyapi nāsti payasi dadhi /",
  "SA16hvsatssu:3709": "tathāpi dadhi payasa utpadyate /",
  "SA16hvsatssu:3710": "evaṃ kiṃ saṃjñānusmaraṇavikalpena yaduta catvāri mahābhūtāni sahajātāni apṛthagbhāgavartīnīti //",
  "SA16hvsatssu:3711": "tadapramāṇavargaścatvāriṃśaḥ",
  "SA16hvsatssu:3712": "[SSS_110]",
  "SA16hvsatssu:3713": "41 pūrvatanasiddhāntaprakāśanavargaḥ",
  "SA16hvsatssu:3714": "pūrvaṃ yadavādīḥ- na vayaṃ brūmaḥ catvāri mahābhūtāni rūpādibhirekāni yadi vānekāni ityato 'navadyam iti /",
  "SA16hvsatssu:3715": "tadayuktam /",
  "SA16hvsatssu:3716": "kasmāt /",
  "SA16hvsatssu:3717": "tīrthikāḥ sarve siṣādhayiṣantītyata ścaturṇāṃ mahābhūtānāmekatvanānātve udāharanti /",
  "SA16hvsatssu:3718": "ato bhagavān prajñaptau catarṇāṃ mahābhūtānāmudāhṛtatvāt teṣāmarthamupadiśati /",
  "SA16hvsatssu:3719": "tathā no cet na brūyāt /",
  "SA16hvsatssu:3720": "laukikāḥ svabhāvataḥ pṛthivyādimahābhūtāni jānanto 'pi na vidanti [teṣāṃ] vastubhāvam /",
  "SA16hvsatssu:3721": "ata upadeśaṃ karoti /",
  "SA16hvsatssu:3722": "nopadiśati hastādi /",
  "SA16hvsatssu:3723": "yadi khakkhaṭādibhiścatvāri mahābhūtāni bhavanti iti /",
  "SA16hvsatssu:3724": "ka upakāro bhavet /",
  "SA16hvsatssu:3725": "asti dvidhā āśrayārtha ityuktvā mahābhūtāni dravyāṇīti yadavocaḥ /",
  "SA16hvsatssu:3726": "tatra na pratīmo- ayamāśrayārthaḥ,",
  "SA16hvsatssu:3727": "[ta]danyo yaḥ sa prajñaptisan iti /",
  "SA16hvsatssu:3728": "[aṣṭaguṇā āpa iti] vyavahārānuvartanato vadanti na tu dravyamahābhūtā[nuvartana]ta iti yadvacanaṃ tadayuktam /",
  "SA16hvsatssu:3729": "kasmāt /",
  "SA16hvsatssu:3730": "yadi vā pravacane yadi vā loke na hetupratyayairvinā rūpādiṣu caturmahābhūta saṃjñāṃ kurvanti /",
  "SA16hvsatssu:3731": "yathā loke vadanti paśyāmyahaṃ puruṣamiti /",
  "SA16hvsatssu:3732": "rūpādiṣu hi puruṣa iti saṃjñā na hetupratyayairvinā bhavati /",
  "SA16hvsatssu:3733": "yo vināpi sudṛḍhahetupratyayaiḥ saṃjñāṃ karoti so 'śvaṃ dṛṣṭvā puruṣa ityāhvayet /",
  "SA16hvsatssu:3734": "vastutastu na tathā /",
  "SA16hvsatssu:3735": "kasmācchabde pṛthivīti na vadanti /",
  "SA16hvsatssu:3736": "laukikāḥ sadā [pṛthag] vadanti pṛthivīti śabda iti /",
  "SA16hvsatssu:3737": "na kadācidapi vadanti śabdaḥ pṛthivīti /",
  "SA16hvsatssu:3738": "yo vinā sudṛḍhahetupratyayaiḥ saṃjñāṃ karoti /",
  "SA16hvsatssu:3739": "sa śabdaṃ pṛthivīti āhvayet /",
  "SA16hvsatssu:3740": "vastutastu na tathā /",
  "SA16hvsatssu:3741": "tasmādrūpādayaścatvāro dharmā [eva] pṛthivī /",
  "SA16hvsatssu:3742": "pṛthivībhāge ['pi] pṛthivīti saṃjñā bhavati /",
  "SA16hvsatssu:3743": "yathārūpamidaṃ prajñapterhetuṃ sādhayati tatra puruṣa iti saṃjñā /",
  "SA16hvsatssu:3744": "vṛkṣeṣu vanamiti saṃjñā /",
  "SA16hvsatssu:3745": "bhikṣuṣu saṅgha iti saṃjñā /",
  "SA16hvsatssu:3746": "evaṃ rūpādiṣu dharmeṣu catvāri mahābhūtānīti saṃjñāṃ vadanti /",
  "SA16hvsatssu:3747": "[SSS_111]",
  "SA16hvsatssu:3748": "yadavocaḥ- yadi vā ṣaṭ sparśāyatanāni yadi vā ṣaṭ sparśāyatanānyupādāya siddhā [dharmā] iti /",
  "SA16hvsatssu:3749": "nedaṃ sūtraṃ yuktam /",
  "SA16hvsatssu:3750": "yathā bhavatāṃ śāsane bhautikaṃ rūpaṃ na kasyacijjanakam /",
  "SA16hvsatssu:3751": "tathā mama śāsane 'pi prajñaptau na [tat]kasyacit janyam /",
  "SA16hvsatssu:3752": "ata idaṃ sūtraṃ na bhavet /",
  "SA16hvsatssu:3753": "asti cettasyārtho 'nyathayitavyaḥ /",
  "SA16hvsatssu:3754": "yadavādīḥ- catvāri mahābhūtānyupādāya bhautiko rūpaprasādaḥ cakṣuriti /",
  "SA16hvsatssu:3755": "tadayuktam /",
  "SA16hvsatssu:3756": "caturṇāṃ mahābhūtānāṃ samavāyaḥ prajñaptau cakṣurityucyate /",
  "SA16hvsatssu:3757": "prajñaptisanti catvāri mahābhūtāni rūpam /",
  "SA16hvsatssu:3758": "tadrūpaprasādaścakṣuḥ /",
  "SA16hvsatssu:3759": "yadyupyuktaṃ bhavatā dharme dharmo vartate nirāśrayo niradhiṣṭhātā ceti /",
  "SA16hvsatssu:3760": "[tatra yo dharmaḥ] sa evāśrayaḥ adhiṣṭhātā ca /",
  "SA16hvsatssu:3761": "yena vartate sa āśrayaḥ /",
  "SA16hvsatssu:3762": "yasmin dharme tiṣṭhati so 'dhiṣṭhātā /",
  "SA16hvsatssu:3763": "yadavocaḥ- khakkhaṭalakṣaṇaṃ \"saṃghatta\" ityādi /",
  "SA16hvsatssu:3764": "nedaṃ yujyate /",
  "SA16hvsatssu:3765": "na khakkhaṭalakṣaṇaṃ kevalaṃ dhatte /",
  "SA16hvsatssu:3766": "api tu hetupratyayasāmagrīñcāpekṣate /",
  "SA16hvsatssu:3767": "tathānyānyapi /",
  "SA16hvsatssu:3768": "tasmāccatvāri mahābhūtāni prajñaptisanti //",
  "SA16hvsatssu:3769": "pūrvatanasiddhāntaprakāśanavargaṃ ekacatvāriṃśaḥ /",
  "SA16hvsatssu:3770": "42 khakkhaṭalakṣaṇāsattāvargaḥ",
  "SA16hvsatssu:3771": "(pṛ) yadāha bhavān- khakkhaṭabahulo rūpādi [samavāyaḥ] pṛthivīmahābhūtamityataḥ pṛthivyādayaḥ prajñaptisanta iti /",
  "SA16hvsatssu:3772": "nedaṃ yujyate /",
  "SA16hvsatssu:3773": "kasmāt /",
  "SA16hvsatssu:3774": "khakkhaṭadharma eva nāsti /",
  "SA16hvsatssu:3775": "kiṃ punaḥ prajñaptisatī pṛthivī /",
  "SA16hvsatssu:3776": "(1) yo mṛtpiṇḍaḥ khakkhaṭaḥ sa eva [kadācit] mṛduḥ /",
  "SA16hvsatssu:3777": "ato jñāyate khakkhaṭalakṣaṇamaniyatamiti /",
  "SA16hvsatssu:3778": "(2) alpatarakāraṇena ca khakkhaṭabuddhirbhavati /",
  "SA16hvsatssu:3779": "aṇūnāṃ viśliṣṭasamavāye mṛduriti buddhirbhavati /",
  "SA16hvsatssu:3780": "saṃśliṣṭasamavāye khakkhaṭamiti /",
  "SA16hvsatssu:3781": "ato 'niyatam /",
  "SA16hvsatssu:3782": "(3) nahyekasmin dharme sparśadvayaṃ bhavati /",
  "SA16hvsatssu:3783": "yena khakkhaṭaḥ kāyaḥ mṛduḥ kāya iti buddhirbhavet /",
  "SA16hvsatssu:3784": "ato 'niyataṃ khakkhaṭalakṣaṇam /",
  "SA16hvsatssu:3785": "(4) aniyatā khakkhaṭatā mṛdutā cānyonyamapekṣyāsti /",
  "SA16hvsatssu:3786": "yathā kambalamapekṣya paṭaṃ mṛdu bhavati /",
  "SA16hvsatssu:3787": "paṭamapekṣya kambalaṃ karkaśaṃ bhavati /",
  "SA16hvsatssu:3788": "na hi [tāttvikaḥ] sparśadharmaḥ anyonyamapekṣyāsti /",
  "SA16hvsatssu:3789": "(5) suvarṇapāṣāṇe cakṣuṣā draṣṭurjñāyate [SSS_112] idaṃ khakkhaṭamiti /",
  "SA16hvsatssu:3790": "na hi sparśaścakṣuṣopalabhyate /",
  "SA16hvsatssu:3791": "ato nāsti khakkhaṭatā /",
  "SA16hvsatssu:3792": "anenaiva kāraṇena mṛdvādayaḥ sparśā api na santi //",
  "SA16hvsatssu:3793": "khakkhaṭalakṣaṇāsattāvargo dvipaṃñcāśaḥ /",
  "SA16hvsatssu:3794": "43 khakkhaṭalakṣaṇasattāvargaḥ",
  "SA16hvsatssu:3795": "atrocyate / dravyasat khakkhaṭalakṣaṇam /",
  "SA16hvsatssu:3796": "yadyapyāha bhavān- yo mṛtpiṇḍaḥ khakkhaṭaḥ sa eva [kadācit] mṛduriti (1) /",
  "SA16hvsatssu:3797": "tadayuktam /",
  "SA16hvsatssu:3798": "kasmāt /",
  "SA16hvsatssu:3799": "nahyastyasmākaṃ dravyato mṛtpiṇḍaḥ /",
  "SA16hvsatssu:3800": "bahūnāṃ dharmāṇāṃ kalāpaḥ prajñaptyā mṛtpiṇḍa ityucyate /",
  "SA16hvsatssu:3801": "alpatarakāraṇena ca khakkhaṭabuddhirbhavatīti yadavocaḥ (2) /",
  "SA16hvsatssu:3802": "na tadyujyate /",
  "SA16hvsatssu:3803": "mama saṃśliṣṭasaṃṅghātāṇuṣu idaṃ khakkhaṭalakṣaṇaṃ labhyata iti asti khakkhaṭatā /",
  "SA16hvsatssu:3804": "asaṃśliṣṭeṣu tanmṛdulakṣaṇaṃ labhyate,",
  "SA16hvsatssu:3805": "ityato nāsti doṣaḥ /",
  "SA16hvsatssu:3806": "yo dharma upalabhyate /",
  "SA16hvsatssu:3807": "sa evāstītyucyate /",
  "SA16hvsatssu:3808": "yadapyuktaṃ- nahyekasmin dharme sparśadvayamastīti (3) /",
  "SA16hvsatssu:3809": "tadayuktam /",
  "SA16hvsatssu:3810": "upalabhyante kilāsmābhiḥ ekasminneva dharme bahavaḥ sparśāḥ khakkhaṭo 'pi mṛdurapīti /",
  "SA16hvsatssu:3811": "yadapyuktam- khakkhaṭatā mṛdutā cānyonyamapekṣata iti nāsti niyateti (4)",
  "SA16hvsatssu:3812": "tannayujyate /",
  "SA16hvsatssu:3813": "yathā hrasvadīrghatvādi anyonyamapekṣyāpyasti /",
  "SA16hvsatssu:3814": "yathā sitopalārasamāsvādayiturasitopalārasaḥ kaṭurbhavati /",
  "SA16hvsatssu:3815": "harītakīrasamāsvādayiturasitopalāraso madhuro bhavati /",
  "SA16hvsatssu:3816": "yadyanyonyāpekṣaṇānnāsti /",
  "SA16hvsatssu:3817": "tadā rasa eva na syāt /",
  "SA16hvsatssu:3818": "(pṛ) asitopalāyāṃ dvividho 'sti rasaḥ madhuraḥ kaṭuriti /",
  "SA16hvsatssu:3819": "(u) [tarhi]paṭe 'pi dvau sparśau staḥ khakkhaṭo mṛduśceti /",
  "SA16hvsatssu:3820": "pāṣāṇadarśane khakkhaṭatā jñāyata iti yaduktam /",
  "SA16hvsatssu:3821": "tadayuktam /",
  "SA16hvsatssu:3822": "na hi cakṣuṣā jñeyā khakkhaṭatā /",
  "SA16hvsatssu:3823": "sparśapūrvakamanumīyate /",
  "SA16hvsatssu:3824": "yathāgniṃ dṛṣṭvā ūṣma jñāyate iti noṣma dṛśyaṃ bhavati /",
  "SA16hvsatssu:3825": "yathā puruṣaḥ kambalaṃ dṛṣṭvā saṃśete kimidaṃ kaṭhinaṃ kiṃ vā mṛdu iti /",
  "SA16hvsatssu:3826": "ataḥ sparśo na cakṣuṣā dṛśyaḥ /",
  "SA16hvsatssu:3827": "ataḥ santi khakkhaṭādayaḥ sparśāḥ /",
  "SA16hvsatssu:3828": "[SSS_113]",
  "SA16hvsatssu:3829": "atha khakkhaṭādayo dravyasantaḥ /",
  "SA16hvsatssu:3830": "kasmāt /",
  "SA16hvsatssu:3831": "vikalpacittasyotpādakatvāt /",
  "SA16hvsatssu:3832": "yadi nāsti khakkhaṭatā /",
  "SA16hvsatssu:3833": "tadā kiṃ vikalpyeta /",
  "SA16hvsatssu:3834": "khakkhaṭaḥ [sva]cittasya pratyayaṃ karoti /",
  "SA16hvsatssu:3835": "yatra takṣṇādi karmāntaraṃ kriyate /",
  "SA16hvsatssu:3836": "mṛdusnidghalakṣaṇaviruddhaṃ yat tat khakkhaṭamityucyate /",
  "SA16hvsatssu:3837": "sandhāraṇasya pratyayatvāt khakkhaṭam /",
  "SA16hvsatssu:3838": "karādīn pratihantīti khakkhaṭam /",
  "SA16hvsatssu:3839": "pratyakṣataḥ khalu jānīma idaṃ khakkhaṭamiti /",
  "SA16hvsatssu:3840": "pratyakṣaparijñāte ca vastuni na hetupratyayāpekṣāsti /",
  "SA16hvsatssu:3841": "loke tadvastu khakkhaṭamityākhyāyate /",
  "SA16hvsatssu:3842": "tathānyānyapi /",
  "SA16hvsatssu:3843": "ato jñāyate 'sti khakkhaṭamiti //",
  "SA16hvsatssu:3844": "khakkhaṭalakṣaṇasattāvargastricatvāriṃśaḥ /",
  "SA16hvsatssu:3845": "44 caturmahābhūtalakṣaṇavargaḥ",
  "SA16hvsatssu:3846": "(pṛ) asti khakkhaṭadharma iti jñātamevāsmābhiḥ /",
  "SA16hvsatssu:3847": "parantu paśyāmastapte suvarṇe dravatvam /",
  "SA16hvsatssu:3848": "āpo ghanībhūtāḥ karakāḥ /",
  "SA16hvsatssu:3849": "kimidaṃ suvarṇaṃ khakkhaṭatvāt pārthivam /",
  "SA16hvsatssu:3850": "kiṃ vā dravatvādāpyam /",
  "SA16hvsatssu:3851": "(u) asti pratyekaṃ svalakṣaṇam /",
  "SA16hvsatssu:3852": "yo dharmaḥ khakkhaṭaḥ kharagataḥ sa pṛthivīdhātuḥ /",
  "SA16hvsatssu:3853": "yaḥ snigdhaḥ snigdhagataḥ so 'bdhātuḥ /",
  "SA16hvsatssu:3854": "(pṛ) suvarṇaṃ khakkhaṭaṃ sat [tejaso yogāt] dravībhavati /",
  "SA16hvsatssu:3855": "āpaḥ snigdhā atiśaityāt karakā bhāvanti iti kathaṃ mahābhūtāni na svalakṣaṇaṃ jahati /",
  "SA16hvsatssu:3856": "yathāha sūtram- caturṇāṃ mahābhūtānāṃ lakṣaṇaṃ kadācit vikāryaṃ catvāraḥ śrāddhā nānyathopalabhyante /",
  "SA16hvsatssu:3857": "iti /",
  "SA16hvsatssu:3858": "(u) nāsmākaṃ khakkhaṭato dravo bhavati /",
  "SA16hvsatssu:3859": "snigdhaṃ vā khakkhaṭaṃ bhavati /",
  "SA16hvsatssu:3860": "kintu khakkhaṭo dravasya hetuṃ karoti /",
  "SA16hvsatssu:3861": "snigdhañca khakkhaṭasya hetuṃ karoti /",
  "SA16hvsatssu:3862": "ato na jahāti svalakṣaṇam /",
  "SA16hvsatssu:3863": "(pṛ) abhidharma uktam- apāṃ lakṣaṇaṃ sneha iti /",
  "SA16hvsatssu:3864": "kecidvadanti drava apāṃ lakṣaṇamiti /",
  "SA16hvsatssu:3865": "uktaṃ sūtre- syandanamapāṃ lakṣaṇamiti /",
  "SA16hvsatssu:3866": "kiṃ pāramārthikaṃ tattvam /",
  "SA16hvsatssu:3867": "(u) dravasnehasyandanāni [SSS_114] apāṃ nāmāntarāṇi /",
  "SA16hvsatssu:3868": "(pṛ) apāṃ karma dravaścakṣuṣā dṛśyamāno dharmaḥ /",
  "SA16hvsatssu:3869": "ato drava eva [lakṣaṇam] na tu snehaḥ syandanaṃ vā /",
  "SA16hvsatssu:3870": "(u) snehasyandanābhyāṃ dravo bhavati /",
  "SA16hvsatssu:3871": "snigdhaṃ hi adhomukhaṃ yāti /",
  "SA16hvsatssu:3872": "ato dravaḥ syandaḥ /",
  "SA16hvsatssu:3873": "snehasyandau cāpāṃ lakṣaṇam /",
  "SA16hvsatssu:3874": "dravastu apāṃ karma /",
  "SA16hvsatssu:3875": "(pṛ) laghusamudīraṇatvaṃ vāyorlakṣaṇamuktam /",
  "SA16hvsatssu:3876": "[tatra] laghutvamanyat samudīraṇatvamanyat /",
  "SA16hvsatssu:3877": "laghutvaṃ sparśāyatanasaṅgṛhītam /",
  "SA16hvsatssu:3878": "samudīraṇatvaṃ rūpāyatanasaṅgṛhītam /",
  "SA16hvsatssu:3879": "kimidānīṃ vāyurdharmadvayātmakaḥ sambhavati /",
  "SA16hvsatssu:3880": "(u) laghutvaṃ vāyorlakṣaṇam /",
  "SA16hvsatssu:3881": "samudīraṇatvaṃ vāyoḥ karma /",
  "SA16hvsatssu:3882": "karmaṇā saṃyujya [lakṣaṇa]muktam /",
  "SA16hvsatssu:3883": "(pṛ) nāsti samudīraṇalakṣaṇam /",
  "SA16hvsatssu:3884": "sarvadharmāṇāṃ kṣaṇikatvāt /",
  "SA16hvsatssu:3885": "nānyatra prāptirasti /",
  "SA16hvsatssu:3886": "anyatra prāptirhi samudīraṇamucyate /",
  "SA16hvsatssu:3887": "prāptigamanasamudīraṇānāmekārthatvāt /",
  "SA16hvsatssu:3888": "(u) karmeti kevalaṃ lokasatyato vadāmaḥ na tu paramārthataḥ laghudharmamupādāya deśāntare jananadharmaḥ karmeti saṃjñāṃ labhate /",
  "SA16hvsatssu:3889": "tasminneva samaye gacchatītyucyate /",
  "SA16hvsatssu:3890": "(pṛ) laghutvamaniyatalakṣaṇam /",
  "SA16hvsatssu:3891": "kasmāt /",
  "SA16hvsatssu:3892": "anyonyamapekṣya satvāt /",
  "SA16hvsatssu:3893": "yathā daśapalaṃ vastu viṃśatipalavastvapekṣya laghu pañcapalavastvapekṣa tu guru /",
  "SA16hvsatssu:3894": "(u) gurutvaparimāṇadharmaścittādi dharmamupādāya anyonyamapekṣya cāsti /",
  "SA16hvsatssu:3895": "yathā kaściddharmaḥ anyamapekṣya dīrghaḥ /",
  "SA16hvsatssu:3896": "kaścittu dharmo 'nyamapekṣya hrasvaḥ /",
  "SA16hvsatssu:3897": "sāmānyalakṣaṇantu [yat] cittamupādāyāsti tadeva lakṣaṇam /",
  "SA16hvsatssu:3898": "yadi laghutvadharmo 'nyonyāpekṣitatvānnāsti /",
  "SA16hvsatssu:3899": "etadādyapi na syāt /",
  "SA16hvsatssu:3900": "na tu tadyujyate /",
  "SA16hvsatssu:3901": "ato 'nyonyāpekṣikatvaṃ na samyagdhetuḥ /",
  "SA16hvsatssu:3902": "kiñca laghutvaṃ nānyonyāpekṣaṇādasti /",
  "SA16hvsatssu:3903": "kintu atulyamasti /",
  "SA16hvsatssu:3904": "atulyaṃ vastu yathā dṛtimadhyagato vāyuḥ /",
  "SA16hvsatssu:3905": "ato nāpekṣyāsti /",
  "SA16hvsatssu:3906": "kevalaṃ gurutvadharma āpekṣikaḥ /",
  "SA16hvsatssu:3907": "vigatagurukaṃ vastu atulyam /",
  "SA16hvsatssu:3908": "(pṛ) yadyatulyaṃ vastu laghu ityucyate /",
  "SA16hvsatssu:3909": "gurutvavarjitā anye rūpādayo dharmā atulyatvāt laghavaḥ syuḥ /",
  "SA16hvsatssu:3910": "tattu na yujyate /",
  "SA16hvsatssu:3911": "ato bhavaduktaṃ na laghulakṣaṇama /",
  "SA16hvsatssu:3912": "(u) na vayamaṅgīkurmo rūpādīn vihāya dharmāntaraṃ guru bhavatīti /",
  "SA16hvsatssu:3913": "rūpādaya eva dharmāḥ [SSS_115] kecit tulyasvabhāvā utpadyante /",
  "SA16hvsatssu:3914": "yathā khakkhaṭamakhakkhaṭaṃ balamabalaṃ navaṃ purāṇamupacitamanucitaṃ kṣīṇamakṣīṇaṃ sthūlaṃ sūkṣmam ityādayaḥ /",
  "SA16hvsatssu:3915": "te 'pi na rūpādīn vihāya santi /",
  "SA16hvsatssu:3916": "evaṃ gurulakṣaṇamapi /",
  "SA16hvsatssu:3917": "ayaṃ rūpādisaṅghāto yadi pārthiva āpyo vā /",
  "SA16hvsatssu:3918": "tadā tulyo bhavet /",
  "SA16hvsatssu:3919": "yadi vāyavīyastaijaso vā /",
  "SA16hvsatssu:3920": "tadā na tulyaḥ syāt /",
  "SA16hvsatssu:3921": "(pṛ) yadi gurutvadharmo na rūpādīn vihāyāsti /",
  "SA16hvsatssu:3922": "laghatvamapi rūpādīn vihāyana syāt /",
  "SA16hvsatssu:3923": "(u) satyamevam /",
  "SA16hvsatssu:3924": "rūpādīn vihāya nāsti pṛthag laghutvam /",
  "SA16hvsatssu:3925": "kintu rūpādigaṇakalāpo laghurbhavati /",
  "SA16hvsatssu:3926": "(pṛ) maivam /",
  "SA16hvsatssu:3927": "gurulaghutvavikalpo 'vaśyaṃ kāyendriyeṇeṣyata ityato na gururlaghuḥ rūpādisaṅghātaḥ /",
  "SA16hvsatssu:3928": "(u) te ca khakkhaṭādayaḥ kadācit cakṣuṣā kadācit śrotrādīnā vikalpyante /",
  "SA16hvsatssu:3929": "te ca khakkhaṭādayaḥ padārthā na rūpādīn vihāya santi /",
  "SA16hvsatssu:3930": "tathā gururlaghurapi /",
  "SA16hvsatssu:3931": "[tatra] yadyapi kāyendriyaṃ vyāpriyate /",
  "SA16hvsatssu:3932": "na [tāvatā] punastat lakṣaṇāntaraṃ bhavati /",
  "SA16hvsatssu:3933": "na ca kāyendriyamaspṛśya kāyavijñaptimutpādayati /",
  "SA16hvsatssu:3934": "idaṃ gurutvalakṣaṇaṃ kāyenāspṛṣṭamapi [tasya] vijñaptimutpādayati /",
  "SA16hvsatssu:3935": "yathā gurudravye dravyāntargatāpekṣayāpi tadgurutvaṃ jñāyate /",
  "SA16hvsatssu:3936": "(pṛ) na tasmin samaye jñāyata idaṃ gurulakṣaṇamiti /",
  "SA16hvsatssu:3937": "(u) yathā parihitavastraḥ puruṣo 'spṛṣṭo 'pi jñāyate [ayaṃ] balavān abalavān iti /",
  "SA16hvsatssu:3938": "tathā gururlaghurapi /",
  "SA16hvsatssu:3939": "kasmāt /",
  "SA16hvsatssu:3940": "vividhebhyaḥ sparśebhyo vividhāḥ kāyavijñaptayo bhavanti /",
  "SA16hvsatssu:3941": "yathā kadācidāvedhapīḍanābhyāṃ kaṭhinasukumāra [sparśa]vijñaptirjāyate /",
  "SA16hvsatssu:3942": "kadācidutkṣepaṇakampanābhyāṃ gurulaghuvijñaptirjāyate /",
  "SA16hvsatssu:3943": "kadācidādānasaṃsparśābhyāṃ dṛḍhabalbajavijñaptirbhavati /",
  "SA16hvsatssu:3944": "kadācit saṃsparśapratighātābhyāṃ śītoṣṇavijñaptirbhavati /",
  "SA16hvsatssu:3945": "kadācinmārjanaparāmarśābhyāṃ karkaśaślakṣṇavijñaptirbhavati /",
  "SA16hvsatssu:3946": "kadācidabhiṣavasaṃmardābhyāṃ balīyastundilavijñaptirbhavati /",
  "SA16hvsatssu:3947": "chedanavedhanābhyāṃ daṇḍāghātena vā dhātvantaravijñaptirbhavati /",
  "SA16hvsatssu:3948_0": "kecitsparśāḥ sadākāyagatāḥ na śītoṣṇādivat bāhyamapekṣyāgāminaḥ yaduta praśrabdhisukhaṃ",
  "SA16hvsatssu:3948_1": "styānaprakarṣaḥ astyānaprakarṣaḥ rogo viśeṣovā kāyataikṣṇyaṃ kāyamāndyam ālasyagurutā",
  "SA16hvsatssu:3948_2": "mūrchā unmādaḥ pakṣavāyujṛmbhaṇabubhukṣāparitarṣaṇaparitarpaṇasukhāsukhalolupatājaḍatādayaḥ sparśāḥ /",
  "SA16hvsatssu:3949": "[te] pratyekaṃ pṛthak pṛthagvijñaptijanakāḥ /",
  "SA16hvsatssu:3950": "(pṛ) yat gurulaghulakṣaṇaṃ sa rūpādisaṅghāta eva /",
  "SA16hvsatssu:3951": "kathaṃ tadrūpādīnāṃ kāyavijñaptiṃ prati pratyayatvam /",
  "SA16hvsatssu:3952": "(u) na rūpādisaṅghātasya kāyavijñaptiṃ prati pratyayanavyāpāraḥ /",
  "SA16hvsatssu:3953": "kevalaṃ tadavayavasparśaḥ kāyavijñaptiṃ prati pratyayaḥ /",
  "SA16hvsatssu:3954": "yathā khakkhaṭākhakkhaṭatvādayo rūpādisaṅghātavartino 'pi [SSS_116] cakṣuṣā dṛṣṭvā jñātuṃ śakyante /",
  "SA16hvsatssu:3955": "yathā ca praśrabdhisukhādayo rūpādisaṅghātātmakakāyenāpi vijñāya vikalpyante /",
  "SA16hvsatssu:3956": "tathedamapi /",
  "SA16hvsatssu:3957": "yadi gururlaghuḥ sparśamātram [ityabhyupagamyate] ko doṣaḥ kimanayā rūpādisaṅghātavikalpakriyayā /",
  "SA16hvsatssu:3958": "(u) yathā laukikā vadanti pratnadhānyaṃ pūtidhānyamiti /",
  "SA16hvsatssu:3959": "idaṃ pratnapūtila kṣaṇaṃ rūpādibhyo 'nyat syāt /",
  "SA16hvsatssu:3960": "vastutastu na tathā /",
  "SA16hvsatssu:3961": "rūpādīnāṃ prāthamika utpādaḥ pratnamityucyate /",
  "SA16hvsatssu:3962": "yadīdaṃ pratnalakṣaṇaṃ rūpādisaṅghāta eva /",
  "SA16hvsatssu:3963": "kathaṃ gurulakṣaṇaṃ na tathā /",
  "SA16hvsatssu:3964": "(pṛ) yadi laghugurvādayo rūpādisaṅghātā eva /",
  "SA16hvsatssu:3965": "laghulakṣaṇañca vāyau tejasi ca vartate /",
  "SA16hvsatssu:3966": "tadā laghutvabahulo rūpādisaṅghāto vāyuḥ syāt /",
  "SA16hvsatssu:3967": "tathā cetteja eva vāyuḥ syāt /",
  "SA16hvsatssu:3968": "(u) yatna [ya]llakṣaṇabāhulyaṃ [tasya] tanmahābhūtamiti nāma /",
  "SA16hvsatssu:3969": "tejasi laghūṣmalakṣaṇañcāsti /",
  "SA16hvsatssu:3970": "ūṣmabahulamityatasteja ityucyate /",
  "SA16hvsatssu:3971": "na tu laghutvabāhulyādvāyurbhavati /",
  "SA16hvsatssu:3972": "vāyau laghutvamātramasti /",
  "SA16hvsatssu:3973": "na tūṣma /",
  "SA16hvsatssu:3974": "ato laghumātreṇākhyā bhavati /",
  "SA16hvsatssu:3975": "nāsmākaṃ laghumātreṇa vāyurbhavati /",
  "SA16hvsatssu:3976": "kiṃntu yo laghuḥ san samudīraṇasya hetuṃ karoti /",
  "SA16hvsatssu:3977": "sa vāyurityucyate /",
  "SA16hvsatssu:3978": "yathoktaṃ sūtre- laghusamudīraṇalakṣaṇo vāyuriti /",
  "SA16hvsatssu:3979": "tatra laghutvaṃ vāyorlakṣaṇaṃ samudīraṇatvaṃ vāyoḥ karma /",
  "SA16hvsatssu:3980": "(pṛ) vāyuḥ parvatamapi avamūrdhayati /",
  "SA16hvsatssu:3981": "yadi /",
  "SA16hvsatssu:3982": "laghudravyam /",
  "SA16hvsatssu:3983": "kathaṃ tathā kuryāt /",
  "SA16hvsatssu:3984": "(u) vāyuḥ sthūlaḥ san baliṣṭho bhavati /",
  "SA16hvsatssu:3985": "tathā prabhāvakṣamo bhavati /",
  "SA16hvsatssu:3986": "yathā kadācidvāyuralpakaṃ tṛṇaṃ kampayati /",
  "SA16hvsatssu:3987": "kadācitparvatamunmūlayati /",
  "SA16hvsatssu:3988": "īdṛśaṃ vāyoḥ karmeti jñātavyam /",
  "SA16hvsatssu:3989": "(pṛ) pṛthivyādimahābhūtāni kimaviśeṣeṇa rūparasagandhasparśasaṅghātāḥ /",
  "SA16hvsatssu:3990": "(u) nāsti niyamaḥ /",
  "SA16hvsatssu:3991": "yathā pṛthivyāṃ santi rūparasagandhasparśāḥ /",
  "SA16hvsatssu:3992": "kadācit kevalaṃ rūpasparśau staḥ yathā suvarṇajatādiṣu /",
  "SA16hvsatssu:3993": "apsu kadācit rūparasagandhasparśāḥ santi /",
  "SA16hvsatssu:3994": "kadācit trayo rūparasasparśāḥ santi tejasi kadācit rūparasagandhasparśāḥ santi /",
  "SA16hvsatssu:3995": "kadācit trayo rūpagandhasparśāḥ santi /",
  "SA16hvsatssu:3996": "kadācitkevalaṃ rūpasparśau staḥ /",
  "SA16hvsatssu:3997": "ato nāsti niyamaḥ /",
  "SA16hvsatssu:3998": "(pṛ) vāyoḥ sparśaḥ kīdṛśaḥ /",
  "SA16hvsatssu:3999": "(u) śītoṣṇakaṭhinasukumārādayaḥ sparśāḥ yanmahābhūtasantatāvavinirbhāgavartinaḥ tasya mahābhūtasya sparśā iti jñātavyam /",
  "SA16hvsatssu:4000": "(pṛ) bhiṣajo vadanti vāyurūpaṃ kṛṣṇamiti /",
  "SA16hvsatssu:4001": "kiṃ pāramārthikam /",
  "SA16hvsatssu:4002": "(u) vāyuḥ kṛṣṇarūpasya hetuḥ /",
  "SA16hvsatssu:4003": "yathā vātarogiṇo mukhe tiktaraso 'stīti na sa bhiṣagvavati vāyau raso 'stīti /",
  "SA16hvsatssu:4004": "tadā vāyū rasasya heturiti bhavati /",
  "SA16hvsatssu:4005": "(pṛ) kecidvadanti vāyuḥ śīto na tu laghuriti /",
  "SA16hvsatssu:4006": "kiṃ paramārthikam /",
  "SA16hvsatssu:4007": "[SSS_117] (u) nāsti yaḥ śītaḥ sa vāyuriti /",
  "SA16hvsatssu:4008": "yathā himaṃ śītaṃ sat na vāyurbhavati /",
  "SA16hvsatssu:4009": "vāyuśaityañcānyat /",
  "SA16hvsatssu:4010": "kasmāt /",
  "SA16hvsatssu:4011": "yathoṣṇavāyuranuṣṇāśītavāyuśca vāyurityākhyāyate /",
  "SA16hvsatssu:4012": "ato laghutvāśrayaḥ saṅghāto vāyurbhavati /",
  "SA16hvsatssu:4013": "kiñca rūparahitasparśādidharmajanano vāyuḥ /",
  "SA16hvsatssu:4014": "na tu [yat] śītaṃ [sa] vāyuḥ /",
  "SA16hvsatssu:4015": "(pṛ) vāyu rūparasavattve ko doṣaḥ /",
  "SA16hvsatssu:4016": "(u) vāyau rūparasau nopalabhyete /",
  "SA16hvsatssu:4017": "sattve 'pi saukṣmyānnopalabhyata iti vaktuścitta eva saṃjñānusmaraṇavikalpaḥ syāt yaduta vāyau rūparasau sta iti /",
  "SA16hvsatssu:4018": "natvidaṃ yujyate /",
  "SA16hvsatssu:4019": "na hi vayaṃ vadāmaḥ satkāryam /",
  "SA16hvsatssu:4020": "tasmāt yatphala upalabhyate nāvaśyaṃ taddhetau pūrvamasti /",
  "SA16hvsatssu:4021": "ayaṃ caturṇāṃ mahābhūtānāṃ paramārthaḥ siddhaḥ //",
  "SA16hvsatssu:4022": "caturmahābhūtalakṣaṇavargaścatuścatvāriṃśaḥ /",
  "SA16hvsatssu:4023": "45 indriyaprajñaptivargaḥ",
  "SA16hvsatssu:4024": "(pṛ) cakṣurādīnīndriyāṇi kiṃ caturmahābhūtaiḥ sahaikāni utānyāni /",
  "SA16hvsatssu:4025": "(u) karmataścatvāri mahābhūtāni pratītya cakṣurādīnīndriyāṇi bhavanti /",
  "SA16hvsatssu:4026": "ataścaturmahābhūtebhyo nānyāni /",
  "SA16hvsatssu:4027": "cakṣurvikalpayan bhagavānevaṃ vacanamāha yaccakṣuṣi māṃsapiṇḍe khakkhaṭaṃ kharagataṃ sa pṛthivīdhāturiti /",
  "SA16hvsatssu:4028": "kasmāt /",
  "SA16hvsatssu:4029": "khakkhaṭādivikalpamātraṃ,",
  "SA16hvsatssu:4030": "na punaranyadasti cakṣuḥ /",
  "SA16hvsatssu:4031": "bhagavān cakṣuḥ śūnyamiti janānāṃ jijñāpayiṣayaivedṛśaṃ vacanamāha /",
  "SA16hvsatssu:4032": "tathā no cet cakṣuṣi khakkhaṭādikamanyadasti khakkhaṭādau vā anyadāsti cakṣuḥ [iti]khakkhaṭādīnāṃ vikalpe 'pi nāsti kaścanopakāraḥ /",
  "SA16hvsatssu:4033": "ataḥ sarvāṇīndriyāṇi na caturmahābhūtebhyo 'nyāni /",
  "SA16hvsatssu:4034": "ṣaḍdhātusūtre coktaṃ- ṣaḍdhāturayaṃ puruṣa iti /",
  "SA16hvsatssu:4035": "yadīndriyāṇi [na] caturmahābhūtebhyo 'nyāni /",
  "SA16hvsatssu:4036": "tadā cakṣurādīni na puruṣapratyayā iti sidhyati /",
  "SA16hvsatssu:4037": "rūpādīnupādāya catvāri mahābhūtāni bhavanti /",
  "SA16hvsatssu:4038": "[SSS_118] tathā śabdo 'pi puruṣapratyaya iti sidhyet /",
  "SA16hvsatssu:4039": "ṣaḍdhātumātre puruṣa iti prajñapyate /",
  "SA16hvsatssu:4040": "ato jñāyata indriyāṇi na caturmahābhūtebhyo 'nyānīti /",
  "SA16hvsatssu:4041": "kaścidbhikṣurbhagavantaṃ pṛcchati katamaccakṣuriti /",
  "SA16hvsatssu:4042": "bhagavān pratyāha- catvāri mahābhūtānyupādāya rūpi anidarśanaṃ sapratighaṃ cakṣuḥ iti /",
  "SA16hvsatssu:4043": "ato na caturmahābhūtebhyo 'nyaditi jñāyate /",
  "SA16hvsatssu:4044": "ayaṃ bhikṣustīkṣṇendriyaḥ prājñaḥ /",
  "SA16hvsatssu:4045": "tasya cakṣurādiṣu kāṃkṣā samapadyata /",
  "SA16hvsatssu:4046": "laukikāḥ sarve prajānanti rūpadarśanaṃ cakṣuryāvat sparśanaṃ kāya iti /",
  "SA16hvsatssu:4047": "tasya bhikṣoścakṣurādīndriyeṣu nāstīti śaṅkodapādi /",
  "SA16hvsatssu:4048": "kasmāt kecidācāryā vadanti pañcasvabhāvāḥ pañcendriyāṇīti /",
  "SA16hvsatssu:4049": "anye kecidvadanti ekasvabhāvā iti /",
  "SA16hvsatssu:4050": "[ato] 'yaṃ bhikṣurbhagavataḥ śāsanamimāṃsayā bhagavantaṃ papraccha /",
  "SA16hvsatssu:4051": "pañcendriyāṇi caturmahābhūtamayānīti parididṛkṣayā bhagavān pratyāha- cakṣurbhikṣo [ādhyātmikamāyatana] catvāri mahābhūtānyupādāya rūpamanidarśanaṃ sapratighamiti /",
  "SA16hvsatssu:4052": "yo dharmo dravyasan na sa upādāyāsti /",
  "SA16hvsatssu:4053": "prajñaptimupādāya dharmaḥ prajñaptireva /",
  "SA16hvsatssu:4054": "yathā vṛkṣānupādāya vanam /",
  "SA16hvsatssu:4055": "(pṛ) kecidvadanti rūpaprasādhanaṃ cakṣuriti /",
  "SA16hvsatssu:4056": "katamatpāramārthikam /",
  "SA16hvsatssu:4057": "(u) yatprasādhanaṃ tadaprasādhameva /",
  "SA16hvsatssu:4058": "karmahetujāni catvāri mahābhūtāni cakṣurādīndriyāṇītyākhyāyante /",
  "SA16hvsatssu:4059": "tathā nocet asya bhikṣoścakṣurādiṣu indriyeṣu śaṅkā naivocchidyeta /",
  "SA16hvsatssu:4060": "kasmāt /",
  "SA16hvsatssu:4061": "bhagavān prāha- cakṣurādīnindriyāṇi catvāri mahābhūtānyupādāya bhavantītyato 'yaṃ bhikṣurjānāti adravyasan cakṣurdharma iti /",
  "SA16hvsatssu:4062": "ato jñāyate cakṣurādīni na caturmahābhūtebhyo 'nyānīti /",
  "SA16hvsatssu:4063": "bhagavān cakṣuṣaḥ śūnyatvapradarśanāya tatra catvāri mahābhūtāni vikalpayati /",
  "SA16hvsatssu:4064": "yathā prajñayā aprapañcayitā vadati- ayaṃ kāyaḥ ṣaṭsu dhātuṣu vibhaktaḥ yat khakkhaṭaṃ kharagataṃ sa pṛthivīdhāturityādi pratyavekṣeteti /",
  "SA16hvsatssu:4065": "evaṃ pañcadhātubhyo viraktasya ekaṃ vijñānamātramasti /",
  "SA16hvsatssu:4066": "tadyathāpi [SSS_119] godhātakasya /",
  "SA16hvsatssu:4067": "hastipadopamasūtre catvāri mahābhūtāni vikalpitāni na punaścakṣuḥ /",
  "SA16hvsatssu:4068": "yadyasti pṛthak cakṣuḥ,",
  "SA16hvsatssu:4069": "vikalpyeta /",
  "SA16hvsatssu:4070": "vātsaputrīyādaya abhidharmikā api īdṛśaṃ vacanaṃ kurvanti /",
  "SA16hvsatssu:4071": "aduṣṭatvāt śraddhātavyaṃ syāt /",
  "SA16hvsatssu:4072": "(pṛ) pañcendriyāṇi caturmahābhūtebhyo 'nyāni /",
  "SA16hvsatssu:4073": "kasmāt /",
  "SA16hvsatssu:4074": "cakṣurādīni cakṣurādyāyatanasaṃgṛhītāni /",
  "SA16hvsatssu:4075": "catvāri mahābhūtāni spraṣṭavyāyatanasaṃgṛhītāni /",
  "SA16hvsatssu:4076": "cakṣurādīnyādhyātmikāyatanāni /",
  "SA16hvsatssu:4077": "catvāri mahābhūtāni bāhyāyatanāni /",
  "SA16hvsatssu:4078": "cakṣurādīnīndriyāṇi,",
  "SA16hvsatssu:4079": "catvāri mahābhūtāni anindriyāṇi /",
  "SA16hvsatssu:4080": "cakṣurādīni bhautikarūpaprasādhanāni /",
  "SA16hvsatssu:4081": "na tathā catvāri mahābhūtāni /",
  "SA16hvsatssu:4082": "ato jñāyata indriyāṇi na caturmahābhūtāni /",
  "SA16hvsatssu:4083": "(u) ekameva vastu pratyayavaśānnānocyate /",
  "SA16hvsatssu:4084": "yathā śraddhādīni pañcendriyāṇyapi saṃskāraskandha ityākhyāyante /",
  "SA16hvsatssu:4085": "yāni catvāri mahābhūtāni karmajāni cakṣurādisaṅgṛhītāni [tāni] ādhyātmikamāyātanam indriyam iti ca kathyante /",
  "SA16hvsatssu:4086": "tānyeva [indriya]prasādhanāni /",
  "SA16hvsatssu:4087": "yathā cakrādayaśśakaṭasādhanāni /",
  "SA16hvsatssu:4088": "cakrameva hi śakaṭam /",
  "SA16hvsatssu:4089": "tathedamapi /",
  "SA16hvsatssu:4090": "(pṛ) maivam / yathā śraddhā nāma cittaprasādaḥ /",
  "SA16hvsatssu:4091": "anyā ca śraddhā anyat cittam /",
  "SA16hvsatssu:4092": "tathedamapi /",
  "SA16hvsatssu:4093": "(u) na yujyata [idam] yathā prasādamupādāya āpaḥ sphaṭikam /",
  "SA16hvsatssu:4094": "āpa eva prasannā āpa iti prasāda āpa eva /",
  "SA16hvsatssu:4095": "evaṃ pratilabdhaśraddhāsphaṭikaṃ cittasrotaḥ prasādaḥ /",
  "SA16hvsatssu:4096": "ayaṃ cittaprasādaśca cittameva /",
  "SA16hvsatssu:4097": "na vayamasmin śāstre vadāmaścittādanyadasti śraddheti /",
  "SA16hvsatssu:4098": "ato nāyaṃ dṛṣṭāntaḥ sambhavati /",
  "SA16hvsatssu:4099": "indriyāṇi ca prajñaptayaḥ /",
  "SA16hvsatssu:4100": "na ca prajñaptiḥ tatsādhanahetoranyeti vaktuṃ śakyate /",
  "SA16hvsatssu:4101": "(pṛ) ekamityapi na vaktuṃ śakyate /",
  "SA16hvsatssu:4102": "(u) caturmahābhūtaprasādhita indriyamiti [SSS_120] prajñapyate /",
  "SA16hvsatssu:4103": "na caturmahābhūtamātramidriyam /",
  "SA16hvsatssu:4104": "ato jñāyate indriyāṇi na caturmahābhūtebhyo 'nyānīti //",
  "SA16hvsatssu:4105": "indriyaprajñaptivargaḥ pañcacatvāriṃśaḥ /",
  "SA16hvsatssu:4106": "46 indriyavikalpavargaḥ",
  "SA16hvsatssu:4107": "(pṛ) indriyeṣu kiṃ mahābhūtaṃ nyūnaṃ kimadhikam /",
  "SA16hvsatssu:4108": "(u) na kiñcit nyūnamadhikaṃ vā /",
  "SA16hvsatssu:4109": "(pṛ) yadi sarvāṇi bhūta[mayā]ni /",
  "SA16hvsatssu:4110": "kasmātkiñcidrūpaṃ paśyati /",
  "SA16hvsatssu:4111": "kiñcinna paśyati /",
  "SA16hvsatssu:4112": "(u) sarvaṃ karmajam /",
  "SA16hvsatssu:4113": "karmajacākṣuṣacaturmahābhūtabalaṃ rūpaṃ paśyati tathānyānyapīndriyāṇi /",
  "SA16hvsatssu:4114": "(pṛ) yadi karmajam /",
  "SA16hvsatssu:4115": "kasmānnaikendriyeṇa sarvān viṣayān jānāti /",
  "SA16hvsatssu:4116": "(u) idaṃ karma pañcadhā vibhaktam /",
  "SA16hvsatssu:4117": "kiñcitkarma darśanasya hetuṃ karoti /",
  "SA16hvsatssu:4118": "yathā pradīpadānaṃ cakṣurindriyavipākam /",
  "SA16hvsatssu:4119": "tathā śabdādīnāmapi /",
  "SA16hvsatssu:4120": "karmaviśeṣāt indriyabalaṃ bhidyate /",
  "SA16hvsatssu:4121": "(pṛ) yadīdaṃ karmabalam /",
  "SA16hvsatssu:4122": "indriyāṇāṃ kāpekṣā /",
  "SA16hvsatssu:4123": "karmajaṃ vijñānamātraṃ sarvaviṣayān gṛhṇīyāt /",
  "SA16hvsatssu:4124": "(u) maivam /",
  "SA16hvsatssu:4125": "pratyakṣaṃ paśyāmaḥ khalu anindriyāṇāṃ vijñānaṃ notpadyata iti /",
  "SA16hvsatssu:4126": "tathā hi yathāndho na paśyati /",
  "SA16hvsatssu:4127": "na badhiraḥ śṛṇoti /",
  "SA16hvsatssu:4128": "pratyakṣadṛṣṭe vastuni nirarthikā pratyayatā syāt /",
  "SA16hvsatssu:4129": "naitaddūṣaṇaṃ bhavati /",
  "SA16hvsatssu:4130": "dharmatā ca tathā- ya indriyavirahitāḥ teṣāṃ vijñānaṃ notpadyata iti /",
  "SA16hvsatssu:4131": "na bāhyāni catvāri mahābhūtāni anindriyāṇi janayanti iti dharmatā tadapekṣeta /",
  "SA16hvsatssu:4132": "indriyālaṅkṛtāḥ sattvānāṃ kāyā ityataḥ karmajam /",
  "SA16hvsatssu:4133": "yathā dhānyakāraṇakarmapratilambhāt dhānyaṃ bījāṅkurakāṇḍanālapatrāṇyapekṣyāpi kramaśo jāyate /",
  "SA16hvsatssu:4134": "evamidamapi /",
  "SA16hvsatssu:4135": "(pṛ) kasmānna tathā cittam /",
  "SA16hvsatssu:4136": "yathā cakṣurvijñānaṃ cakṣurindriyakaṃ samanantaraniruddhacittamupādāya ca bhavati /",
  "SA16hvsatssu:4137": "cittantu samanantaraniruddhacittamātrendriyakam /",
  "SA16hvsatssu:4138": "na punarasti cakṣurādīnāmiva indriyāyatanam /",
  "SA16hvsatssu:4139": "vaktavyaśca pratyayaḥ /",
  "SA16hvsatssu:4140": "(u) niyatānāṃ pañcaviṣayāṇāṃ niyatāni pañcavijñānāni santi /",
  "SA16hvsatssu:4141": "naivaṃ cittasya /",
  "SA16hvsatssu:4142": "cittadharmaśca tathā syāt- yat samanantaraniruddhacittendriyakaṃ bhavati nānyatkiñcidapekṣata iti /",
  "SA16hvsatssu:4143": "yathātītānāgatadharmā asanto 'pi manasa ālambanāni bhavanti /",
  "SA16hvsatssu:4144": "cittacaittā apyevamitīdamapi yujyate /",
  "SA16hvsatssu:4145": "idañca bhavatāṃ [SSS_121] siddhāntena samam /",
  "SA16hvsatssu:4146": "bhavatāṃ siddhāntaśca- rūpādiviṣayeṣu vijñānamindriyamapekṣyotpadyate /",
  "SA16hvsatssu:4147": "samanantaraniruddhacittamapekṣya manovijñānamutpadyata iti /",
  "SA16hvsatssu:4148": "(pṛ) yadi manovijñānasya na punarindriyamasti /",
  "SA16hvsatssu:4149": "kutrāśritya bhavati /",
  "SA16hvsatssu:4150": "(u) caturmahābhūtakāyamāśritya bhavati /",
  "SA16hvsatssu:4151": "(pṛ) ārūpyadhātau ka āśrayaḥ /",
  "SA16hvsatssu:4152": "(u) ārūpyadhātuvijñānasya na kaścanāśrayo 'sti /",
  "SA16hvsatssu:4153": "dharmateyaṃ yannirāśrayaṃ tiṣṭhatīti /",
  "SA16hvsatssu:4154": "kasmāt /",
  "SA16hvsatssu:4155": "lakṣaṇaviśeṣāt /",
  "SA16hvsatssu:4156": "manovijñānameva jānāti asti nāstīti /",
  "SA16hvsatssu:4157": "rūpiṇa āśrayo bhavati /",
  "SA16hvsatssu:4158": "arūpamapi tiṣṭhatīti ārūpyadhātāvapi nirāśrayaṃ tiṣṭhati /",
  "SA16hvsatssu:4159": "pratyayasāmagryā vijñānamutpadyate /",
  "SA16hvsatssu:4160": "yathoktaṃ sūtre- manaḥ pratītya dharmāṃśca manovijñānamutpadyata iti /",
  "SA16hvsatssu:4161": "asya ka āśrayaḥ /",
  "SA16hvsatssu:4162": "nāsti tu puruṣāṇāmiva bhittyādiḥ /",
  "SA16hvsatssu:4163": "sarve dharmāḥ prakṛtipratiṣṭhāḥ //",
  "SA16hvsatssu:4164": "indriyavikalpavargaḥ ṣaṭcatvāriṃśaḥ /",
  "SA16hvsatssu:4165": "47 indriyāṇāṃ samabhūtatāvargaḥ",
  "SA16hvsatssu:4166": "(pṛ) tīrthikā vadanti- pañcendriyāṇi pañcabhūtebhyo jātānīti /",
  "SA16hvsatssu:4167": "kiṃ paramārthikam /",
  "SA16hvsatssu:4168": "(u) na [tebhyo jātāni] /",
  "SA16hvsatssu:4169": "kasmāt /",
  "SA16hvsatssu:4170": "ākāśasyābhāvāt /",
  "SA16hvsatssu:4171": "idañca dīpitameva /",
  "SA16hvsatssu:4172": "tasmānna pañcabhūtebhyo jātāni /",
  "SA16hvsatssu:4173": "(pṛ) tīrthikā vadanti- cakṣuṣi tejomahābhūtaṃ bahulam /",
  "SA16hvsatssu:4174": "kasmāt /",
  "SA16hvsatssu:4175": "karmasārūpyahetoḥ /",
  "SA16hvsatssu:4176": "pradīpadānamupādāya cakṣurlabhate /",
  "SA16hvsatssu:4177": "yathokta sūtre- paṭaṃ datvā rūpaṃ labhate /",
  "SA16hvsatssu:4178": "annaṃ datvā rūpaṃ labhate /",
  "SA16hvsatssu:4179": "annaṃ datvā balaṃ labhate /",
  "SA16hvsatssu:4180": "yānaṃ datvā sukhaṃ labhate /",
  "SA16hvsatssu:4181": "pradīpaṃ datvā cakṣurlabhate /",
  "SA16hvsatssu:4182": "ataścakṣuṣi tejomahābhūtaṃ bahulam /",
  "SA16hvsatssu:4183": "cakṣuścālokamapekṣya paśyati /",
  "SA16hvsatssu:4184": "[SSS_122] ālokavigataṃ na paśyati /",
  "SA16hvsatssu:4185": "ato jñāyate tejomahābhūtaṃ bahulamiti /",
  "SA16hvsatssu:4186": "tejaśca sudūraṃ prakāśayati /",
  "SA16hvsatssu:4187": "saprabhatvāt cakṣuḥ sudūraṃ rūpaṃ pratihanti /",
  "SA16hvsatssu:4188": "vadanti ca mriyamāṇasya cakṣuḥ sūryaṃ pratigacchatīti /",
  "SA16hvsatssu:4189": "ato jñāyate sūryo mūlaprakṛtiriti /",
  "SA16hvsatssu:4190": "cakṣurniyamena rūpameva paśyati /",
  "SA16hvsatssu:4191": "rūpañca taijasamityataḥ punarātmabhāvameva paśyati /",
  "SA16hvsatssu:4192": "evamākāśapṛthivyabvāyava indriyato nyūnādhikāḥ /",
  "SA16hvsatssu:4193": "mriyamāṇasya śrotramākāśaṃ pratigacchati /",
  "SA16hvsatssu:4194": "śrotraṃ niyamena śabdaṃ śṛṇoti /",
  "SA16hvsatssu:4195": "śabdaścākāśa[gataḥ] /",
  "SA16hvsatssu:4196": "evanyānyānyapi /",
  "SA16hvsatssu:4197": "ata indriyeṣu mahābhūtāni nyūnādhikāni bhavanti /",
  "SA16hvsatssu:4198": "[na samāni] / iti / iti /",
  "SA16hvsatssu:4199": "atrocyate / yadbhavānavocat- karmasārūpyahetoriti /",
  "SA16hvsatssu:4200": "tadayuktam /",
  "SA16hvsatssu:4201": "kasmāt /",
  "SA16hvsatssu:4202": "kiñciddarśanaṃ saphalaṃ vinā karmasārūpyahetoḥ /",
  "SA16hvsatssu:4203": "yathā vadanti- annaṃ datvā pañcavastu- vipākān labhata iti /",
  "SA16hvsatssu:4204": "yadi cakṣuṣi tejo bahulam /",
  "SA16hvsatssu:4205": "pradīpādibāhyālokamanapekṣya [paśyet] /",
  "SA16hvsatssu:4206": "yadi bāhyālokāpekṣiṇo 'pi cakṣuṣastejo bahulam /",
  "SA16hvsatssu:4207": "tadā śrotrādīndriyeṣvapi ākāśādayo bahulāḥ syuḥ /",
  "SA16hvsatssu:4208": "na bāhyākāśādīnapekṣeran /",
  "SA16hvsatssu:4209": "vastutastu bāhyānapekṣante /",
  "SA16hvsatssu:4210": "ato 'hetuḥ /",
  "SA16hvsatssu:4211": "āpaścakṣuṣa upakurvanti /",
  "SA16hvsatssu:4212": "yathā kṣālitacakṣuṣkasya puruṣasya cakṣuḥ sphuṭameva pratyeti /",
  "SA16hvsatssu:4213": "tadā abbahulaṃ syāt /",
  "SA16hvsatssu:4214": "tejaśca cakṣurvināśayati yathā sūryaprabhādayaḥ /",
  "SA16hvsatssu:4215": "yadīme svaprakṛtayaḥ,",
  "SA16hvsatssu:4216": "nātmānaṃ vighaṭayeyuḥ /",
  "SA16hvsatssu:4217": "ato jñāyate na tejo[bahulam] iti /",
  "SA16hvsatssu:4218": "divyaṃ cakṣurālokamantarāpi rūpaṃ paśyati /",
  "SA16hvsatssu:4219": "ato na taijasaṃ cakṣuḥ /",
  "SA16hvsatssu:4220": "candrikāyāñca rūpaṃ draṣṭuṃ śaknoti /",
  "SA16hvsatssu:4221": "candraśca na tejaḥprakṛtikaḥ /",
  "SA16hvsatssu:4222": "tathā cakṣuṣo dharmaśaktirapi /",
  "SA16hvsatssu:4223": "kiñciccakṣurālokamapekṣya paśyati /",
  "SA16hvsatssu:4224": "kiñcidanapekṣyāpi paśyati /",
  "SA16hvsatssu:4225": "yathā cakṣurākāśādipratyayaṃ labdhvā rūpamaprāpyāpi sudūraṃ paśyati /",
  "SA16hvsatssu:4226": "īdṛśī cakṣuṣo dharmatā /",
  "SA16hvsatssu:4227": "ato na kāryaḥ saṃjñānusmaraṇavikalpoi yaduta tejobahulaṃ [cakṣu]riti /",
  "SA16hvsatssu:4228": "yadbhavānavocat- ālokamantarā na paśyatīti /",
  "SA16hvsatssu:4229": "yadyākāśaṃ manaskāraṃ rūpañcāntarā na paśyati /",
  "SA16hvsatssu:4230": "tadā ākāśādayo 'pi bahulāḥ syuḥ /",
  "SA16hvsatssu:4231": "na hi sarvaṃ cakṣurbāhyālokamapekṣate /",
  "SA16hvsatssu:4232": "yathā ulūkādayaḥ pakṣiṇo viḍālasṛgālādayastīryañca bāhyāmālokamanapekṣyāpi draṣṭuṃ śaknuvanti /",
  "SA16hvsatssu:4233": "ato na tejobahulam /",
  "SA16hvsatssu:4234": "tejaḥ prajvalat sadoṣmalakṣaṇam /",
  "SA16hvsatssu:4235": "cakṣustu na tathā /",
  "SA16hvsatssu:4236": "yadbhavānavādīḥ- cakṣuḥ saprabhatvāt sudūraṃ rūpaṃ patihantīti /",
  "SA16hvsatssu:4237": "tad dūṣitameva /",
  "SA16hvsatssu:4238": "niṣprabhatvāccakṣuṣaḥ /",
  "SA16hvsatssu:4239": "yaduktaṃ sūryaṃ pratigacchatīti /",
  "SA16hvsatssu:4240": "cakṣustadā nityaṃ syāt /",
  "SA16hvsatssu:4241": "sūryādayaśca [SSS_123] nendriyāṇi /",
  "SA16hvsatssu:4242": "cakṣuḥ kasmāt pratigacchati /",
  "SA16hvsatssu:4243": "yadi sūryo mriyate /",
  "SA16hvsatssu:4244": "sūryendriyaṃ sūryaśca kutra punaḥ pratigacchati /",
  "SA16hvsatssu:4245": "ato 'yuktam /",
  "SA16hvsatssu:4246": "upari devānāṃ mriyamāṇānāṃ cakṣuḥ kutra pratigacchati /",
  "SA16hvsatssu:4247": "tata upari sūryābhāvāt /",
  "SA16hvsatssu:4248": "ākāśamakriyaṃ sat apratiśaraṇaṃ bhavati /",
  "SA16hvsatssu:4249": "indriyāṇi na pratigacchanti /",
  "SA16hvsatssu:4250": "saṃskṛtadharmāṇāṃ kṣaṇikatvāt /",
  "SA16hvsatssu:4251": "yadbhavatoktaṃ- cakṣurniyamena rūpameva paśyati /",
  "SA16hvsatssu:4252": "rūpañca taijasamityataḥ punarātmabhāvameva paśyatīti /",
  "SA16hvsatssu:4253": "nedaṃ yuktam /",
  "SA16hvsatssu:4254": "nirupayogahetutvāt /",
  "SA16hvsatssu:4255": "śabda ākāśagata ityādirapi evaṃ [vācyaḥ] /",
  "SA16hvsatssu:4256": "tasmādindriyeṣu mahābhūtāni nyūnādhikāni bhavantīti bhavadvacanaṃ dūṣitameva /",
  "SA16hvsatssu:4257": "(pṛ) kecidācāryā āhuḥ- ekamindriyamekasvabhāvam /",
  "SA16hvsatssu:4258": "iti /",
  "SA16hvsatssu:4259": "pṛthivyāṃ [kevalaṃ] guṇabahutvāt gandho 'sti gandhajñānotpādakaḥ /",
  "SA16hvsatssu:4260": "abtejovāyuṣu rūparasasparśāḥ santi iti rūparasasparśajñānotpādakā bhavanti /",
  "SA16hvsatssu:4261": "kiṃ pāramārthikam /",
  "SA16hvsatssu:4262": "(u) uktapūrvaṃ mayā nāsti niyama iti /",
  "SA16hvsatssu:4263": "pṛthivyāṃ gandho 'nye 'pi santi /",
  "SA16hvsatssu:4264": "ato 'hetuḥ /",
  "SA16hvsatssu:4265": "mahābhūtāni ca sambhūya sambhavanti /",
  "SA16hvsatssu:4266": "na hi dṛśyate kācitpṛthivī abādiviyuktā /",
  "SA16hvsatssu:4267": "yadi gandhavattvāt pṛthivī gandhajñānotpādinī /",
  "SA16hvsatssu:4268": "rūpādijñānopādinyapi syāt /",
  "SA16hvsatssu:4269": "guṇacatuṣṭayopetatvātpṛthivyāḥ /",
  "SA16hvsatssu:4270": "(pṛ) gandhamātraṃ pṛthivyāmasti /",
  "SA16hvsatssu:4271": "ghrāṇaṃ pārthivamityato gandhamātraṃ jñāpayati /",
  "SA16hvsatssu:4272": "(u) pṛthivīguṇaḥ pṛthivīmātre 'sti /",
  "SA16hvsatssu:4273": "ghrāṇaṃ kṣīṇa[gandha]jñānaṃ syāt /",
  "SA16hvsatssu:4274": "apāṃ śītasparśamātraṃ tejasa uṣṇasparśamātraṃ jivhācakṣurbhyāṃ jñātuṃ śaknuyāt /",
  "SA16hvsatssu:4275": "na tu yujyate vastutaḥ /",
  "SA16hvsatssu:4276": "dravyaṃ nāstīti indriyaṃ nāsti /",
  "SA16hvsatssu:4277": "indriyāṇāṃ balavṛttirviṣayasaṃyogāt jñānaṃ janayatīti /",
  "SA16hvsatssu:4278": "saṃyoge ca bhagne nendriyavṛttiḥ /",
  "SA16hvsatssu:4279": "tasmānaikasvabhāvamindriyam //",
  "SA16hvsatssu:4280": "indriyāṇāṃ samabhūtatāvargaḥ saptacatvāriṃśaḥ /",
  "SA16hvsatssu:4281": "[SSS_124]",
  "SA16hvsatssu:4282": "48 na vijānātīndriyavargaḥ",
  "SA16hvsatssu:4283": "(pṛ) indriyāṇi viṣayān kiṃ prāpya vijānanti utāprāpya vijānanti /",
  "SA16hvsatssu:4284": "(u) nendriyaṃ vijānāti /",
  "SA16hvsatssu:4285": "kasmāt /",
  "SA16hvsatssu:4286": "yadīndriyaṃ viṣayaṃ vijānāti /",
  "SA16hvsatssu:4287": "tadā sarvān viṣayānekakālaṃ vijānīyāt /",
  "SA16hvsatssu:4288": "vastutastu na vijānāti /",
  "SA16hvsatssu:4289": "ato vijñānaṃ vijānāti /",
  "SA16hvsatssu:4290": "bhavato hṛdayam- yatkecidvadanti indriyaṃ vijñānamapekṣya saha vijānāti na tu vijñānaviyuktaṃ vijānātīti /",
  "SA16hvsatssu:4291": "tadayuktam /",
  "SA16hvsatssu:4292": "na kaściddharmo 'nyaṃ dharmamapekṣya kiñcitkartuṃ samarthaḥ /",
  "SA16hvsatssu:4293": "yadīndriyaṃ vijānāti /",
  "SA16hvsatssu:4294": "kā vijñānasyāpekṣā /",
  "SA16hvsatssu:4295": "yadīndriyaṃ vijānāti idamindriyakarma idaṃ vijñānakarma iti vivektavyam /",
  "SA16hvsatssu:4296": "(pṛ) prakāśanamindriyakarma /",
  "SA16hvsatssu:4297": "vijñāpanaṃ vijñaptikarma /",
  "SA16hvsatssu:4298": "(u) nāyaṃ viveko [yuktaḥ] /",
  "SA16hvsatssu:4299": "katamat prakāśanam /",
  "SA16hvsatssu:4300": "bhavatāṃ śāsane śrotrādīnīndriyāṇi na tejaḥprakṛtikāni iti na prakāśayeyuḥ /",
  "SA16hvsatssu:4301": "yadīndriyāṇi vijñānasya pradīpakalpāni /",
  "SA16hvsatssu:4302": "tadendriyāṇi punaḥ prakāśakāni syuḥ /",
  "SA16hvsatssu:4303": "yathā pradīpaḥ /",
  "SA16hvsatssu:4304": "tadā prakāśakasya punaḥ prakāśaka ityevamanavasthā syāt /",
  "SA16hvsatssu:4305": "yadi punaḥ prakāśakaṃ vināpi indriyamātraṃ prakāśayati /",
  "SA16hvsatssu:4306": "[tadā] vinendriyāmapi vijñānamātraṃ vijānīyāt /",
  "SA16hvsatssu:4307": "ataḥ prakāśanaṃ nendriyakarma /",
  "SA16hvsatssu:4308": "kiñcendriyaṃ na vijānāti /",
  "SA16hvsatssu:4309": "yathā pradīpaḥ prakāśayannapi na vijānāti /",
  "SA16hvsatssu:4310": "ato 'vaśyaṃ vijñānasyāśrayakṛtyaṃ karotīdamindriyakarma /",
  "SA16hvsatssu:4311": "ato vijñānamātraṃ vijānāti /",
  "SA16hvsatssu:4312": "nendriyāṇi /",
  "SA16hvsatssu:4313": "sati vijñāne jñānaṃ nāsati /",
  "SA16hvsatssu:4314": "yathā sati tejasi ūṣma nāsati iti /",
  "SA16hvsatssu:4315": "(pṛ) sūtra uktaṃ- cakṣuṣā rūpāṇi dṛṣṭvā na nimittagrāhī syāditi /",
  "SA16hvsatssu:4316": "tathā śrotrādīnyapi /",
  "SA16hvsatssu:4317": "ato jñāyate cakṣūrūpaṃ gṛhṇātīti /",
  "SA16hvsatssu:4318": "cakṣurādīnīndriyāṇi yadi na vijānanti /",
  "SA16hvsatssu:4319": "kenendriyatvam /",
  "SA16hvsatssu:4320": "uktañca sūtre- vayaṃ māṇavakāḥ susūkṣmamaṣi vastu jānīmaḥ /",
  "SA16hvsatssu:4321": "tadyathā cakṣurbhyāṃ dṛśyata iti /",
  "SA16hvsatssu:4322": "yadi cakṣurna paśyati /",
  "SA16hvsatssu:4323": "tadā jinaurasā na kiñcana paśyeyuḥ /",
  "SA16hvsatssu:4324": "[SSS_125] nedaṃ saṃbhavati /",
  "SA16hvsatssu:4325": "ata indriyāṇi niyamena viṣayān gṛhṇanti /",
  "SA16hvsatssu:4326": "indriyeṇa viṣayo gṛhyate vijñānena vikalpyate ityayamevendriyavijñānayorbhedaḥ /",
  "SA16hvsatssu:4327": "(u) sūtre bhagavān svayamāha- cakṣu[brāhmaṇa]dvāraṃ[yāvadeva] rūpāṇāṃ darśanāya iti /",
  "SA16hvsatssu:4328": "ataścakṣurna paśyati /",
  "SA16hvsatssu:4329": "cakṣuṣā dvārībhūtena tatrasthaṃ vijñānaṃ paśyati /",
  "SA16hvsatssu:4330": "ata ucyate cakṣuḥ paśyatīti /",
  "SA16hvsatssu:4331": "(pṛ) āha ca- mano dvāraṃ [yāvadeva] dharmāṇāṃ vijñānāye ti /",
  "SA16hvsatssu:4332": "kiṃ sambhavati manasā dvārībhūtena vijānātīti /",
  "SA16hvsatssu:4333": "(u) mano [vijñānasyā]pi samanantaraniruddhaṃ cittaṃ dvāram /",
  "SA16hvsatssu:4334": "ato na mano vijānāti /",
  "SA16hvsatssu:4335": "manovijñānantu vijānāti /",
  "SA16hvsatssu:4336": "sūtre bhagavānāha- cakṣuḥ priyarūpāṇi kāmyati /",
  "SA16hvsatssu:4337": "iti /",
  "SA16hvsatssu:4338": "cakṣurhi rūpaprakṛtikamaviveki /",
  "SA16hvsatssu:4339": "ato na vastutaḥ kāmyati /",
  "SA16hvsatssu:4340": "tadvijñānameva kāmyati /",
  "SA16hvsatssu:4341": "kiñcāha bhagavān- cakṣurvijñeyāni rupāṇi iti /",
  "SA16hvsatssu:4342": "vijñānaṃ rūpaṃ vijānāti /",
  "SA16hvsatssu:4343": "na cakṣuḥ /",
  "SA16hvsatssu:4344": "kiñca laukikā vyavaharanti- cakṣuḥ paśyati śrotraṃ śṛṇoti iti /",
  "SA16hvsatssu:4345": "tadbhagavānapyanuvadati /",
  "SA16hvsatssu:4346": "kimiti rūpamātraṃ draṣṭavyaṃ nānyat /",
  "SA16hvsatssu:4347": "āha ca bhagavān- paśyāmi rāgādīn doṣān iti /",
  "SA16hvsatssu:4348": "candraḥ kṣīṇa iti laukikānāṃ vacanaṃ bhagavānapyanuvadati /",
  "SA16hvsatssu:4349": "yathā daridraḥ puruṣaḥ prabhuriti nigadyate /",
  "SA16hvsatssu:4350": "tathā bhagavānapyanuvadati /",
  "SA16hvsatssu:4351": "nahi tathāgato lokaiḥ saha vivaditumabhilaṣati /",
  "SA16hvsatssu:4352": "yathā mṛgāramātā ityādi /",
  "SA16hvsatssu:4353": "ato jñātavyaṃ vyavahārānuvartanādbhagavānāha cakṣuḥ paśyatīti /",
  "SA16hvsatssu:4354": "(pṛ) loke kasmādevaṃ vyavaharati /",
  "SA16hvsatssu:4355": "(u) cakṣuṣo vijñānāśrayahetutāmanusṛtya tasmin hetau paśyatīti vadanti /",
  "SA16hvsatssu:4356": "yathā vadanti sa puruṣaḥ paśyati ayaṃ puruṣaḥ paśyatīti /",
  "SA16hvsatssu:4357": "yathā ca vadanti janāḥ puṇyapāpādīni kurvanti /",
  "SA16hvsatssu:4358": "tathāgatā devā ṛṣayaśca paśyantīti /",
  "SA16hvsatssu:4359": "yathā ca vadanti vāmacakṣuṣā paśyati dakṣiṇacakṣuṣā paśyatīti /",
  "SA16hvsatssu:4360": "vadanti ca sūryācandramasābhyāṃ paśyati sūryācandramasau paśyataḥ /",
  "SA16hvsatssu:4361": "kadācidakāśaṃ paśyati /",
  "SA16hvsatssu:4362": "kadācinmadhyaṃ paśyati [SSS_126] yat dvāramadhyaṃ [tat] paśyati iti /",
  "SA16hvsatssu:4363": "dagdhe padārthe vadanti ayaṃ dahati /",
  "SA16hvsatssu:4364": "sa dahati iti /",
  "SA16hvsatssu:4365": "kadācidvadanti tṛṇendhanaṃ dahati /",
  "SA16hvsatssu:4366": "gopurīṣaṃ dahati /",
  "SA16hvsatssu:4367": "tailaṃ dahati /",
  "SA16hvsatssu:4368": "dhṛtaṃ dahati /",
  "SA16hvsatssu:4369": "tejo dahati /",
  "SA16hvsatssu:4370": "sūryo dahati iti /",
  "SA16hvsatssu:4371": "vastutastu agnireva hahati /",
  "SA16hvsatssu:4372": "anyāni dahatīti prajñaptyā vyavahriyante /",
  "SA16hvsatssu:4373": "sa vyavahāro na pāryantikaḥ /",
  "SA16hvsatssu:4374": "vaktavyañca cakṣuṣā dvāreṇa rūpaṃ paśyatīti /",
  "SA16hvsatssu:4375": "cakṣuḥ puruṣāṇāmupabhogopakaraṇam /",
  "SA16hvsatssu:4376": "puruṣāḥ prajñaptikāriṇa iti upabhogopakaraṇena bhavitavyam /",
  "SA16hvsatssu:4377": "cakṣurupādāya vijñāne paśyati cakṣuḥ paśyatīti vyavahāraḥ /",
  "SA16hvsatssu:4378": "yathā mañcastheṣu puruṣeṣu krośatsu mañcāḥ krośantīti vyavahāraḥ /",
  "SA16hvsatssu:4379": "cakṣuḥpratisaṃyuktaṃ vijñānakarma ityatastatra cakṣuṣi vijñānakarma vyavaharanti /",
  "SA16hvsatssu:4380": "yathā hastapādapratisaṃyukte puruṣe vartamānaṃ puruṣakarma hastakarmeti vyavaharanti /",
  "SA16hvsatssu:4381": "cakṣurvijñānasya hetuścakṣuḥ /",
  "SA16hvsatssu:4382": "kāraṇe kāryopacāraḥ /",
  "SA16hvsatssu:4383": "yathā vadanti amukaḥ puruṣo 'mukaṃ grāmaṃ dahatīti /",
  "SA16hvsatssu:4384": "yathā ca vadanti suvarṇa mattīti /",
  "SA16hvsatssu:4385": "suvarṇa māyuḥ /",
  "SA16hvsatssu:4386": "tṛṇāni gopaśava iti /",
  "SA16hvsatssu:4387": "idaṃ sarvaṃ kāraṇe kāryopacāraḥ /",
  "SA16hvsatssu:4388": "evaṃ cakṣurbhyomutpannaṃ vijñānaṃ rūpaṃ paśyatītyataścakṣuḥ paśyatīti vyavaharanti /",
  "SA16hvsatssu:4389": "cakṣuḥsannikṛṣṭe vijñāne rūpaṃ paśyati cakṣuḥ paśyatīti vyavahāraḥ /",
  "SA16hvsatssu:4390": "yathā gaṅgāsannikṛṣṭe ghoṣe gaṅgāyāṃ [ghoṣa] iti [vadanti] /",
  "SA16hvsatssu:4391": "cakṣuṣā cākṣuṣaṃ vijñānaṃ vivicyata ityataścakṣuṣi cākṣuṣavijñānakarmāropyate /",
  "SA16hvsatssu:4392": "yathā daṇḍī brāhmaṇa iti /",
  "SA16hvsatssu:4393": "cakṣuścākṣuṣavijñānaṃ sādhayatītyatastatra cakṣurvijñānakarmocyate /",
  "SA16hvsatssu:4394": "yathā dhane prahīṇe puruṣaḥ prahīṇa iti vadanti /",
  "SA16hvsatssu:4395": "pravivṛddhe ca dhane pravivṛddhaḥ puruṣa iti /",
  "SA16hvsatssu:4396": "cakṣurvijñāne cakṣuṣā saṃyujya paśyati sati cakṣuḥ paśyatīti vadanti /",
  "SA16hvsatssu:4397": "yathā vṛkṣe puruṣeṇa saṃyujya chidyamāne sati puruṣo vṛkṣaṃ chinnattīti vyavahāraḥ /",
  "SA16hvsatssu:4398": "yathā vā kṛṣṇavarṇasaṃyukte paṭe kṛṣṇaḥ paṭa iti vyavahāraḥ /",
  "SA16hvsatssu:4399": "sarve ca dharmā mithaḥ saṃkīrya vyavahriyante /",
  "SA16hvsatssu:4400": "yathā prajñākarma vedanādiṣūcyate /",
  "SA16hvsatssu:4401": "cakṣūṣā rūpaṃ paśyatīti vaktavye saṃkṣipya vyavaharantaḥ kevalamāhuḥ cakṣuḥ paśyatīti /",
  "SA16hvsatssu:4402": "yathā ca pāṣāṇamauṣadhamiti ekavedanāvaśā vyavahāraḥ /",
  "SA16hvsatssu:4403": "[SSS_127]",
  "SA16hvsatssu:4404": "yadbhavanāha apaśyataḥ kathamindriyatvamiti /",
  "SA16hvsatssu:4405": "bhavānidaṃ prativaktavyaḥ cakṣurādayaḥ pañcadharmā stadanyarūpādīnatiśerata ityata indriyamiti vyavahriyante /",
  "SA16hvsatssu:4406": "(pṛ) cakṣurādayaḥ pañcadharmāstadanyarūpādibhirmilitāḥ /",
  "SA16hvsatssu:4407": "daśeme dharmā na yugapadviṣayān vijānanti /",
  "SA16hvsatssu:4408": "yathā cakṣurādīnāṃ viyoge vijñānaṃ notpadyate,",
  "SA16hvsatssu:4409": "tathā yadi rūpādīnāṃ viyoge 'pi vijñānaṃ notpadyate /",
  "SA16hvsatssu:4410": "tadā kena [teṣā]matiśayaḥ /",
  "SA16hvsatssu:4411": "(u) indriyairvijñānaṃ viśeṣyate cakṣurvijñānaṃ śrotravijñānamiti /",
  "SA16hvsatssu:4412": "yathā bheridaṇḍasaṃyoge śabdo bhavati /",
  "SA16hvsatssu:4413": "[tatra] bheryāḥ prādhānyāt bherīśabda iti vadanti /",
  "SA16hvsatssu:4414": "pṛthivīyavādisaṃyoge aṅkuro jāyate /",
  "SA16hvsatssu:4415": "[tatra] yavasya prādhānyāt yavāṅkura iti vadanti /",
  "SA16hvsatssu:4416": "tathā vijñānānyapi /",
  "SA16hvsatssu:4417": "āśrayato vyavahāro viśeṣyate na pratyayataḥ /",
  "SA16hvsatssu:4418": "rūpavijñānamityukte saṃśayaḥ prasajyate kimidaṃ cakṣurvijñānaṃ kiṃ vā rūpaṃ pratītya manovijñānamiti /",
  "SA16hvsatssu:4419": "indriye 'sti vijñānaṃ na viṣaye /",
  "SA16hvsatssu:4420": "cakṣurādiṣu ātmasaṃmohanaṃ cittaṃ bhavati /",
  "SA16hvsatssu:4421": "vijñānasyāśraya āyatanamindriyaṃ na viṣayaḥ /",
  "SA16hvsatssu:4422": "svakāyasaṃkhyāte sthitamindriyaṃ na viṣaye /",
  "SA16hvsatssu:4423": "puruṣasyopabhogopakaraṇamindriyaṃ na viṣayaḥ /",
  "SA16hvsatssu:4424": "indriyaṃ sattvasaṃkhyātaṃ na viṣayaḥ /",
  "SA16hvsatssu:4425": "indriye 'pratīkṣṇe vijñānaṃ na sphuṭaṃ bhavati /",
  "SA16hvsatssu:4426": "prasanne tu indriye vijñānaṃ viśadaṃ bhavati /",
  "SA16hvsatssu:4427": "indriyāṇāmuttamamadhyamādhamatvāt vijñānamanuvibhajyate /",
  "SA16hvsatssu:4428": "ebhiḥ kāraṇaiḥ prādhānyaṃ kathyate /",
  "SA16hvsatssu:4429": "indriyamasādhāraṇam /",
  "SA16hvsatssu:4430": "eko viṣayo bahūnāṃ puruṣāṇāṃ sādhāraṇa upalabhyate /",
  "SA16hvsatssu:4431": "indriyaṃ vijñānena sahaikakarmavipākaḥ /",
  "SA16hvsatssu:4432": "viṣayastu naivam /",
  "SA16hvsatssu:4433": "indriyaṃ hetuḥ viṣayaḥ pratyayaḥ /",
  "SA16hvsatssu:4434": "kasmāt /",
  "SA16hvsatssu:4435": "indriyabhedāt vijñānaṃ viśeṣyate na viṣayaḥ /",
  "SA16hvsatssu:4436": "yathā bījaṃ hetuḥ pṛthivyādayaḥ pratyayāḥ /",
  "SA16hvsatssu:4437": "bījabhedātparasparaṃ bhedaḥ /",
  "SA16hvsatssu:4438": "pratyayātiśayihetutvādindriyamityākhyāyate /",
  "SA16hvsatssu:4439": "yadbhavānavādīḥ- vayaṃ māṇavakāḥ susūkṣmamapi vastu jānīmaḥ tadyathā cakṣurmyāṃ dṛśyate iti /",
  "SA16hvsatssu:4440": "idaṃ saṃvṛtitaḥ /",
  "SA16hvsatssu:4441": "laukikāścakṣuḥ paśyatīti vadantītyata āhuḥ tadyathā cakṣurbhyāṃ dṛśyata iti /",
  "SA16hvsatssu:4442": "yathā ha bhagavān-",
  "SA16hvsatssu:4443": "muhūrtamapi cedvijñaḥ paṇḍitaṃ paryupāsate /",
  "SA16hvsatssu:4444": "[kṣipraṃ dharmaṃ vijānāti] jihvā [sūpa]rasaṃ yathā /",
  "SA16hvsatssu:4445": "acetanāpi jihvā tu na darvībhājanopamā // iti /",
  "SA16hvsatssu:4446": "[SSS_128]",
  "SA16hvsatssu:4447": "jihvāśritaṃ mano jihvāvijñānaṃ janayatītyata āha jihvā [sūpa]rasaṃ vettīti /",
  "SA16hvsatssu:4448": "tathā cakṣurāśritya samutpanne vijñāne cakṣuḥ paśyatīti vadanti /",
  "SA16hvsatssu:4449": "ata āha- jinaurasāḥ paśyanti tadyathā cakṣurbhyāṃ dṛśyata iti /",
  "SA16hvsatssu:4450": "yadbhavānavādīḥ- indriyeṇa viṣayo gṛhyate vijñānena vikalpyate iti /",
  "SA16hvsatssu:4451": "idaṃ pratyuktam /",
  "SA16hvsatssu:4452": "indriyasyāvijñātṛtvāt /",
  "SA16hvsatssu:4453": "na ca yūyaṃ bravītha indriyasyaivaṃ bhavati ahaṃ viśiṣṭalakṣaṇa iti /",
  "SA16hvsatssu:4454": "ata indriyāṇi na viṣayān gṛhṇanti /",
  "SA16hvsatssu:4455": "bhavatāṃ jñānāni nendriyamapekṣya jāyante /",
  "SA16hvsatssu:4456": "kasmāt /",
  "SA16hvsatssu:4457": "mahadahaṅkārādīni hi indriyebhyaḥ pūrvamutpadyante /",
  "SA16hvsatssu:4458": "bhavatāṃ mahadādīni tattvāni na santi /",
  "SA16hvsatssu:4459": "mūlaprakṛtyabhāvāt /",
  "SA16hvsatssu:4460": "bhavatāṃ śāsanaṃ- mūlaprakṛtivikārā mahadādīnīti /",
  "SA16hvsatssu:4461": "mūlaprakṛtiśca nāstītyuktameva /",
  "SA16hvsatssu:4462": "na tu nendriyamiti //",
  "SA16hvsatssu:4463": "na vijānātīndriyavargo 'ṣṭacatvāriṃśaḥ /",
  "SA16hvsatssu:4464": "49 viṣayendriyasaṃyogaviyogavargaḥ",
  "SA16hvsatssu:4465": "(pṛ) yadbhavānavocat- vijñānaṃ vijānāti nendriyamiti /",
  "SA16hvsatssu:4466": "tatprasādhitam /",
  "SA16hvsatssu:4467": "idānīṃ kiṃ viṣayendriyasaṃyogādvijñānamutpadyate kiṃ vā tadviyogāt /",
  "SA16hvsatssu:4468": "(u) cakṣurvijñānaṃ na prāptimapekṣya viṣayān vijānāti /",
  "SA16hvsatssu:4469": "kasmāt /",
  "SA16hvsatssu:4470": "candrādayo viprakṛṣṭapadārthā api dṛśyante /",
  "SA16hvsatssu:4471": "candrarūpaṃ na gandhavinirmuktamāgacchet /",
  "SA16hvsatssu:4472": "ākāśālokāvapekṣya rūpaṃ paśyati /",
  "SA16hvsatssu:4473": "yadi cakṣūrūpaṃ prāpnoti /",
  "SA16hvsatssu:4474": "tadā nāntarākāśālokau syātām /",
  "SA16hvsatssu:4475": "yathā cakṣuṣi pracchādite cakṣurna paśyati /",
  "SA16hvsatssu:4476": "ato jñātavyaṃ cakṣurvijñānaṃ na prāpya vijānāti / iti /",
  "SA16hvsatssu:4477": "śrotrādivijñānaṃ dvividham- kiñcitprāpya vijānāti kiñcidaprāpya vijānāti /",
  "SA16hvsatssu:4478": "śrotraṃ ruditaṃ prāpya vijānāti /",
  "SA16hvsatssu:4479": "ghanagarjitamaprāpya vijānāti /",
  "SA16hvsatssu:4480": "anyāni trīṇi vijñānāni indriyaprāptaṃ vijānanti /",
  "SA16hvsatssu:4481": "kasmāt /",
  "SA16hvsatssu:4482": "dṛṣṭaṃ khalu trayāṇāmeṣāmindriyāṇāṃ viṣayaiḥ saṃyogāt vijñānaṃ labhyata iti /",
  "SA16hvsatssu:4483": "manaindriyamarūpi /",
  "SA16hvsatssu:4484": "ato 'prāptaviṣayam /",
  "SA16hvsatssu:4485": "[viṣayaṃ] na prāpnoti /",
  "SA16hvsatssu:4486": "[SSS_129]",
  "SA16hvsatssu:4487": "(pṛ) cakṣūrūpamaprāpya vijānāti iti bhavadvacanamayuktam /",
  "SA16hvsatssu:4488": "kasmāt /",
  "SA16hvsatssu:4489": "asti cakṣuṣi raśmiḥ /",
  "SA16hvsatssu:4490": "ayaṃ raśmī rūpadarśanāya gacchati /",
  "SA16hvsatssu:4491": "raśmiścāyaṃ taijasaṃ dravyam /",
  "SA16hvsatssu:4492": "cakṣuśca tejaḥsamutpannam /",
  "SA16hvsatssu:4493": "tejasaḥ saraśmitvāt yadyaprāpya paśyati /",
  "SA16hvsatssu:4494": "kasmātsarvāṇi rūpāṇi na paśyati /",
  "SA16hvsatssu:4495": "cakṣūraśmirhi sapratighe 'pi gacchati /",
  "SA16hvsatssu:4496": "avibhutvāt na sarvāṇi paśyati /",
  "SA16hvsatssu:4497": "yathoktaṃ sūtre- trayāṇāṃ sannipātaḥ sparśa iti /",
  "SA16hvsatssu:4498": "yadyaprāpnoti /",
  "SA16hvsatssu:4499": "kathaṃ sannipātaḥ /",
  "SA16hvsatssu:4500": "pañcendriyāṇi sapratighāni /",
  "SA16hvsatssu:4501": "viṣayeṣu pratihanyanta iti sapratighāni /",
  "SA16hvsatssu:4502": "ghrāṇaṃ gandhe jihvā rase kāyaḥ spraṣṭavye cakṣūrūpe śrotraṃ śabde yadyaprāptam /",
  "SA16hvsatssu:4503": "tadā apratigham /",
  "SA16hvsatssu:4504": "pratyutpanneṣu pañcaviṣayeṣu jñānamutpadyate /",
  "SA16hvsatssu:4505": "ataḥ pañca vijñānāni prāpya vijānanti /",
  "SA16hvsatssu:4506": "yadyaprāpya vijānanti atītamanāgataṃ rūpamapi vijānīyuḥ /",
  "SA16hvsatssu:4507": "na vijānanti vastutaḥ /",
  "SA16hvsatssu:4508": "bahupratyayasāmagryā ca jñānamutpadyate iti cakṣūraśmirviṣayasaṃyogāya gacchati /",
  "SA16hvsatssu:4509": "rūpe raśmiprāptirhi sannipātaḥ /",
  "SA16hvsatssu:4510": "śabdo 'pi śrotraṃ prāpya śrūyate /",
  "SA16hvsatssu:4511": "kasmāt /",
  "SA16hvsatssu:4512": "viprakṛṣṭadeśavartini puruṣe mandaṃ bhāṣamāṇe na śrūyate /",
  "SA16hvsatssu:4513": "yadi śabdaṃ rūpavadaprāpyāpi vijānāti /",
  "SA16hvsatssu:4514": "mandamapi śabdaṃ śṛṇuyāt /",
  "SA16hvsatssu:4515": "na tu śṛṇoti /",
  "SA16hvsatssu:4516": "ato jñāyate prāpya śṛṇotīti /",
  "SA16hvsatssu:4517": "śabdo dūrato 'pi śrūyate /",
  "SA16hvsatssu:4518": "yadyaprāpya śrūyate /",
  "SA16hvsatssu:4519": "āvaraṇe satyapi śrūyeta /",
  "SA16hvsatssu:4520": "dūrataḥ śrūyamāṇaḥ śabdo na pratyāyayati /",
  "SA16hvsatssu:4521": "sannikṛṣṭaṃ śrūyamāṇassu pratyāyayati /",
  "SA16hvsatssu:4522": "aprāpya śravaṇe tu sa vibhāgo na syāt /",
  "SA16hvsatssu:4523": "ato jñāyate śabdaḥ prāpya śrūyata iti /",
  "SA16hvsatssu:4524": "kiñcānukūlavāyau śabdaḥ pratyāyayati /",
  "SA16hvsatssu:4525": "na pratikūlavāyau /",
  "SA16hvsatssu:4526": "ato 'pi prāpya śrūyate /",
  "SA16hvsatssu:4527": "śabdaḥ sākalyena śrūyate /",
  "SA16hvsatssu:4528": "aprāpya śravaṇe tu na sākalyena śrūyeta /",
  "SA16hvsatssu:4529": "yathā rūpasyāprāptyā darśānāt na sākalyena darśanam /",
  "SA16hvsatssu:4530": "ato jñāyate na rūpasamaḥ śabda iti /",
  "SA16hvsatssu:4531": "aprāpya śravaṇe tu rūpasamaḥ syāt /",
  "SA16hvsatssu:4532": "yathā rūpasyekadeśaṃ dṛṣṭvā avaśiṣṭamapi ālokamapekṣya paśyati /",
  "SA16hvsatssu:4533": "tathā śabdo 'pi syāt /",
  "SA16hvsatssu:4534": "na vastutastathā bhavati /",
  "SA16hvsatssu:4535": "ato 'prāpya na śrūyate /",
  "SA16hvsatssu:4536": "[SSS_130]",
  "SA16hvsatssu:4537": "yadbhavānāha- śrotrādīnīndriyāṇi viṣayamaprāpya vijānantīti /",
  "SA16hvsatssu:4538": "tadayuktam /",
  "SA16hvsatssu:4539": "śabdagandharūparasasparśā indriyamāgaccheyuḥ /",
  "SA16hvsatssu:4540": "yadidānīmindriyaṃ gacchatīti /",
  "SA16hvsatssu:4541": "tadyuktam /",
  "SA16hvsatssu:4542": "śrotrādīnāmindriyāṇāṃ nīraśmikatvāt /",
  "SA16hvsatssu:4543": "tejo mahābhūtamekameva saraśmikam /",
  "SA16hvsatssu:4544": "ato na gacchati /",
  "SA16hvsatssu:4545": "śabdaṃ yadi ghananibiḍaṃ jalādyāvṛtamapi śrotraṃ śrotuṃ śaknoti /",
  "SA16hvsatssu:4546": "yadi saraśmi,",
  "SA16hvsatssu:4547": "tadindriyam /",
  "SA16hvsatssu:4548": "naivaṃ śaknuyāt /",
  "SA16hvsatssu:4549": "ato jñāyate śrotrendriyaṃ nīraśmikamiti /",
  "SA16hvsatssu:4550": "śrotramandhakāre 'pi viṣayaṃ vijānāti /",
  "SA16hvsatssu:4551": "yadi saraśmikam,",
  "SA16hvsatssu:4552": "nāndhakāre vijānīyāt /",
  "SA16hvsatssu:4553": "saraśmikamindriyañca diśamapekṣya vijānāti /",
  "SA16hvsatssu:4554": "ekāṃ diśaṃ draṣṭuṃ śaknoti naikasmin samaye sarvā diśo draṣṭuṃ śaknoti /",
  "SA16hvsatssu:4555": "yathā pūrvābhimukhaḥ puruṣaḥ pūrvāṃ diśaṃ rūpañca paśyati nānyā diśaḥ /",
  "SA16hvsatssu:4556": "vadanti ca mano gacchatīti /",
  "SA16hvsatssu:4557": "ataḥ prāpya viṣayaṃ vijānāti /",
  "SA16hvsatssu:4558": "yathoktaṃ sūtre-",
  "SA16hvsatssu:4559": "dūraṅgamamekacaramaśarīraṃ guhāśayam",
  "SA16hvsatssu:4560": "sūryasya raśmiriva cittaṃ carati viprakīrṇataḥ /",
  "SA16hvsatssu:4561": "matsyo yathā sthale kṣipta [okamokata uddhṛtaḥ /]",
  "SA16hvsatssu:4562": "parispandatīdaṃ cittaṃ svābhīṣṭañca yathā caratyadaḥ // iti /",
  "SA16hvsatssu:4563": "ataḥ ṣaḍviṣayān prāpya vijānanti /",
  "SA16hvsatssu:4564": "atrocyate / raśmirgacchatīti bhavadvacanamayuktam /",
  "SA16hvsatssu:4565": "kasmāt /",
  "SA16hvsatssu:4566": "yathā puruṣo dūrataḥ sthāṇuṃ dṛṣṭvā saṃśete kimayaṃ puruṣa iti /",
  "SA16hvsatssu:4567": "yadi raśmirgarcchati /",
  "SA16hvsatssu:4568": "kasmāt saṃśayo bhavet /",
  "SA16hvsatssu:4569": "atisannikṛṣṭañca cakṣurna paśyati /",
  "SA16hvsatssu:4570": "yathā cakṣussaṃsaktaṃ tṛṇaroma na paśyati /",
  "SA16hvsatssu:4571": "ato raśmirgacchannapi atisannikarṣānna paśyati /",
  "SA16hvsatssu:4572": "yadi raśmistatra gacchati /",
  "SA16hvsatssu:4573": "kasmāt sthūlaṃ paśyati na sūkṣmaṃ [SSS_131] vivecayati /",
  "SA16hvsatssu:4574": "rūpadarśane 'sti dvibhāgaḥ yaduta pūrvasyāṃ paścimāyāṃ vā diśi rūpamiti /",
  "SA16hvsatssu:4575": "sannikṛṣṭaviprakṛṣṭavibhāgo 'pyasti /",
  "SA16hvsatssu:4576": "yadi cakṣuḥ prāpya vijānāti /",
  "SA16hvsatssu:4577": "tādṛśavibhāgo na syāt /",
  "SA16hvsatssu:4578": "kasmāt /",
  "SA16hvsatssu:4579": "gandharasasparśeṣu nāyaṃ vibhāgo 'sti /",
  "SA16hvsatssu:4580": "ato nayanaraśmiraprāpya vijānāti /",
  "SA16hvsatssu:4581": "nayanaraśmiryadi pūrvameva dṛṣṭavān /",
  "SA16hvsatssu:4582": "kimarthaṃ punargacchati /",
  "SA16hvsatssu:4583": "yadi pūrvamadṛṣṭvā gacchati /",
  "SA16hvsatssu:4584": "kutra gacchati /",
  "SA16hvsatssu:4585": "yadi sannikṛṣṭarūpaṃ viprakṛṣṭarūpañca ekadā yugapatpaśyati /",
  "SA16hvsatssu:4586": "na tathā gamanadharmaḥ /",
  "SA16hvsatssu:4587": "ato nayanaraśmirna gacchati /",
  "SA16hvsatssu:4588": "yadi sa gacchati /",
  "SA16hvsatssu:4589": "madhye mārgaṃ rūpāṇi paśyet /",
  "SA16hvsatssu:4590": "vastutastu na paśyati /",
  "SA16hvsatssu:4591": "ato jñāyate na gacchatīti /",
  "SA16hvsatssu:4592": "raśmirgacchatīti raśmiḥ kāyabdahirgato nendriyaṃ bhavet /",
  "SA16hvsatssu:4593": "yathāṅgulau kāyātsamucchidya viyujyamānāyāṃ nāsti kāyabuddhiḥ /",
  "SA16hvsatssu:4594": "na cakṣuḥ svāśrayaṃ tyajat paśyāmaḥ /",
  "SA16hvsatssu:4595": "sapakṣābhāve nāsti hetuḥ /",
  "SA16hvsatssu:4596": "tasya nayanaraśme rasati draṣṭari sa na syāt /",
  "SA16hvsatssu:4597": "(pṛ) astīyaṃ nāyanaraśmiḥ sūryaraśmitiraskṛtā na dṛśyate /",
  "SA16hvsatssu:4598": "yathā sūryaraśmau nakṣatrāṇi na pratyakṣāṇi /",
  "SA16hvsatssu:4599": "(u) tathā cedrātnau dṛśyeta /",
  "SA16hvsatssu:4600": "(pṛ) rūpa dharmā avaśyaṃ bāhyaṃ prakāśamapekṣya dṛśyante /",
  "SA16hvsatssu:4601": "rātrau ca bāhyaprakāśo nāsti /",
  "SA16hvsatssu:4602": "yena na dṛśyante /",
  "SA16hvsatssu:4603": "(u) yadīyaṃ raśmirdivāniśamubhayatna nopalabhyate /",
  "SA16hvsatssu:4604": "tadāsyā atyantānupalabdhiḥ /",
  "SA16hvsatssu:4605": "(pṛ) biḍālasṛgālamūṣikādīnāṃ sarveṣāṃ rātriñcarāṇāṃ nāyano raśmirupalabhyate /",
  "SA16hvsatssu:4606": "(u) idaṃ dṛśyarūpaṃ viḍālādīnāṃ cakṣuṣi vartate /",
  "SA16hvsatssu:4607": "yathā khadyotasya prakāśātmakaṃ rūpaṃ tatkāyavarti /",
  "SA16hvsatssu:4608": "nāyaṃ raśmiḥ /",
  "SA16hvsatssu:4609": "yathā ca rātriñcarā jantavo 'ndhakāre paśyanti /",
  "SA16hvsatssu:4610": "manuṣyāśca na paśyanti /",
  "SA16hvsatssu:4611": "tathā ca teṣāmeva raśmiḥ syāt /",
  "SA16hvsatssu:4612": "nānyeṣām /",
  "SA16hvsatssu:4613": "tathaiva dharmatā syāt /",
  "SA16hvsatssu:4614": "yadavādīḥ- yadyaprāpya paśyati /",
  "SA16hvsatssu:4615": "sarvāṇi rūpāṇi paśyediti /",
  "SA16hvsatssu:4616": "yat rūpaṃ jñānasya [SSS_132] gocaraṃ tat dṛśyam /",
  "SA16hvsatssu:4617": "yathoktaṃ sūtre- cakṣuranupahataṃ bhavati /",
  "SA16hvsatssu:4618": "viṣaya ābhāsagato bhavati /",
  "SA16hvsatssu:4619": "tadā sa dṛśyo bhavati /",
  "SA16hvsatssu:4620": "iti /",
  "SA16hvsatssu:4621": "(pṛ) ko nāmābhāsagataḥ /",
  "SA16hvsatssu:4622": "(u) yadā rūpacakṣuṣoḥ sannipātaḥ /",
  "SA16hvsatssu:4623": "sa ābhāsagataḥ /",
  "SA16hvsatssu:4624": "(pṛ) yadi cakṣurna prāpnoti kaḥ sannipātaḥ /",
  "SA16hvsatssu:4625": "(u) samānamidam,",
  "SA16hvsatssu:4626": "yathā bhavataścakṣū rūpaṃ prāpyāpi kadācitpaśyati kadācinna paśyati /",
  "SA16hvsatssu:4627": "tadyathā cakṣuḥ sūryaṃ prāpya sūryamaṇḍalaṃ paśyati na tu sūryakarma /",
  "SA16hvsatssu:4628": "evaṃ mamāpi cakṣuragatvāpi yadrūpamābhāsagataṃ bhavati /",
  "SA16hvsatssu:4629": "tat paśyati /",
  "SA16hvsatssu:4630": "yadābhāsagataṃ na bhavati na tatpaśyati /",
  "SA16hvsatssu:4631": "(pṛ) nayanaraśmiḥ sudūraṃ gacchati /",
  "SA16hvsatssu:4632": "vegaprakarṣāttu sūryakarma na paśyati /",
  "SA16hvsatssu:4633": "(u) yadi vegaprakarṣātsūkṣmaṃ karma na paśyati,",
  "SA16hvsatssu:4634": "sthūlaṃ sūryamaṇḍalaparimāṇaṃ kasmānna paśyati /",
  "SA16hvsatssu:4635": "na hīdaṃ yujyate /",
  "SA16hvsatssu:4636": "yadi raśmimastatra gatvā paśyatīti /",
  "SA16hvsatssu:4637": "kasmād dūrasthaṃ sūryamaṇḍalaṃ dṛṣṭvāpi karma na paśyati tat pāṭaliputrādi āsannaṃ janapadanagaram /",
  "SA16hvsatssu:4638": "yadi bhavān manyate pāṭaliputrādi na ābhāsagatamityato na paśyatīti /",
  "SA16hvsatssu:4639": "mama cakṣuraprāpyāpi rūpaṃ nābhāsāgatamityato na paśyati /",
  "SA16hvsatssu:4640": "(pṛ) sarvāṇi rūpāṇi ābhāsagatāni dṛśyānīti jñātameva /",
  "SA16hvsatssu:4641": "idānīṃ kiṃ dṛśyaṃ kimadṛśyam /",
  "SA16hvsatssu:4642": "(u) adhvāvaraṇānna dṛśyate yathātītamanāgatam /",
  "SA16hvsatssu:4643": "rūpasyābhibhāvakaviśeṣānna dṛśyate yathā rātrau tejo dṛśyamanyadadṛśyam /",
  "SA16hvsatssu:4644": "bhūmiviśeṣānna dṛśyate yathā prathamadhyānagatacakṣuṣā dvitīyadhyānagataṃ rūpaṃ na dṛśyate /",
  "SA16hvsatssu:4645": "tama āvāvaraṇānna dṛśyate yathā tamasi ghaṭaḥ /",
  "SA16hvsatssu:4646": "ṛddhibalānna dṛśyate yathā bhūtādīnāṃ dehaḥ /",
  "SA16hvsatssu:4647": "atighanamālāvṛtatvānna dṛśyate /",
  "SA16hvsatssu:4648": "yathā parvatasya bāhyaṃ rūpam /",
  "SA16hvsatssu:4649": "atidūrānna dṛśyate yathānye lokadhātavaḥ /",
  "SA16hvsatssu:4650": "atisāmīpyānna dṛśyate yathā cakṣupyañjanam /",
  "SA16hvsatssu:4651": "aprāptyā na dṛśyate yathā prabhāgatā aṇavoḥ dṛśyāḥ prabhābāhyāstu adṛśyāḥ /",
  "SA16hvsatssu:4652": "saukṣmyānna dṛśyate yathā puruṣākāraḥ sthāṇurna vivektuṃ śakyaḥ /",
  "SA16hvsatssu:4653": "samānābhihārānna dṛśyate yathā mahārāśigatamekaṃ śālidhānyam /",
  "SA16hvsatssu:4654": "yathā ca kākavṛndagata ekaḥ kākaḥ /",
  "SA16hvsatssu:4655": "pūvoktaviparītamābhāsagatamityucyate /",
  "SA16hvsatssu:4656": "(pṛ) kaścakṣuṣa upaghātaḥ /",
  "SA16hvsatssu:4657": "(u) vātoṣmaśītādibhirvyādhibhiḥ pratighātaḥ /",
  "SA16hvsatssu:4658": "yat vātopahataṃ cakṣuḥ tat viparyastaṃ nīlakṛṣṇādirūpaṃ paśyet /",
  "SA16hvsatssu:4659": "yadūṣmopahataṃ tat pītaraktāgnijvālādi paśyati /",
  "SA16hvsatssu:4660": "yacchītopahataṃ tat bhūyasāvadātahradajalādirūpaṃ paśyati /",
  "SA16hvsatssu:4661": "yat jāgaraṇopahataṃ [SSS_133] cakṣuḥ tat kampitavṛkṣādirūpaṃ prāyaḥ paśyati /",
  "SA16hvsatssu:4662": "yat parikhedopahataṃ cakṣuḥ tat rūpaṃ dṛṣṭvā na budhyate /",
  "SA16hvsatssu:4663": "bhāgaśaḥ praṇuditamekaṃ cakṣuścandradvayaṃ paśyati /",
  "SA16hvsatssu:4664": "bhūtādyāviṣṭaṃ vikṛtaṃ paśyati /",
  "SA16hvsatssu:4665": "pāpakarmavaśātkurūpaṃ paśyati /",
  "SA16hvsatssu:4666": "puṇyakarmavaśātsurūpaṃ paśyati /",
  "SA16hvsatssu:4667": "pittopahataṃ cakṣurjvālādirūpaṃ paśyati /",
  "SA16hvsatssu:4668": "sattvā apariniṣpannacakṣustvādvikalaṃ paśyanti /",
  "SA16hvsatssu:4669": "ghanatimirāvṛtacakṣuṣkā na paśyanti /",
  "SA16hvsatssu:4670": "yadupahataṃ cakṣurindriyaṃ na paśyati /",
  "SA16hvsatssu:4671": "sa cakṣuṣa upaghātaḥ /",
  "SA16hvsatssu:4672": "tallakṣaṇaviparito 'nupāghātaḥ /",
  "SA16hvsatssu:4673": "śrotrādīnīndriyāṇyapi [tathā]rthavaśādvivektavyāni /",
  "SA16hvsatssu:4674": "(pṛ) pañca viṣayāḥ jñānābhāsagatatvāt jñeyā bhavantīti jñātameva /",
  "SA16hvsatssu:4675": "katame dharmā jñānasyābhāsagatā na bhavanti /",
  "SA16hvsatssu:4676": "(u) ūrdhvabhūmikatvānna jñāyate yathā prathamadhyānacittaṃ dvitīyadhyānatadūrdhvadharmān na vijānāti /",
  "SA16hvsatssu:4677": "indriyaviśeṣānna jñāyate yathā mandendriyasya cittaṃ tīkṣṇendriyasya cittagatadharmān na vijānāti /",
  "SA16hvsatssu:4678": "puruṣaviśeṣānna jñāyate yathā śrotraāpannaḥ sakṛdāgāminaścittagatadharmān na vijānāti /",
  "SA16hvsatssu:4679": "balaprabhedānna jñāyate yathā yanmanovijñānaṃ yasmin dharme balavihīnaṃ na tena manovijñānena sa dharmo jñāyate /",
  "SA16hvsatssu:4680": "tadyathā samāhitacitta(sya)",
  "SA16hvsatssu:4681": "manovijñānavijñeyadharmo na vikṣiptacittakamanovijñānena vijñātuṃ śakyo bhavati /",
  "SA16hvsatssu:4682": "yathā pratyekabuddhamanovijñānabalavijñeyadharmo na śrāvakamano[vijñāna]balena vijñātuṃ śakyo bhavati /",
  "SA16hvsatssu:4683": "yathordhvapakṣikadharmo nāvarapakṣikamanovijñānena vijñātuṃ śakyaḥ /",
  "SA16hvsatssu:4684": "atisūkṣmā dharmā na jñātuṃ śakyāḥ /",
  "SA16hvsatssu:4685": "yathoktamabhidharme kena cittena smaryate /",
  "SA16hvsatssu:4686": "yaduta pratītipratyāyakaṃ pūrvānubhavitṛ,",
  "SA16hvsatssu:4687": "tena smaryate nānanubhavitrā /",
  "SA16hvsatssu:4688": "yathā janāḥ saṃsāre pūrvānubhūtaṃ dharmaṃ smaranti /",
  "SA16hvsatssu:4689": "ananubhūtaṃ na smaranti /",
  "SA16hvsatssu:4690": "āryāstu yadi vānubhūtaṃ yadivānanubhūtaṃ sarvaṃ tadāryajñānabalādvijānanti /",
  "SA16hvsatssu:4691": "viśiṣṭaviṣayatvāt jñāyate yathā rūpadhātukacittamanubhūya kāmadhātukadharmān vijānānti /",
  "SA16hvsatssu:4692": "viparyayāvṛtatvānna jñāyate yathā satkāyadṛṣṭikacittaṃ pañcaskandhālambanaṃ nairātmyaṃ paśyati /",
  "SA16hvsatssu:4693": "tathā anityaṃ duḥkhamapi /",
  "SA16hvsatssu:4694": "balāvṛtatvānna jñāyate yathā mṛdvindriyaḥ puruṣastīkṣṇendriyasya cittamāvṛtatayā na vijānāti /",
  "SA16hvsatssu:4695": "[yat] pūrvoktalakṣaṇaviparītaṃ tadābhāsagatamityucyate /",
  "SA16hvsatssu:4696": "(pṛ) ko nāma manasa upaghātaḥ /",
  "SA16hvsatssu:4697": "(u) vikṣepaviparyayabhūtāveśā mānamadacittapramoṣā madyena vā auṣadhavyāmohena vā cittavibhramaḥ,",
  "SA16hvsatssu:4698": "kadācit rāgrikruddhatādikleśaparipuṣṭa [SSS_134] pramādapranaṣṭacittatā yathā śvapākakaivartādīnām /",
  "SA16hvsatssu:4699": "sannipātena vā cittaptyopaghāto bhavati /",
  "SA16hvsatssu:4700": "jarāvyādhimaraṇānyapi cittasyopaghātāḥ /",
  "SA16hvsatssu:4701": "yaccittaṃ kuśaladharmagataṃ yadavyākṛtadharmanimagnam /",
  "SA16hvsatssu:4702": "tadanupahataṃ nāma /",
  "SA16hvsatssu:4703": "evamādibhiḥ kāraṇaiḥ sattvo viṣayān vijānāti /",
  "SA16hvsatssu:4704": "tasmādyadyaprāpya paśyati kasmānna sarvāṇi rūpāṇi paśyatīti bhavadvacanamayuktam /",
  "SA16hvsatssu:4705": "yadavocaḥ- trayāṇāṃ sannipātaḥ sparśa iti /",
  "SA16hvsatssu:4706": "indriyaviṣayavijñānānugamanakālaḥ sparśaḥ nāvaśyaṃ prāptilakṣaṇaḥ /",
  "SA16hvsatssu:4707": "kasmāt /",
  "SA16hvsatssu:4708": "manaindriyasyāpyuktaṃ trayāṇāṃ sannipāta iti /",
  "SA16hvsatssu:4709": "na tatra prāptilakṣaṇo 'sti sparśaḥ /",
  "SA16hvsatssu:4710": "[sparśasya] prāptilakṣaṇatvāt [indriyāṇi] sapratighānīti bhavadvacanamayuktam /",
  "SA16hvsatssu:4711": "na hyasti pratihantilakṣaṇam ityuktatvāt /",
  "SA16hvsatssu:4712": "pratyutpanneṣu jñānamutpadyata iti yadavādīḥ tatra ṣaṣṭhaṃ vijñānamapi pratyutpannamātraṃ jñāpayet paracittajñānavat /",
  "SA16hvsatssu:4713": "bahupratyayasāmagryā jñānamutpadyata iti yadavādīḥ /",
  "SA16hvsatssu:4714": "tat ṣaṣṭhamanaindriyeṇa pratyuktameva yaduta indriyaviṣayavijñānānugamakālaḥ sannipāta iti /",
  "SA16hvsatssu:4715": "pratītya mano dharmāṃśca manovijñānamutpadyata itīdaṃ vacanañca tadā vyarthaṃ syāt prāptyabhāvāt /",
  "SA16hvsatssu:4716": "pratiniyataniyamo hi sannipāto nāma /",
  "SA16hvsatssu:4717": "cakṣurvijñānaṃ cakṣurmātraṃ nānyadāśritya nānāśritya bhavati /",
  "SA16hvsatssu:4718": "[tathā] rūpamātraṃ pratītya nānyatpratītya nāpratītya bhavati /",
  "SA16hvsatssu:4719": "evaṃ yāvanmanovijñānamapi /",
  "SA16hvsatssu:4720": "viṣayendriyasaṃyogaviyogavarga ekonapañcāśaḥ /",
  "SA16hvsatssu:4721": "50 śabdaśravaṇavargaḥ",
  "SA16hvsatssu:4722": "yadavādīḥ viprakṛṣṭadeśavartini puruṣe mandaṃ bhāṣamāṇe na śabdaḥ śrūyate /",
  "SA16hvsatssu:4723": "ato jñāyate śabdaḥ śrotraṃ prāpnotīti /",
  "SA16hvsatssu:4724": "tadayuktam /",
  "SA16hvsatssu:4725": "kasmāt /",
  "SA16hvsatssu:4726": "yathā bhavānāha viprakṛṣṭadeśavartini puruṣe bhāṣamāṇe śabdāt śabdasantatyā tanurbhūtvā na punarudbhavatītyato na śrūyata iti /",
  "SA16hvsatssu:4727": "evaṃ mamāpi syāt /",
  "SA16hvsatssu:4728": "śabdo 'prāpyāpi so 'lpīyāniti na śrūyate /",
  "SA16hvsatssu:4729": "yathā bhavato nayanaraśmirgatvāpi sūryamaṇḍalamātraṃ paśyati na sūryasya karma /",
  "SA16hvsatssu:4730": "evaṃ mamāpi /",
  "SA16hvsatssu:4731": "śrotramaprāpyāpi [SSS_135] śabda audārikaḥ san śrūyate sūkṣmastu na śrūyate /",
  "SA16hvsatssu:4732": "yathā bhavato nayanaraśmiḥ sudūraṃ gacchannapi na śatasahasrāyutayojanāni prāpnoti /",
  "SA16hvsatssu:4733": "prasannasalilādyāvṛtaṃ suṣṭhu paśyannapi bhittyādyāvṛtaṃ tu na paśyati /",
  "SA16hvsatssu:4734": "sūryamaṇḍalaṃ dṛṣṭvāpi na paśyati sūryakarma /",
  "SA16hvsatssu:4735": "tathā mamāpi śrotramaprāpyāpi śabdamaudārikaṃ śṛṇoti /",
  "SA16hvsatssu:4736": "na tu śaknoti sūkṣmaṃ vivecayitum /",
  "SA16hvsatssu:4737": "yadavādīḥ- anukūlavāyau pratyāyayati iti /",
  "SA16hvsatssu:4738": "tadayuktam /",
  "SA16hvsatssu:4739": "kasmāt /",
  "SA16hvsatssu:4740": "tadā tu na kaścitpratikūle vāyau śṛṇotīti syāt /",
  "SA16hvsatssu:4741": "yathā gandhaḥ pratikūlavāyau na jighrayate /",
  "SA16hvsatssu:4742": "tadā śabdo 'pi pratikūlavāyau na kiñcidapi na śrotavyaḥ syāt /",
  "SA16hvsatssu:4743": "vastutastu śrūyate /",
  "SA16hvsatssu:4744": "ato jñāyate śabdo 'prāpya śrūyata iti /",
  "SA16hvsatssu:4745": "yadalpaṃ śabdaḥ śrūyate tat vāyvāvaraṇāt /",
  "SA16hvsatssu:4746": "kiñca śabdo gandhavat pravāhyaḥ /",
  "SA16hvsatssu:4747": "kimanukūlapratikūla vāyuvikalpanayā /",
  "SA16hvsatssu:4748": "yadavocaḥ śabdaḥ sākalyena śrūyata ityataḥ prāptipakṣe na rūpasama iti /",
  "SA16hvsatssu:4749": "na yuktamidam /",
  "SA16hvsatssu:4750": "śabdadharmo yat sākalyena śrūyata iti /",
  "SA16hvsatssu:4751": "na tathā rūpadharmaḥ /",
  "SA16hvsatssu:4752": "padārthāḥ salakṣaṇavilakṣaṇā bhavanti /",
  "SA16hvsatssu:4753": "jñeyaviṣayatvena samāḥ /",
  "SA16hvsatssu:4754": "sākalyāsākalyajñānatvena viṣamāḥ /",
  "SA16hvsatssu:4755": "ghaṇṭāśabdo ghaṇṭāyāṃ śrūyate /",
  "SA16hvsatssu:4756": "kenedaṃ jñāyate /",
  "SA16hvsatssu:4757": "tadyathā puruṣaḥ ghaṇṭānādaśuśrūṣayā karṇena ghaṇṭāmupeti /",
  "SA16hvsatssu:4758": "śabdaśca guṇatvānna gacchati /",
  "SA16hvsatssu:4759": "guṇānāmakarmakāritvāt /",
  "SA16hvsatssu:4760": "(pṛ) śabdaparamparayotpadyamāne śabdaguṇe vīcītaraṅgavacchabdo gacchatītyucyate /",
  "SA16hvsatssu:4761": "(u) śabdataraṅgasya kena saha dṛṣṭāntaḥ /",
  "SA16hvsatssu:4762": "ablakṣaṇe bherīcarmaṇi sati taraṅga utpadyeta /",
  "SA16hvsatssu:4763": "idānīṃ śabde kaḥ punaḥ śabdaḥ yaḥ śabdāntaraṃ janayati /",
  "SA16hvsatssu:4764": "yadi manyase śabdaḥ śabdāntaraṃ janayatīti /",
  "SA16hvsatssu:4765": "kasmānna mūlapradeśe janayati nānyatra /",
  "SA16hvsatssu:4766": "apāmablakṣaṇaviruddhatvāt taraṅgo jāyate /",
  "SA16hvsatssu:4767": "yo vadati- puruṣaḥ śabdaṃ karotīti /",
  "SA16hvsatssu:4768": "[tasya] karṇameva vaktṛ syāt /",
  "SA16hvsatssu:4769": "vastutastu na sambhavati /",
  "SA16hvsatssu:4770": "ato jñāyate śabdo noccarito gacchatīti /",
  "SA16hvsatssu:4771": "yadi ghaṇṭātaḥ śabdasantatirutpadyate,",
  "SA16hvsatssu:4772": "tarhi ghaṇṭā śabdavihīnā na syāt /",
  "SA16hvsatssu:4773": "yadi śabdastaraṅgavatsantatyā pravartate iti /",
  "SA16hvsatssu:4774": "niyatamāpo nistaraṅgāḥ syuḥ /",
  "SA16hvsatssu:4775": "evaṃ ghaṇṭātaḥ śabda [udgate] sati ghaṇṭā niśśabdā syāt /",
  "SA16hvsatssu:4776": "na vastuta idaṃ yujyate /",
  "SA16hvsatssu:4777": "ato jñāyate śabdo ghaṇṭāyāṃ vartata iti /",
  "SA16hvsatssu:4778": "ghaṇṭāyāṃ gṛhītāyāṃ śabda uparamati /",
  "SA16hvsatssu:4779": "ato jñāyate śabdaḥsadā ghaṇṭāmāśrayata iti /",
  "SA16hvsatssu:4780": "yadi śabdo ghaṇṭāmāśrito ghaṇṭātaścāpi viyujyata iti /",
  "SA16hvsatssu:4781": "ghaṇṭāyāṃ gṛhītāyāṃ ghaṇṭāmāśritaḥ [SSS_136] śabdo 'niruddhaḥ syāt /",
  "SA16hvsatssu:4782": "ghaṇṭāviyuktaḥ śabdo 'nuvarteta /",
  "SA16hvsatssu:4783": "dṛṣṭe vyavahāre ca nāsti kiñcit yathā ghaṇṭāsantatirutpadyata iti /",
  "SA16hvsatssu:4784": "śabdasya cāsti digbhāgabhedo yaduta prācīśabdaḥ karṇadeśaṃ prāpnoti tadā na syāt ayaṃ vibhāgaḥ /",
  "SA16hvsatssu:4785": "yadi śabda āgacchati /",
  "SA16hvsatssu:4786": "tadā divyaśrotraṃ niṣprayojanaṃ syāt /",
  "SA16hvsatssu:4787": "kasmāt /",
  "SA16hvsatssu:4788": "śatasahasralokadhātūn śabdaḥ kathamāgacchati /",
  "SA16hvsatssu:4789": "yathā viddhaśabdaḥ śabdadeśaṃ lakṣayati /",
  "SA16hvsatssu:4790": "tathā yadi śabdaḥ śrotramāgacchati /",
  "SA16hvsatssu:4791": "svayameva śrotraṃ vidhyāt /",
  "SA16hvsatssu:4792": "tathā no cet viddhaśabda iti nocyeta /",
  "SA16hvsatssu:4793": "yaḥ śabdo viprakṛṣṭaḥ sannikṛṣṭaśca tau yugapat śrūyetām /",
  "SA16hvsatssu:4794": "śabdaśca kṣaṇikatvānna śabdāntaramutpādayati /",
  "SA16hvsatssu:4795": "na hi paśyāmaḥ kṣaṇikadharmaḥ kasyacijjanaka iti /",
  "SA16hvsatssu:4796": "ato na śabdaḥ śabdāntaraṃ janayati /",
  "SA16hvsatssu:4797": "yathā kṣaṇikaṃ karma na karmāntaramutpādayati /",
  "SA16hvsatssu:4798": "yadi śabdaḥ śabdāntaramutpādayati /",
  "SA16hvsatssu:4799": "karmāpi karmāntaramutpādayet /",
  "SA16hvsatssu:4800": "ekañca na karma karmotpādakamiti vacanaṃ praṇaṣṭaṃ syāt /",
  "SA16hvsatssu:4801": "bhavatāṃ śāsane śabdaḥ śabdāntareṇa viruddhaḥ pṛthak,",
  "SA16hvsatssu:4802": "naikasthānikaḥ /",
  "SA16hvsatssu:4803": "yadi śabdaḥ śabdantareṇaikasthānikaḥ,",
  "SA16hvsatssu:4804": "na sa viruddho nāma /",
  "SA16hvsatssu:4805": "yadi naikasthānikaḥ /",
  "SA16hvsatssu:4806": "tadā pūrvaśabde niruddhe 'nantaraśabdaḥ svayamutpadyate /",
  "SA16hvsatssu:4807": "ato na śabdaḥ śabdāntaramutpādayati /",
  "SA16hvsatssu:4808": "śabdaścaiko dharmaḥ,",
  "SA16hvsatssu:4809": "kathaṃ śabdāntaramutpādayati /",
  "SA16hvsatssu:4810": "nahyekaṃ vastūtpādakaṃ paśyāmaḥ /",
  "SA16hvsatssu:4811": "(pṛ) yathā saṃyoga ekaḥ san vastunāmutpādakaḥ /",
  "SA16hvsatssu:4812": "evaṃ śabdo 'pi ekadharmaḥ sannapi śabdāntarasyotpādakaḥ /",
  "SA16hvsatssu:4813": "(u) paśyasi khalu saṃyoga ekaḥ san yaṃ śabdamutpādayati [so] 'pi tathā syāt /",
  "SA16hvsatssu:4814": "rūpamapi ekaṃ sat rūpāntaramutpādayet /",
  "SA16hvsatssu:4815": "tathā gandharasasparśā api /",
  "SA16hvsatssu:4816": "evañca dravyaṃ pañcasvabhāvaṃ trisvabhāvaṃ dvisvabhāvaṃ na syāt /",
  "SA16hvsatssu:4817": "karmasāmyācca /",
  "SA16hvsatssu:4818": "śabdaḥ karmaṇā tulyalakṣaṇaḥ /",
  "SA16hvsatssu:4819": "yathā vadanti śabdo guṇo 'pi [SSS_137] karmaṇā tulyo nirudhyate /",
  "SA16hvsatssu:4820": "yathāṅgulisphoṭasvaṅgaspandakarmāṇi śabdavanti /",
  "SA16hvsatssu:4821": "na hi spandaḥ khaḍgagādviyujyate /",
  "SA16hvsatssu:4822": "evaṃ śabdo 'pi karagṛhīte khaḍge śabdaḥ spandena sahoparamati /",
  "SA16hvsatssu:4823": "ato jñāyate karma na karmāntarasyotpādakam /",
  "SA16hvsatssu:4824": "śabdo 'pi na punaḥ śabdānantarasyotpādaka iti /",
  "SA16hvsatssu:4825": "yathā kalpayasi ādyakarmaṇaḥ saṃskāra uttarottarakarmotpādaka iti /",
  "SA16hvsatssu:4826": "tathā ādyaśabdātsaṃskāra utpadyate /",
  "SA16hvsatssu:4827": "saṃskārāduttarottarakarmāṇi samutpadyanta iti /",
  "SA16hvsatssu:4828": "tatra nāsti saṃskārādutpadyamānaṃ saṃskārāntaram /",
  "SA16hvsatssu:4829": "kāraṇakarma saṃskāramutpādayati /",
  "SA16hvsatssu:4830": "na śabdaḥ /",
  "SA16hvsatssu:4831": "karmanirodhācca na kāraṇadravyaṃ bhavati /",
  "SA16hvsatssu:4832": "kasmāt /",
  "SA16hvsatssu:4833": "pūrvaṃ karmaṇi niruddhe hi tadanantaraṃ dravyamutpadyate /",
  "SA16hvsatssu:4834": "evaṃ śabdo 'pi /",
  "SA16hvsatssu:4835": "pūrvaśabde niruddhe 'nantaraṃ śabdaḥ svayamutpadyate /",
  "SA16hvsatssu:4836": "ityanantaraśabdo na kāraṇavān syāt /",
  "SA16hvsatssu:4837": "athāpi yadi vadasi pūrvaśabdaḥ śabdānantaramutpādayatīti /",
  "SA16hvsatssu:4838": "tadā śabdo 'kṣaṇikaḥ syāt /",
  "SA16hvsatssu:4839": "kasmāt /",
  "SA16hvsatssu:4840": "śabdotpattikāla prathamaḥ kṣaṇaḥ /",
  "SA16hvsatssu:4841": "śabdāntarotpattikālo dvitīyaḥ kṣaṇaḥ /",
  "SA16hvsatssu:4842": "utpannaśabdāntara [kālaḥ] tṛtīyaḥ kṣaṇaḥ /",
  "SA16hvsatssu:4843": "pūrvaśabdanirodhakālaścaturtha ityakṣaṇikaḥ syāt /",
  "SA16hvsatssu:4844": "śabdaḥ kathaṃ śabdāntareṇa viruddhaḥ /",
  "SA16hvsatssu:4845": "kiṃ yathā khalu viṣaṃ viṣauṣadhena viruddham /",
  "SA16hvsatssu:4846": "auṣadhaṃ vā vyādhyā viruddham /",
  "SA16hvsatssu:4847": "tathā no cet ghaṇṭā na śabdadvayavatīti [na] syāt /",
  "SA16hvsatssu:4848": "yadyekasmin kṣaṇe ghaṇṭā śabdadvayavatī,",
  "SA16hvsatssu:4849": "tadā kṣaṇasahasre 'pi śabdadvayavatī syāt /",
  "SA16hvsatssu:4850": "yathā guṇe 'sati drvyasyāgnisaṃyogād guṇa utpadyate /",
  "SA16hvsatssu:4851": "pūrvakṛṣṇarūpe niruddhe raktarūpamutpadyate /",
  "SA16hvsatssu:4852": "evaṃ śabdo 'pi- pūrvaśabde niruddhe śabdāntaramutpadyate /",
  "SA16hvsatssu:4853": "tathā no cet ekasminneva kṣaṇe ghaṇṭā śabdadvayavatī syāt /",
  "SA16hvsatssu:4854": "vastutastu na dvayavatī /",
  "SA16hvsatssu:4855": "ato 'yuktam /",
  "SA16hvsatssu:4856": "yadi śabdāt śabdāntaramutpadyate tadā na hetumanuvarteta /",
  "SA16hvsatssu:4857": "vastutastu ghaṇṭātaḥ śabda utpadyate /",
  "SA16hvsatssu:4858": "sa tu hetumanuvartate /",
  "SA16hvsatssu:4859": "idañca śabdāntaramakhaṇṭāśabdaḥ syāt /",
  "SA16hvsatssu:4860": "tacca śabdāntaraṃ naivaṃ samucchidyeta /",
  "SA16hvsatssu:4861": "hetusamucchedābhāvāt /",
  "SA16hvsatssu:4862": "(pṛ) ādyaśabdāt sūkṣmaśabdaḥ pariṇamata ityato 'sti samucchedaḥ /",
  "SA16hvsatssu:4863": "(u) kasmātsūkṣmaśabdaḥ pariṇamate /",
  "SA16hvsatssu:4864": "yathābhighātaṃ saṃskārābhivyaktiḥ /",
  "SA16hvsatssu:4865": "yathābhivyakti ādyaśabdaḥ /",
  "SA16hvsatssu:4866": "dvitīyaśabdatadavayavādayo 'pi yathābhivyaktiviśeṣaṃ bhavanti /",
  "SA16hvsatssu:4867": "tāḍanahetvabhāvāt saṃskārābhivyaktistu [SSS_138] bhajyate /",
  "SA16hvsatssu:4868": "saṃskārābhivyaktibhaṅgāttu śabdaḥ sūkṣmaḥ pariṇamate /",
  "SA16hvsatssu:4869": "yasya śabdahetukaṃ śabdāntaramutpadyata iti /",
  "SA16hvsatssu:4870": "tasya rūpamupādāya jala ādarśe rūpamutpannaṃ syāt /",
  "SA16hvsatssu:4871": "evaṃ jale candra ādarśe pratibimbameva rūpaṃ bhavet /",
  "SA16hvsatssu:4872": "tathā ca vaiśeṣikasūtraṃ sarvaṃ naṣṭaṃ syāt /",
  "SA16hvsatssu:4873": "yadvadasi vibhāgācchabdo niṣpadyata iti /",
  "SA16hvsatssu:4874": "tadapi na yuktam /",
  "SA16hvsatssu:4875": "kasmāt /",
  "SA16hvsatssu:4876": "na hi hastavibhāgācchabda utpadyate /",
  "SA16hvsatssu:4877": "saṃyogāttu śabdo bhavati /",
  "SA16hvsatssu:4878": "khaḍgavaṃśādīnāmavayaveṣu mithaḥ saṃśliṣṭeṣu vibhajyamāneṣu ca mitho nodanācchabdo bhavati /",
  "SA16hvsatssu:4879": "na ca vayaṃ vadāmaḥ saṃyogācchabdo bhavatīti /",
  "SA16hvsatssu:4880": "kasmāt /",
  "SA16hvsatssu:4881": "nahyaṅgulyākāśasaṃyoge śabda utpadyate /",
  "SA16hvsatssu:4882": "aṅgulīṣu mitho 'nunnāsu na śabda utpadyate /",
  "SA16hvsatssu:4883": "ataḥ saṃyogānnotpadyate /",
  "SA16hvsatssu:4884": "kevalaṃ caturṣu mahābhūteṣu saṃyukteṣu viyukteṣu vā śabda utpadyate /",
  "SA16hvsatssu:4885": "yathā mahābhūtānāṃ karma nityasthāyi,",
  "SA16hvsatssu:4886": "na tāni vihāya gacchati /",
  "SA16hvsatssu:4887": "śabdaśravaṇavargaḥ pañcāśaḥ /",
  "SA16hvsatssu:4888": "51 gandhāghrāṇavargaḥ",
  "SA16hvsatssu:4889": "(pṛ) yadyāha bhavān- gandho nāsikāṃ prāpto jighryata iti /",
  "SA16hvsatssu:4890": "tadapyayuktam /",
  "SA16hvsatssu:4891": "kasmāt /",
  "SA16hvsatssu:4892": "yathā śabdo dūrācchrūyate /",
  "SA16hvsatssu:4893": "tathā gandho viprakṛṣṭadeśastho 'pi ghrātuṃ śakyate /",
  "SA16hvsatssu:4894": "yadi manyase yat asmādgandhāt santatyā gandhakāraṇamutpadyata iti /",
  "SA16hvsatssu:4895": "tat śabdasantāna ukta eva taddoṣaḥ /",
  "SA16hvsatssu:4896": "(u) gandhaḥ kathaṃ [tarhi] ghrātavyaḥ /",
  "SA16hvsatssu:4897": "(pṛ) kusumāvayavān sūkṣmān gacchato gandho 'pyāśritya gacchati /",
  "SA16hvsatssu:4898": "(u) maivam /",
  "SA16hvsatssu:4899": "yadi kusumāvayavā gacchanti kusumāvayavasya rūpamapi draṣṭavyaṃ syāt /",
  "SA16hvsatssu:4900": "na tu dṛśyate /",
  "SA16hvsatssu:4901": "ato jñāyate na gacchantīti /",
  "SA16hvsatssu:4902": "(pṛ) kusumāvayavarūpamatisūkṣmatvāt na dṛśyate /",
  "SA16hvsatssu:4903": "(u) gandho 'pyatisūkṣmo na jighrayet /",
  "SA16hvsatssu:4904": "(pṛ) prabhāvamahatvādgandho jighnyate /",
  "SA16hvsatssu:4905": "yathā coṣyasya hiṅgāvadṛṣṭarūpe 'pi tadgandhamātraṃ jighrāmaḥ /",
  "SA16hvsatssu:4906": "(u) yatra sūkṣmāvayavarūpaṃ [tatra] tadgandho jighrayata iti pratyakṣadṛṣṭam /",
  "SA16hvsatssu:4907": "sūkṣmāvayavasya rūpaṃ kasmānna dṛśyate /",
  "SA16hvsatssu:4908": "yadi kusumaṃ dahyate /",
  "SA16hvsatssu:4909": "tadgandho vardhate /",
  "SA16hvsatssu:4910": "rūpaṃ paraṃ nirudhyate /",
  "SA16hvsatssu:4911": "ato na kusumāvayavo gandhaḥ /",
  "SA16hvsatssu:4912": "yadi gandha kusumāvayavaḥ,",
  "SA16hvsatssu:4913": "alpaṃ ghrātavyaḥ syāt /",
  "SA16hvsatssu:4914": "na tathā vastutaḥ /",
  "SA16hvsatssu:4915": "yadi kusumāvayavā gacchanti,",
  "SA16hvsatssu:4916": "kusumamapacīyamānaṃ syāt /",
  "SA16hvsatssu:4917": "natvapacīyate vastutaḥ /",
  "SA16hvsatssu:4918": "kenedaṃ jñāyate /",
  "SA16hvsatssu:4919": "yathā ekapalaṃ kuṅkuma[kusumaṃ] sadā sagandhaṃ gatvāpi sadaikapalam /",
  "SA16hvsatssu:4920": "[SSS_139] (pṛ) apacīyamānamatisūkṣmatvānna jñātuṃ śakyate /",
  "SA16hvsatssu:4921": "yathā jalaghaṭa ekabindvapagame tatkṣayo na budhyate /",
  "SA16hvsatssu:4922": "(u) yadi sadāpacīyate /",
  "SA16hvsatssu:4923": "kusumavevāsatsyāt /",
  "SA16hvsatssu:4924": "kiṃ punarapacīyamānaṃ na budhyata iti /",
  "SA16hvsatssu:4925": "yadi kusumaṃ sadāpacīyate /",
  "SA16hvsatssu:4926": "tadā [tadgandhasya] āghrāṇaṃ nopalabhyeta /",
  "SA16hvsatssu:4927": "sadāpacīyamānatvātpratikṣaṇamutpannavināśi syāt /",
  "SA16hvsatssu:4928": "pratikṣaṇavināśitvād dravyāntaramutpannaṃ syāt /",
  "SA16hvsatssu:4929": "kiṃ punarna guṇāntaramutpannamiti /",
  "SA16hvsatssu:4930": "vastutastu kusumasyāghrāṇamupalabhyate /",
  "SA16hvsatssu:4931": "ato jñāyate kusumāvayavā na gacchantīti /",
  "SA16hvsatssu:4932": "(pṛ) yadi gandhamātraṃ gacchati gandho 'pi [tarhi] kṣīyeta /",
  "SA16hvsatssu:4933": "sadāpacīramānatvāt /",
  "SA16hvsatssu:4934": "gandhasya niravayatvāccaikāntikaparikṣaya eva syāt /",
  "SA16hvsatssu:4935": "(u) na vayaṃ [svī]kurmaḥ kusumāvayavā vāyumanuvartanta iti /",
  "SA16hvsatssu:4936": "nāpi vāyuḥ kusumasya gandhaṃ boḍhvā gamayatīti /",
  "SA16hvsatssu:4937": "kusumagandhamātramupādāya gandhāntaramugpadyate /",
  "SA16hvsatssu:4938": "tadupādāya gandhavāyuḥ tataḥ samutpanno gandhavāyurnāsikāṃ prāpya jighryate /",
  "SA16hvsatssu:4939": "ato nāsti taddoṣaḥ /",
  "SA16hvsatssu:4940": "kenedaṃ jñāyate /",
  "SA16hvsatssu:4941": "yathā jighranti tile gandhaṃ,",
  "SA16hvsatssu:4942": "na tu kusumāvayavagandham /",
  "SA16hvsatssu:4943": "kusumena vāsitatvāt /",
  "SA16hvsatssu:4944": "yadyayaṃ kusumāvayavīyaḥ /",
  "SA16hvsatssu:4945": "kiṃ vāsayati /",
  "SA16hvsatssu:4946": "tilam /",
  "SA16hvsatssu:4947": "ato jñāyate 'yaṃ gandho na kusumāvayavartīti /",
  "SA16hvsatssu:4948": "sa kusumagandhaḥ kusume niṣpīḍite vā niṣpiṣṭe vā saṃparitāpite vā kṣīyate /",
  "SA16hvsatssu:4949": "yaḥ tilavartī,",
  "SA16hvsatssu:4950": "na sa kṣīyate /",
  "SA16hvsatssu:4951": "sa kusumagandhaśca tailamātre vartate /",
  "SA16hvsatssu:4952": "na tu kalke /",
  "SA16hvsatssu:4953": "ato na kusumāvayavīyaḥ /",
  "SA16hvsatssu:4954": "sa ca gandho dīrghakālaṃ tile vartate /",
  "SA16hvsatssu:4955": "na tu kusume /",
  "SA16hvsatssu:4956": "ato na kusumāvayavīyaḥ /",
  "SA16hvsatssu:4957": "(pṛ) yadi na kusumāvayavīyaḥ /",
  "SA16hvsatssu:4958": "ayaṃ kasya gandhaḥ /",
  "SA16hvsatssu:4959": "(u) ayaṃ tilagandhaḥ kusumamupādāya samutpanno na tilādviyujyate /",
  "SA16hvsatssu:4960": "evaṃ kusumagandhamupādāya vāyurgandhāntaramutpādayati /",
  "SA16hvsatssu:4961": "idañca pradarśitameva /",
  "SA16hvsatssu:4962": "atha kadāciduṣṇavāyuśśītavāyuścānubhūyate /",
  "SA16hvsatssu:4963": "na tatrāpāmagnervā rūpamupalabhyate /",
  "SA16hvsatssu:4964": "ato jñātavyaṃ vāyau punaḥ sparśāntaramutpadyate /",
  "SA16hvsatssu:4965": "na tvāhṛtasya jalasyāgnervāyavā gacchantīti /",
  "SA16hvsatssu:4966": "yadi vāyāvuṣṇasparśastaijasaḥ,",
  "SA16hvsatssu:4967": "śītasparśaśca jalīyaḥ tadānuṣṇāśītasparśena pārthivena bhavitavyam /",
  "SA16hvsatssu:4968": "yathā jalasya tejasaśca rūpaṃ nopalabhyate,",
  "SA16hvsatssu:4969": "pārthivarūpamapi saukṣmānnopalabhyeta /",
  "SA16hvsatssu:4970": "tathā cet vāyurasparśaḥ syāt /",
  "SA16hvsatssu:4971": "idaṃ doṣāyaiva bhavet /",
  "SA16hvsatssu:4972": "[SSS_140]",
  "SA16hvsatssu:4973": "anyasyāpi kasyacidvacanamupalabhyate- yathā vāyorudakatejaḥsaṃyogācchītoṣṇasparśaḥ,",
  "SA16hvsatssu:4974": "tathā vayoḥ pṛthivīsaṃyogādanuṣṇāśītasparśo 'sti iti /",
  "SA16hvsatssu:4975": "tatra nāsti vinigamakaṃ yadudakāvayavā stejovayavā eva vā vāyumanugacchanti,",
  "SA16hvsatssu:4976": "na tu pṛthivyavayavā iti /",
  "SA16hvsatssu:4977": "yathā bhavatāṃ sūtram- trayaḥ sparśā sparśakāyā vā na pṛthivyudakatejasāmityadṛṣṭaliṅgo vāyuriti jñāyate /",
  "SA16hvsatssu:4978": "anena vacanena trividhāḥ sparśā vāyau kadācidāgantukā vānāgantukā vā syuḥ /",
  "SA16hvsatssu:4979": "kasmāt /",
  "SA16hvsatssu:4980": "trividhāḥ sparśā yadyadṛṣṭaliṅgāḥ,",
  "SA16hvsatssu:4981": "tadā vāyavīyāḥ /",
  "SA16hvsatssu:4982": "bhavato mataṃ yat dṛṣṭa udake tejasi śītoṣṇaspaśau staḥ /",
  "SA16hvsatssu:4983": "na tau vāyavīyau /",
  "SA16hvsatssu:4984": "iti /",
  "SA16hvsatssu:4985": "evaṃ dṛṣṭapṛthivyāmanuṣṇāśītasparśo 'stīti so 'pi vāyvayavīyo na syāt /",
  "SA16hvsatssu:4986": "yadi pūrvamevāsti pṛthagvāyusparśo na pṛthivīsaṃyogāt /",
  "SA16hvsatssu:4987": "tarhi vaktavyamayaṃ sparśo vāyavīyaḥ /",
  "SA16hvsatssu:4988": "ādau tu na dṛśyata iti /",
  "SA16hvsatssu:4989": "kathaṃ jñātavyaṃ vāyusparśamātra manuṣṇāśītaṃ na tu pṛthivyavayava iti /",
  "SA16hvsatssu:4990": "vayamapi vadāmo rūparasagandhasparśāḥ pṛthivyāmeva santi nābādiṣu iti /",
  "SA16hvsatssu:4991": "yat bhavatāṃ matam- yat dṛṣṭeṣu abādiṣu rūpādikamastīti /",
  "SA16hvsatssu:4992": "tat pṛthivīyogād dṛśyate na tu tat tatrāsti /",
  "SA16hvsatssu:4993": "apsu uṣṇaliṅgavat /",
  "SA16hvsatssu:4994": "tatra nāsti vinigamakaṃ yadapāmuṣṇalakṣaṇaṃ tattejoyogādevāsti /",
  "SA16hvsatssu:4995": "na tu rūpādilakṣaṇaṃ pṛthivīyogāditi /",
  "SA16hvsatssu:4996": "ādau [yat] pṛthagastitvenādṛṣṭamabādīnāṃ na tat pṛthiviyogādbhavati /",
  "SA16hvsatssu:4997": "yadyādau dṛṣṭam /",
  "SA16hvsatssu:4998": "tadā sambhavati vaktum idaṃ rūpamabīyaṃ na pārthivamiti /",
  "SA16hvsatssu:4999": "evamabādīnāṃ vivecanaṃ syāt /",
  "SA16hvsatssu:5000": "(pṛ) vāyau gandhāntaramutpadyata iti yadvacanam /",
  "SA16hvsatssu:5001": "tadayuktam, kasmāt /",
  "SA16hvsatssu:5002": "nirvāte keṣṭhe durādgandho jighryate /",
  "SA16hvsatssu:5003": "gandhastu vātaṃ prati ghrātavyaḥ /",
  "SA16hvsatssu:5004": "yathā pārijātataroḥ /",
  "SA16hvsatssu:5005": "ato jñāyate na vāyau gandhāntaramutpadyate /",
  "SA16hvsatssu:5006": "api tu gandhamupādāya gandhāntaramutpadyate /",
  "SA16hvsatssu:5007": "iti /",
  "SA16hvsatssu:5008": "(u) dvividhaḥ pratyayo gandhasya /",
  "SA16hvsatssu:5009": "yatra vāyurasti /",
  "SA16hvsatssu:5010": "tatra gandhavāyurutpadyate /",
  "SA16hvsatssu:5011": "yatra nāsti tatra gandhamupādāya gandha utpadyate ityasya ko doṣaḥ /",
  "SA16hvsatssu:5012": "yadavādīḥ pūrvaṃ gandho dūrāt jighryata ityaprāptyā syāditi /",
  "SA16hvsatssu:5013": "tadayuktam /",
  "SA16hvsatssu:5014": "kasmāt /",
  "SA16hvsatssu:5015": "rūpasāmyābhāvāt /",
  "SA16hvsatssu:5016": "yadyaprāpya jighryate /",
  "SA16hvsatssu:5017": "tadā rūpeṇa samaṃ sadaprāpya jighryeta /",
  "SA16hvsatssu:5018": "[SSS_141] dūrāddṛṣṭadhūmagandho na jighryate /",
  "SA16hvsatssu:5019": "prāptau tu jighryate /",
  "SA16hvsatssu:5020": "ato jñāyate aprāpya na jighryata iti /",
  "SA16hvsatssu:5021": "divyanāsikābhāvācca prāpya jighryate /",
  "SA16hvsatssu:5022": "yadyaprāpya jighryate /",
  "SA16hvsatssu:5023": "divyanāsikā syāt /",
  "SA16hvsatssu:5024": "divyacakṣuḥśrotavat //",
  "SA16hvsatssu:5025": "gandhāghrāṇavarga ekapañcāśaḥ /",
  "SA16hvsatssu:5026": "52 sparśabuddhivargaḥ",
  "SA16hvsatssu:5027": "(pṛ) sparśo 'pi aprāpya jñeyaḥ /",
  "SA16hvsatssu:5028": "kasmāt /",
  "SA16hvsatssu:5029": "sūryasparśasya dūre vartamānatvāt /",
  "SA16hvsatssu:5030": "(u) sūryasparśaḥ kathaṃ jñeyaḥ /",
  "SA16hvsatssu:5031": "(pṛ) tejobhāgaḥ sūryasakāśādāgatya kāyaṃ prāpto jñāyate /",
  "SA16hvsatssu:5032": "(u) yadi sūryāttejobhāgā āgacchanti /",
  "SA16hvsatssu:5033": "sūrye 'stamite tejobhāgo varteta /",
  "SA16hvsatssu:5034": "na tu vartate vastutaḥ /",
  "SA16hvsatssu:5035": "ato jñāyate nāgacchatīti /",
  "SA16hvsatssu:5036": "(pṛ) sūryo yadyapi astamitaḥ /",
  "SA16hvsatssu:5037": "tathāpi tattejo vartate iti sparśātt jñāyate /",
  "SA16hvsatssu:5038": "(u) tathā cettejo 'rūpaṃ syāt /",
  "SA16hvsatssu:5039": "bhavatāṃ sūtre nāstyarūpaṃ teja ityayameva doṣaḥ /",
  "SA16hvsatssu:5040": "(pṛ) tatrāsti sūkṣmaṃ rūpam /",
  "SA16hvsatssu:5041": "(u) tejo rūpabahulamalpasparśakam /",
  "SA16hvsatssu:5042": "yathā pradīrūpam tatsparśamapratibudhyāpi paśyāmaḥ /",
  "SA16hvsatssu:5043": "(pṛ) sparśaḥ kiṃ niyamena prāpya jñāyate /",
  "SA16hvsatssu:5044": "(u) niyamena prāpya jñāyate /",
  "SA16hvsatssu:5045": "kasmāt /",
  "SA16hvsatssu:5046": "yathā gandhamupādāya vāyau gandhāntaramutpadyate /",
  "SA16hvsatssu:5047": "tathā sūryamupādāya teja utpadyate /",
  "SA16hvsatssu:5048": "(pṛ) sūrye 'stamite tejorūpaṃ kasmānna dṛśyate /",
  "SA16hvsatssu:5049": "(u) kasyacit tejasaḥ sparśamātramasti na rūpam /",
  "SA16hvsatssu:5050": "yathā sūrye 'stamite dharma /",
  "SA16hvsatssu:5051": "yathā vā jvarārtasya puruṣasya tejaḥ kāyaniśritamasti /",
  "SA16hvsatssu:5052": "dharmagṛhe 'gnyapagame 'pi dharmāvaśiṣyate /",
  "SA16hvsatssu:5053": "yathā vā yavā gvāmauṣṇyādi /",
  "SA16hvsatssu:5054": "tat sarvaṃ sparśavadarūpam /",
  "SA16hvsatssu:5055": "tasmāttejaḥ kiñcitsarūpaṃ kiñcidarūpamiti śraddhātavyaṃ bhavati //",
  "SA16hvsatssu:5056": "sparśabuddhivargo dvipañcāśaḥ /",
  "SA16hvsatssu:5057": "[SSS_142]",
  "SA16hvsatssu:5058": "53 manovargaḥ",
  "SA16hvsatssu:5059": "yadavādīḥ- manaḥsañcaratīti /",
  "SA16hvsatssu:5060": "ṣadayuktam /",
  "SA16hvsatssu:5061": "kasmāt /",
  "SA16hvsatssu:5062": "manaḥpratikṣaṇamutpannavināśi vāyuvat karmavadvā /",
  "SA16hvsatssu:5063": "pratikṣaṇotpannavināśidharmasya nāsti gatilakṣaṇam /",
  "SA16hvsatssu:5064": "kiñca mano gacchatīti kiṃ jñātvā gacchet /",
  "SA16hvsatssu:5065": "utājñātvā gacchet /",
  "SA16hvsatssu:5066": "tadubhayamayuktan /",
  "SA16hvsatssu:5067": "yadi pūrvameva jñātavat kiṃ gamanena /",
  "SA16hvsatssu:5068": "yadyajñātavat,",
  "SA16hvsatssu:5069": "kimarthaṃ gamanam /",
  "SA16hvsatssu:5070": "yadi cittaṃ cakṣuṣi vartate /",
  "SA16hvsatssu:5071": "kathaṃ karṇaṃ prāpnoti /",
  "SA16hvsatssu:5072": "yat cittaṃ manyate śrotraṃ gamiṣyāmīti tacchrotasmaraṇam /",
  "SA16hvsatssu:5073": "yā śabdaśuśrūṣā saiva śabdasmṛtiḥ /",
  "SA16hvsatssu:5074": "yadi cakṣuṣi vartamānaṃ cittam,",
  "SA16hvsatssu:5075": "na tadā [śrotra]smaraṇaṃ bhavati /",
  "SA16hvsatssu:5076": "evamindriyāntare 'pi /",
  "SA16hvsatssu:5077": "ato na mano gacchati /",
  "SA16hvsatssu:5078": "yaḥ pumān pūrvaṃ nagarādīn dṛṣṭavān sa idānīṃ pūrvamanurudhya smarati na jānāti pratyutpannān /",
  "SA16hvsatssu:5079": "ato na mano gacchati /",
  "SA16hvsatssu:5080": "yadi [mano]dharmo gacchati,",
  "SA16hvsatssu:5081": "pūrvasaṃnnikṛṣṭaṃ paścādviprakṛṣṭaṃ [gacchet] /",
  "SA16hvsatssu:5082": "idānīntu sannikṛṣṭaṃ viprakṛṣṭa ñca yugapatsmarati /",
  "SA16hvsatssu:5083": "ato jñāyate na gacchatīti /",
  "SA16hvsatssu:5084": "yo dharmo gacchati sontarāle sarvān viṣayān jānīyāt /",
  "SA16hvsatssu:5085": "yathā kaścitsañcaran madhyemārgaṃ rūpādīn padārthān jānāti /",
  "SA16hvsatssu:5086": "na tathā manaḥ /",
  "SA16hvsatssu:5087": "yathā cittamasadapi jānāti yadutātītamanāgataṃ śagaśṛṅgaṃ kūrmaromāhipādaṃ vāyurūpaṃ lohitalavaṇagandhamityādīni [sarvāṇya]pijānāti /",
  "SA16hvsatssu:5088": "sarveṣāmaprāptatvāt /",
  "SA16hvsatssu:5089": "ato jñāyate na [mano] gacchatīti /",
  "SA16hvsatssu:5090": "yadi cittamālambanaṃ prāpnoti /",
  "SA16hvsatssu:5091": "tadā ajñānasaṃśayajñānamithyājñānāni na syuḥ /",
  "SA16hvsatssu:5092": "vastatastu santi tāni /",
  "SA16hvsatssu:5093": "ato jñāyate na gacchatīti /",
  "SA16hvsatssu:5094": "cittasyālambanaṃ nirvāṇaṃ cittaṃ yadi prāpnoti /",
  "SA16hvsatssu:5095": "saṃskṛtenāsaṃskṛtaṃ prāpyate /",
  "SA16hvsatssu:5096": "tattu na yuktam /",
  "SA16hvsatssu:5097": "punarāvṛttinissaraṇa[lakṣaṇa]masaskṛtaṃ saṃskṛte praviśatīdamapyayuktam /",
  "SA16hvsatssu:5098": "yadi paraloko 'stīti smarati /",
  "SA16hvsatssu:5099": "tadā cittaṃ paralokaṃ prāpnoti /",
  "SA16hvsatssu:5100": "tatkāyo mṛto bhavet /",
  "SA16hvsatssu:5101": "na punarujjīvet /",
  "SA16hvsatssu:5102": "ato na gacchati /",
  "SA16hvsatssu:5103": "cittamanāgataṃ smaradanāgataṃ prāpnoti /",
  "SA16hvsatssu:5104": "na hi pratyutpanno dharmo 'nāgato bhavet /",
  "SA16hvsatssu:5105": "atītaṃ smaraccita matīte vartate /",
  "SA16hvsatssu:5106": "nahyatītagato dharmaḥ pratyutpannaḥ syāt /",
  "SA16hvsatssu:5107": "ato jñāyate na gacchatīti,",
  "SA16hvsatssu:5108": "rāgacittānmukhe rūpāntaramutpadyate /",
  "SA16hvsatssu:5109": "tathā dveṣādibhyo 'pi /",
  "SA16hvsatssu:5110": "yadi cittaṃ deśāntaraṃ prāpnoti /",
  "SA16hvsatssu:5111": "tadā rūpabhedo na syāt /",
  "SA16hvsatssu:5112": "ato jñāyate na gacchatīti /",
  "SA16hvsatssu:5113": "[SSS_143]",
  "SA16hvsatssu:5114": "kiñcālambanasthaṃ cittaṃ vedanetyucyate /",
  "SA16hvsatssu:5115": "tā vedanā stistraḥ- duḥkhāḥ vā sukhā vā aduḥkhāsukhā veti /",
  "SA16hvsatssu:5116": "yadi cittaṃ pradeśāntaraṃ prāpnoti /",
  "SA16hvsatssu:5117": "tadā tā vedanā na syuḥ /",
  "SA16hvsatssu:5118": "ato na gacchati /",
  "SA16hvsatssu:5119": "cittañca kāyaniśritam /",
  "SA16hvsatssu:5120": "yathoktaṃ sūtre- nāmarūpāśritaṃ vijñānamiti /",
  "SA16hvsatssu:5121": "ataḥ kāyaṃ vihāya nānyatra gacchati /",
  "SA16hvsatssu:5122": "kāyaśca vijñānasaṃyuktaḥ san kāya ityucyate /",
  "SA16hvsatssu:5123": "yadi cittaṃ deśāntare vartate /",
  "SA16hvsatssu:5124": "kāyo nirvijñānaḥ syāt /",
  "SA16hvsatssu:5125": "ālambanaṃ vijñānasaṃyuktaṃ punaḥ sa vijñānamityucyate ato na gacchati /",
  "SA16hvsatssu:5126": "(pṛ) svapne cittamanyā diśo gacchati /",
  "SA16hvsatssu:5127": "(u) maivam /",
  "SA16hvsatssu:5128": "svapne śukraskhalanādi ceṣṭitāni sarvāṇi kāyagatāni /",
  "SA16hvsatssu:5129": "cittaviparyayādanyatra diśi vartate iti vadanti /",
  "SA16hvsatssu:5130": "na tu vastuto gacchati /",
  "SA16hvsatssu:5131": "svapne ca kriyāḥ sarvāstā mithyā /",
  "SA16hvsatssu:5132": "yathā kaścitsvapne pibati naiba tat tṛṣṇāmapanayati /",
  "SA16hvsatssu:5133": "svapne ca [pāpa]karmacaryādi na pātakaṃ bhavati /",
  "SA16hvsatssu:5134": "ataḥ mano 'pi na gacchati /",
  "SA16hvsatssu:5135": "cittaṃ dṛṣṭe śrute mate jñāte dharmamātre vartate /",
  "SA16hvsatssu:5136": "na dharmāntaraṃ carati /",
  "SA16hvsatssu:5137": "yadi gamanena prāpnoti tadā dharmāntaramapi jānīyāt /",
  "SA16hvsatssu:5138": "(pṛ) ṛddhiprabhāvitaṃ mano gacchati /",
  "SA16hvsatssu:5139": "anyā diśaśca prāpnoti /",
  "SA16hvsatssu:5140": "idañca paścādṛddhikhaṇḍanavarge vakṣyate /",
  "SA16hvsatssu:5141": "ato na mano gacchati //",
  "SA16hvsatssu:5142": "manovargastripañcāśaḥ /",
  "SA16hvsatssu:5143": "54 indriyāniyamavargaḥ",
  "SA16hvsatssu:5144": "(pṛ) indriyāṇi kiṃ pratiniyatāni utāpratiniyatāni /",
  "SA16hvsatssu:5145": "(u) kiṃ nāma pratiniyataṃ kiṃ nāmāpratiniyatam /",
  "SA16hvsatssu:5146": "(pṛ) [yaḥ] cakṣurādīnāmindriyāṇāṃ jñeyo hetuśca /",
  "SA16hvsatssu:5147": "idaṃ pratiniyataṃ nāma /",
  "SA16hvsatssu:5148": "(u) tathā cedindriyamaniyatam /",
  "SA16hvsatssu:5149": "kasmāt /",
  "SA16hvsatssu:5150": "nendriyāṇi cakṣurādīnāṃ jñeyāni hetavaśca /",
  "SA16hvsatssu:5151": "(pṛ) akṣitārakājihvākāya ñca jakṣuṣā dṛśyam /",
  "SA16hvsatssu:5152": "śrotranāsika ñcāntarvartata ityato nopalabhyate /",
  "SA16hvsatssu:5153": "(u) mṛtapuruṣasyāpi tāni santi /",
  "SA16hvsatssu:5154": "natvindriyāṇi tāni /",
  "SA16hvsatssu:5155": "(pṛ) akṣitārakā dvividhā sendriyā nirindriyeti /",
  "SA16hvsatssu:5156": "mṛtapuruṣasyendriyatārakā kṣīṇā /",
  "SA16hvsatssu:5157": "anindriyatārakā tu vartate /",
  "SA16hvsatssu:5158": "(u) nendriyatārakā draṣṭrī /",
  "SA16hvsatssu:5159": "ato na cakṣurādibhirupalabhyate /",
  "SA16hvsatssu:5160": "[SSS_144] uktañca sūtre- pañcendriyāṇi rūpīṇyanidarśanāni sapratighānīti /",
  "SA16hvsatssu:5161": "yadi tat sanidarśanam /",
  "SA16hvsatssu:5162": "tadā vibhajyeta iyamakṣitārakā sendriyā iyamanindriyeti /",
  "SA16hvsatssu:5163": "(pṛ) yadyuktaṃ sūtre- catvāri mahābhūtānyupādāya rūpaprasādāḥ pañcendriyāṇīti /",
  "SA16hvsatssu:5164": "kasmātpunarucyate- pañcendriyāṇi rūpīṇyanidarśanāni /",
  "SA16hvsatssu:5165": "sapratighānīti /",
  "SA16hvsatssu:5166": "(u) ata eva śaṅkyate tadacintyakarmavalamiti /",
  "SA16hvsatssu:5167": "karmabalāddhi catvāri mahābhūtānīndriyāṇi pariṇamanti /",
  "SA16hvsatssu:5168": "bhagavān kāṃkṣāvataḥ svaśiṣyān pratyāha- karmajāni pañcendriyāṇīti /",
  "SA16hvsatssu:5169": "ata ucyate rūpīti /",
  "SA16hvsatssu:5170": "tīrthikā vadanti- pañcendriyāṇi ahaṅkārajātāni ahaṅkāraścārūpīti /",
  "SA16hvsatssu:5171": "kiñcāhuḥ- pañcendriyāṇi bṛhadvijānanti alpañca vijānanti /",
  "SA16hvsatssu:5172": "ato 'pratiniyatānīti /",
  "SA16hvsatssu:5173": "te 'pi manyante indriyamarūpīti /",
  "SA16hvsatssu:5174": "ato bhagavānāha- indriyāṇi rūpīṇi rūpādīnupādāya siddhānīti /",
  "SA16hvsatssu:5175": "kadācidyāni rūpādīnupādāya bhavanti tāni sanidarśanānīti brūyāt /",
  "SA16hvsatssu:5176": "ata āha- anidarśanānīti /",
  "SA16hvsatssu:5177": "nāpi śrotrādīnāṃ tadupalabhyate /",
  "SA16hvsatssu:5178": "tathā cedapratighānīti kaścidbūyāt /",
  "SA16hvsatssu:5179": "ata āha- sapratighānīti /",
  "SA16hvsatssu:5180": "viṣayān pratihantīti [SSS_145] kṛtvā /",
  "SA16hvsatssu:5181": "yadrūpaṃ sākāraṃ sapratigham,",
  "SA16hvsatssu:5182": "tadaudārikaṃ cakṣurmātreṇa dṛśyaṃ bhavati /",
  "SA16hvsatssu:5183": "tīrthikā vadanti- saṃkhyāḥ parimāṇāni pṛthaktvaṃ saṃyogavibhāgau paratvāparatve karma sāmānyaṃ viśeṣāśca [rūpi]dravyasamavāyādarūpiṇo 'pi cākṣuṣāṇīti /",
  "SA16hvsatssu:5184": "ato bhagavānāha- eṣāṃ rūpamātraṃ sanidarśanam nānye dharmā iti /",
  "SA16hvsatssu:5185": "hastādau pratihanyata iti sapratigham /",
  "SA16hvsatssu:5186": "(pṛ) tathā cet [ta]tsparśamanubhavet /",
  "SA16hvsatssu:5187": "(u) yadyapi sarvaṃ pratihanti /",
  "SA16hvsatssu:5188": "tathāpi na sarvatrotpadyate [tatsparśaḥ] /",
  "SA16hvsatssu:5189": "kāyavijñānaṃ [ta]dvijñānamanujāyata iti indriyāṇi vibhaktāni /",
  "SA16hvsatssu:5190": "athendriyāṇi vastuto 'pratiniyatāni /",
  "SA16hvsatssu:5191": "kasmāt /",
  "SA16hvsatssu:5192": "dharmo yadi pratiniyataḥ /",
  "SA16hvsatssu:5193": "hastena vastugrahaṇavadekameva vastu gṛhṇīyāt /",
  "SA16hvsatssu:5194": "cakṣustu mahadalpañca paśyatītyato 'niyatam /",
  "SA16hvsatssu:5195": "yasya pratiniyato vastusparśaḥ tasya kāritramasti /",
  "SA16hvsatssu:5196": "yathā tejaḥsparśe dāhaḥ khaḍgasparśe chedaḥ /",
  "SA16hvsatssu:5197": "cakṣustu sudūramapi paśyatītyato 'pratiniyatam /",
  "SA16hvsatssu:5198": "yo dharmaḥ pratiniyataḥ sa pratiniyataṃ dharmaṃ pratihanti /",
  "SA16hvsatssu:5199": "yathā hasto hastaṃ pratihanti /",
  "SA16hvsatssu:5200": "cakṣustu udakakācābhrapaṭalādibhirna pratihanyate /",
  "SA16hvsatssu:5201": "ato 'pratiniyatam /",
  "SA16hvsatssu:5202": "kiñcendriyaṃ yadi pratiniyatam /",
  "SA16hvsatssu:5203": "kāyasyāntareva varteta /",
  "SA16hvsatssu:5204": "kāyasyāntarvartitvānmanoyuktamapi na bāhyaviṣayān paśyet /",
  "SA16hvsatssu:5205": "vastutastu paśyati /",
  "SA16hvsatssu:5206": "ato 'pratiniyatam /",
  "SA16hvsatssu:5207": "dharmo yadi pratiniyataḥ tadā [na] saṃkhyeyāni pañcendriyāṇi /",
  "SA16hvsatssu:5208": "kintu cakṣurādīni dvaikāyajihvābhyaḥ sahāṣṭau syuḥ /",
  "SA16hvsatssu:5209": "ato 'pratiniyatam /",
  "SA16hvsatssu:5210": "adhiṣṭhānamātraṃ pratiniyatam /",
  "SA16hvsatssu:5211": "nendriyam /",
  "SA16hvsatssu:5212": "vāmacakṣuḥ paśyati dakṣiṇacakṣurapi vijānāti /",
  "SA16hvsatssu:5213": "nahyanyatpaśyati anyadvijānātīti syāt /",
  "SA16hvsatssu:5214": "indriyāṇāṃ vāmadakṣiṇalakṣaṇābhāvānna pratiniyatānīmāni /",
  "SA16hvsatssu:5215": "[SSS_146]",
  "SA16hvsatssu:5216": "(pṛ) cakṣuṣo raśmirmahadalpaṃ paśyati sudūraṃ gatvāpi rūpamapratihataṃ paśyati /",
  "SA16hvsatssu:5217": "yathā sūryaraśmiḥ kāyavinirmuktaḥ paśyati /",
  "SA16hvsatssu:5218": "raśmirayaṃ dve cakṣuṣyupādāyaikatra militvā ekībhūto rūpaṃ paśyati /",
  "SA16hvsatssu:5219": "cakṣurekaṃ śrotraṃ nāsikā ca kāyasyāntarvartamānā na vibhaktuṃ śakyate /",
  "SA16hvsatssu:5220": "ato bhavadvacanam anyatpaśyati anyadvijānāti idaṃ nirastam /",
  "SA16hvsatssu:5221": "ātmano jñānaṃ nendriyasya indriyantu prayojyan /",
  "SA16hvsatssu:5222": "dharmasannikarṣo nopalabhyata iti yadbhavadvacanam tatprayuktam /",
  "SA16hvsatssu:5223": "yadādityaprakaśenābhibhūta ityādi /",
  "SA16hvsatssu:5224": "śrotrādīnāmindriyāṇāṃ sannikarṣo gūḍha ityato 'pi nopalabhyate /",
  "SA16hvsatssu:5225": "yathā vṛkṣasaṃyogasya nigūḍhā koṭirna jñāyate /",
  "SA16hvsatssu:5226": "ātmānamupādāya caitanyam /",
  "SA16hvsatssu:5227": "nendriyāṇyupādāya /",
  "SA16hvsatssu:5228": "indriyaṃ mautikam /",
  "SA16hvsatssu:5229": "mahābhūtamacetanamityata indriyamapyacetanam /",
  "SA16hvsatssu:5230": "ghaṭaḥ paramāṇuhetukaḥ /",
  "SA16hvsatssu:5231": "yathā paramāṇuracetanaḥ /",
  "SA16hvsatssu:5232": "ghaṭo 'pyacetanaḥ /",
  "SA16hvsatssu:5233": "sa viṣayāntaraṃ na jānātītyato 'cetanamiti jñāyate /",
  "SA16hvsatssu:5234": "atrocyate / bhavānāha- raśmirgacchati indriyamekatra sthitamiti /",
  "SA16hvsatssu:5235": "bhavato raśmirindriyaṃ bhavati /",
  "SA16hvsatssu:5236": "raśmeravyavasthitatvādindriyamapyavyavasthitam /",
  "SA16hvsatssu:5237": "sa ca raśmirnāstīti pūrvameva nirastam /",
  "SA16hvsatssu:5238": "yadavādīrekamindriyamiti /",
  "SA16hvsatssu:5239": "nedaṃ yujyate /",
  "SA16hvsatssu:5240": "ekaṃ cakṣuḥ kiñcitpaśyati dvitīyaṃ cakṣuranyatpaśyati /",
  "SA16hvsatssu:5241": "yadyekaṃ cakṣurvinaśyati tadā nāsti raśmiḥ /",
  "SA16hvsatssu:5242": "indriyāṇāṃ savyadakṣiṇatvañca pūrvameva pratyuktam /",
  "SA16hvsatssu:5243": "(pṛ) yadyekaṃ cakṣurvijñānajanakam /",
  "SA16hvsatssu:5244": "tadā dve cakṣuṣī ekamindriyaṃ syāt /",
  "SA16hvsatssu:5245": "kiṃ dvitīyaṃ cakṣuḥ karoti /",
  "SA16hvsatssu:5246": "(u) nāsikā [vivarasya] bhedānnaikaṃ bhavati /",
  "SA16hvsatssu:5247": "asaṃvṛtāpi pṛthagbhavatīti naikaṃ bhavati /",
  "SA16hvsatssu:5248": "karāṅgulyādivat /",
  "SA16hvsatssu:5249": "yadavocadbhavān- ātmaprayogya[mindriya]miti /",
  "SA16hvsatssu:5250": "tannirastapūrvam /",
  "SA16hvsatssu:5251": "ātmā na prayojayati /",
  "SA16hvsatssu:5252": "[SSS_147] ādityaprakāśenābhibhūta ityapi dūṣitapūrvam /",
  "SA16hvsatssu:5253": "yadavādīḥ sannikarṣo nigūḍha ityato na dṛśyata iti /",
  "SA16hvsatssu:5254": "idamayuktam /",
  "SA16hvsatssu:5255": "kasmāt /",
  "SA16hvsatssu:5256": "[indriya]dharmo yadi vyavasthitaḥ /",
  "SA16hvsatssu:5257": "tadā sannikarṣo na bhavet /",
  "SA16hvsatssu:5258": "svarūpato bailakṣaṇyāt /",
  "SA16hvsatssu:5259": "yathā vṛkṣasaṃyogo nigūḍho 'pi tadavasāne dṛśyate /",
  "SA16hvsatssu:5260": "naivaṃ viṣayendriyasannikarṣo dṛśyate /",
  "SA16hvsatssu:5261": "yaduktam- ātmavaśāccaitanyamiti /",
  "SA16hvsatssu:5262": "atrātmā nāstīti vakṣyate /",
  "SA16hvsatssu:5263": "yabdravīṣi- bhautikānīndriyāṇīti /",
  "SA16hvsatssu:5264": "tadayuktam /",
  "SA16hvsatssu:5265": "karmabalena pariṇamitāni mahābhūtānīndriyāṇi bhūtvā vibhaktāni santi /",
  "SA16hvsatssu:5266": "(pṛ) indriyāṇi niyatāni /",
  "SA16hvsatssu:5267": "kasmāt /",
  "SA16hvsatssu:5268": "tāni ca bhautikāni /",
  "SA16hvsatssu:5269": "catvāri mahābhūtāni niyatānīti indriyamapi niyatam /",
  "SA16hvsatssu:5270": "yasmāccakṣurādīnīndriyāṇi niyatāni tasmānmahābhūtādīnyupakurvanti /",
  "SA16hvsatssu:5271": "mahābhūtañcendriyaṃ pariṇamyate /",
  "SA16hvsatssu:5272": "mahābhūtasya niyatatvāt tadvikṛtadharmo 'pi niyataḥ syāt /",
  "SA16hvsatssu:5273": "indriyeṇa svaviṣayavatā bhāvyam /",
  "SA16hvsatssu:5274": "viṣayeṇa ca svendriyavatā bhāvyam /",
  "SA16hvsatssu:5275": "yadyaniyatam /",
  "SA16hvsatssu:5276": "mitho bhāvyatā na syāt /",
  "SA16hvsatssu:5277": "manovat syāt /",
  "SA16hvsatssu:5278": "ato jñāyate niyatamiti /",
  "SA16hvsatssu:5279": "lauki kāstārakādiṣu niyatān dharmān vijānanti /",
  "SA16hvsatssu:5280": "na mana ādivat [aniyatān] /",
  "SA16hvsatssu:5281": "ato niyatāni /",
  "SA16hvsatssu:5282": "indriyañca purovartinaṃ viṣayaṃ vijānāti /",
  "SA16hvsatssu:5283": "anyatrānumānena /",
  "SA16hvsatssu:5284": "ato niyatam /",
  "SA16hvsatssu:5285": "vidyamānamālambanaṃ vijanātīndriyam /",
  "SA16hvsatssu:5286": "manastvavidyamānamālambanam /",
  "SA16hvsatssu:5287": "tadyathātītādi /",
  "SA16hvsatssu:5288": "indriyārthasannikarṣādindriyajñānamutpadyate /",
  "SA16hvsatssu:5289": "yasmānniyatenendriyeṇa niyato viṣayaḥ pratihanyate /",
  "SA16hvsatssu:5290": "tasmāt jñāyate niyatamiti /",
  "SA16hvsatssu:5291": "[SSS_148]",
  "SA16hvsatssu:5292": "atrocyate / yaduktaṃ bhavatā- indriyāṇi bhautikāni niyatānīti /",
  "SA16hvsatssu:5293": "sarvaṃ bhautikamapi kiñcidindriyaṃ bhavati kiñcinnendriyam /",
  "SA16hvsatssu:5294": "evaṃ kiñcinniyataṃ kiñcidaniyatam /",
  "SA16hvsatssu:5295": "yadavocaḥ- upakurvantīti /",
  "SA16hvsatssu:5296": "jñānasyopakurvanti na indriyasya /",
  "SA16hvsatssu:5297": "mahābhūtavikṛtamindriyamiti coktam /",
  "SA16hvsatssu:5298": "vikāro 'pi jñānārtho nendriyopakārakaḥ /",
  "SA16hvsatssu:5299": "caturṇāṃ mahābhūtānāṃ prasāda ityato 'niyatam /",
  "SA16hvsatssu:5300": "yabdravīṣi- indriyārthayormitho bhāvyateti /",
  "SA16hvsatssu:5301": "ayamapi manasa eva niyamaḥ /",
  "SA16hvsatssu:5302": "indriyasyājñatvāt /",
  "SA16hvsatssu:5303": "tadanye sarve manobalaviśeṣāḥ /",
  "SA16hvsatssu:5304": "ṣaḍ vijñānāni ityuktirapi manovijñānamapekṣyeti niścīyate /",
  "SA16hvsatssu:5305": "yathā catussatyābhisamaye dharmān sākṣātkṛtya [ta]ddharmatāṃ samyak bhāvayatīti sarvamidaṃ manovijñānenaiva /",
  "SA16hvsatssu:5306": "yathā cālātacakramāyamarīcinirmitagandharvanagarāṇi sarvāṇyasatyabhūtāni paśyati /",
  "SA16hvsatssu:5307": "tathā rūpāṇyapi paśyati /",
  "SA16hvsatssu:5308": "ataścakṣurādīni sarvāṇi mithyālambanāni bhavanti /",
  "SA16hvsatssu:5309": "yadavādīḥ- indriyārthasannikarṣāt jñānamutpadyata iti /",
  "SA16hvsatssu:5310": "kiṃ prāpya vijānāti kimaprāpyeti sarvaṃ pratyuktam /",
  "SA16hvsatssu:5311": "indriyāniyamavargaścatuḥpañcāśaḥ /",
  "SA16hvsatssu:5312": "55 rūpāyatanalakṣaṇavargaḥ",
  "SA16hvsatssu:5313": "nīlapītādirūpaṃ rūpāyatanamityucyate /",
  "SA16hvsatssu:5314": "yathoktaṃ sūtre- [yat] cakṣurāyatanamatītarūpaviprayuktam /",
  "SA16hvsatssu:5315": "idamāyatanaṃ jñātavyamiti /",
  "SA16hvsatssu:5316": "(pṛ) kecidāhuḥ karma parimāṇañca [SSS_149] rūpāyatanamiti /",
  "SA16hvsatssu:5317": "kasmāt /",
  "SA16hvsatssu:5318": "yathoktaṃ sūtre- kṛṣṇāvadātahrasvadīrghaudārikasūkṣmāṇi rūpāṇīti /",
  "SA16hvsatssu:5319": "(u) saṃsthānādayo rūpasya prabhedā eva /",
  "SA16hvsatssu:5320": "kenedaṃ jñāyate /",
  "SA16hvsatssu:5321": "rūpaviyuktaṃ parimāṇādicittaṃ nopalabhyate /",
  "SA16hvsatssu:5322": "yadi saṃsthānādi rūpādanyat /",
  "SA16hvsatssu:5323": "rūpaviyukta [saṃsthāna]cittamapyutpadyeta na vastuta utpadyate /",
  "SA16hvsatssu:5324": "ato jñāyate nānyaditi /",
  "SA16hvsatssu:5325": "(pṛ) pūrvaṃ rūpabuddhirbhavati paścātsaṃsthānabuddhiḥ /",
  "SA16hvsatssu:5326": "kasmāt /",
  "SA16hvsatssu:5327": "kṛṣṇāvadātavartulaparimaṇḍalabuddhayo na yugapadbhavanti (u)",
  "SA16hvsatssu:5328": "hrasvadīrghādilakṣaṇaṃ sarvaṃ rūpaṃ pratītya manovijñāne samutpadyate /",
  "SA16hvsatssu:5329": "yathā rūpadarśanapūrvakaṃ manovijñānamutpadyate /",
  "SA16hvsatssu:5330": "saṃskṛtadharmāṇāṃ kṣaṇikatvāt strīpuṃnimittakarmāpi nāsti,",
  "SA16hvsatssu:5331": "vijñānadharmo na gatiḥ /",
  "SA16hvsatssu:5332": "atītaṃ hi karmetyucyate /",
  "SA16hvsatssu:5333": "(pṛ) atītaṃ kāyikaṃ karma /",
  "SA16hvsatssu:5334": "yadi nāstyatītaṃ /",
  "SA16hvsatssu:5335": "na tadāsti kāyikaṃ karma /",
  "SA16hvsatssu:5336": "(u) saṃvṛtisaṃjñāyāsti kāyikaṃ karma /",
  "SA16hvsatssu:5337": "na paramārthataḥ /",
  "SA16hvsatssu:5338": "(pṛ) yadi paramārthato nāsti kāyikaṃ karma /",
  "SA16hvsatssu:5339": "na syātpuṇyapāpamapi paramārthataḥ /",
  "SA16hvsatssu:5340": "puṇyapāpābhāvādvipāko 'pi nāsti /",
  "SA16hvsatssu:5341": "(u) [kasmiṃścit] dharme sthānāntara uddhite yadi parasyopakāro hiṃsā vā bhavati /",
  "SA16hvsatssu:5342": "tadā sidhyati puṇyapāpam //",
  "SA16hvsatssu:5343": "rūpāyatanalakṣaṇavargaḥ pañcapañcāśaḥ /",
  "SA16hvsatssu:5344": "56 śabdalakṣaṇavargaḥ",
  "SA16hvsatssu:5345": "(pṛ) kasmānnocyate śabdamupādāya mahābhūtāni bhavantīti /",
  "SA16hvsatssu:5346": "(u) śabdo rūpādivinirmuktaḥ /",
  "SA16hvsatssu:5347": "rūpādayaśca [śabdā] saṃprayuktāḥ /",
  "SA16hvsatssu:5348": "ato nocyate /",
  "SA16hvsatssu:5349": "śabdaśca na rūpādivannityasantānaḥ /",
  "SA16hvsatssu:5350": "[SSS_150] nāpi ca rūpādibhi sahajātaḥ /",
  "SA16hvsatssu:5351": "rūpādibhyaścānyathā jātaḥ /",
  "SA16hvsatssu:5352": "kasmāt /",
  "SA16hvsatssu:5353": "rūpādīni sahajātāni kramaśo mūlāṅkurakrameṇa bhavanti /",
  "SA16hvsatssu:5354": "śabdastu na tathā bhavati /",
  "SA16hvsatssu:5355": "śabdaśca padārthāllabdhanāmakaḥ /",
  "SA16hvsatssu:5356": "yathā vadanti ghaṭaśabda iti /",
  "SA16hvsatssu:5357": "na tu vadanti ghaṭe śabda iti /",
  "SA16hvsatssu:5358": "kadācidvadanti ghaṭaṃ paśyāmīti /",
  "SA16hvsatssu:5359": "kadācidvadanti ghaṭarūpaṃ paśyāmīti /",
  "SA16hvsatssu:5360": "na tu vadanti ghaṭaṃ śṛṇomīti /",
  "SA16hvsatssu:5361": "kevalaṃ vadanti ghaṭaśabdaṃ śṛṇomīti /",
  "SA16hvsatssu:5362": "sattvānāṃ pūrvākṣiptakarmavāsanatvādyadi padārthā nityaṃ saśabdāḥ syuḥ tadā na tātkālikaḥ [śabdaḥ] /",
  "SA16hvsatssu:5363": "tasmācchabdo na mahābhūtānāṃ sādhanahetuḥ /",
  "SA16hvsatssu:5364": "(pṛ) padārthāḥ saśabdā iti kenedaṃ jñāyate /",
  "SA16hvsatssu:5365": "sammarde śabda udeti /",
  "SA16hvsatssu:5366": "mahābhūtānāṃ sadā mithaḥ sammardāt sarvaṃ saśabdaṃ syāt /",
  "SA16hvsatssu:5367": "(u) na padārthānāṃ mithaḥ sammardaḥ sarvaḥ śabdahetuḥ /",
  "SA16hvsatssu:5368": "kasmāt /",
  "SA16hvsatssu:5369": "cakṣuṣā paśyāmaḥ khalu nāṅgulidvayasammardaśśabdajanaka iti /",
  "SA16hvsatssu:5370": "(pṛ) tatra śabda utpadyate /",
  "SA16hvsatssu:5371": "saukṣmyānna jñāyate /",
  "SA16hvsatssu:5372": "(u) notpadyate [tatra śabdaḥ] yāvatsūkṣmaśabdasyāpyaśravaṇāt /",
  "SA16hvsatssu:5373": "yo vadati asti śabda iti /",
  "SA16hvsatssu:5374": "tasya pratyakṣe śraddhā na syāt /",
  "SA16hvsatssu:5375": "paro 'pi vadet- astyudake gandhaḥ /",
  "SA16hvsatssu:5376": "saukṣmyānna jighryate /",
  "SA16hvsatssu:5377": "asti tejasi rasaḥ /",
  "SA16hvsatssu:5378": "santi vāyāvākāśe ca rūpādaya iti /",
  "SA16hvsatssu:5379": "na santi vastutaḥ /",
  "SA16hvsatssu:5380": "ato na sarvaḥ sammardaḥ śabdajanakaḥ /",
  "SA16hvsatssu:5381": "(pṛ) saṃvṛtitaḥ sadā vadanti śabda ākāśaguṇa iti /",
  "SA16hvsatssu:5382": "kenedānīṃ jñāyate caturmahābhūtaja iti /",
  "SA16hvsatssu:5383": "(u) pratyakṣaṃ paśyāmaḥ khalu śabdaṃ caturmahābhūtajam /",
  "SA16hvsatssu:5384": "asmaddarśanasya pratyakṣapūrvakatvāt /",
  "SA16hvsatssu:5385": "vadanti ca ghaṇṭāśabdo bherīśabda iti /",
  "SA16hvsatssu:5386": "ato jñāyate ghaṇṭābheryorayaṃ śabda iti /",
  "SA16hvsatssu:5387": "caturmahābhūtebhyo 'nyatvāt śabdo viśiṣyate yathā ghaṇṭābherīśabdāvanyau /",
  "SA16hvsatssu:5388": "tāmrabhājanavedhe kampitaśabdaḥ saha bhavati /",
  "SA16hvsatssu:5389": "gṛhīte ca saha śāmyati /",
  "SA16hvsatssu:5390": "kampitabhājanaśabdo 'pyevamiti jñeyam /",
  "SA16hvsatssu:5391": "śabdaṃ kariṣyan avaśyaṃ cāturbhautikaṃ bimbamākāṃkṣate /",
  "SA16hvsatssu:5392": "ato jñāyate caturmahābhūtajaḥ śabda iti /",
  "SA16hvsatssu:5393": "karmakāraṇaśca śabdo viśiṣyate /",
  "SA16hvsatssu:5394": "yathā sattvānāṃ dhvaniḥ kadācitkarkaśaḥ kadācinmadhuraḥ /",
  "SA16hvsatssu:5395": "na karmakāraṇenākāśe guṇa utpadyeta /",
  "SA16hvsatssu:5396": "ato na [sa ākāśaguṇaḥ] /",
  "SA16hvsatssu:5397": "hetulakṣaṇatvācca /",
  "SA16hvsatssu:5398": "hetulakṣaṇañca- yo dharmo yasmādbhavati /",
  "SA16hvsatssu:5399": "sa [tabhya] hetuḥ /",
  "SA16hvsatssu:5400": "evaṃ kāraṇamahābhūteṣu satsu śabdo bhavati /",
  "SA16hvsatssu:5401": "asatsu na śabdaḥ /",
  "SA16hvsatssu:5402": "yathā tejasi satyauṣṇyaṃ nāsati /",
  "SA16hvsatssu:5403": "iti jñātavyaṃ tejasa auṣṇyaṃ bhavatīti /",
  "SA16hvsatssu:5404": "mahābhūtajaḥ śabdo 'pyevam /",
  "SA16hvsatssu:5405": "yathākāśauṣṇyayoḥ sattā /",
  "SA16hvsatssu:5406": "[SSS_151] ākāśe vartamāne 'pi auṣṇyamasti kadācit kadācinnetyākāśo nauṣṇyakāraṇamiti jñeyam /",
  "SA16hvsatssu:5407": "tadā śabdo 'pi /",
  "SA16hvsatssu:5408": "yathākāśabhāve śabdabhāvaḥ /",
  "SA16hvsatssu:5409": "ākāśe vartamāne 'pi śabdaḥ kadācidasti kadācinnāsti /",
  "SA16hvsatssu:5410": "ato jñāyate 'kāraṇamiti /",
  "SA16hvsatssu:5411": "śabda ākāśaguṇa itīdaṃ na śraddheyam /",
  "SA16hvsatssu:5412": "dṛṣṭe tāvanna paśyāmaḥ śabdaḥ ākāśamupādatta iti /",
  "SA16hvsatssu:5413": "nāpyanumānam /",
  "SA16hvsatssu:5414": "tatra kenānumānaṃ bhavet /",
  "SA16hvsatssu:5415": "sūtragranthe ca bahūni viruddhāni /",
  "SA16hvsatssu:5416": "evaṃ nāstyekamapi śreaddheyam /",
  "SA16hvsatssu:5417": "ato 'yuktamiti jñāyate /",
  "SA16hvsatssu:5418": "śabdalakṣaṇavargaḥ ṣaṭpañcāśaḥ /",
  "SA16hvsatssu:5419": "57 gandhalakṣaṇavargaḥ",
  "SA16hvsatssu:5420": "(pṛ) tamālapatrādinānāgandhasamavāyāt tadgandho maula- [gandhā]danyaḥ /",
  "SA16hvsatssu:5421": "kiṃ teṣāmeva gandho gandhāntaramutpādayati ? /",
  "SA16hvsatssu:5422": "(u) gandhakalāpahetukaṃ gandhāntaramutpadyate /",
  "SA16hvsatssu:5423": "yathā nīlapītarūpasaṅkare haritarūpamutpadyate /",
  "SA16hvsatssu:5424": "vibhinnakarmapratyayācca vibhinnagandha utpadyate /",
  "SA16hvsatssu:5425": "aulūkyā vadanti pṛthivīmātraguṇo gandha iti /",
  "SA16hvsatssu:5426": "kathamidam /",
  "SA16hvsatssu:5427": "(u) nāsti dravyamitīdaṃ pradarśitameva /",
  "SA16hvsatssu:5428": "ato 'yuktamiti jñāyate /",
  "SA16hvsatssu:5429": "vaiśeṣikāḥ punarāhuḥ- kāṃsyatrapusīsa[loha]suvarṇarajatatāmrādayastaijasā iti /",
  "SA16hvsatssu:5430": "tatrāpi gandho 'stītyato jñāyate na pṛthivīmātre 'stīti /",
  "SA16hvsatssu:5431": "(pṛ)kāṃsyādau pṛthivīyogādgandhaḥ /",
  "SA16hvsatssu:5432": "(u) nāyamāgantuko gandhaḥ /",
  "SA16hvsatssu:5433": "kasmāt /",
  "SA16hvsatssu:5434": "pūrvamanyasmin dravye 'nāghrāto 'yaṃ gandhaḥ /",
  "SA16hvsatssu:5435": "yo ghrātapūrvaḥ sa āgantuko vaktavyaḥ /",
  "SA16hvsatssu:5436": "yathā pūrvaṃ kusume gandhamāghrāya paścādvastre jighrataḥ ayamāgantukaḥ saṃbhavati /",
  "SA16hvsatssu:5437": "naivaṃ bhavati kāṃsyādīnāṃ gandhaḥ /",
  "SA16hvsatssu:5438": "ato 'hetuḥ /",
  "SA16hvsatssu:5439": "kāṃsyādīnāmasati nirgandhasamaye na vaktavyamāgantuka iti /",
  "SA16hvsatssu:5440": "mamāpi sambhavati nodakādādau rūpādīni santi /",
  "SA16hvsatssu:5441": "pṛthivīyogāttu kevalamupalabhyanta iti /",
  "SA16hvsatssu:5442": "yadi bravīṣi jalādāvasti rūpaṃ svata iti /",
  "SA16hvsatssu:5443": "[SSS_152] vayamapi vadema kāṃsyādau svata eva gandho 'stīti /",
  "SA16hvsatssu:5444": "yo dharmo yasya vastuno 'vinirbhāgavartī sa tasyāsti /",
  "SA16hvsatssu:5445": "ato yo gandho yatrāvinirbhāgavartī sa tasyaiva dravyasya gandhaḥ /",
  "SA16hvsatssu:5446": "jalādau ca yadyasti gandhaḥ saukṣmyānnopalabhyate /",
  "SA16hvsatssu:5447": "tadā ko doṣaḥ /",
  "SA16hvsatssu:5448": "yathā vadanti- asti candramasi tejaḥ tejasaḥ pratiniyatoṣṇatā iti /",
  "SA16hvsatssu:5449": "vadanti ca gharmagṛhe 'gnyapagame 'pi śiṣyamāṇasya dharmaṇo 'sti sūkṣmaṃ rūpamiti /",
  "SA16hvsatssu:5450": "yavāgāvasti sūkṣmaṃ śītalakṣaṇamiti ca /",
  "SA16hvsatssu:5451": "tathā jale 'pi gandho 'sti /",
  "SA16hvsatssu:5452": "na tatrāsti niyamaheturyajjalegandho nāstīti vaktam /",
  "SA16hvsatssu:5453": "kiñca bhavato dravyāṇyaniyatalakṣaṇāni bhavatni /",
  "SA16hvsatssu:5454": "kasmāt /",
  "SA16hvsatssu:5455": "bhavatā pratijñātam \"vyavasthitaḥ pṛthivyāṃ gandha\" iti /",
  "SA16hvsatssu:5456": "vajrasphaṭikādīnāntūjvalavikṛtatvāt pārthivatve 'pi nāsti gandhaḥ /",
  "SA16hvsatssu:5457": "bravīṣi ca \"apsu śītatā\" iti /",
  "SA16hvsatssu:5458": "kṣīrādīnāṃ niyataśītatve 'pi ghṛtādīnāṃ gandhavattvāt pārthivatvamucyate /",
  "SA16hvsatssu:5459": "āha ca \"tejasa uṣṇatā\" iti /",
  "SA16hvsatssu:5460": "kāṃsyādīnāṃ taijasatve 'pi noṣṇatā /",
  "SA16hvsatssu:5461": "candrādayaḥ śītā api taijasā iti bravīṣi /",
  "SA16hvsatssu:5462": "ityevamādibhirdravyāṇi na niyatalakṣaṇāni bhavanti //",
  "SA16hvsatssu:5463": "tasmādgandhaḥ pṛthivīmātre vidyata itīdamayuktam /",
  "SA16hvsatssu:5464": "kāṃsyādayastaijasā iti yadbhavato matam /",
  "SA16hvsatssu:5465": "tadapyayuktam /",
  "SA16hvsatssu:5466": "kasmāt /",
  "SA16hvsatssu:5467": "uṣṇatāniyamābhāvāt /",
  "SA16hvsatssu:5468": "aulukyā vadanti- tejasa uṣṇatā vyavasthiteti /",
  "SA16hvsatssu:5469": "kāṃsyādayastvanuṣṇāḥ /",
  "SA16hvsatssu:5470": "(pṛ) kāṃsyādīnāmuṣṇatā kārye vartate /",
  "SA16hvsatssu:5471": "na tu sparśe /",
  "SA16hvsatssu:5472": "(u) ghṛtaṃ kāryataḥ śītamiti āpyaṃ syāt /",
  "SA16hvsatssu:5473": "bhavatastu matam gandhavattvātpārthivamiti /",
  "SA16hvsatssu:5474": "ataḥ kāryata iti vacanaṃ na hetuḥ kalpate /",
  "SA16hvsatssu:5475": "harītakīphalamātre uṣṇatā niyateti taijasadravyaṃ syāt /",
  "SA16hvsatssu:5476": "vastutastu gandhavatī pañcarasavatīti na taijasadravyamityucyate /",
  "SA16hvsatssu:5477": "kāryata iti vacanasyāhetutvāt /",
  "SA16hvsatssu:5478": "kāṃsyādīni na taijasadravyāṇi /",
  "SA16hvsatssu:5479": "tejaso lakṣaṇaṃ laghutvaṃ kāṃsyādīnāṃ gurutvaṃ,",
  "SA16hvsatssu:5480": "tejaso rūpaṃ bhāskaraṃ śuklam kāṃsyādīnāntu abhāsvaram /",
  "SA16hvsatssu:5481": "kāṃsyāṃdīnāṃ tejasā vailakṣaṇye 'pi tāni taijasadravyāṇīti jñāpyante /",
  "SA16hvsatssu:5482": "tāni ca tejaso viruddhāni /",
  "SA16hvsatssu:5483": "kasmāt /",
  "SA16hvsatssu:5484": "[SSS_153] agnisaṃyoge 'pacayāt /",
  "SA16hvsatssu:5485": "yadi taijasāni,",
  "SA16hvsatssu:5486": "agnisaṃyoge vivardheta /",
  "SA16hvsatssu:5487": "na tu vivardhate /",
  "SA16hvsatssu:5488": "ato na taijasadravyāṇi /",
  "SA16hvsatssu:5489": "asamyakcintanāt bravītha yūyaṃ- gandhaḥ pṛthivīmātre vidyata iti /",
  "SA16hvsatssu:5490": "parantu sa gandhaścaturṣu saṅghāteṣu vartate /",
  "SA16hvsatssu:5491": "gandhalakṣaṇavargaḥ saptapañcāśaḥ /",
  "SA16hvsatssu:5492": "58 rasalakṣaṇavargaḥ",
  "SA16hvsatssu:5493": "raso nāma mathurāmlalavaṇakaṭutiktakaṣāyādayāḥ /",
  "SA16hvsatssu:5494": "ime ṣaḍrasāḥ padārthavaśādviśiṣṭā bhavanti /",
  "SA16hvsatssu:5495": "na tu caturṣu mahābhūteṣu tāratamyena bhavanti /",
  "SA16hvsatssu:5496": "yathā vadanti pṛthivyā apāṃ bāhulyena madhura iti /",
  "SA16hvsatssu:5497": "tadayuktam /",
  "SA16hvsatssu:5498": "madhurasyāpramāṇā viśeṣā bhavanti /",
  "SA16hvsatssu:5499": "ato jñātavyam - padārthāt pṛthak [pṛthak] svabhāvo raso jāyata iti /",
  "SA16hvsatssu:5500": "cikitsakāvadanti- ṣaḍeva rasā iti /",
  "SA16hvsatssu:5501": "kathamidam /",
  "SA16hvsatssu:5502": "ṣaḍiti nātisīmā /",
  "SA16hvsatssu:5503": "kasmāt /",
  "SA16hvsatssu:5504": "kadācidvayo rasayoḥ samavāyaḥ,",
  "SA16hvsatssu:5505": "kadācit trayāṇām,",
  "SA16hvsatssu:5506": "kadāciccaturṇāmityevamapramāṇāḥ /",
  "SA16hvsatssu:5507": "na tu madhurāmlasamavāyānmadhurāmlau bhavataḥ /",
  "SA16hvsatssu:5508": "madhurāmlasamavāye punārasāntaramutpadyata ityevamapramāṇāḥ /",
  "SA16hvsatssu:5509": "saṃvṛtyā rasā vibhaktāḥ yathā janā manyante madhuraṃ madhurameva bhavatīti /",
  "SA16hvsatssu:5510": "rasānāṃ pākakālaḥ pṛthak pṛthaglakṣaṇasya hetuḥ /",
  "SA16hvsatssu:5511": "madhurarasaḥ pākakāle 'mṛtameva bhavati vikriyate vā /",
  "SA16hvsatssu:5512": "tathānye 'pi rasāḥ /",
  "SA16hvsatssu:5513": "ato dharmāṇāmastīdṛśaḥ prabhāvaḥ /",
  "SA16hvsatssu:5514": "na tu ṣaṇmātrā [rasā] iti //",
  "SA16hvsatssu:5515": "rasalakṣaṇavargo 'ṣṭapañcāśaḥ /",
  "SA16hvsatssu:5516": "59 sparśalakṣaṇavargaḥ",
  "SA16hvsatssu:5517_0": "sparśo nāma kaṭhinaṃ mṛdu guru laghu prabalaṃ durbalaṃ śītamuṣṇaṃ karkaśaṃ ślakṣṇaṃ",
  "SA16hvsatssu:5517_1": "kṛśaṃ śthūlaṃ praśrabdhiḥ klamathamaklamathaṃ rogo viśeṣo vā kāyataikṣṇyaṃ kāyamāndyamālasyaṃ",
  "SA16hvsatssu:5517_2": "gauravaṃ sammūrchanaṃ [SSS_154] sammohaḥ stambharna vyathā śūlaṃ vijṛmbhikā jighatsā",
  "SA16hvsatssu:5517_3": "pipāsā santṛptiḥ sātaṃ visātaṃ maurarvyam ityādayaḥ /",
  "SA16hvsatssu:5518": "(pṛ) kecidāhuḥ- trayaḥ sparśāḥ śīta uṣṇo 'nuṣṇāśīta iti /",
  "SA16hvsatssu:5519": "kathamidam /",
  "SA16hvsatssu:5520": "(u) kāṭhanyādiṣu jñānamutpadyate /",
  "SA16hvsatssu:5521": "kāṭhinyādīn vihāya nāsti śītoṣṇajñānam /",
  "SA16hvsatssu:5522": "(pṛ) aulūkyā vadanti- pṛthivyā anuṣṇāśītasparśastathā vāyorapi sparśaḥ /",
  "SA16hvsatssu:5523": "apāṃ śītasparśaḥ tejasa uṣṇasparśa iti /",
  "SA16hvsatssu:5524": "kathamidam /",
  "SA16hvsatssu:5525": "[tādṛśa]niyamo nāstīti pūrvamevoktam- yaduta sarpirādīnāṃ niyatā śītatā kāṃsyādīnāmanuṣṇateti /",
  "SA16hvsatssu:5526": "kiñcoktaṃ pūrvaṃ triṣu sparśeṣu yadi vāyavīya āgantukaḥ tadā sparśāntarābhāvādvāyuraniyatalakṣaṇaḥ syāt /",
  "SA16hvsatssu:5527": "iti /",
  "SA16hvsatssu:5528": "yavāgau śīlakṣaṇānupalambhādapāmaniyataṃ śītalakṣaṇaṃ syātt /",
  "SA16hvsatssu:5529": "(pṛ) yavāgāvasti sūkṣmaṃ śītalakṣaṇam /",
  "SA16hvsatssu:5530": "tejasābhibhūtatvānna jñāyate /",
  "SA16hvsatssu:5531": "kenedaṃ jñāyate /",
  "SA16hvsatssu:5532": "tejaḥśaktau kṣīṇāyāṃ punaḥśītasyodayāt /",
  "SA16hvsatssu:5533": "(u) kāṃsyādīni sarpirādīni ca kaṭhinadravyāṇi agnisaṃyogādravī bhavanti /",
  "SA16hvsatssu:5534": "yadi kāṭhinye 'vinaṣṭa eva dravatvamasti /",
  "SA16hvsatssu:5535": "tadā kāṭhinyameva dravatvaṃ syāt /",
  "SA16hvsatssu:5536": "yadi kāṭhinye vinaṣṭe dravatvaṃ bhavati /",
  "SA16hvsatssu:5537": "tadā śītasparśe niruddhe punaśśītasparśa utpadyeta /",
  "SA16hvsatssu:5538": "yathānuṣṇāśītaḥ pṛthivīsparśaḥ /",
  "SA16hvsatssu:5539": "agnisaṃyoge sa sparśo yadi na vinaṣṭaḥ /",
  "SA16hvsatssu:5540": "tadā na pāko bhavet /",
  "SA16hvsatssu:5541": "yadi vinaṣṭaḥ /",
  "SA16hvsatssu:5542": "tadā sa eva sparśaḥ sparśāntaramutpādayet /",
  "SA16hvsatssu:5543": "[SSS_155] evañca śītasparśe vinaṣṭe punaśśītasparśa utpadyeta /",
  "SA16hvsatssu:5544": "tathā cedapāṃ guṇā api pacyeran /",
  "SA16hvsatssu:5545": "bhavāṃstu viparyayaṃ duṣṭaṃ bravīti /",
  "SA16hvsatssu:5546": "virodhidharmasannipāte sarvāṇyanityāni /",
  "SA16hvsatssu:5547": "yathāgnisaṃyogāttṛṇādīni naśyanti /",
  "SA16hvsatssu:5548": "yadyāha- uṣṇasparśaḥ śītasparśa [tayā] parāvartata iti /",
  "SA16hvsatssu:5549": "[tadā] paro 'pi brūyāt payolakṣaṇamanirudhya kevalaṃ dadhilakṣaṇaṃ parāvartata iti /",
  "SA16hvsatssu:5550": "tattu nopalabhyate /",
  "SA16hvsatssu:5551": "yadi bravīṣi na paśyāmaḥ payaḥ punaḥ payorūpeṇeti /",
  "SA16hvsatssu:5552": "evañca na pākavat syāt /",
  "SA16hvsatssu:5553": "kasmāt /",
  "SA16hvsatssu:5554": "anādau saṃsāre kiṃ dravyaṃ nāgninā dagdhaṃ bhavati /",
  "SA16hvsatssu:5555": "dṛṣṭā ca bhūmau sadhrūmamṛt upalabhyamānā /",
  "SA16hvsatssu:5556": "jñātavyāñca pākāt vyāvṛtteti /",
  "SA16hvsatssu:5557": "ato jñāyate pāko na nityo 'parāvṛtta iti /",
  "SA16hvsatssu:5558": "evañca śītasparśe vinaṣṭe punaḥ śītasparśa utpadyate /",
  "SA16hvsatssu:5559": "kadācidagnisaṃyogātkṛṣṇarūpe vinaṣṭe punaḥ kṛṣṇarūpamutpadyate /",
  "SA16hvsatssu:5560": "raktarūpe vinaṣṭe punāraktarūpamutpadyate /",
  "SA16hvsatssu:5561": "evaṃ śītasparśo vinaṣṭaḥ sannagniviyoge punarutpadyate /",
  "SA16hvsatssu:5562": "tatra ko doṣaḥ /",
  "SA16hvsatssu:5563": "vaiśeṣikā vadanti- pṛthivīmātre pāko bhavati nāpsu iti /",
  "SA16hvsatssu:5564": "bhiṣajastu vadanti- yastaptāṃ yavāgūṃ pāti sa vijātīyaṃ phalaṃ labhata iti /",
  "SA16hvsatssu:5565": "yadi yavāgau rūpādīnāṃ nāsti [pākaḥ] /",
  "SA16hvsatssu:5566": "vijātīyaphalavattāniṣṭhābhaṅgaḥ /",
  "SA16hvsatssu:5567": "ato jñāyate 'bādayo 'pi pākavanta iti /",
  "SA16hvsatssu:5568": "yathāgnipakvadravyasya pūrvaguṇavināśātpurnarguṇāntaravattvāt jñāyate dravyaṃ vijātīyaguṇavaditi /",
  "SA16hvsatssu:5569": "evamāpo 'pi /",
  "SA16hvsatssu:5570": "lakṣaṇānāṃ virodhāccānityatā /",
  "SA16hvsatssu:5571": "yathāpogniṃ nirvāpayanti /",
  "SA16hvsatssu:5572": "agnirāpaḥ paripācayati /",
  "SA16hvsatssu:5573": "nādravyaṃ paripācayati tejobalam /",
  "SA16hvsatssu:5574": "api cāgnisaṃyogena śītasparśo 'pagacchati /",
  "SA16hvsatssu:5575": "tasmādvaiśeṣikasūtram- śītasparśavatya āpa itidamayuktam //",
  "SA16hvsatssu:5576": "sparśalakṣaṇavarga ekonaṣaṣṭitamaḥ /",
  "SA16hvsatssu:5577": "[SSS_156]",
  "SA16hvsatssu:5578": "60 atha duḥkhasatyaskandhe vijñānādhikāre acaitasikasthāpanam",
  "SA16hvsatssu:5579": "cittaṃ manovijñānamityekasyaiva vibhinnāni nāmāni /",
  "SA16hvsatssu:5580": "yat dharmālambanaṃ taccittamityucyate /",
  "SA16hvsatssu:5581": "(pṛ) tathā cedvedanāsaṃjñāsaṃskārādayaścaitasikā api cittāni syuḥ /",
  "SA16hvsatssu:5582": "sarveṣāmālambakatvāt /",
  "SA16hvsatssu:5583": "(u) vedanāsaṃjñāsaṃskārādayaścittaviśeṣasyākhyā bhavanti /",
  "SA16hvsatssu:5584": "yathā mārgavarge smṛterekasyā eva pañca nāmānyu[cyante] smṛtyupasthānaṃ smṛtīndriyaṃ smṛtibalaṃ smṛtisambodhyaṅgaṃ samyaksmṛtiriti /",
  "SA16hvsatssu:5585": "tathā vīryādayo 'pi /",
  "SA16hvsatssu:5586": "yathā caikasyā anāsravaprajñāyā duḥkhabhāvanā,",
  "SA16hvsatssu:5587": "sambodhirityādīni nānā pṛthak pṛthaṅ nāmāni bhavanti /",
  "SA16hvsatssu:5588": "eka eva samādhiḥ dhyānaṃ vimuktiḥ nissṛtiḥ samāpattirityucyate /",
  "SA16hvsatssu:5589": "evamekameva cittaṃ yathākālaṃ viśeṣākhyāṃ labhate /",
  "SA16hvsatssu:5590": "ato jñāyata ekameva cittamiti /",
  "SA16hvsatssu:5591": "kasmāt /",
  "SA16hvsatssu:5592": "yathoktaṃ sūtre- tasya kāmāsravāccittaṃ vimucyate avidyāsravaccittaṃ vimucyata iti /",
  "SA16hvsatssu:5593": "yadyasti pṛthak caitasikam /",
  "SA16hvsatssu:5594": "caitasikāccittaṃ vimucyata iti brūyāt /",
  "SA16hvsatssu:5595": "api coktaṃ sūtre- yadā bhagavān sattvānāṃ kallacittaṃ mṛducittaṃ dāntacittaṃ vimuktilābhapravaṇatāñca prajānāti /",
  "SA16hvsatssu:5596": "tataścatussatyānyupadiśati iti /",
  "SA16hvsatssu:5597": "tatra na caitasikamuktamasti /",
  "SA16hvsatssu:5598": "api coktaṃ sūtre- cittasaṃkleśātsattvāḥ saṃkliśyanti cittavyavadānātsattvā viśudhyanti /",
  "SA16hvsatssu:5599": "iti /",
  "SA16hvsatssu:5600": "kiñcāha- yo bhikṣuścatvāri dhyānānyupasampadya viśuddhākopyacitto [SSS_157] bhavati /",
  "SA16hvsatssu:5601": "sa duḥkhaṃ samudayaṃ nirodhaṃ mārgamāryasatyañca yathābhūtaṃ prajānāti iti /",
  "SA16hvsatssu:5602": "dvādaśanidāneṣu ca saṃskārapratyayaṃ vijñānamityucyate /",
  "SA16hvsatssu:5603": "āha ca ṣaḍdhāturayaṃ puruṣa iti /",
  "SA16hvsatssu:5604": "kiñcāha- capalatā na cittādatyeti /",
  "SA16hvsatssu:5605": "iti /",
  "SA16hvsatssu:5606": "api coktaṃ sūtre rāṣṭrapālamāhūyāvadat idaṃ vastu punaḥ punarājavajjavaṃ mahārāja cittaṃ vadāmi iti /",
  "SA16hvsatssu:5607": "āha ca ādhyātmiko vijñānakāyo bāhyaṃ nāparūpamiti dvidhā bhavati /",
  "SA16hvsatssu:5608": "iti /",
  "SA16hvsatssu:5609": "vijñānakāyo 'stīti mātramāha na caitasikamastīti /",
  "SA16hvsatssu:5610": "kiñcāha- trayāṇāṃ sannipātaḥ sparśa iti /",
  "SA16hvsatssu:5611": "yadi caitasikamasti na brūyāt \"trayāṇām\" iti /",
  "SA16hvsatssu:5612": "ucyate tu vastuta strayāṇāmiti /",
  "SA16hvsatssu:5613": "ato jñāyate cittamātramasti na caitasikamasti pṛthagiti //",
  "SA16hvsatssu:5614": "duḥkhasatyaskandhe vijñānādhikāre 'caitasikasthāpanavargaḥ ṣaṣṭitamaḥ /",
  "SA16hvsatssu:5615": "61 caitasikasthāpanavargaḥ",
  "SA16hvsatssu:5616": "(pṛ) cittamanyat caitasikadharmā anye /",
  "SA16hvsatssu:5617": "kasmāt /",
  "SA16hvsatssu:5618": "cittacaitasikānāṃ samprayogāt /",
  "SA16hvsatssu:5619": "yadi na santi caitasikadharmāḥ /",
  "SA16hvsatssu:5620": "tadā samprayogo na syāt /",
  "SA16hvsatssu:5621": "asti tu samprayogaḥ /",
  "SA16hvsatssu:5622": "ato jñāyate santi caitasikadharmā iti /",
  "SA16hvsatssu:5623": "yadbhavatāṃ mataṃ- cittamanyena cittena samprayujyata iti /",
  "SA16hvsatssu:5624": "tadayuktam /",
  "SA16hvsatssu:5625": "kasmāt /",
  "SA16hvsatssu:5626": "uktaṃ hi sūtre- dūraṅgamamekacaramaśarīraṃ guhāśayam iti /",
  "SA16hvsatssu:5627": "tatra sadharmatāmātraṃ pratiṣidhyate /",
  "SA16hvsatssu:5628": "caitasikasahacaratve 'pi ekacaramityucyate /",
  "SA16hvsatssu:5629": "yathā bhikṣurekākī san satsvapi maśakā[di]prāṇiṣu sajātīyo nāstīti ekākītyucyate /",
  "SA16hvsatssu:5630": "ato [SSS_158] jñāyate nānyacittena cittaṃ samprayujyata iti /",
  "SA16hvsatssu:5631": "asti tu samprayoga ityato 'sti caitasika [dharmaḥ] /",
  "SA16hvsatssu:5632": "cittañca saptadhātubhirekāyatanena ekaskandhena ca saṅgṛhītam /",
  "SA16hvsatssu:5633": "caitasikāstu ekena dhātunā ekenāyatanena tribhiḥ skandhaiśca saṅgṛhītāḥ /",
  "SA16hvsatssu:5634": "cittamāśrayaḥ caitasikā āśritāḥ /",
  "SA16hvsatssu:5635": "yathoktaṃ sūtre- caitasikāścittaṃ niśritya samudarācaranti /",
  "SA16hvsatssu:5636": "iti /",
  "SA16hvsatssu:5637": "yadi na santi caitasikāḥ /",
  "SA16hvsatssu:5638": "tadā na syuḥ pañcaskandhāḥ /",
  "SA16hvsatssu:5639": "na tu tatsambhavati /",
  "SA16hvsatssu:5640": "tayośca dvayorutpattirbhidyate /",
  "SA16hvsatssu:5641": "dvābhyāṃ cittamutpadyate /",
  "SA16hvsatssu:5642": "tribhiścaitasikāḥ /",
  "SA16hvsatssu:5643": "yathoktaṃ sūtre- cakṣuḥ pratītya rūpañca cakṣurvijñānamutpadyate /",
  "SA16hvsatssu:5644": "trayāṇāṃ sannipātaḥ sparśaḥ /",
  "SA16hvsatssu:5645": "sparśapratyayā vedanā iti /",
  "SA16hvsatssu:5646": "āha ca- nāmarūpasamudayādvijñānasamudayaḥ /",
  "SA16hvsatssu:5647": "sparśapratyayādvedanāsamudaya iti /",
  "SA16hvsatssu:5648": "caitasikā āśrayasaṃprayuktāḥ /",
  "SA16hvsatssu:5649": "samamekālambanā ekādhvavartinaśca /",
  "SA16hvsatssu:5650": "naivaṃ cittaṃ bhavati /",
  "SA16hvsatssu:5651": "tādṛśavibhāgāt jñāyate cittamanyat caitasikā anya iti /",
  "SA16hvsatssu:5652": "caturṣu pratiśaraṇeṣu jñānapratiśaraṇaṃ [viśiṣṭa]mucyate /",
  "SA16hvsatssu:5653": "na vijñānapratiśaraṇam /",
  "SA16hvsatssu:5654": "yadi jñānameva vijñānam /",
  "SA16hvsatssu:5655": "kathamidaṃ pratiśaraṇavacanaṃ syāt /",
  "SA16hvsatssu:5656": "ato jñāyate jñānaṃ na vijñānamiti /",
  "SA16hvsatssu:5657": "bhagavān svayamāha- ye cittajāścittaniśritāste caitasikā iti /",
  "SA16hvsatssu:5658": "na cāha bhagavān cittamātramasti /",
  "SA16hvsatssu:5659": "na caitasikā itīmamartham /",
  "SA16hvsatssu:5660": "paro 'pi vadet- caitasikāḥ santi na cittamiti /",
  "SA16hvsatssu:5661": "saṃjñāmātramiti caitāsikān dūṣayasi /",
  "SA16hvsatssu:5662": "cittamapi saṃjñāmātramiti dūṣayiṣyāmi /",
  "SA16hvsatssu:5663": "kāritrabhedāddharmāṇāṃ lakṣaṇaṃ bhidyate /",
  "SA16hvsatssu:5664": "yathāpaḥ snehayanti /",
  "SA16hvsatssu:5665": "tejaḥ paridahati /",
  "SA16hvsatssu:5666": "evaṃ vedanādīnāṃ kāritrabhedāt jñāyate vibhinnalakṣaṇamiti /",
  "SA16hvsatssu:5667": "uktañca sūtreṣu- citte vitarka udabhūditi /",
  "SA16hvsatssu:5668": "ataścittādanye caitasikā iti jñāyate /",
  "SA16hvsatssu:5669": "na hi citte svacittamutpadyeta /",
  "SA16hvsatssu:5670": "yathoktaṃ- cittasaṃkleśāt sattvāḥ kliśyanti /",
  "SA16hvsatssu:5671": "cittavyavadānātsattvā viśudhyanti /",
  "SA16hvsatssu:5672": "iti /",
  "SA16hvsatssu:5673": "yadi cittamātramasti /",
  "SA16hvsatssu:5674": "tadā saṃkleśo vyavadānañca nirhetukaṃ syāt /",
  "SA16hvsatssu:5675": "puruṣasyāvidyayā [SSS_159] saṃkleśaḥ prajñayā vyavadānamiti na bhavet /",
  "SA16hvsatssu:5676": "ātmaiva saṃkleśa ātmaiva vyavadānamiti syāt /",
  "SA16hvsatssu:5677": "tattu na sambhavati /",
  "SA16hvsatssu:5678": "ataḥ santi caitasikāḥ //",
  "SA16hvsatssu:5679": "caitāsikasthāpanavarga ekaṣaṣṭitamaḥ /",
  "SA16hvsatssu:5680": "62 nācaitasikavargaḥ",
  "SA16hvsatssu:5681": "bhavatā yadyapyuktaṃ dharmālambanaṃ cittaṃ cittaviśeṣāścaitasikā mārgavargoktavat iti /",
  "SA16hvsatssu:5682": "tadayuktam /",
  "SA16hvsatssu:5683": "kasmāt /",
  "SA16hvsatssu:5684": "sūtre cittalakṣaṇaṃ pṛthak caitasikalakṣaṇañca pṛthagucyate /",
  "SA16hvsatssu:5685": "vijānātīti vijñānakṣaṇam /",
  "SA16hvsatssu:5686": "sukhaduḥkhānubhavo vedanālakṣaṇama /",
  "SA16hvsatssu:5687": "[nīlapītādi]saṃjñānaṃ saṃjñālakṣaṇam /",
  "SA16hvsatssu:5688": "abhisaṃskaraṇaṃ saṃskāralakṣaṇama /",
  "SA16hvsatssu:5689": "ataścittamanyat caitasikā anya iti /",
  "SA16hvsatssu:5690": "yaduktaṃ- cittaṃ vimucyata iti /",
  "SA16hvsatssu:5691": "tadayuktam /",
  "SA16hvsatssu:5692": "uktamanyasmin sūtre- avidyāvisaṃyogātprajñā vimucyata iti /",
  "SA16hvsatssu:5693": "na cittamātraṃ vimucyata iti /",
  "SA16hvsatssu:5694": "cittasya prādhānyāccittamātramuktam /",
  "SA16hvsatssu:5695": "laukikāḥ sarve bhūyasā cittameva vijānanti /",
  "SA16hvsatssu:5696": "na caitasikān /",
  "SA16hvsatssu:5697": "ato bhagavānekadeśamāha /",
  "SA16hvsatssu:5698": "sūtre bhagavān na pariniṣṭhitaṃ vakti idamasyādhivacanamiti /",
  "SA16hvsatssu:5699": "yathāha sūtram- ekaṃ dharmaṃ prajahītha ahamājānāmi anāgāmimārgaṃ pratilabhadhve yadidaṃ kāmacchandam /",
  "SA16hvsatssu:5700": "iti /",
  "SA16hvsatssu:5701": "vastutastu naikadeśaprahāṇena tadbhavati /",
  "SA16hvsatssu:5702": "tathedamapi /",
  "SA16hvsatssu:5703": "anena kallacittādyapi pratyuktam /",
  "SA16hvsatssu:5704": "yaduktaṃ bāhyamādhyātmikamiti dharmo dvidhā bhavatīti /",
  "SA16hvsatssu:5705": "tadapyayuktam /",
  "SA16hvsatssu:5706": "yaduktaṃ bāhyaṃ nāmarūpamiti sa eva caitasika[dharma] ityucyate /",
  "SA16hvsatssu:5707": "bāhyāyatanasaṅgṛhītatvādvāhyamityākhyā /",
  "SA16hvsatssu:5708": "tatra bhagavān trīṇī vastūnyāha /",
  "SA16hvsatssu:5709": "ya ādhyātmiko 'sti vijñānakāyaḥ /",
  "SA16hvsatssu:5710": "tadevendriyeṇa saha vijñānamityucyate /",
  "SA16hvsatssu:5711": "yat bāhyaṃ sa eva viṣaya ityucyate /",
  "SA16hvsatssu:5712": "yaduktaṃ vijñānakāyamātramastīti /",
  "SA16hvsatssu:5713": "tadapyayuktam /",
  "SA16hvsatssu:5714": "tasmin sūtra uktaṃ bāhyalakṣaṇaṃ caitasikameva /",
  "SA16hvsatssu:5715": "yaduktaṃ trayāṇāṃ [SSS_160] sannipātaḥ sparśa iti /",
  "SA16hvsatssu:5716": "ayuktamidamapi /",
  "SA16hvsatssu:5717": "sparśo hi vedanādīnāṃ caitasikānāṃ hetūkriyate /",
  "SA16hvsatssu:5718": "ataḥ sparśa ucyate //",
  "SA16hvsatssu:5719": "na caitasikanāstitāvargo dviṣaṣṭitamaḥ /",
  "SA16hvsatssu:5720": "63 na caitasikasattāvargaḥ",
  "SA16hvsatssu:5721": "atra brūmaḥ /",
  "SA16hvsatssu:5722": "yadavādīḥ samprayogātsanti caitasikā iti /",
  "SA16hvsatssu:5723": "tadayuktam /",
  "SA16hvsatssu:5724": "kasmāt /",
  "SA16hvsatssu:5725": "sarveṣāṃ dharmāṇāmekacaratvaṃ paścātsavistaraṃ vakṣyate /",
  "SA16hvsatssu:5726": "ataḥ samprayogo nāsti /",
  "SA16hvsatssu:5727": "anena cittamidamekacaramityādyapi pratyuktam /",
  "SA16hvsatssu:5728": "na tatra sadharmatā pratiṣidhyate /",
  "SA16hvsatssu:5729": "caitasikā eva pratiṣidhyante /",
  "SA16hvsatssu:5730": "yadavocaḥ saṅgṛhītabhedātsanti caitasikā iti /",
  "SA16hvsatssu:5731": "tat sūtrakartā svīyāṃ saṃjñā vyavasthāpayāmāsa /",
  "SA16hvsatssu:5732": "na bhagavataḥ sūtre lakṣaṇasaṅgraha ucyate /",
  "SA16hvsatssu:5733": "ato na santi /",
  "SA16hvsatssu:5734": "yadabravīḥ āśrayāśrāyibhāva iti /",
  "SA16hvsatssu:5735": "yathā bhavato manovijñānaṃ cittamāśrayate /",
  "SA16hvsatssu:5736": "āśrayatvānna caitasikamityucyate /",
  "SA16hvsatssu:5737": "evaṃ cittaṃ cittamāśrayata iti na nāmāntaraṃ labhate /",
  "SA16hvsatssu:5738": "yaduktam- pañcaskandhā na syuriti /",
  "SA16hvsatssu:5739": "tadayuktam /",
  "SA16hvsatssu:5740": "mama [mate] cittaviśeṣā eva vedanāsaṃjñādaya ityucyante /",
  "SA16hvsatssu:5741": "[yathā] bhavataścaitasikāḥ pṛthak trayaḥ skandhā bhavanti /",
  "SA16hvsatssu:5742": "yadavādīḥ utpattirbhidyata iti /",
  "SA16hvsatssu:5743": "tadayuktam /",
  "SA16hvsatssu:5744": "yadi cittaṃ caitasikāśca sahotpadyante /",
  "SA16hvsatssu:5745": "kasmāducyate dvābhyāṃ cittamutpadyate tribhiścaittā iti /",
  "SA16hvsatssu:5746": "yaścittamātraṃ bravīti /",
  "SA16hvsatssu:5747": "tasyāyameva nyāyaḥ /",
  "SA16hvsatssu:5748": "kasmāt /",
  "SA16hvsatssu:5749": "sa hi bravīti- pūrvaṃ vijñānasya kālaḥ paścātsaṃjñādīnām iti /",
  "SA16hvsatssu:5750": "yaduktaṃ samprayogālambanādhvabhijñānaṃ bhidyata iti /",
  "SA16hvsatssu:5751": "tat pūrvameva dūṣitam /",
  "SA16hvsatssu:5752": "samprayogasyābhāvāt /",
  "SA16hvsatssu:5753": "yadabravīḥ- jñānapratiśaraṇaṃ na [SSS_161] vijñānapratiśaraṇamiti /",
  "SA16hvsatssu:5754": "cittameva dvidhā vadāmi ekaṃ jñānamaparaṃ vijñānamiti /",
  "SA16hvsatssu:5755": "ato jñānapratiśaraṇaṃ citta[māśrayaṇīyaṃ] na vijñānapratiśaraṇam /",
  "SA16hvsatssu:5756": "yadāha bhavān- bhagavān svayamāha ye cittaniśritāste caitasikā iti /",
  "SA16hvsatssu:5757": "cittotpanno dharmaścaitasika ityucyate /",
  "SA16hvsatssu:5758": "cittaṃ cittādutpannamiti caitasikamityākhyāyate /",
  "SA16hvsatssu:5759": "bhavānāha- bhagavānnāvocanna santi caitasikā iti /",
  "SA16hvsatssu:5760": "kintu vadāmi cittaviśeṣā eva caitasikā iti /",
  "SA16hvsatssu:5761": "yasya yuktirasti [tasya] anuktāpyuktā bhavati /",
  "SA16hvsatssu:5762": "evaṃ [yasya] yuktirnāsti /",
  "SA16hvsatssu:5763": "[tasya] uktāpi anukteva /",
  "SA16hvsatssu:5764": "na tena heturvaktavyaḥ /",
  "SA16hvsatssu:5765": "vakṣyāmaśca cittacaitāsikāḥ saṃjñārthā iti /",
  "SA16hvsatssu:5766": "sañcinotīti cittam /",
  "SA16hvsatssu:5767": "vedanādayo 'pi sañcayanasabhāgatvāt cittameva /",
  "SA16hvsatssu:5768": "cittañca caitasikaiḥ saha cittādutpadyata iti caitasikamityucyate /",
  "SA16hvsatssu:5769": "caitasikamātramastīti yo vadati sa vadet caitasikadharmā arthākhyā iti /",
  "SA16hvsatssu:5770": "na vaktavyamidaṃ vastutaḥ /",
  "SA16hvsatssu:5771": "ato 'hetuḥ /",
  "SA16hvsatssu:5772": "yaduktaṃ bhavatā kāritrabhedāditi /",
  "SA16hvsatssu:5773": "citte vitarka udabhūditi ca /",
  "SA16hvsatssu:5774": "tadanena pratyuktam /",
  "SA16hvsatssu:5775": "kasmāt /",
  "SA16hvsatssu:5776": "mama cittaviśeṣatvādeva kāritraṃ bhidyate /",
  "SA16hvsatssu:5777": "citta utpannaṃ cittameva citte vitarka udabhūdityucyate /",
  "SA16hvsatssu:5778": "yadavādīḥ saṃkleśo vyavadānañca nirhetukaṃ syāditi /",
  "SA16hvsatssu:5779": "tadapyayuktam /",
  "SA16hvsatssu:5780": "asatyapi caitasike 'sti saṃkleśavyavadānam /",
  "SA16hvsatssu:5781": "ananyalakṣaṇatvācca na santi caitasikāḥ /",
  "SA16hvsatssu:5782": "kasmāt /",
  "SA16hvsatssu:5783": "bhavataścittasamprayuktatvāt caitasikā bhavanti /",
  "SA16hvsatssu:5784": "samprayogaśca nāstīti paścādvakṣyate /",
  "SA16hvsatssu:5785": "ato na santi cittādanye caitasikāḥ /",
  "SA16hvsatssu:5786": "na caitasikasattāvargastriṣaṣṭhitamaḥ /",
  "SA16hvsatssu:5787": "64 caitasikanāstitāpradarśanavargaḥ",
  "SA16hvsatssu:5788": "yadavocaḥ- lakṣaṇabhedāt santi caitasikā iti /",
  "SA16hvsatssu:5789": "tadayuktam /",
  "SA16hvsatssu:5790": "kasmāt /",
  "SA16hvsatssu:5791": "vijñānasya buddhervā [anyeṣāṃ] sarveṣāṃ lakṣaṇādiṣu nāsti viśeṣaḥ /",
  "SA16hvsatssu:5792": "yaccittaṃ rūpaṃ vijānāti saiva buddhirityucyate,",
  "SA16hvsatssu:5793": "saṃjñā ityādyapi /",
  "SA16hvsatssu:5794": "yathā laukikā vadanti yadbhavān vijānātīmaṃ puruṣamiti tat jñānameva vedanā saṃjñā iti jñeyam /",
  "SA16hvsatssu:5795": "yadyeṣāṃ dharmāṇāṃ pratiniyataṃ vailakṣaṇyamasti /",
  "SA16hvsatssu:5796": "[SSS_162] [tad] abhidhātavyaṃ syāt /",
  "SA16hvsatssu:5797": "vastutastu nabhihitamityato nāsti vailakṣaṇyam /",
  "SA16hvsatssu:5798": "yaduktaṃ prajñā vimucyata iti /",
  "SA16hvsatssu:5799": "tadapyayuktam /",
  "SA16hvsatssu:5800": "hetvabhāvāt /",
  "SA16hvsatssu:5801": "cittavaśāt saṃkleśo 'vidyā cāsti /",
  "SA16hvsatssu:5802": "asmin cittaskandhe saṃkleśo 'vidyā ca sarvathā saṃprayuktā /",
  "SA16hvsatssu:5803": "yaduta avidyāmalinā prajñā saṃkleśamalinaṃ cittamiti /",
  "SA16hvsatssu:5804": "tannirhetukam /",
  "SA16hvsatssu:5805": "evamavidyāvisaṃyogātprajñā vimucyate /",
  "SA16hvsatssu:5806": "saṃkleśavisaṃyogāccittaṃ vimucyate ityapi nirhetukam /",
  "SA16hvsatssu:5807": "api cedaṃ sūtraṃ neyārthakam /",
  "SA16hvsatssu:5808": "yathoktaṃ sūtre- trividhāstravebhyaścittaṃ vimucyata iti /",
  "SA16hvsatssu:5809": "ato jñāyate avidyāto 'pi cittameva vimucyata iti /",
  "SA16hvsatssu:5810": "yaducyate saṃkleśebhyaścittavimuktirvihānam /",
  "SA16hvsatssu:5811": "avidyātaḥ prajñāvimuktiḥ prahāṇamiti /",
  "SA16hvsatssu:5812": "yadi ca saṃkleśebhyaścittaṃ vimucyate avidyātaḥ prajñā vimucyata iti /",
  "SA16hvsatssu:5813": "vyāpādibhyaḥ kiṃ vimucyata iti prativaktavyam /",
  "SA16hvsatssu:5814": "ataścittaṃ vinā na kiñcidvimucyata iti jñātavyam /",
  "SA16hvsatssu:5815": "ataścittamātramasti /",
  "SA16hvsatssu:5816": "yadāha bhavān cittasya prādhānyāccittamātramuktamiti /",
  "SA16hvsatssu:5817": "cittasya kaḥ pradhānabhāvo yannāsti prajñādīnām /",
  "SA16hvsatssu:5818": "yaduktaṃ laukikā bhūyasā cittameva vijānanti /",
  "SA16hvsatssu:5819": "ataścittamātramuktamiti /",
  "SA16hvsatssu:5820": "laukikā bhūyasā sukhaṃ duḥkhamapi vijānantīti vedanādayo '[pi] vaktavyāḥ /",
  "SA16hvsatssu:5821": "yadavādīḥ- anyārthavacanaṃ sūtramiti /",
  "SA16hvsatssu:5822": "kasmāccaitasikānanuktvā cittamātraṃ vakti /",
  "SA16hvsatssu:5823": "yadavādīḥ- ekadharmaṃ prajahītha [ityādi] /",
  "SA16hvsatssu:5824": "vacanasyāsya kāraṇamasti /",
  "SA16hvsatssu:5825": "bhagavān sattvānāṃ kleśatāratamyavaśātsadā viṣādākrāntacittaḥ san vadati ayameko dharma iti /",
  "SA16hvsatssu:5826": "asya prahāṇādanye 'pi svayaṃ prahīyante /",
  "SA16hvsatssu:5827": "iti /",
  "SA16hvsatssu:5828": "ato 'hetuḥ /",
  "SA16hvsatssu:5829": "yadavocaḥ- yaduktaṃ nāmalakṣaṇaṃ tadeva caitasikamiti /",
  "SA16hvsatssu:5830": "tat bhavataḥ svasaṃjñānusmaraṇavikalpa[mātram] /",
  "SA16hvsatssu:5831": "nemamarthaṃ sūtraṃ pratipādayati /",
  "SA16hvsatssu:5832": "yadi svasaṃjñānusmaraṇavikalpaṃ karoṣi /",
  "SA16hvsatssu:5833": "kiṃ nāttha nāmalakṣaṇena cittasyālambanamuktamiti /",
  "SA16hvsatssu:5834": "[yasya tu] nyāyaḥ sambhavati /",
  "SA16hvsatssu:5835": "yaduktaṃ sparśo vedanādicaitasikānāṃ hetūkriyata iti /",
  "SA16hvsatssu:5836": "vacanamidaṃ bahudhā duṣṭam /",
  "SA16hvsatssu:5837": "dharmāṇāṃ sasamprayogatve 'pi sparśa eva vedanādīnāṃ hetuḥ na vedanādayaḥ sparśasya /",
  "SA16hvsatssu:5838": "itīdṛśā doṣāḥ santi /",
  "SA16hvsatssu:5839": "ato jñāyate cittamātramasti /",
  "SA16hvsatssu:5840": "na pṛthak caitasikā iti //",
  "SA16hvsatssu:5841": "caitasikanāstitāvargaścatuṣṣaṣṭitamaḥ /",
  "SA16hvsatssu:5842": "[SSS_163]",
  "SA16hvsatssu:5843": "65 samprayoganāstitāvargaḥ",
  "SA16hvsatssu:5844": "nāsti samprayogaḥ /",
  "SA16hvsatssu:5845": "kasmāt /",
  "SA16hvsatssu:5846": "caitasikadharmāṇāmabhāvāt kena cittaṃ samprayujyate /",
  "SA16hvsatssu:5847": "vedanādilakṣaṇānāṃ naikakālyaṃ śakyate /",
  "SA16hvsatssu:5848": "na ca kāryakāraṇayoryaugapadyamasti /",
  "SA16hvsatssu:5849": "vijñānaṃ saṃjñādīnāṃ hetuḥ /",
  "SA16hvsatssu:5850": "naiṣāṃ dharmāṇāmaikakālyaṃ yaugapadyaṃ vāsti /",
  "SA16hvsatssu:5851": "ato nāsti samprayogaḥ gambhīre pratītyasamutpāda[sūtre]bhagavānāha- asyotpādādidamutpadyata iti /",
  "SA16hvsatssu:5852": "yathā ca bījāṅkurakāṇḍanālapatrapuṣpādīni hetuphalābhyāṃ kramikāni dṛṣṭāni /",
  "SA16hvsatssu:5853": "ato bhavavijñādīnyapi kramikāṇyutpadyeran /",
  "SA16hvsatssu:5854": "yadbhavān manyate kāmādayaḥ kleśā rūpasya saha[bhū]hetavaḥ sahajāḥ syuriti /",
  "SA16hvsatssu:5855": "tadayuktam /",
  "SA16hvsatssu:5856": "na hi rūpaṃ pratyeti /",
  "SA16hvsatssu:5857": "anālambanatvāt /",
  "SA16hvsatssu:5858": "cittacaitasikānāmālambanamasti pratītiścāsti /",
  "SA16hvsatssu:5859": "ataste naikasmin kāle syuḥ sahabhuvaḥ /",
  "SA16hvsatssu:5860": "bahupratītyabhāvāt /",
  "SA16hvsatssu:5861": "ekakāyaścaikasattva ityākhyāyate /",
  "SA16hvsatssu:5862": "ekapratīteḥ /",
  "SA16hvsatssu:5863": "yadyekasmin kṣaṇe bahavaścaitasikāḥ syuḥ /",
  "SA16hvsatssu:5864": "tadā bahvyaḥ pratītayaḥ syuḥ /",
  "SA16hvsatssu:5865": "bahupratītisattvāt bahupuruṣātmakaḥ syāt /",
  "SA16hvsatssu:5866": "sa tu na sambhavati /",
  "SA16hvsatssu:5867": "ato naikasmin kṣaṇe vedanādayo bhavanti /",
  "SA16hvsatssu:5868": "kasmātpunaḥ ṣaḍvijñānāni naikakālamutpadyante /",
  "SA16hvsatssu:5869": "(pṛ) vijñānāni kramikamālambanamapekṣya bhavanti /",
  "SA16hvsatssu:5870": "ato naikakālikāni /",
  "SA16hvsatssu:5871": "(u) kasya pratibandhādekaṃ kramikamālambanaṃ na kramaśaḥ ṣaḍvijñānānyutpādayati /",
  "SA16hvsatssu:5872": "jñātavyaṃ pūrvaṃ hetuḥ paścātkāryamiti kramaśa utpādaheturiti /",
  "SA16hvsatssu:5873": "sūtre coktam- cakṣuṣā rūpaṃ dṛṣṭvā na nimittagrāhī bhavatīti /",
  "SA16hvsatssu:5874": "yannimittodgrahaṇaṃ tadeva saṃjñākarma /",
  "SA16hvsatssu:5875": "ato bhagavān vijñānakarmānūdya saṃjñākarma pratiṣedhati /",
  "SA16hvsatssu:5876": "ato jñātavyaṃ kasyacidvijñānamasti na saṃjñeti /",
  "SA16hvsatssu:5877": "yo nimittaṃ gṛhṇāti sa dṛṣṭvā gṛhṇāti na darśanakāle /",
  "SA16hvsatssu:5878": "ato jñāyate vijñānādīni kramikānīti /",
  "SA16hvsatssu:5879": "kiñcoktaṃ sūtre- cakṣuṣā rūpaṃ dṛṣṭvānuprahṛṣṭacetano bhavati iti /",
  "SA16hvsatssu:5880": "atrāpi pūrvaṃ vijñānakarmoktaṃ paścādvedanādīni /",
  "SA16hvsatssu:5881": "kiñcoktaṃ sūtre- dṛṣṭirdarśanamiti /",
  "SA16hvsatssu:5882": "ato jñāyate na sarvaṃ cittaṃ vedanādisamanvitamiti /",
  "SA16hvsatssu:5883": "pañcavijñānānāṃ lakṣaṇena cedaṃ spaṣṭaṃ bhavati /",
  "SA16hvsatssu:5884": "kasmāt /",
  "SA16hvsatssu:5885": "yaścakṣurvijñeye priyāpriyanimittaṃ sāmyanimittañca na gṛhṇāti /",
  "SA16hvsatssu:5886": "tasya [SSS_164] nāsti saṃjñā nāpi daurmanasyaṃ vā /",
  "SA16hvsatssu:5887": "vikalpābhāvāt /",
  "SA16hvsatssu:5888": "kecidāhuḥ tasyāpi kāmādayaḥ kleśā na santīti /",
  "SA16hvsatssu:5889": "ato jñāyate nāsti vitarka iti /",
  "SA16hvsatssu:5890": "paryeṣakānantarabhāvī vitarka ityucyate /",
  "SA16hvsatssu:5891": "tacca paścādvakṣyate /",
  "SA16hvsatssu:5892": "ato jñāyate pañcavijñānāmapi vitarko nāstīti /",
  "SA16hvsatssu:5893": "kiñca bhavataḥ pañca vijñānāni na vikalpakāni /",
  "SA16hvsatssu:5894": "tatra kathaṃ vitarkavicārābhyāṃ bhāvyam /",
  "SA16hvsatssu:5895": "cetanāvikalpaḥ pūrvarbhaudārikaḥ san pañcātsūkṣmo bhavatītyato vitarkavicāraustaḥ /",
  "SA16hvsatssu:5896": "yadi pañcavijñāneṣu vitarkavicārau staḥ /",
  "SA16hvsatssu:5897": "tadyathā vadasi mayi tava jñāpanāya prathamata evābhyūhādhīno vitarka utpadyata iti /",
  "SA16hvsatssu:5898": "tadā vitarkakālaḥ /",
  "SA16hvsatssu:5899": "asatyāṃ vijñāpanecchāyāṃ kathamasti vitarkaḥ /",
  "SA16hvsatssu:5900": "kecidāhuḥ- pañcavijñāneṣu saṃjñāsti vitarka iti /",
  "SA16hvsatssu:5901": "sa ca vitarkaḥ saṃjñāmupādāyotpadyate /",
  "SA16hvsatssu:5902": "kathañca saṃjñākāle vitarko bhavati /",
  "SA16hvsatssu:5903": "ato 'bhyupeyaṃ pañca vijñānāni asaṃjñāni avitarkāni avicārāṇīti /",
  "SA16hvsatssu:5904": "kasmāt /",
  "SA16hvsatssu:5905": "na hi pañcavijñāneṣu strī puruṣa iti vikalpo 'sti /",
  "SA16hvsatssu:5906": "nāpi vedanādivikalpaḥ /",
  "SA16hvsatssu:5907": "kena tatra vikalpyate /",
  "SA16hvsatssu:5908": "pañcavijñānānāṃ nirvikalpakatvāt tadanantaraṃ manovijñānamutpadyata iti yuṣmābhiruktam /",
  "SA16hvsatssu:5909": "yadi pañcavijñāneṣu [SSS_165] vikalpo 'sti /",
  "SA16hvsatssu:5910": "kimanantarotpadyamānena manovijñānena /",
  "SA16hvsatssu:5911": "vitarkavicārau ca naikasmin kṣaṇe syātām /",
  "SA16hvsatssu:5912": "audārakasūkṣmayorvirodhāt /",
  "SA16hvsatssu:5913": "ghaṇṭābhighātavat /",
  "SA16hvsatssu:5914": "ādyaśabdo vitarka [kalpaḥ] /",
  "SA16hvsatssu:5915": "antyaśabdo vicāra [kalpaḥ] /",
  "SA16hvsatssu:5916": "sa dārṣṭāntiko 'pyevam /",
  "SA16hvsatssu:5917": "yadi pañcavijñāneṣu vitarkavicārau staḥ /",
  "SA16hvsatssu:5918": "tayoḥ karma vaktavyam /",
  "SA16hvsatssu:5919": "na vaktuṃ vastutaḥ sambhavati /",
  "SA16hvsatssu:5920": "[ato] jñātavyaṃ cittacaitasikāḥ kramikā iti /",
  "SA16hvsatssu:5921": "avidyā prajñā ca viruddhe na yugapatsyātām /",
  "SA16hvsatssu:5922": "kathamekasmin kṣaṇe jñānamajñānañca bhavet /",
  "SA16hvsatssu:5923": "nahyekasmin citte saṃśayasya prasaṅgo 'sti /",
  "SA16hvsatssu:5924": "kasmāt /",
  "SA16hvsatssu:5925": "sthāṇurvā puruṣo veti naikasmin citte samudācarati /",
  "SA16hvsatssu:5926": "cittavyāpārasyedṛśasāmarthyābhāvāt /",
  "SA16hvsatssu:5927": "kaścidāha- caitasike smaraṇamatītādhvasañcaraṇam iti /",
  "SA16hvsatssu:5928": "pratyutpannālambanaṃ cittaṃ kathaṃ [tathā] bhaviṣyati /",
  "SA16hvsatssu:5929": "ayaṃ puruṣo mama jñāto māmupakṛtavāniti yat smaraṇam,",
  "SA16hvsatssu:5930": "smṛtvā ca prītijananam tata kathamekasmin citte syāt /",
  "SA16hvsatssu:5931": "icchānicchā ca kathamekasmin citte bhavet /",
  "SA16hvsatssu:5932": "yathoktaṃ sūtre- yo bhikṣava ātmadharmābhirataḥ,",
  "SA16hvsatssu:5933": "tasya dharmo vardhate /",
  "SA16hvsatssu:5934": "yo 'nabhirataḥ tasya dharmo hīyata iti /",
  "SA16hvsatssu:5935": "tat kathamekasmin citte bhaviṣyati /",
  "SA16hvsatssu:5936": "yadyekasmin citte caitasiko 'sti /",
  "SA16hvsatssu:5937": "tadā dharmo vyāmohaḥ syāt /",
  "SA16hvsatssu:5938": "kasmāt /",
  "SA16hvsatssu:5939": "ekasminneva hi citte 'sti jñānamajñānaṃ saṃśayo niścayaḥ śraddhāśraddhā vīryaṃ kausīdyamityevamādyā doṣāḥ /",
  "SA16hvsatssu:5940": "sarve ca caitasikā ekasmina citte pariniṣṭhitāḥ syuḥ /",
  "SA16hvsatssu:5941": "kasya pratibandhāt sukhaṃ dukhaṃ rāgo dveṣa ityādayo na bhavantyekasmin citte /",
  "SA16hvsatssu:5942": "yadyāha bhavān sukhaduḥkhādayo virodhānnaikasmin citte vartanta iti /",
  "SA16hvsatssu:5943": "jñānājñānādayo 'pi mitho virodhānnaikasmin citte varteran /",
  "SA16hvsatssu:5944": "ato nāsti samprayogaḥ /",
  "SA16hvsatssu:5945": "saptasambodhyaṅgasūtre ca bhagavatā caitasikadharmāṇāṃ kramikatvamuktam /",
  "SA16hvsatssu:5946": "\"yo bhikṣuścaturṣu smṛtyupasthāneṣu carati ca smṛtisambodhyaṅgaṃ bhāvayati /",
  "SA16hvsatssu:5947": "smṛtau cittaṃ dharmān pravicinoti /",
  "SA16hvsatssu:5948": "dharmāṇāṃ pravicayādviryamārabhate /",
  "SA16hvsatssu:5949": "vīryabalātkuśaladharmān sañcinoti /",
  "SA16hvsatssu:5950": "cittasya vimalā prītirbhavati /",
  "SA16hvsatssu:5951": "prītyā cittaṃ praśrabhyati /",
  "SA16hvsatssu:5952": "praśrabdhyā cittaṃ parigṛhṇāti /",
  "SA16hvsatssu:5953": "cittaparigrahātsamādadhāti /",
  "SA16hvsatssu:5954": "samāhitatvāt rāgadaurmanasyābhyāmupekṣate /",
  "SA16hvsatssu:5955": "upekṣāyāṃ prajānāti\" iti caitasikāḥ kramikā bhavanti /",
  "SA16hvsatssu:5956": "aṣṭāṅgikamārgasūtre 'pi krama uktaḥ /",
  "SA16hvsatssu:5957": "yaḥ samyak dṛṣṭiṃ [SSS_166] labhate /",
  "SA16hvsatssu:5958": "sa samyak dṛṣṭyā samyak saṅkalpamutpādayati /",
  "SA16hvsatssu:5959": "yāvatsamyak samādhim /",
  "SA16hvsatssu:5960": "anukramasūtre ca bhagavānāhānandam /",
  "SA16hvsatssu:5961": "śīladharaḥ puruṣo na kaukṛtyabhāvāya cittaṃ praṇidadhāti /",
  "SA16hvsatssu:5962": "śīladharasya puruṣasya cittadharmaḥ kaukṛtyaviratiḥ /",
  "SA16hvsatssu:5963": "kaukṛtyavihīno na tuṣṭilābhāya cittaṃ praṇidadhīta /",
  "SA16hvsatssu:5964": "kaukṛtyavihīnasya cittasya dharmastuṣṭiḥ syāt /",
  "SA16hvsatssu:5965": "tuṣṭasya cittaṃ prīṇāti /",
  "SA16hvsatssu:5966": "prītamanasaḥ kāyaḥ praśrabhyati /",
  "SA16hvsatssu:5967": "kāyapraśrabdhau sukhaṃ vedayate /",
  "SA16hvsatssu:5968": "sukhavedanāyāṃ cittaṃ samādadhāti /",
  "SA16hvsatssu:5969": "cittasamādhāne tattvaṃ prajānāti /",
  "SA16hvsatssu:5970": "tattvavinnirvidyate /",
  "SA16hvsatssu:5971": "nirviṇṇo vimucyate /",
  "SA16hvsatssu:5972": "iti /",
  "SA16hvsatssu:5973": "ato jñāyate caitasikāḥ kramikā iti /",
  "SA16hvsatssu:5974": "aṣṭamahāpuruṣavitarke 'pi krama uktaḥ /",
  "SA16hvsatssu:5975": "yo bhikṣuralpeccho viharati sa santuṣṭo bhavati /",
  "SA16hvsatssu:5976": "santuṣṭaḥ pravivikto bhavati /",
  "SA16hvsatssu:5977": "pravivikto vīryamārabhate /",
  "SA16hvsatssu:5978": "vīryamārabhamāṇaḥ samyaksmṛto bhavati /",
  "SA16hvsatssu:5979": "samyaksmṛtaḥ samāhito bhavati /",
  "SA16hvsatssu:5980": "samāhitaḥ prajñāvān niṣprapañco bhavati /",
  "SA16hvsatssu:5981": "iti /",
  "SA16hvsatssu:5982": "saptaviśuddhāvapi krama uktaḥ /",
  "SA16hvsatssu:5983": "śīlaviśuddhiryāvadeva cittaviśuddhyarthā /",
  "SA16hvsatssu:5984": "cittaviśuddhiryāvadeva dṛṣṭiviśuddhyarthā /",
  "SA16hvsatssu:5985": "dṛṣṭiviśuddhiryāvadeva kāṃkṣāvitaraṇaviśuddhyarthā /",
  "SA16hvsatssu:5986": "kāṃkṣāvitaraṇaviśuddhiryāvadeva mārgāmārgajñānadarśanaviśuddhyarthā /",
  "SA16hvsatssu:5987": "mārgāmārgajñānadarśanaviśuddhiryāvadeva pratipadājñānadarśanaviśuddhayarthā /",
  "SA16hvsatssu:5988": "pratipadājñānadarśanaviśuddhiryāvadeva pratipadāprahāṇajñānadarśanaviśuddhayarthā iti /",
  "SA16hvsatssu:5989": "nidānasūtre 'pi krama uktaḥ /",
  "SA16hvsatssu:5990": "cakṣuḥ pratītya rūpañca mohabhāgīyāvilā smṛtirbhavati /",
  "SA16hvsatssu:5991": "tatra moho 'vidyaiva /",
  "SA16hvsatssu:5992": "mūḍhasya yā prārthanā sā tṛṣṇā /",
  "SA16hvsatssu:5993": "tṛṣṇārtasya yadabhisaṃskaraṇaṃ tatkarma /",
  "SA16hvsatssu:5994": "ityevamādi /",
  "SA16hvsatssu:5995": "mahānidānasūtre 'pi krama ucyate /",
  "SA16hvsatssu:5996": "tṛṣṇāśiraskā nava dharmā [uktāḥ] /",
  "SA16hvsatssu:5997": "tṛṣṇāṃ pratītya paryeṣaṇā /",
  "SA16hvsatssu:5998": "paryeṣaṇāṃ pratītya lābhaḥ /",
  "SA16hvsatssu:5999": "lābhaṃ pratītya viniścayaḥ /",
  "SA16hvsatssu:6000": "viniścayaṃ pratītya chandarāgaḥ /",
  "SA16hvsatssu:6001": "chandarāgaṃ pratītya adhyavasānam /",
  "SA16hvsatssu:6002": "adhyavasānaṃ pratītya parigrahaḥ /",
  "SA16hvsatssu:6003": "parigrahaṃ pratītya mātsaryam /",
  "SA16hvsatssu:6004": "mātsaryaṃ pratītya ārakṣā /",
  "SA16hvsatssu:6005": "ārakṣāṃ pratītya daṇḍādānaśasrādānakalahavigrahavivādāḥ sarve duḥkhopāyāsādayaḥ sambhavanti /",
  "SA16hvsatssu:6006": "iti /",
  "SA16hvsatssu:6007": "srota āpannadharme 'pi krama uktaḥ /",
  "SA16hvsatssu:6008": "satpuruṣaṃ [SSS_167] sevamānaḥ saddharmaṃ śṛṇoti /",
  "SA16hvsatssu:6009": "saddharmaṃ śṛṇvan samyaksmṛtimutpādayati /",
  "SA16hvsatssu:6010": "samyaksmṛtipratyayāṃ mārgapratipattimabhyasyati /",
  "SA16hvsatssu:6011": "iti /",
  "SA16hvsatssu:6012": "uktañca sūtre- cakṣuḥ pratītya rūpañca cakṣurvijñānamutpadyate /",
  "SA16hvsatssu:6013": "trayāṇāṃ sannipātaḥ sparśa iti /",
  "SA16hvsatssu:6014": "cittacaittā ekakālikā iti vadatastrayāṇāṃ sannipāto nāsti /",
  "SA16hvsatssu:6015": "ekaikaśa utpadyanta iti vadatastu asti trayāṇāṃ sannipātaḥ /",
  "SA16hvsatssu:6016": "ityādikāraṇai rnāsti samprayogaḥ /",
  "SA16hvsatssu:6017": "samprayoganāstitāvargaḥ pañcaṣaṣṭitamaḥ /",
  "SA16hvsatssu:6018": "66 samprayogāstitāvargaḥ",
  "SA16hvsatssu:6019": "(pṛ) asti samprayogaḥ /",
  "SA16hvsatssu:6020": "kasmāt yaḥ paśyati sa vedayata ayamātmeti /",
  "SA16hvsatssu:6021": "vijñānacittaṃ tamāśrayate /",
  "SA16hvsatssu:6022": "tena samprayuktatvāt /",
  "SA16hvsatssu:6023": "tathā saṃjñāskandhādayo 'pi /",
  "SA16hvsatssu:6024": "yadi nāsti samprayogaḥ kimadhīno 'yaṃ syāt /",
  "SA16hvsatssu:6025": "puruṣasūtra uktam- cakṣuḥ pratītya rūpañca cakṣurvijñānamutpadyate /",
  "SA16hvsatssu:6026": "trayāṇāṃ sannipātaḥ sparśaḥ /",
  "SA16hvsatssu:6027": "tatsahajā vedanāsaṃjñāsaṃskārādaya iti /",
  "SA16hvsatssu:6028": "asmin mate vividhaṃ nāmāsti yaduta sattvo devo manuṣyaḥ strī puruṣo mahānalpa iti /",
  "SA16hvsatssu:6029": "evamādīni nāmāni sarvāṇi skandhān pratītya bhavanti /",
  "SA16hvsatssu:6030": "yadi cittacaitasikāḥ kramikāḥ tadā skandhadvayaṃ pratītya puruṣo bhavet na skandhapañcakam /",
  "SA16hvsatssu:6031": "kasmāt /",
  "SA16hvsatssu:6032": "nātītānāgataskandhān prati puruṣaḥ sambhavati /",
  "SA16hvsatssu:6033": "bhavānāha- pratyutpanne na santi pañcaskandhāḥ iti /",
  "SA16hvsatssu:6034": "kathamucyeta pañcaskandhān pratītya devamanuṣyādayo bhavantīti /",
  "SA16hvsatssu:6035": "ucyate tu sarvaskandhān pratītya na skandhadvayamātram /",
  "SA16hvsatssu:6036": "ataḥ pañcaskandhān pratītya sattva ityākhyā /",
  "SA16hvsatssu:6037": "asti ca sūtre samprayogo yadutendriyajñānasamprayuktā śraddhā iti /",
  "SA16hvsatssu:6038": "api coktaṃ sūtre- sparśo vedanāsaṃjñāvitarkaiḥ sahaja iti /",
  "SA16hvsatssu:6039": "api coktaṃ- pañcāṅgikaṃ prathamadhyānamiti /",
  "SA16hvsatssu:6040": "āha ca- vedanādayo vijñānasthitaya iti /",
  "SA16hvsatssu:6041": "yadi vijñānasamprayuktam /",
  "SA16hvsatssu:6042": "[SSS_168] kathaṃ vijñānasthitiṣu vedanādiṣu sthitamidaṃ niśrayate tiṣṭhatīti /",
  "SA16hvsatssu:6043": "kasmāt /",
  "SA16hvsatssu:6044": "nahyucyate vijñānameva vijñānasthitiriti /",
  "SA16hvsatssu:6045": "kiñcoktaṃ sūtre- caitasikadharmāścittajāścittaniśritā iti /",
  "SA16hvsatssu:6046": "āha ca- sattvānāṃ cittaṃ dīrgharātraṃ rāgadveṣādisaṃkliṣṭamiti /",
  "SA16hvsatssu:6047": "yadi samprayogo nāsti /",
  "SA16hvsatssu:6048": "kiṃ saṃkleśayati cittam /",
  "SA16hvsatssu:6049": "caitasikāśca prakṛtito dandhā anyonyāśrayamavalambante naḍakalāpavat /",
  "SA16hvsatssu:6050": "api coktaṃ sūtre- yasmin samaye cittamuddhataṃ bhavati /",
  "SA16hvsatssu:6051": "akālastrayāṇāṃ bodhyaṅgānām yaduta dharmapravicayabodhyaṅgasya vīryabodhyaṅgasya prītibodhyaṅgasya /",
  "SA16hvsatssu:6052": "[tatkasya hetoḥ /",
  "SA16hvsatssu:6053": "] uddhataṃ cittaṃ durupaśamaṃ bhavati /",
  "SA16hvsatssu:6054": "[yasmin samaye cittamuddhataṃ bhavati] kālastrayāṇāṃ bodhyaṅgānāṃ bhāvanāyai yaduta praśrabdhisambodhyaṅgasya samādhisambodhyaṅgasya upekṣāsambodhyaṅgasya /",
  "SA16hvsatssu:6055": "[tatkasya hetoḥ uddhataṃ cittamebhirdharmaiḥ] sūpaśamaṃ bhavati /",
  "SA16hvsatssu:6056": "yasmin samaye cittaṃ līnaṃ bhavati /",
  "SA16hvsatssu:6057": "akāla[stasmin samaye] trayāṇāṃ sambodhyaṅgānāṃ yaduta praśrabdhisambodhyaṅgasya samādhisambodhyaṅgasya upekṣāsambodhyaṅgasya /",
  "SA16hvsatssu:6058": "[tatkasya hetoḥ /",
  "SA16hvsatssu:6059": "līnaṃ cittaṃ tadebhirdharmai]rdussamutthāpyaṃ bhavati /",
  "SA16hvsatssu:6060": "[yasmin samaye cittaṃ līnaṃ bhavati /",
  "SA16hvsatssu:6061": "] kāla[stasmin samaye] trayāṇāṃ sambodhyaṅgānāṃ yaduta dharmapravicayasambodhyaṅgasya vīryasaṃmbodhyaṅgasya prītisambodhyaṅgasya /",
  "SA16hvsatssu:6062": "[tatkasya hetoḥ /",
  "SA16hvsatssu:6063": "līnaṃ cittaṃ tadebhirdharmaiḥ] susamuddhāpyaṃ bhavati /",
  "SA16hvsatssu:6064": "iti /",
  "SA16hvsatssu:6065": "ābhidharmikā āhuḥ- ekakālaṃ bhāvanānuyogamanuyuktasya bodhi[pakṣikā] dharmā na viyujyanta iti /",
  "SA16hvsatssu:6066": "ato jñāyate 'sti samprayoga iti //",
  "SA16hvsatssu:6067": "samprayogāstitāvargaḥ ṣaṭṣaṣṭhitamaḥ /",
  "SA16hvsatssu:6068": "67 nāstisamprayogavargaḥ",
  "SA16hvsatssu:6069": "yaduktaṃ bhavatā- yaḥ paśyati sa vedayate sa ātmeti /",
  "SA16hvsatssu:6070": "tadayuktam /",
  "SA16hvsatssu:6071": "pṛthagjanā mūḍhā mṛṣādṛṣṭimimāmutpādayanti /",
  "SA16hvsatssu:6072": "na vibhajanti vedaneyamidaṃ vijñānaṃ niśrayata iti /",
  "SA16hvsatssu:6073": "yadi te vibhajanti praveśayeyurapi śūnyatām /",
  "SA16hvsatssu:6074": "te cittasantatiṃ dṛṣṭvā avibhajanto vyavahāramātrāsaṅgāttathā [SSS_169] vadanti /",
  "SA16hvsatssu:6075": "mūḍhānāṃ vyavahāro na śraddheyaḥ /",
  "SA16hvsatssu:6076": "yadavocaḥ- sarvān skandhān pratītya puruṣo bhavatīti /",
  "SA16hvsatssu:6077": "tatra pañcaskandhānāṃ santatiṃ pratītya puruṣa ityataḥ sarveṣāṃ skandhānāṃ vacanam /",
  "SA16hvsatssu:6078": "yathā loke vadanti- sukhī duḥkhī aduḥkhāsukhīti /",
  "SA16hvsatssu:6079": "naikasmin kāle sambhavanti tisro vedanāḥ /",
  "SA16hvsatssu:6080": "tathā skandhā api /",
  "SA16hvsatssu:6081": "yabdravīṣi- indriyajñānasamprayuktā śraddhā iti /",
  "SA16hvsatssu:6082": "sūtre coktam- anyaiḥ samprayuktamiti /",
  "SA16hvsatssu:6083": "yathocyate- dvau bhikṣāvekatra samprayuktau /",
  "SA16hvsatssu:6084": "iti /",
  "SA16hvsatssu:6085": "āhuśca dveṣasamprayuktaṃ duḥkham /",
  "SA16hvsatssu:6086": "snehaviyuktaṃ duḥkhamiti /",
  "SA16hvsatssu:6087": "bhavatāṃ [mate] rūpaṃ viprayuktamapi saṃvṛttyā samprayuktamityucyate /",
  "SA16hvsatssu:6088": "jñānaśraddhe apyevam /",
  "SA16hvsatssu:6089": "śraddhā yā anityatādi śraddadhate /",
  "SA16hvsatssu:6090": "jñānañca yathāpratīti jñānam /",
  "SA16hvsatssu:6091": "ubhayamekaṃ sādhayatīti samprayuktamityucyate /",
  "SA16hvsatssu:6092": "yadbhavānāha- sparśādvedanādayaḥ sahajā iti /",
  "SA16hvsatssu:6093": "tadayuktam /",
  "SA16hvsatssu:6094": "loke hi kiñcidvastu alpaviruddhamapi sahacaramityucyate /",
  "SA16hvsatssu:6095": "yathā vadanti śiṣyeṇa saha caratīti /",
  "SA16hvsatssu:6096": "yathā ca vadanti rājā mānthātā smṛtimātreṇa svargamāruroheti /",
  "SA16hvsatssu:6097": "tannaiva yujyate /",
  "SA16hvsatssu:6098": "pṛthagjanānāṃ vijñānasyālambanakriyāyāṃ catvāro dharmāḥ kramikā bhavanti- vijñānānantarajā saṃjñā,",
  "SA16hvsatssu:6099": "saṃjñānantarajā vedanā,",
  "SA16hvsatssu:6100": "vedanānantarajā cetanā,",
  "SA16hvsatssu:6101": "cetanā[nantarajāḥ] saumanasyadaurmanasyādayaḥ /",
  "SA16hvsatssu:6102": "tata utpadyante rāgadveṣamohāḥ /",
  "SA16hvsatssu:6103": "ata ucyate sahaivotpadyanta iti /",
  "SA16hvsatssu:6104": "yaduktaṃ bhavatā- pañcāṅgikaṃ prathamaṃ dhyānamiti /",
  "SA16hvsatssu:6105": "asyāṃ dhyānabhūmau santi tāni pañcāṅgāni /",
  "SA16hvsatssu:6106": "natvaikakālikāni /",
  "SA16hvsatssu:6107": "yathā kāmadhātau tisro vedanāḥ /",
  "SA16hvsatssu:6108": "kasmāt /",
  "SA16hvsatssu:6109": "pūrvokta dharmāṇāmeva paścādbhūmiḥ kathyate /",
  "SA16hvsatssu:6110": "vitarkavicārau ca na saṃprayuktāviti pūrvameva pratyuktam /",
  "SA16hvsatssu:6111": "yadavocaḥ- vijñānasthitaya iti /",
  "SA16hvsatssu:6112": "tatsūtra uktā vijñānasya pratyaya[rūpā] sthitiḥ na niśrayarūpā /",
  "SA16hvsatssu:6113": "kenedaṃ jñāyate /",
  "SA16hvsatssu:6114": "tasminneva hi sūtra uktam- vijñānaṃ rūpaṃ pratītya snehapramodābhyāṃ tiṣṭhati /",
  "SA16hvsatssu:6115": "iti /",
  "SA16hvsatssu:6116": "yadyupyuktaṃ bhavatā- yadi vijñānaṃ vijñānaṃ pratītya tiṣṭhati /",
  "SA16hvsatssu:6117": "tadā pañca vijñānāni sthitayaḥ syuriti /",
  "SA16hvsatssu:6118": "tadayuktam /",
  "SA16hvsatssu:6119": "kasmāt /",
  "SA16hvsatssu:6120": "vijñaptikāle kiñcidvijānāti /",
  "SA16hvsatssu:6121": "vijñātasya citte vedanādaya utpadyante /",
  "SA16hvsatssu:6122": "tatra tṛṣṇodbhavati udbhūtatṛṣṇāpratyayaṃ vijñānaṃ vijñānasthiti rityucyate /",
  "SA16hvsatssu:6123": "ato nocyate vijñānameva vijñānasthitiriti /",
  "SA16hvsatssu:6124": "saptavijñānasthitisūtramidaṃ [SSS_170] cintyam /",
  "SA16hvsatssu:6125": "māstu yathārutagrahaṇamiti /",
  "SA16hvsatssu:6126": "śraddhayoghaṃ tarati iti yathā vadanti /",
  "SA16hvsatssu:6127": "tadaparinivaṣṭhitaṃ canam /",
  "SA16hvsatssu:6128": "vastutastu prajñayoghaṃ tarati /",
  "SA16hvsatssu:6129": "idamapi tathā syāt /",
  "SA16hvsatssu:6130": "yaduktaṃ bhavatā- caittāścittāniśritā iti /",
  "SA16hvsatssu:6131": "tadayuktma /",
  "SA16hvsatssu:6132": "pūrvaṃ hi cittaṃ vijānāti /",
  "SA16hvsatssu:6133": "atha saṃjñādayo bhavanti /",
  "SA16hvsatssu:6134": "uktaṃ hi sūtre- vedanādayaścittaniśritā iti /",
  "SA16hvsatssu:6135": "na kuḍyā śritacitravadime caitasikāścittaniśritā ityucyante /",
  "SA16hvsatssu:6136": "yadavocaḥ- caitasikā anyonyaniśritā naḍakalāpavaditi /",
  "SA16hvsatssu:6137": "tadanyasūtraviruddham //",
  "SA16hvsatssu:6138": "yadi samaṃ prayogaḥ,",
  "SA16hvsatssu:6139": "kasmāt caitasikāścittaniśritāḥ /",
  "SA16hvsatssu:6140": "na tu cittaṃ caitasikaniśritam /",
  "SA16hvsatssu:6141": "yadi bravīṣi cittaṃ pūrvamutpadyate tanmahimnā caitasikānāmāśraya iti /",
  "SA16hvsatssu:6142": "tadā sidhyedasmadarthaḥ /",
  "SA16hvsatssu:6143": "nahi citta utpadyamāne caitasikadharmāḥ santi /",
  "SA16hvsatssu:6144": "yadbravīṣi cittaṃ kleśasaṃkliṣṭamityato jñāyate 'smi samprayoga iti /",
  "SA16hvsatssu:6145": "neyaṃ mārganītiḥ /",
  "SA16hvsatssu:6146": "yadi cittaṃ prāk pariśuddhaṃ rāgādibhirāgantukairdūṣitam /",
  "SA16hvsatssu:6147": "tadā sa eva pariśuddhadharmā dūṣyo bhavatīti dharmalakṣaṇaṃ bādhyeta /",
  "SA16hvsatssu:6148": "yathā ca pūrvamuktam- cittaṃ prakṛtipariśuddhamāgantukamalairapakliṣṭamiti /",
  "SA16hvsatssu:6149": "tadidaṃ prativaktavyam /",
  "SA16hvsatssu:6150": "yadi cittaṃ prakṛtipariśuddham /",
  "SA16hvsatssu:6151": "rāgādibhiḥ kiṃ kriyate /",
  "SA16hvsatssu:6152": "yathoktam- citta- saṃkleśāt sattvāḥ sakliśyanti /",
  "SA16hvsatssu:6153": "cittavyavadānātsattvā viśudhyanti iti /",
  "SA16hvsatssu:6154": "tathā ca sattvā api samprayuktāḥ syuḥ /",
  "SA16hvsatssu:6155": "yadi sattvā api samprayuktāḥ syuḥ /",
  "SA16hvsatssu:6156": "yadi sattvā asamprayojyāḥ /",
  "SA16hvsatssu:6157": "rāgādayo 'pi asamprayojyāḥ syuḥ /",
  "SA16hvsatssu:6158": "santatyā dhāvati citte saṃkliṣṭādicittamutpadyate /",
  "SA16hvsatssu:6159": "santānānāṃ dūṣaṇameva saṃkliṣṭacittamityucyate /",
  "SA16hvsatssu:6160": "yaducyate saṃkleśāccittaṃ vimucyata iti /",
  "SA16hvsatssu:6161": "tat cittasantatau yadviśuddhacittamutpadyate /",
  "SA16hvsatssu:6162": "tadvimuktamityucyate /",
  "SA16hvsatssu:6163": "idameva yuktam /",
  "SA16hvsatssu:6164": "yathābhratuṣārādayaścandrasūryābhyāmasamprayuktā api pidhānaṃ kurvantīti [pravādaḥ] /",
  "SA16hvsatssu:6165": "tathā rāgādayo 'pi cittenāsamprayuktā api saṃkleśayantīti [vadanti] /",
  "SA16hvsatssu:6166": "dhūmābhramihikādayaścandrasūryau pidadhatīti pidhānaṃ kathyate /",
  "SA16hvsatssu:6167": "tathā rāgādayo 'pi viśuddhacittamāvṛṇvantīti āvaraṇaṃ bhavati /",
  "SA16hvsatssu:6168": "(pṛ) abhratuṣārau candrasūryau caikakālikau /",
  "SA16hvsatssu:6169": "saṃkleśacitte tu naivam /",
  "SA16hvsatssu:6170": "ato nāyaṃ dṛṣṭāntaḥ /",
  "SA16hvsatssu:6171": "(u) āvaraṇasāmyādayaṃ siddha ityato 'navadyam /",
  "SA16hvsatssu:6172": "saṃkleśo 'yaṃ cittasantānaṃ saṃkleśayatīti saṃkleśa ityucyate /",
  "SA16hvsatssu:6173": "caitasikāścittajāścittaniśritā iti yat bhavato vacanaṃ tatpūrvameva pratyuktam /",
  "SA16hvsatssu:6174": "yadavocaḥ- cittacaitasikāḥ prakṛtidandhā iti /",
  "SA16hvsatssu:6175": "tatpratikṣaṇavināśitvāt [SSS_171] dandha ityucyate /",
  "SA16hvsatssu:6176": "na tu sāhāyyāya mitha ālambane samudācarantīti /",
  "SA16hvsatssu:6177": "ye parasparasahakāriṇaḥ te kañcitkālaṃ tiṣṭheyuḥ /",
  "SA16hvsatssu:6178": "na tu vastuto dṛśyate parasparasahakāritābalam /",
  "SA16hvsatssu:6179": "[ataḥ]kiṃ samprayogeṇa /",
  "SA16hvsatssu:6180": "bhavato yabdodhyaṅgakālavacanam /",
  "SA16hvsatssu:6181": "tat trīṇi bodhyaṅgāni yathākālaṃ bhāvayedityuktam /",
  "SA16hvsatssu:6182": "natvekasminneva kṣaṇe /",
  "SA16hvsatssu:6183": "yathāha śāriputraḥ saptasambodhyaṅgeṣu ahaṃ svatantravihārī /",
  "SA16hvsatssu:6184": "yasmin cittamuddhataṃ bhavati /",
  "SA16hvsatssu:6185": "tasmin samaye praśrabdhyādīni trīṇi bodhyaṅgāni bhāvayāmīti /",
  "SA16hvsatssu:6186": "bhagavānapi sambodhyaṅgānāmanukramamabocat /",
  "SA16hvsatssu:6187": "yadāha bhavān- aikakālikī sambodhyaṅgānāṃ bhāvaneti /",
  "SA16hvsatssu:6188": "tadayuktam /",
  "SA16hvsatssu:6189": "yadyaikakālikī,",
  "SA16hvsatssu:6190": "saptatriṃśabdodhipakṣikāṇāṃ bhāvanā /",
  "SA16hvsatssu:6191": "tadekakālaṃ bhāvayet dve śraddhe pañcasmṛtyādīn /",
  "SA16hvsatssu:6192": "yanmanyase yathāprāptisthānaṃ [kiñcit] bhāvayatīti /",
  "SA16hvsatssu:6193": "sa evā[nyasya] bhāvanāviyogaḥ /",
  "SA16hvsatssu:6194": "dvayo dhyānādivadanyalabdhavaśāttu aviyoga ucyate /",
  "SA16hvsatssu:6195": "yat saptatriṃśabdodhipakṣikāṇāmekakālaṃ bhāvaneti /",
  "SA16hvsatssu:6196": "na sa mārganayaḥ /",
  "SA16hvsatssu:6197": "kasmāt /",
  "SA16hvsatssu:6198": "nahyekadā bahavo dharmā bhāvayituṃ śakyante /",
  "SA16hvsatssu:6199": "nāsti samprayogavargaḥ saptaṣaṣṭitamaḥ /",
  "SA16hvsatssu:6200": "68 cittabahutvavargaḥ",
  "SA16hvsatssu:6201": "(pṛ) ājñātaṃ na santi pṛthak caitasikāḥ nāsti ca samprayoga iti /",
  "SA16hvsatssu:6202": "taccittamidānīṃ kimekam uta bahu /",
  "SA16hvsatssu:6203": "kecidvadanti- ekameva cittamutpattivaśādbahu iti /",
  "SA16hvsatssu:6204": "(u) cittaṃ bahu /",
  "SA16hvsatssu:6205": "kasmāt /",
  "SA16hvsatssu:6206": "vijñānameva cittamityucyate /",
  "SA16hvsatssu:6207": "rūpavijñānamanyat gandhādivijñānañcānyat /",
  "SA16hvsatssu:6208": "ato bahūni cittāni /",
  "SA16hvsatssu:6209": "cakṣurvijñānamālokākāśādipratyayānapekṣya anyadevotpadyate /",
  "SA16hvsatssu:6210": "na tathā śrotravijñānam /",
  "SA16hvsatssu:6211": "trayāṇāṃ vijñānaṃ vijñānaviṣayāṇāṃ prāptyotpadyate /",
  "SA16hvsatssu:6212": "manovijñānantu bahupratyayebhya utpadyate /",
  "SA16hvsatssu:6213": "ato jñāyate naikamiti /",
  "SA16hvsatssu:6214": "yadvijñānaṃ nityamityevaṃ lakṣaṇaṃ viṣayaṃ vijānāti /",
  "SA16hvsatssu:6215": "tat kathaṃ viṣayāntaraṃ vijānīyāt /",
  "SA16hvsatssu:6216": "yadi bahūni cittānyutpadyante /",
  "SA16hvsatssu:6217": "[SSS_172] tadā jñātuṃ śaknuvanti /",
  "SA16hvsatssu:6218": "yathā jñānaṃ samyak mithyā cānyat /",
  "SA16hvsatssu:6219": "jñānañca niścitaṃ sandigdhaṃ,",
  "SA16hvsatssu:6220": "kuśalamakuśalamavyākṛtaṃ vā sarvamanyadeva /",
  "SA16hvsatssu:6221": "kuśale ca dhyānasamādhivimuktayaḥ catvāryapramāṇāni ṛddhayabhijñādayo 'nye [dharmāḥ] /",
  "SA16hvsatssu:6222": "akuśale ca rāgadveṣamohādayo 'nye /",
  "SA16hvsatssu:6223": "avyākṛte cātītānāgatādayo 'nye /",
  "SA16hvsatssu:6224": "kiñcidvijñānaṃ kāyikavācikakarmasamutthāpakam /",
  "SA16hvsatssu:6225": "kiñcicceryāpathasamutthāpakam /",
  "SA16hvsatssu:6226": "saṃyogato viyogato vā hetusamanantarālambanādhipatīnāṃ pratyekaṃ viśeṣāccittāni bhidyante /",
  "SA16hvsatssu:6227": "viśuddhāviśuddhādivedanānāṃ viśeṣācca cittaṃ bhidyate /",
  "SA16hvsatssu:6228": "kāritraviśeṣācca cittaṃ bhidyate /",
  "SA16hvsatssu:6229": "viśuddhamaviśuddhañca cittaṃ prakṛtitaḥ pratyekaṃ bhidyate /",
  "SA16hvsatssu:6230": "yaccittaṃ prakṛtitaḥ pariśuddhaṃ na tatsaṃkliṣṭam /",
  "SA16hvsatssu:6231": "yathā sūryaraśmiḥ prakṛtito viśuddhā na kadāciddūṣyā bhavati /",
  "SA16hvsatssu:6232": "yat prakṛtito 'viśuddhaṃ na tat viśodhayituṃ śakyate /",
  "SA16hvsatssu:6233": "yathā roma prakṛtitaḥ kṛṣṇaṃ nāvadātaṃ kartumarhati /",
  "SA16hvsatssu:6234": "dānādau vastuto viśuddhaṃ cittamasti /",
  "SA16hvsatssu:6235": "hiṃsādau cāviśuddhaṃ cittam /",
  "SA16hvsatssu:6236": "ato naikaṃ bhavet /",
  "SA16hvsatssu:6237": "sukhaduḥkhādivedanānāṃ vibhāgavaśācca cittamapi naikam /",
  "SA16hvsatssu:6238": "yathocyate bhikṣurvijñānamupabhuṅkte keṣāṃ vijñānaṃ yaduta sukhaduḥkhāduḥkhāsukhānāṃ vijñānam /",
  "SA16hvsatssu:6239": "yadi cittamekam,",
  "SA16hvsatssu:6240": "ekameva vijñānaṃ sarvaviṣayān gṛhṇīyāt /",
  "SA16hvsatssu:6241": "bahucittavādinastu yathendriyaṃ vijñānamutpadyate /",
  "SA16hvsatssu:6242": "ato na sarvaviṣayān gṛhṇīyāt /",
  "SA16hvsatssu:6243": "yadi cittamekam /",
  "SA16hvsatssu:6244": "kasya pratibandhānna sarvaviṣayān gṛhṇāti /",
  "SA16hvsatssu:6245": "ato jñāyate cittaṃ bahu iti /",
  "SA16hvsatssu:6246": "grāhyabhedādgrāhakamapi bhidyate /",
  "SA16hvsatssu:6247": "yathā kaścitkadācitsvacittaṃ vedayate /",
  "SA16hvsatssu:6248": "kathaṃ svaṃ rūpamātmānaṃ vedayate /",
  "SA16hvsatssu:6249": "yathā cakṣurnātmānaṃ paśyati /",
  "SA16hvsatssu:6250": "asirnātmānaṃ chinatti /",
  "SA16hvsatssu:6251": "aṅgulirnātmānaṃ spṛśati /",
  "SA16hvsatssu:6252": "ataścittaṃ naikam /",
  "SA16hvsatssu:6253": "yathā markaṭopasūtra uktam- yathā markaṭaḥ [araṇya upavane caramāṇaḥ] śākhāṃ gṛhṇāti /",
  "SA16hvsatssu:6254": "tā muktvānyāṃ gṛhṇāti /",
  "SA16hvsatssu:6255": "evameva cittaṃ [rātryā divasasya ca] atyayena anyadevotpadyata anyannirudhyate /",
  "SA16hvsatssu:6256": "iti /",
  "SA16hvsatssu:6257": "yadi cittamekam /",
  "SA16hvsatssu:6258": "ṣaḍvijñānakāyā iti vacanaṃ praṇaṣṭaṃ syāt /",
  "SA16hvsatssu:6259": "sūtre 'pyuktam- kāyaḥ kadāciddaśavarṣāṇyapi tiṣṭhate /",
  "SA16hvsatssu:6260": "yat citta- [mityucyate tat rātryāśca divasasya] atyayena anyadevotpadyate 'nyannirudhyata iti /",
  "SA16hvsatssu:6261": "āha ca- cittamanityasthāyīti bhavitavyam /",
  "SA16hvsatssu:6262": "taccittaṃ santatyā vartate /",
  "SA16hvsatssu:6263": "na pratikṣaṇaṃ chidyate /",
  "SA16hvsatssu:6264": "yathā caikaṃ karma [kṛtaṃ] na punarādeyaṃ bhavati /",
  "SA16hvsatssu:6265": "evaṃ vijñānamapi nālambane [SSS_173] sādaraṃ vartate /",
  "SA16hvsatssu:6266": "tṛṇāgnirnendhane saṅkrāmati /",
  "SA16hvsatssu:6267": "tathā cakṣurvijñānaṃ na śrotraṃ prāpnoti /",
  "SA16hvsatssu:6268": "ato cittaṃ bahu iti //",
  "SA16hvsatssu:6269": "cittabahutvavargaḥ aṣṭaṣaṣṭitamaḥ /",
  "SA16hvsatssu:6270": "69 cittaikatvavargaḥ",
  "SA16hvsatssu:6271": "kaściccodayati- cittamekam /",
  "SA16hvsatssu:6272": "kasmāt /",
  "SA16hvsatssu:6273": "yathoktaṃ sūtre- cittamidaṃ dīrgharātraṃ kāmādibhirupakliṣṭamiti /",
  "SA16hvsatssu:6274": "yadi cittaṃ nānā,",
  "SA16hvsatssu:6275": "na sadopakliṣṭaṃ syāt /",
  "SA16hvsatssu:6276": "ratnahārasūtra uktam- yaścittaṃ sadā śraddhayā śīlena tyāgena śrutena prajñayā ca bhāvayati sa mṛto deveṣūtpadyate iti /",
  "SA16hvsatssu:6277": "dhyānasūtre coktam- prathamadhyānalābhī cittasya paridamanāya prathamadhyānādvitīyadhyānamupasampadya viharati /",
  "SA16hvsatssu:6278": "iti /",
  "SA16hvsatssu:6279": "cittavarge coktam-",
  "SA16hvsatssu:6280": "matsyo yathā sthale kṣipta [okamokata uddhṛtaḥ] /",
  "SA16hvsatssu:6281": "parispandatīdaṃ cittaṃ māradheyaṃ prahāpayet // iti /",
  "SA16hvsatssu:6282": "ato jñāyate cittamekaṃ cañcalamitastato dhāvatīti /",
  "SA16hvsatssu:6283": "saṃyuktapiṭake ca bhikṣurāha-",
  "SA16hvsatssu:6284": "markaṭaḥ pañcadvārāyāṃ kuṭikāyāṃ pasakkiya /",
  "SA16hvsatssu:6285": "dvāreṇānuparīyāti ghaṭayaṃśca muhurmuhuḥ /",
  "SA16hvsatssu:6286": "[SSS_174]",
  "SA16hvsatssu:6287": "tiṣṭha markaṭa mā [dhāvī]rna hi te tat yathā purā /",
  "SA16hvsatssu:6288": "nigṛhīto 'si prajñayā neto dūraṃ [gamiṣyasī]ti //",
  "SA16hvsatssu:6289": "ato jñāyate- cittamekaṃ pañcendriyadvāreṣu kāyakuṭikāyāṃ paribhramati /",
  "SA16hvsatssu:6290": "saiva tatprakṛtiḥ /",
  "SA16hvsatssu:6291": "ata āha \"mā [dhāvī]rna hi te tat yathāpurā\" / iti / āha ca-",
  "SA16hvsatssu:6292": "cittametatsarvakālaṃ yathā dinakaraprabhā /",
  "SA16hvsatssu:6293": "prajñāvān damayatyeva yathā hastinamaṅkuśam // iti /",
  "SA16hvsatssu:6294": "ato jñāyate cittamekamevālambaneṣvaṭatīti /",
  "SA16hvsatssu:6295": "kiñcātmābhāvāccittameva karmakṛtsyāt /",
  "SA16hvsatssu:6296": "ekameva hi cittaṃ karmāṇyabhinirvṛttya punarvipākaṃ vedayate /",
  "SA16hvsatssu:6297": "cittaṃ mriyate cittamutpadyate cittaṃ badhyate cittaṃ mucyate /",
  "SA16hvsatssu:6298": "pūrvānubhūtaṃ cittaṃ smarati /",
  "SA16hvsatssu:6299": "ato jñāyate cittamekamiti /",
  "SA16hvsatssu:6300": "cittamekaṃ sat sañcinoti [vāsanām] /",
  "SA16hvsatssu:6301": "kṣaṇikasya cittasya nāsti sañcayabalam /",
  "SA16hvsatssu:6302": "bhagavataḥ śāsane nāstyātmā /",
  "SA16hvsatssu:6303": "cittamekaṃ sat sattvalakṣaṇaṃ bhavati /",
  "SA16hvsatssu:6304": "yasya cittaṃ bahu /",
  "SA16hvsatssu:6305": "na tasya sattbalakṣaṇaṃ bhavati /",
  "SA16hvsatssu:6306": "dakṣiṇena cakṣuṣā dṛṣṭvā vāmena vijānāti /",
  "SA16hvsatssu:6307": "nahyanyat paśyati anyadvijānāti /",
  "SA16hvsatssu:6308": "ato jñāyate /",
  "SA16hvsatssu:6309": "cittamekamātmanā paśyati ātmanā vijānāti iti /",
  "SA16hvsatssu:6310": "cittaikatvavarga ekonasaptatitamaḥ /",
  "SA16hvsatssu:6311": "70 na cittabahutvavargaḥ",
  "SA16hvsatssu:6312": "yadyapyuktaṃ bhavatā- rūpādīnāṃ vijñānamanyaditi /",
  "SA16hvsatssu:6313": "na yuktamidam /",
  "SA16hvsatssu:6314": "kasmāt /",
  "SA16hvsatssu:6315": "yadekaṃ cittaṃ tadeva rūpaśabdādigrahaṇarūpāṇi nānākarmāṇi karoti /",
  "SA16hvsatssu:6316": "yathaikaḥ puruṣaḥ pañcachidrake gṛhe sthitaḥ tatra tatra gatān viṣayān gṛhṇāti /",
  "SA16hvsatssu:6317": "tadeva cittaṃ cakṣuṣi lagnamālokadipratyayamapekṣya rūpaṃ paśyati /",
  "SA16hvsatssu:6318": "yathā sa eva puruṣa anyatra sahāyamapekṣya [aparaṃ] kāryaṃ karoti /",
  "SA16hvsatssu:6319": "tasyaiva cittasya vijñeyaṃ vibhaktaṃ bhavati /",
  "SA16hvsatssu:6320": "yathā sa eva pūrvaṃ jñānī san paścādajñānī bhavati /",
  "SA16hvsatssu:6321": "evaṃ mithyājñānaṃ punaḥ samyak jñānaṃ bhavati /",
  "SA16hvsatssu:6322": "yathā sa eva puruṣaḥ pūrvaṃ viśuddhaḥ paścādaviśuddho bhavati /",
  "SA16hvsatssu:6323": "evaṃ yat sandigdhaṃ jñānaṃ tadeva niścitaṃ jñānaṃ bhavati /",
  "SA16hvsatssu:6324": "yathā sa eva puruṣaḥ pūrvaṃ saṃśayitaḥ punarniścito bhavati /",
  "SA16hvsatssu:6325": "yadakuśalaṃ cittaṃ tadeva punaḥ kuśalamavyākṛtañca bhavati /",
  "SA16hvsatssu:6326": "yathā sa eva puruṣaḥ kadācitkuśalaṃ smarati /",
  "SA16hvsatssu:6327": "kadācidakuśalaṃ kadācidavyākṛtañca smarati /",
  "SA16hvsatssu:6328": "[SSS_175] tadeva cittamatītānāgāmīryāpathaprabhedañca karoti /",
  "SA16hvsatssu:6329": "yathā sa eva puruṣo 'tītānāgatādau nāneryāpathān karoti /",
  "SA16hvsatssu:6330": "evaṃ viśuddhaṃ cittamevāviśuddhaṃ bhavati /",
  "SA16hvsatssu:6331": "aviśuddhameva viśuddhaṃ bhavati /",
  "SA16hvsatssu:6332": "yathā sa eva puruṣaḥ pūrvaṃ prasannaḥ paścādaprasanno bhavati /",
  "SA16hvsatssu:6333": "tadeva cittaṃ sukhasamprayuktaṃ paścādduḥkhasamprayuktaṃ bhavati /",
  "SA16hvsatssu:6334": "yathā sa eva puruṣaḥ pūrvamanyaṃ sukhayati paścātpunarduḥkhayati /",
  "SA16hvsatssu:6335": "ata ucyate cittamekaṃ bahukarmaṇe prabhavatīti /",
  "SA16hvsatssu:6336": "yadavādīḥ- ekameva vijñānaṃ na ṣaḍvivaṣayān gṛhṇātīti /",
  "SA16hvsatssu:6337": "naikaṃ cittamiti /",
  "SA16hvsatssu:6338": "tadayuktam /",
  "SA16hvsatssu:6339": "mama tu indriyapravibhāgādvijñānaṃ pravibhajyate /",
  "SA16hvsatssu:6340": "yat vijñānaṃ cakṣuṣi lagnaṃ tat rūpamātraṃ gṛhṇāti /",
  "SA16hvsatssu:6341": "nānyaviṣayān /",
  "SA16hvsatssu:6342": "anyadapyevam /",
  "SA16hvsatssu:6343": "yadavocaḥ- grāhyabhedādgrāhakabheda iti /",
  "SA16hvsatssu:6344": "tadayuktam /",
  "SA16hvsatssu:6345": "cittadharmatā yadātmānaṃ vijānātīti /",
  "SA16hvsatssu:6346": "yathā pradīpa ātmānaṃ prakāśayati anyānapi prakāśayati /",
  "SA16hvsatssu:6347": "yathā gaṇaka ātmānaṃ gaṇayati anyānapi gaṇayati /",
  "SA16hvsatssu:6348": "evamekameva cittamātmānaṃ vijānāti anyānapi vijānāti /",
  "SA16hvsatssu:6349": "bhavatokto markaṭadṛṣṭānto 'yuktaḥ /",
  "SA16hvsatssu:6350": "yathā markaṭaḥ śākhāṃ gṛhṇāti tāṃ muttkāparāṃ gṛhṇāti /",
  "SA16hvsatssu:6351": "tathā cittamapi ekamālambanaṃ gṛhṇāti /",
  "SA16hvsatssu:6352": "tadutsṛjyāparaṃ gṛhṇāti /",
  "SA16hvsatssu:6353": "ato 'nyaduktameva [yat] svayameva karmābhinirvartayati,",
  "SA16hvsatssu:6354": "svayameva punarvipākaṃ vedayate iti saṃkṣipya pratyavocam /",
  "SA16hvsatssu:6355": "kasmāt /",
  "SA16hvsatssu:6356": "yadi cittamanyat,",
  "SA16hvsatssu:6357": "tadā anyatkaroti,",
  "SA16hvsatssu:6358": "anyadvedayate anyanmṛnmriyate anyajjāyata ityādayo doṣāḥ syuḥ /",
  "SA16hvsatssu:6359": "ato jñāyate cittamekamiti //",
  "SA16hvsatssu:6360": "na cittabahutvavargaḥ saptatitamaḥ /",
  "SA16hvsatssu:6361": "71 na cittaikatvavargaḥ",
  "SA16hvsatssu:6362": "atrocyate / yadabravīḥ- cittamekaṃ kāmādinā ciramupakliṣṭam iti /",
  "SA16hvsatssu:6363": "tadayuktam /",
  "SA16hvsatssu:6364": "santanyamānacittasyaikaṃ lakṣaṇaṃ dṛśyate /",
  "SA16hvsatssu:6365": "yathā vadanti sandhyāvāt eva prabhātavātaḥ /",
  "SA16hvsatssu:6366": "adyatananadyeva pūrvanadī /",
  "SA16hvsatssu:6367": "[adya] rājasabhāpradīpa eva hyastanapradīpa iti /",
  "SA16hvsatssu:6368": "yathā dantaḥ punarjāta ityucyate /",
  "SA16hvsatssu:6369": "vastutastu pūrvadanto na purnajātaḥ /",
  "SA16hvsatssu:6370": "lakṣaṇasāmyena jātaḥ punarjāta [SSS_176] ityucyate /",
  "SA16hvsatssu:6371": "evaṃ cittamanyadapi santatyā cittamekamityucyate /",
  "SA16hvsatssu:6372": "yadavocaḥ- [pūrvānubhūtaṃ cittaṃ] smaratīti /",
  "SA16hvsatssu:6373": "puruṣaḥ kadācidātmanaiva pūrvacittaṃ smarati /",
  "SA16hvsatssu:6374": "yat pūrvacittaṃ tadidānīmāgatamiti kiṃ smṛtena /",
  "SA16hvsatssu:6375": "tenaiva cittena tadeva smaryata iti kathaṃ bhaviṣyati /",
  "SA16hvsatssu:6376": "nahyasti svātmavedakaṃ jñānamekam /",
  "SA16hvsatssu:6377": "ato naikaṃ cittam /",
  "SA16hvsatssu:6378": "yabdravīṣi- [cittaṃ] sañcinotīti /",
  "SA16hvsatssu:6379": "yadi cittaṃ nityamekam /",
  "SA16hvsatssu:6380": "kaḥ sañcayenopakāraḥ /",
  "SA16hvsatssu:6381": "yadi cittaṃ bahu /",
  "SA16hvsatssu:6382": "tadā adharamadhyottamakramasantatyotpadyamānatvādasti sañcayaḥ /",
  "SA16hvsatssu:6383": "bhavatoktaṃ cittaṃ sattvalakṣaṇamiti /",
  "SA16hvsatssu:6384": "yadi cittamekam /",
  "SA16hvsatssu:6385": "tadeva nityaṃ bhavet /",
  "SA16hvsatssu:6386": "yannityam /",
  "SA16hvsatssu:6387": "sa evātmā syāt /",
  "SA16hvsatssu:6388": "kasmāt /",
  "SA16hvsatssu:6389": "idānīṃ kurvan paścātkariṣyan nitya eko 'vikārītyata ātmā bhavati /",
  "SA16hvsatssu:6390": "cittaviśeṣalakṣaṇānabhijñasya cittamekaṃ bhavati /",
  "SA16hvsatssu:6391": "pravāhavaccittaṃ santanyamānamekamiti vadanti /",
  "SA16hvsatssu:6392": "yathā taimirikaḥ keśakalāpamekaṃ paśyati /",
  "SA16hvsatssu:6393": "tadvivecakastu tadbhedaṃ vijānāti /",
  "SA16hvsatssu:6394": "yastu prajñāvān sa cittabhedaṃ vijānāti /",
  "SA16hvsatssu:6395": "kasmāt /",
  "SA16hvsatssu:6396": "brahmādayo vyāmohagatā evaṃ manyante kāyo 'yamanityaḥ cittaṃ vijñānantu nityam iti /",
  "SA16hvsatssu:6397": "yadi brahmādīnāmeva vyāmohaḥ /",
  "SA16hvsatssu:6398": "kaḥ punarvādo 'nyeṣāṃ nityeṣvāsaktānām /",
  "SA16hvsatssu:6399": "ataḥ kuśalacetanāpratyayasāmagrīsamutpanno dharmo nityaḥ syāt /",
  "SA16hvsatssu:6400": "tadviparītastu kṣayī /",
  "SA16hvsatssu:6401": "yaduktaṃ bhavatā- dakṣiṇena dṛṣṭvā vāmena vijānīyāditi /",
  "SA16hvsatssu:6402": "tat jñānabalādanyatpaśyati anyadvijānāti /",
  "SA16hvsatssu:6403": "yathāyaṃ puruṣo granthaṃ racayati /",
  "SA16hvsatssu:6404": "anyaḥ puruṣo vijānāti /",
  "SA16hvsatssu:6405": "anāgatamajātamasadbhūtañcāryajñānabalena vijānāti /",
  "SA16hvsatssu:6406": "atītaṃ vastu asadapi smṛtvā vijānanti anāgatamasadapi [ārya]jñānabalādvijānanti /",
  "SA16hvsatssu:6407": "idaṃ paścāt savistaraṃ vakṣyate //",
  "SA16hvsatssu:6408": "na cittaikatvavarga ekasaptatitamaḥ /",
  "SA16hvsatssu:6409": "72 cittabahutvapradarśanavargaḥ",
  "SA16hvsatssu:6410": "yadavocaḥ- cittamekaṃ bahukarmaṇe prabhavatīti /",
  "SA16hvsatssu:6411": "tadayuktama /",
  "SA16hvsatssu:6412": "kasmāt /",
  "SA16hvsatssu:6413": "samyak pratyāyakātmakaṃ hi cittam,",
  "SA16hvsatssu:6414": "rūpapratyāyanaṃ śabdapratyāyanādanyat /",
  "SA16hvsatssu:6415": "kathaṃ cittamekaṃ bhavati /",
  "SA16hvsatssu:6416": "yathā ghaṭaṃ dhatte hastakarma /",
  "SA16hvsatssu:6417": "na tadeva karmānyadvastu dhatte /",
  "SA16hvsatssu:6418": "tathā yena cittena rūpaṃ gṛhyate /",
  "SA16hvsatssu:6419": "[SSS_177] na tenaiva śabdaḥ śrūyate /",
  "SA16hvsatssu:6420": "cakṣurvijñānamidañca cakṣurāśrayīkṛtya rūpamālambanīkṛtya bhavati /",
  "SA16hvsatssu:6421": "tadubhayamanityaṃ kṣaṇikam /",
  "SA16hvsatssu:6422": "cakṣurvijñānaṃ kathamakṣaṇikam /",
  "SA16hvsatssu:6423": "yathā vinā vṛkṣaṃ na cchāyānvāste /",
  "SA16hvsatssu:6424": "evaṃ cakṣūrūpayoḥ kṣaṇikatvāt tadāśrityotpannaṃ vijñānamapi kṣaṇikam /",
  "SA16hvsatssu:6425": "kṣaṇikadharmasya nāsti gamanaśaktiḥ /",
  "SA16hvsatssu:6426": "manovarge ca pūrvaṃ bahudhā pratyuktameva /",
  "SA16hvsatssu:6427": "ato na mano gacchatīti /",
  "SA16hvsatssu:6428": "yadavādiḥ- vijñānaṃ cakṣuṣi lagnaṃ sat ālokamapekṣya paśyati /",
  "SA16hvsatssu:6429": "yathā sa eva puruṣaḥ paśyati śṛṇoti ityādi /",
  "SA16hvsatssu:6430": "tadayuktam /",
  "SA16hvsatssu:6431": "kasmāt /",
  "SA16hvsatssu:6432": "śāstre 'smin dharmaṇāṃ vastutattvamanviṣyate /",
  "SA16hvsatssu:6433": "puruṣaḥ prajñaptisan na dṛṣṭānto bhavitumarhati /",
  "SA16hvsatssu:6434": "puruṣalakṣaṇañcānveṣṭavyam /",
  "SA16hvsatssu:6435": "pañcaskandhāḥ puruṣātmakā iti vadāmaḥ /",
  "SA16hvsatssu:6436": "saṃśayajñānādīni niścayajñānādibhyo 'nyāni na saṃśayajñānādīnyeva niścayajñānādīni ityapi vadāmaḥ /",
  "SA16hvsatssu:6437": "tathā sarvaṃ [vaktavyam] /",
  "SA16hvsatssu:6438": "yadavocaḥ- indriyapravibhāgādvijñānaṃ pravibhajyata iti /",
  "SA16hvsatssu:6439": "tadayuktam /",
  "SA16hvsatssu:6440": "indriyaṃ vijñānajananasya hetupratyayaḥ /",
  "SA16hvsatssu:6441": "yadi vijñānamekam /",
  "SA16hvsatssu:6442": "indriyaṃ kiṃ karoti /",
  "SA16hvsatssu:6443": "[yat] pradīpaṃ dṛṣṭāntatvena kalpayasi /",
  "SA16hvsatssu:6444": "nāyaṃ dṛṣṭānto yuktaḥ /",
  "SA16hvsatssu:6445": "yathā aprakāśitasya prakāśanaṃ karoti pradīpaḥ /",
  "SA16hvsatssu:6446": "na pradīpasvarūpaṃ prakāśayati /",
  "SA16hvsatssu:6447": "ato nātmānaṃ prakāśayati /",
  "SA16hvsatssu:6448": "pradīpenāndhakāre vinaṣṭe [viṣayeṣu] cakṣurvijñānamutpadyate /",
  "SA16hvsatssu:6449": "tadutpannaṃ sat pradīpamapi paśyati /",
  "SA16hvsatssu:6450": "ghaṭādi dravyamapi [paśyati] gaṇakastu ātmarūpamapi jānāti pararūpamapi jānāti /",
  "SA16hvsatssu:6451": "taducyate lakṣaṇajñānam /",
  "SA16hvsatssu:6452": "yadavocaḥ karmādi /",
  "SA16hvsatssu:6453": "tat karmādidūṣaṇe pratyuktam /",
  "SA16hvsatssu:6454": "ato nāsti sa doṣaḥ /",
  "SA16hvsatssu:6455": "yadi cittamekaṃ nityam /",
  "SA16hvsatssu:6456": "tadāsti karma nāsti vipākaḥ /",
  "SA16hvsatssu:6457": "kasmāt /",
  "SA16hvsatssu:6458": "sākṣāccittaṃ tadāśrita ñca karma bhavati /",
  "SA16hvsatssu:6459": "yadi cittamekam /",
  "SA16hvsatssu:6460": "kaḥ karmavipākaḥ /",
  "SA16hvsatssu:6461": "tathā bandhamokṣādirapi yadavādīḥ- anyat karoti anyadvedayata iti /",
  "SA16hvsatssu:6462": "tadapyayuktam /",
  "SA16hvsatssu:6463": "skandhānāṃ santāno naiko nānyaḥ /",
  "SA16hvsatssu:6464": "antadvayapātāpatteḥ /",
  "SA16hvsatssu:6465": "saṃvṛtisaṃjñayā karmādīnāṃ vacanaṃ na tu paramārthataḥ /",
  "SA16hvsatssu:6466": "ataḥ skandhasantāne so 'yam ityādisaṃjñāvyavahāra ityanavadyam /",
  "SA16hvsatssu:6467": "ato jñāyate cittaṃ bahviti //",
  "SA16hvsatssu:6468": "cittabahutvapradarśanavargo dvisaptatitamaḥ /",
  "SA16hvsatssu:6469": "[SSS_178]",
  "SA16hvsatssu:6470": "73 kiñcitkālasthāyivijñānavargaḥ",
  "SA16hvsatssu:6471": "(pṛ) cittaṃ bahviti nirūpitam /",
  "SA16hvsatssu:6472": "idānīṃ tāni cittāni kiṃ kṣaṇikāni /",
  "SA16hvsatssu:6473": "uta kiñcitkālasthāyīni /",
  "SA16hvsatssu:6474": "kecidāhuḥ- kiñcitkālasthāyīnīti /",
  "SA16hvsatssu:6475": "kasmāt /",
  "SA16hvsatssu:6476": "rūpādīnāṃ pratyāyanāt /",
  "SA16hvsatssu:6477": "yat kṣaṇikaṃ na tat pratyāyayet /",
  "SA16hvsatssu:6478": "ato nāsthāyi bhavati /",
  "SA16hvsatssu:6479": "yadi kṣaṇikaṃ [cittaṃ] tadā rūpādīni na kadāpi pratīyeran /",
  "SA16hvsatssu:6480": "kasmāt /",
  "SA16hvsatssu:6481": "yathā vidyutprabhā kiñcitsthāyinyapi na punaḥ sujñeyā bhavati /",
  "SA16hvsatssu:6482": "kaḥ punarvādaḥ /",
  "SA16hvsatssu:6483": "kṣaṇikaṃ pratyāyayatīti /",
  "SA16hvsatssu:6484": "vastutastu pratyāyayati /",
  "SA16hvsatssu:6485": "ato jñāyate vijñānāni na kṣaṇikānīti /",
  "SA16hvsatssu:6486": "cakṣuḥ pratītya rūpañca cakṣurvijñāna[mutpadyate] ityanayorabhede vijñānamapyabhinnam /",
  "SA16hvsatssu:6487": "cittañca yugapadeva nīlādīni rūpāṇi gṛhṇāti /",
  "SA16hvsatssu:6488": "ato jñāyate 'kṣaṇikamiti /",
  "SA16hvsatssu:6489": "yanmanyase- santānato 'dhyavasyatīti /",
  "SA16hvsatssu:6490": "tadapi na yuktam /",
  "SA16hvsatssu:6491": "yadyaikaikaṃ cittaṃ nādhyavasyati /",
  "SA16hvsatssu:6492": "santāno 'pi nādhyavasyet /",
  "SA16hvsatssu:6493": "yathaikasminnandhe rūpamapaśyati bahavo 'pi na paśyeyuḥ /",
  "SA16hvsatssu:6494": "yadi bravīṣi- yathaikastanturna hastinaṃ pratirundhe /",
  "SA16hvsatssu:6495": "bahavastu sañcitāḥ prabhavanti /",
  "SA16hvsatssu:6496": "tathaikaṃ cittaṃ nādhyavasyati /",
  "SA16hvsatssu:6497": "tatsantānastu adhyavasyati /",
  "SA16hvsatssu:6498": "iti /",
  "SA16hvsatssu:6499": "idamapyayuktam /",
  "SA16hvsatssu:6500": "ekaikasmin tantau pratyekamasti kiñcidvalam iti tatsamavāyaḥ prabhavati /",
  "SA16hvsatssu:6501": "cittasyaikasmin kṣaṇe nāsti kiñcitpratyāyakabalam /",
  "SA16hvsatssu:6502": "tasmātsantāno 'pi na pratyāyayet /",
  "SA16hvsatssu:6503": "vastutastu pratyāyayati /",
  "SA16hvsatssu:6504": "ato jñāyate 'kṣaṇikamiti /",
  "SA16hvsatssu:6505": "yadi cittaṃ kṣaṇikamiti /",
  "SA16hvsatssu:6506": "atītānāgatādikarmāṇi niṣprayojanāni syuḥ /",
  "SA16hvsatssu:6507": "kiñcitkālasthāyi tu saprayojanāni karoti /",
  "SA16hvsatssu:6508": "ato jñāyate 'kṣaṇikamiti /",
  "SA16hvsatssu:6509": "anityamapi kiñcitkālamavaśyaṃ tiṣṭhati //",
  "SA16hvsatssu:6510": "kiñcitkālasthāyivijñānavargastrisaptatitamaḥ /",
  "SA16hvsatssu:6511": "[SSS_179]",
  "SA16hvsatssu:6512": "74 asthāyivijñānavargaḥ",
  "SA16hvsatssu:6513": "atra pratibrūmaḥ /",
  "SA16hvsatssu:6514": "yaduktaṃ bhavatā- cittaṃ pratyāyakamityato 'kṣaṇikamiti /",
  "SA16hvsatssu:6515": "tadayuktam /",
  "SA16hvsatssu:6516": "cittagatanimittānāṃ balāt [cittaṃ] pratyāyayati /",
  "SA16hvsatssu:6517": "na sthāyibalāt /",
  "SA16hvsatssu:6518": "tathā no cet śabdakarmaṇo na syātpratyāyanam /",
  "SA16hvsatssu:6519": "kasmāt /",
  "SA16hvsatssu:6520": "pratyakṣaṃ paśyāmaḥ khalvidaṃ kṣaṇikamatha ca pratyāyakamiti /",
  "SA16hvsatssu:6521": "ato jñāyate na sthāyitvātpratyāyatīti /",
  "SA16hvsatssu:6522": "samyak pratyayātmakaṃ hi cittam /",
  "SA16hvsatssu:6523": "yannīlaṃ pratyāyayati /",
  "SA16hvsatssu:6524": "na tadeva pītaṃ pratyāyayati /",
  "SA16hvsatssu:6525": "tasmānnīlapratyāyakaṃ kiñcitkālasthāyyapi na pītaṃ pratyāyayati /",
  "SA16hvsatssu:6526": "nīlapratyāyanakālo 'nyaḥ /",
  "SA16hvsatssu:6527": "anīlapratyāyanakālaścānyaḥ /",
  "SA16hvsatssu:6528": "naiko dharmo dvayoḥ kālayoḥ syāt /",
  "SA16hvsatssu:6529": "dharmaḥ kālasamanvitaḥ /",
  "SA16hvsatssu:6530": "kālaśca dharmasamanvitaḥ /",
  "SA16hvsatssu:6531": "graho dvividhaḥ adhyavasāyātmakaḥ anadhyavasāyatmaka iti /",
  "SA16hvsatssu:6532": "yadi vijñānamakṣaṇikam /",
  "SA16hvsatssu:6533": "sarvaṃ grāhyaṃ sākalyenādhyavasyet /",
  "SA16hvsatssu:6534": "mama tu bahuvijñānasantānavaśādutpanno graho 'dhyavasyati /",
  "SA16hvsatssu:6535": "alpasantāne tu nādhyavasyati /",
  "SA16hvsatssu:6536": "vijñānañca viṣayaṃ gṛhṇāti mandaṃ vā kṣipraṃ vā iti cittasya nāsti niyamaḥ /",
  "SA16hvsatssu:6537": "yaduktaṃ bhavatā- āśrayālambanayornāsti bheda iti /",
  "SA16hvsatssu:6538": "kṣaṇikatvāt rūpamāśrayālambanamapi bhinnamevetyarthaḥ sādhitaḥ /",
  "SA16hvsatssu:6539": "yadavādīḥ- yugapad gṛhṇātīti /",
  "SA16hvsatssu:6540": "vijñānaṃ sarvakāyāvayavagrāhakamityato yugapagdraha ityucyate /",
  "SA16hvsatssu:6541": "ato nāstyekaṃ vijñānaṃ sarvagrāhakam /",
  "SA16hvsatssu:6542": "kasmāt /",
  "SA16hvsatssu:6543": "apariniṣpannagrahameva cittamanunirudhyate /",
  "SA16hvsatssu:6544": "[ataḥ] kena labhyate sarvagrāhakaṃ cittamastīti /",
  "SA16hvsatssu:6545": "yadbravīṣi- karmakriyā niṣprayojaneti /",
  "SA16hvsatssu:6546": "tadayuktam /",
  "SA16hvsatssu:6547": "yathā pradīpaḥ kṣaṇiko 'pi prakāśanopayogī /",
  "SA16hvsatssu:6548": "vāyugatakarmāṇi kṣaṇavināśīnyapi padārthān kampayanti /",
  "SA16hvsatssu:6549": "tathā [SSS_180] vijñānamapi /",
  "SA16hvsatssu:6550": "yathā pradīpādayaḥ kṣaṇikā api [padārtha]grahaṇasamarthā bhavanti /",
  "SA16hvsatssu:6551": "tathā vijñānaṃ kṣaṇikamapi [viṣaya]grahaṇasamarthaṃ bhavati /",
  "SA16hvsatssu:6552": "atha cittamanovijñānāni kṣaṇikāni /",
  "SA16hvsatssu:6553": "kasmāt /",
  "SA16hvsatssu:6554": "nīlādīrūpasaṅghātaḥ purovartī san vijñānamāśūtpādayati /",
  "SA16hvsatssu:6555": "ato 'sthāyīti jñāyate /",
  "SA16hvsatssu:6556": "puruṣasya kadāciccittaṃ bhavati yadahamekakālaṃ sarvānalambanān gṛhṇāmīti /",
  "SA16hvsatssu:6557": "ato vijñānamasthāyi /",
  "SA16hvsatssu:6558": "yadi vijñānaṃ kiñcitkālaṃ tiṣṭhati /",
  "SA16hvsatssu:6559": "tadā puruṣasya na tadbhānticittamutpadyeta /",
  "SA16hvsatssu:6560": "kasmāt /",
  "SA16hvsatssu:6561": "bījasantānavat kiñcitkālāvasthāyitvāt /",
  "SA16hvsatssu:6562": "na tatra puruṣasya bhrānticittamutpadyate /",
  "SA16hvsatssu:6563": "yadaṅkurakāṇḍādīnyaikālikānīti /",
  "SA16hvsatssu:6564": "ato vijñānaṃ kṣaṇikamiti jñāyate /",
  "SA16hvsatssu:6565": "yo ghaṭaṃ paśyati tasyaiva ghaṭasmṛtirbhavati /",
  "SA16hvsatssu:6566": "darśanānantaraṃ smṛtirbhavatītyataḥ kṣaṇikam /",
  "SA16hvsatssu:6567": "yo vadati vijñānamakṣaṇikamiti /",
  "SA16hvsatssu:6568": "tasyaikameva jñānaṃ samyaṅ mithyā ca sambhavet /",
  "SA16hvsatssu:6569": "ayaṃ puruṣa iti graha eva ayaṃ na puruṣa iti graha iti yathā darśanaṃ bhavati /",
  "SA16hvsatssu:6570": "evaṃ saṃśayagraha eva niścayagrahaḥ syāt /",
  "SA16hvsatssu:6571": "tattu na sambhavati /",
  "SA16hvsatssu:6572": "ato jñāyate kṣaṇikamiti /",
  "SA16hvsatssu:6573": "vikalpādyanekapratyayagrahaṇāt kṣaṇikamiti jñāyate /",
  "SA16hvsatssu:6574": "śabdakarmasantānaśca kṣaṇikaḥ san tatra jñānamutpādayati /",
  "SA16hvsatssu:6575": "ato jñāyate cittaṃ kṣaṇikamiti //",
  "SA16hvsatssu:6576": "asthāyivijñānavargaścatuḥsaptatitamaḥ /",
  "SA16hvsatssu:6577": "75 vijñānayaugapadyavargaḥ",
  "SA16hvsatssu:6578": "kaściccodayati /",
  "SA16hvsatssu:6579": "cittaṃ kṣaṇikamiti pratipāditam /",
  "SA16hvsatssu:6580": "idānīṃ vijñānāni kimaikakālikāni /",
  "SA16hvsatssu:6581": "uta kramikāṇi /",
  "SA16hvsatssu:6582": "kecidābhidharmikā vadanti- vijñānānyaikakālikānīti /",
  "SA16hvsatssu:6583": "kasmāt /",
  "SA16hvsatssu:6584": "kaścit sarvān viṣayānekakālaṃ gṛhṇāti /",
  "SA16hvsatssu:6585": "yathaiko ghaṭaṃ paśyan saṅgītadhvanimapi śṛṇoti /",
  "SA16hvsatssu:6586": "ghrāṇena kusumagandhaṃ jighrati /",
  "SA16hvsatssu:6587": "mukhena sagandharasaṃ kavalayati /",
  "SA16hvsatssu:6588": "vyajanavāyuḥ kāyaṃ spṛśati /",
  "SA16hvsatssu:6589": "cetanā ca samīkarotyapaśabdam /",
  "SA16hvsatssu:6590": "ato jñāyate sarvān viṣayānekakālaṃ gṛhṇātīti /",
  "SA16hvsatssu:6591": "yadyekameva vijñānaṃ kāye sarvasukhaduḥkhe vijānāti /",
  "SA16hvsatssu:6592": "tadā cākṣuṣavijñānenaikena sarvān vṛkṣān gṛhṇīyāt /",
  "SA16hvsatssu:6593": "tattu na sambhavati /",
  "SA16hvsatssu:6594": "katha[mekena] vijñānena mūlaśākhāpatrapuṣpāṇi [SSS_181] sarvāṇi jñāyante /",
  "SA16hvsatssu:6595": "ato jñāyate bahūni vijñānāni yugapadekakālamutpannāni sarvān spraṣṭavyān gṛhṇanti iti /",
  "SA16hvsatssu:6596": "nānārūpāṇāṃ jñānamekakālamutpadyate /",
  "SA16hvsatssu:6597": "na tu [yat] nīlajñānam /",
  "SA16hvsatssu:6598": "tadeva pītajñānam /",
  "SA16hvsatssu:6599": "ato jñāyate ekakālaṃ yugapadutpadyante /",
  "SA16hvsatssu:6600": "vahūni vijñānānīti kāyāvayaveṣu ca śīghrataraṃ jñānamutpadyate /",
  "SA16hvsatssu:6601": "ekāvayavagrahaṇakāla eva sarvān gṛhṇāti /",
  "SA16hvsatssu:6602": "bhagavataḥ śāsane ca nāstyavayavī /",
  "SA16hvsatssu:6603": "na hi sambhavatyekameva vijñānaṃ sarvānavayavān gṛhṇātīti /",
  "SA16hvsatssu:6604": "ato ekakālamutpannāni bahūni vijñānāni sarvānavayavān gṛhṇantīti //",
  "SA16hvsatssu:6605": "vijñānayaugapadyavargaḥ pañcasaptatitamaḥ /",
  "SA16hvsatssu:6606": "76 vijñānāyaugapadyavargaḥ",
  "SA16hvsatssu:6607": "atrocyate / yaducyate bhavatā- bahūni vijñānāni yugapadekakālamutpadyanta iti /",
  "SA16hvsatssu:6608": "tadayuktam /",
  "SA16hvsatssu:6609": "kasmāt /",
  "SA16hvsatssu:6610": "vijñānaṃ manaskāramapekṣyotpadyate /",
  "SA16hvsatssu:6611": "yathoktaṃ sūtre- cakṣuranupahataṃ bhavati /",
  "SA16hvsatssu:6612": "rūpamābhāsagataṃ bhavati /",
  "SA16hvsatssu:6613": "vijñānotpādako manaskāraśca yadi na bhavati /",
  "SA16hvsatssu:6614": "tadā na cakṣurvijñānamutpadyata iti /",
  "SA16hvsatssu:6615": "ato jñāyate vijñānāni manaskāramapekṣya bhavanti naikakālikānīti /",
  "SA16hvsatssu:6616": "sarve cotpattidharmāṇaḥ karmakāraṇādhīnāḥ /",
  "SA16hvsatssu:6617": "cittasyaikaikaśa utpatteḥ /",
  "SA16hvsatssu:6618": "na hi pṛthivīnarakādivipāka ekakālaṃ vedyate /",
  "SA16hvsatssu:6619": "yadi bahūni cittāni yugadutpadyante /",
  "SA16hvsatssu:6620": "tadā yugapadvedanā syāt /",
  "SA16hvsatssu:6621": "na vastutaḥ sambhavati /",
  "SA16hvsatssu:6622": "ato jñāyate vijñānāni naikakālikānīti /",
  "SA16hvsatssu:6623": "vijñānañca śīghrataramālambanaṃ gṛhṇāti /",
  "SA16hvsatssu:6624": "yathālātacakrasya pravṛttiśaighryānnadṛśyate tadvicchedaḥ /",
  "SA16hvsatssu:6625": "tathā vijñānānyapi kālalavasthāyitvānna vibhajyante /",
  "SA16hvsatssu:6626": "yadyaikakālikāni vijñānāni /",
  "SA16hvsatssu:6627": "sarveṣāmutpattidharmāṇāmekakālamekalakṣaṇaṃ yugapadutpattiḥ sambhavet /",
  "SA16hvsatssu:6628": "kaḥ pratibandho 'sti /",
  "SA16hvsatssu:6629": "tathā ca sarvadharmāṇāmutpattaye nāvaśyaṃ yatnaṃ kuryāt /",
  "SA16hvsatssu:6630": "karmākurvannapi [SSS_182] mucyeta /",
  "SA16hvsatssu:6631": "na tu tatsambhavati /",
  "SA16hvsatssu:6632": "ato jñāyate vijñānāni naikakālikānīti /",
  "SA16hvsatssu:6633": "kāyaścittānucaraḥ /",
  "SA16hvsatssu:6634": "yadi sarvāṇi cittāni yugapadbhavanti /",
  "SA16hvsatssu:6635": "tadā kāyo vikṣipyeta /",
  "SA16hvsatssu:6636": "atītānāgatādicittānāmekakālamutpatteḥ /",
  "SA16hvsatssu:6637": "vastutastu kāyo na vikṣipyate /",
  "SA16hvsatssu:6638": "ato jñāyate na yugapadbhavanti sarvacittānīti /",
  "SA16hvsatssu:6639": "cakṣuṣā paśyāmaḥ khalu bāhyān bījāṅkurādīn kalamāṃsapeśyādirūpāṇi kaumārayauvanajarākārān kramikān /",
  "SA16hvsatssu:6640": "tathā cittamapi syāt /",
  "SA16hvsatssu:6641": "uktañca sūtre- yadā sukhā vedanā bhavati /",
  "SA16hvsatssu:6642": "tadā [anye] dve vedane niruddhe yaduta duḥkhā vedanā aduḥkhāsukhā vedanā ityādi /",
  "SA16hvsatssu:6643": "yadi vijñānānāṃ yugapadutpādaḥ tadā tisro vedanā ekakālaṃ vedyeran /",
  "SA16hvsatssu:6644": "na tu tadyujyante vastutaḥ /",
  "SA16hvsatssu:6645": "ato jñāyate vijñānāni naikakāla mutpadyanta iti /",
  "SA16hvsatssu:6646": "ekasmin kāya ekacittotpattyā ekaḥ puruṣa ityucyate /",
  "SA16hvsatssu:6647": "vijñānānāṃ yaugapadya ekasmin kāye bahavaḥ puruṣāḥ syuḥ /",
  "SA16hvsatssu:6648": "natvidaṃ yujyate /",
  "SA16hvsatssu:6649": "ata ekasmin kāye vijñānānāṃ yaugapadyaṃ na sambhavati /",
  "SA16hvsatssu:6650": "yaugapadye hi ekakālaṃ sarvān dharmān jānīyuḥ /",
  "SA16hvsatssu:6651": "kasmāt /",
  "SA16hvsatssu:6652": "cakṣuṣi tāvadapramāṇaśatasahasrāṇi vijñānāni bhavanti /",
  "SA16hvsatssu:6653": "evaṃ yāvanmanasyapi /",
  "SA16hvsatssu:6654": "tathā ca [tāni] sarvān dharmān vijānīyuḥ /",
  "SA16hvsatssu:6655": "na tu tadyujyate /",
  "SA16hvsatssu:6656": "ato vijñānāni naikakālikānīti jñāyate /",
  "SA16hvsatssu:6657": "(pṛ) kasmādvijñānānyavaśyaṃ kramikāṇi bhavanti /",
  "SA16hvsatssu:6658": "(u) ekaḥ samanantarapratyaya ityato vijñānamekaikamutpadyate /",
  "SA16hvsatssu:6659": "(pṛ) ekaḥ samanantarapratyaya iti kasmāt samyak /",
  "SA16hvsatssu:6660": "īdṛśī dharmatā syāt /",
  "SA16hvsatssu:6661": "tathā bhavatāme kasyātmana ekaṃ manaḥ /",
  "SA16hvsatssu:6662": "tathā mamāpi ekasya manasa ekaḥ samanantarapratyayaḥ /",
  "SA16hvsatssu:6663": "yathā bījasambandhī aṅkurastatsamanantaramutpadyeta /",
  "SA16hvsatssu:6664": "na kāṇḍādyutpādya aṅkuraḥ /",
  "SA16hvsatssu:6665": "evaṃ cittasambandhī dharmaścittakrameṇotpadyeta /",
  "SA16hvsatssu:6666": "nānyadharmotpatti [kramataḥ] /",
  "SA16hvsatssu:6667": "vijñānalakṣaṇaṃ tathā niyataṃ [yat] ekaikodayavyayakramalakṣaṇādhīnam agnilakṣaṇadāhavat /",
  "SA16hvsatssu:6668": "tasmādvijñānānyavaśyaṃ krameṇa bhavanti //",
  "SA16hvsatssu:6669": "vijñānāyaugapadyavargaḥ ṣaṭsaptatitamaḥ /",
  "SA16hvsatssu:6670": "[SSS_183]",
  "SA16hvsatssu:6671": "77 duḥkhasatyaskandhe saṃjñāskandhavargaḥ",
  "SA16hvsatssu:6672": "(pṛ) ko dharmaḥ saṃjñā /",
  "SA16hvsatssu:6673": "(u) prajñaptisaddharmanimittagrahaṇātmikā saṃjñā /",
  "SA16hvsatssu:6674": "kasmāt /",
  "SA16hvsatssu:6675": "yathoktaṃ sūtre- kecitparīttasaṃjñāḥ kecidbahusaṃjñāḥ kecidapramāṇasaṃjñāḥ kecidakiñcanasaṃjñā iti /",
  "SA16hvsatssu:6676": "vastutastu te bahu kiñcidādidharmā na santi /",
  "SA16hvsatssu:6677": "ato jñāyate saṃjñā prajñaptisaddharmanimittagrahaṇarūpeti /",
  "SA16hvsatssu:6678": "tāḥ saṃjñāḥ bhūyasā viparyāsagatā iṣyante /",
  "SA16hvsatssu:6679": "yathoktam- anitye nityamiti saṃjñāviparyāsaḥ /",
  "SA16hvsatssu:6680": "duḥkhe sukhamiti saṃjñāviparyāsaḥ /",
  "SA16hvsatssu:6681": "anātmani ātmeti saṃjñāviparyāsaḥ /",
  "SA16hvsatssu:6682": "aśubhe śubhamiti saṃjñāviparyāsaḥ /",
  "SA16hvsatssu:6683": "iti /",
  "SA16hvsatssu:6684": "evaṃ śraddhādhimuktivipaśyanā kṛtsnāyataneṣvapi ucyante /",
  "SA16hvsatssu:6685": "saṃjñā tridhā vibhaktā grahālambanā yaduta priyadvepyodāsīnāḥ /",
  "SA16hvsatssu:6686": "tatra tisro vedanāḥ kramaśaḥ samudbhavanti /",
  "SA16hvsatssu:6687": "tā vedanāśca triviṣajananyaḥ /",
  "SA16hvsatssu:6688": "ataḥ saṃjñā duṣṭā /",
  "SA16hvsatssu:6689": "duṣṭatvāt bhagavānāha- saṃjñā prahātavyeti /",
  "SA16hvsatssu:6690": "yathoktam- cakṣuṣā rūpāṇi dṛṣṭvā mā nimittaṃ gṛhvīta iti /",
  "SA16hvsatssu:6691": "ato jñāyate prajñaptisaddharmanimittagrahaṇarūpā saṃjñeti /",
  "SA16hvsatssu:6692": "(pṛ) prajñaptisaddharmagrahaṇarūpā saṃjñeti nāyamartho yujyate /",
  "SA16hvsatssu:6693": "kasmāt /",
  "SA16hvsatssu:6694": "tathā saṃjñayā hi sarvān kleśān prajahāti /",
  "SA16hvsatssu:6695": "yathoktaṃ sūtre- anityasaṃjñā sādhu bhāvitā sarvaṃ kāmarāgaṃ paryādāpayati /",
  "SA16hvsatssu:6696": "sarvaṃ rūparāgaṃ paryādāpayati /",
  "SA16hvsatssu:6697": "sarvaṃ bhavarāgaṃ paryādāpayati /",
  "SA16hvsatssu:6698": "sarvamauddhatyaṃ paryādāpayati /",
  "SA16hvsatssu:6699": "sarvāmavidyāṃ paryādāpayati /",
  "SA16hvsatssu:6700": "samamasmimānaṃ paryādāpayati /",
  "SA16hvsatssu:6701": "iti /",
  "SA16hvsatssu:6702": "ato jñāyate na prajñaptisaddharmagrahaṇamātrā saṃjñeti /",
  "SA16hvsatssu:6703": "prajñaptidharmagrahaṇarūpā [cet] saṃjñā /",
  "SA16hvsatssu:6704": "tadā na syātkleśānāṃ prahāṇam /",
  "SA16hvsatssu:6705": "ucyate / vastutaḥ prajñeyaṃ saṃjñeti nāmnocyate /",
  "SA16hvsatssu:6706": "yathā vadanti vedakaḥ sarvasmādvimucyate /",
  "SA16hvsatssu:6707": "manasā sarve kleśāḥ prahīyanta iti /",
  "SA16hvsatssu:6708": "yathā ca vadanti akṛṣṇāśuklakarmaṇā sarvāṇi karmāṇi kṣapayatīti / vadanti ca-",
  "SA16hvsatssu:6709": "[SSS_184] śraddhayā vitaratyoghamapramādena cārṇavam /",
  "SA16hvsatssu:6710": "vīryeṇa duḥkhamatyeti prajñayā pariśudhyati / iti /",
  "SA16hvsatssu:6711": "vastutastu prajñayā tarati na tu śraddhādinā /",
  "SA16hvsatssu:6712": "evaṃ prajñaiva saṃjñākhyayocyate /",
  "SA16hvsatssu:6713": "uktañca sūtre- prajñayā balaṃ bhavatīti /",
  "SA16hvsatssu:6714": "yathoktam- āryāstadantevāsino vā prajñābalena sarvān kleśān prajahatīti /",
  "SA16hvsatssu:6715": "ataḥ prajñaiva sarvasaṃyojanasamucchedinī /",
  "SA16hvsatssu:6716": "na tu saṃjñā /",
  "SA16hvsatssu:6717": "saptatriṃśadāryamārgāṅgeṣu noktā saṃjñā /",
  "SA16hvsatssu:6718": "ato na [sā] saṃyojanasamucchedinī /",
  "SA16hvsatssu:6719": "uktañca sūtre- jānan paśyan āsravakṣayaṃ pratilabhate nājānan nāpaśyan iti /",
  "SA16hvsatssu:6720": "triṣvanāsravendriyeṣūktaṃ anājñātamāsyāmindriyamājñendriyamājñātāvīndriyamiti sarvaṃ jñānākhyaṃ bhavati /",
  "SA16hvsatssu:6721": "āha ca bhagavān- prajñāskandho vimuktijñānadarśanaskandho bhavati iti /",
  "SA16hvsatssu:6722": "kiñcāha- dhyānavyatiriktā nāsti sambodhiḥ /",
  "SA16hvsatssu:6723": "sāmyavyatiriktaṃ nāsti dhyānamiti /",
  "SA16hvsatssu:6724": "anukramasūtre coktam- viśuddhaśīladhāriṇo na cittaṃ paritapati yāvadyathābhūtajñānāya cittaṃ samādadhāti iti /",
  "SA16hvsatssu:6725": "dharmajñānādayaḥ sarve prajñākhyāḥ /",
  "SA16hvsatssu:6726": "tisṛṣu ca śikṣāsu adhiprajñāśikṣottamā /",
  "SA16hvsatssu:6727": "āha ca- prajñāsampat vimuktijñānadarśanasampat iti /",
  "SA16hvsatssu:6728": "saptaviśuddhiṣu coktam- pratipadājñāna- darśanavimuktirit /",
  "SA16hvsatssu:6729": "āha ca bhagavān- sarvadharmāṇāṃ yathābhūtajñānamanuttarā prajñā ityucyate /",
  "SA16hvsatssu:6730": "saṃjñā tu naivaṃvidhocyate /",
  "SA16hvsatssu:6731": "prajñaiva sarvakleśānāṃ samucchedini na tu saṃjñeti yogo nyānyāḥ /",
  "SA16hvsatssu:6732": "kasmāt /",
  "SA16hvsatssu:6733": "yathāha mahānidānasūtram- yacca sūtre 'vatarati vinaye ca sandṛśyate dharmatāñca na vilomayati tat grāhyam iti /",
  "SA16hvsatssu:6734": "api cāha- samyagarthe sthāpanā yathārtha [grahaṇam] samyak rute sthāpanā yathārūta [grahaṇam] iti /",
  "SA16hvsatssu:6735": "ataḥ sūtre yadyapyuktam anityasaṃjñādayaḥ kleśānāṃ samucchedakā [SSS_185] iti /",
  "SA16hvsatssu:6736": "tathāpi sā prajñaivepi /",
  "SA16hvsatssu:6737": "nyāyato bhavati /",
  "SA16hvsatssu:6738": "āha ca- avidyā sarvakleśānāṃ mūlam /",
  "SA16hvsatssu:6739": "visaṃyogātmajñā vimucyata iti /",
  "SA16hvsatssu:6740": "ato jñāyate prajñayā sarve kleśāḥ prahīyanta iti /",
  "SA16hvsatssu:6741": "(pṛ) bhavatoktaṃ prajñaptisaddharmanimittagrahaṇātmikā saṃjñā iti /",
  "SA16hvsatssu:6742": "kiṃ tannimittam /",
  "SA16hvsatssu:6743": "(u) kecinmanyante- prajñaptidharmo nimittam /",
  "SA16hvsatssu:6744": "prajñaptidharmāḥ pañca atītaḥ anāgataḥ saṅketaḥ saṃyogaḥ pudgala iti /",
  "SA16hvsatssu:6745": "tadayuktam /",
  "SA16hvsatssu:6746": "kasmāt /",
  "SA16hvsatssu:6747": "pudgalaḥ pañcaskandhānupādāya siddhaḥ /",
  "SA16hvsatssu:6748": "nimittasyāsiddhyā nāsti prajñaptiḥ /",
  "SA16hvsatssu:6749": "(pṛ) nimittasyārthaḥ kaḥ /",
  "SA16hvsatssu:6750": "(u) yadālambanaṃ tannimittam /",
  "SA16hvsatssu:6751": "kenedaṃ jñāyate /",
  "SA16hvsatssu:6752": "yathoktam- siṃho mṛgarāja iha nadītīre sthitastratra tīre nimittaṃ gṛhītvā oghaṃ tīrtvā niṣkrāmati /",
  "SA16hvsatssu:6753": "tatra yadi nimittaṃ nāsti tadā idaṃ tīraṃ pratinivṛtya [tannimitta]māmaraṇaṃ na muñcati iti /",
  "SA16hvsatssu:6754": "sūtre 'smin vakṣa[mṛgā]dinimittaṃ bhavati /",
  "SA16hvsatssu:6755": "āha ca- bhikṣurnimittaṃ pradarśayatīti /",
  "SA16hvsatssu:6756": "atra cīvarādirnimittam /",
  "SA16hvsatssu:6757": "kiñcāha- bhagavān- īdṛśaṃ nimittaṃ khyāpayatīti /",
  "SA16hvsatssu:6758": "api cāha- [paśu]vadhako rājabhojanāyābhilaṣitaṃ nimittamupādatta iti /",
  "SA16hvsatssu:6759": "āhuśca- prabhātaṃ sūryodayasya nimittamiti /",
  "SA16hvsatssu:6760": "kiñcāha- trīṇi nimittāni yaduta samādhinimittaṃ pragrahanimittamupekṣānimittamiti /",
  "SA16hvsatssu:6761": "tatra samādhyādaya eva nimittāni bhavanti /",
  "SA16hvsatssu:6762": "yaṃ dharmaṃ manasikṛtya cittamālambane badhyate /",
  "SA16hvsatssu:6763": "tat samādhinimittam /",
  "SA16hvsatssu:6764": "cyavanadharmiṇo devaputrasya pañca pūrvanimittāni prādurbhavanti /",
  "SA16hvsatssu:6765": "tatra pañca dharmā eva nimittāni bhavanti /",
  "SA16hvsatssu:6766": "ato jñāyate na prajñaptidharmo nimittamiti /",
  "SA16hvsatssu:6767": "nāpi saṃskāraskandhasaṅgṛhītam /",
  "SA16hvsatssu:6768": "śāriputraḥ pūrṇamaitrāyaṇīputrānmukhanimittaṃ gṛhṇāti /",
  "SA16hvsatssu:6769": "uktañca sūtre- cakṣuṣā rūpāṇi [SSS_186] dṛṣṭvā mā nimittaṃ gṛhṇīteti /",
  "SA16hvsatssu:6770": "dharmamudrāyāñcoktam- yo bhikṣuḥ rūpaśabdādinimittaṃ prahīṇaṃ paśyati /",
  "SA16hvsatssu:6771": "nāhaṃ vadāmi sa viśuddhajñānadarśanasya lābhīti /",
  "SA16hvsatssu:6772": "anena jñāyate ālambanameva nimittam /",
  "SA16hvsatssu:6773": "na prajñaptidharma iti /",
  "SA16hvsatssu:6774": "(pṛ) nālambanaṃ timittam /",
  "SA16hvsatssu:6775": "kasmāt /",
  "SA16hvsatssu:6776": "animittasamādherapi sālambanatvāt /",
  "SA16hvsatssu:6777": "āha ca rūpāṇi dṛṣṭvā mā nimittaṃ gṛhṇīteti /",
  "SA16hvsatssu:6778": "yadyālambanaṃ nimittam /",
  "SA16hvsatssu:6779": "kathaṃ rūpaṃ dṛṣṭvā na nimittaṃ gṛhṇāti /",
  "SA16hvsatssu:6780": "(u) nimittaṃ dvividhaṃ duṣṭamaduṣṭamiti /",
  "SA16hvsatssu:6781": "duṣṭanimittaniṣedhārthamāha- rūpaṃ dṛṣṭvā na nimittaṃ gṛhṇātīti /",
  "SA16hvsatssu:6782": "animitta[samādhe]rālambanamapi duṣṭamiti paścānnirodhasatya [varge]vakṣyate yat trividha cittanirodhī animittamādāvupasampadya viharatīti /",
  "SA16hvsatssu:6783": "na tu sarvanimittagraho duṣṭaḥ /",
  "SA16hvsatssu:6784": "yaḥ samādhipragrahopekṣānimittādi gṛhṇāti /",
  "SA16hvsatssu:6785": "na tasya doṣo 'sti /",
  "SA16hvsatssu:6786": "nirvāṇañcāsaddharmaḥ /",
  "SA16hvsatssu:6787": "ato na duṣaṇakṛt syāt /",
  "SA16hvsatssu:6788": "yathoktaṃ- dharmanimittasya grāhī na duṣyati iti /",
  "SA16hvsatssu:6789": "prajñaptinimittagrāhiṇastu kleśāḥ samudbhavanti /",
  "SA16hvsatssu:6790": "kasmāt /",
  "SA16hvsatssu:6791": "priyāpriyādivibhaktanimittagrahāt saumanasyadaurmanasyādayaḥ samudbhavanti /",
  "SA16hvsatssu:6792": "tato rāgadveṣādayo doṣā bhavanti /",
  "SA16hvsatssu:6793": "ato jñāyate prajñaptidharmanimittagrahaṇarūpā saṃjñetyucyata iti //",
  "SA16hvsatssu:6794": "duḥkhasatyaskandhe saṃjñāskandhavargaḥ saptasaptatitamaḥ /",
  "SA16hvsatssu:6795": "78 duḥkhasatyaskandhe vedanādhikāre vedanālakṣaṇavargaḥ",
  "SA16hvsatssu:6796": "(pṛ) vedanā katamā /",
  "SA16hvsatssu:6797": "(u) sukhā duḥkhā aduḥkhāsukhā ca /",
  "SA16hvsatssu:6798": "(pṛ) sukhā katamā /",
  "SA16hvsatssu:6799": "duḥkhā katamā /",
  "SA16hvsatssu:6800": "aduḥkhāsukhā ca katamā /",
  "SA16hvsatssu:6801": "(u) kāyacittayorvikāso sukhetyucyate /",
  "SA16hvsatssu:6802": "tayoreva hrāse duḥkhā /",
  "SA16hvsatssu:6803": "ubhayalakṣaṇayo viruddhā aduḥkhāsukhā /",
  "SA16hvsatssu:6804": "(pṛ) imāstisro vedanā aniyatalakṣaṇāḥ /",
  "SA16hvsatssu:6805": "kasmāt /",
  "SA16hvsatssu:6806": "yathā vastvekameva kadācitkāyacitte vikāsayati /",
  "SA16hvsatssu:6807": "kadācit hrāsayati /",
  "SA16hvsatssu:6808": "kadācidubhayavilakṣaṇaṃ bhavati /",
  "SA16hvsatssu:6809": "(u) tadālambanamaniyatam /",
  "SA16hvsatssu:6810": "na tu vedanā /",
  "SA16hvsatssu:6811": "kasmāt /",
  "SA16hvsatssu:6812": "yathaika evāgniḥ kasyāñcidṛtau sukhamutpādayati /",
  "SA16hvsatssu:6813": "kasyāñcidṛtau [SSS_187] duḥkham /",
  "SA16hvsatssu:6814": "kasyāñciccāduḥkhāsukham /",
  "SA16hvsatssu:6815": "ālambanajā vedanā tu niyataiva /",
  "SA16hvsatssu:6816": "tadeva vastvekamṛtuvaśāt sukhasya vā heturbhavati /",
  "SA16hvsatssu:6817": "aduḥkhāsukhasya vā heturbhavati /",
  "SA16hvsatssu:6818": "tadālambanaṃ kena kālena sukhaduḥkhādīnāṃ heturbhavati /",
  "SA16hvsatssu:6819": "(u) yatna duḥkhavighātakamasti /",
  "SA16hvsatssu:6820": "tasmin samaye sukhalakṣaṇamutpadyate /",
  "SA16hvsatssu:6821": "yathā kaścit yadā śītārtaḥ tadoṣṇasparśaḥ sukhamutpādayati /",
  "SA16hvsatssu:6822": "(pṛ) nanu sa evoṣṇasparśaḥ utkaṭaḥ san duḥkhakaro bhavati /",
  "SA16hvsatssu:6823": "na tu sukhakaraḥ /",
  "SA16hvsatssu:6824": "ato jñāyate sukhavedanāpi nāstīti /",
  "SA16hvsatssu:6825": "(u) saṃvṛtināmato 'sti sukhavedanā /",
  "SA16hvsatssu:6826": "na tu paramārthataḥ /",
  "SA16hvsatssu:6827": "uṣṇasparśapriyasya kasyacit hitakaro 'pi bhavati /",
  "SA16hvsatssu:6828": "[yasya yadā] pūrvaduḥkhasya pratibandhaḥ /",
  "SA16hvsatssu:6829": "tasmin samaye tasya sukhamutpadyate /",
  "SA16hvsatssu:6830": "yadi pūrvameva duḥkhaviyogaḥ tadoṣṇasparśo na sukhakaraḥ /",
  "SA16hvsatssu:6831": "ato nāsti paramārthataḥ /",
  "SA16hvsatssu:6832": "(pṛ) yaduktaṃ bhavatā- [saṃvṛti]nāmataḥ sukhamasti iti /",
  "SA16hvsatssu:6833": "tanna yuktam /",
  "SA16hvsatssu:6834": "kasmāt /",
  "SA16hvsatssu:6835": "sūtre bhagavānāha- tisro vedanā iti /",
  "SA16hvsatssu:6836": "yadi nāsti sukhaṃ paramārthataḥ /",
  "SA16hvsatssu:6837": "kathaṃ brūyāt tisro vedanā iti /",
  "SA16hvsatssu:6838": "āha ca- rūpaṃ yadi duḥkhaniyatam /",
  "SA16hvsatssu:6839": "sattvā na tatrāsaṅgamutpādayeyuriti /",
  "SA16hvsatssu:6840": "kiñcāha- rūpasya ka āsvādāḥ ye rūpamupādāya prītisukhajananā iti /",
  "SA16hvsatssu:6841": "kiñcāha- sukhavedanāyā utpadyamānāyāḥ sukhe sthite sukham /",
  "SA16hvsatssu:6842": "niruddhe duḥkham /",
  "SA16hvsatssu:6843": "duḥkhavedanāyā utpadyamānāyā na duḥkhe sthite duḥkham /",
  "SA16hvsatssu:6844": "niruddhe sukham /",
  "SA16hvsatssu:6845": "aduḥkhāsukhavedanāyā na duḥkhaṃ jñāyate na sukhaṃ jñāyate iti /",
  "SA16hvsatssu:6846": "sukhā vedanā puṇyavipākaḥ /",
  "SA16hvsatssu:6847": "duḥkhā vedanā ca pāpavipākaḥ /",
  "SA16hvsatssu:6848": "yadi nāsti paramārthataḥ sukhā vedanā /",
  "SA16hvsatssu:6849": "puṇyapāpayorduḥkhaphalamātraṃ syāt /",
  "SA16hvsatssu:6850": "na tadyuktaṃ vastutaḥ /",
  "SA16hvsatssu:6851": "kāmadhātāvapi sukhā vedanāsti /",
  "SA16hvsatssu:6852": "yadi nāsti paramārthataḥ sā,",
  "SA16hvsatssu:6853": "rūpārūpyadhātū na [sukha]vedanāvantau syātām /",
  "SA16hvsatssu:6854": "na tu yujyate vastutaḥ /",
  "SA16hvsatssu:6855": "kiñcāha- sukhāyāṃ vedanāyāṃ rāgo 'nuśeta iti /",
  "SA16hvsatssu:6856": "yadi nāsti sukhā vedanā,",
  "SA16hvsatssu:6857": "kutra rāgo 'nuśayīta /",
  "SA16hvsatssu:6858": "na vaktavyaṃ duḥkhāyāṃ vedanāyāṃ rāgo 'nuśeta iti /",
  "SA16hvsatssu:6859": "ato jñāyate 'sti paramārthataḥ sukhā vedaneti /",
  "SA16hvsatssu:6860": "[SSS_188]",
  "SA16hvsatssu:6861": "atrocyate / yadyasti paramārthataḥ sukhā vedanā /",
  "SA16hvsatssu:6862": "kiṃ sukhamiti tasya lakṣaṇaṃ vaktavyam /",
  "SA16hvsatssu:6863": "na tūcyate vastuta /",
  "SA16hvsatssu:6864": "jñātavyaṃ duḥkhaviśeṣasyaiva sukhanimittavyavahāra iti /",
  "SA16hvsatssu:6865": "sarvo lokadhātu ā mahānarakamā ca bhavāgraṃ sarvaṃ duḥkhalakṣaṇam /",
  "SA16hvsatssu:6866": "bahuduḥkhasampīḍitasya mṛduni duḥkhe sukhanimittamutpadyate /",
  "SA16hvsatssu:6867": "yathā kaścit dharmataptaḥ śītasparśaṃ sukhaṃ manyate /",
  "SA16hvsatssu:6868": "tasmāt sūtrāṇi tathāvacanānyaviruddhāni /",
  "SA16hvsatssu:6869": "(pṛ) loke sarvaṃ sukhamiti vaktuṃ sambhavati /",
  "SA16hvsatssu:6870": "mṛduni sukhe duḥkhasaṃjñotpadyate /",
  "SA16hvsatssu:6871": "tathā no cet duḥkhālpatve sukhasaṃjñotpadyata ityapi na vaktuṃ śakyate /",
  "SA16hvsatssu:6872": "(u) duḥkhavedanālakṣaṇasyaudārikatvāt sūkṣmasukhaṃ duḥkhamiti na sambhavati /",
  "SA16hvsatssu:6873": "sukhaṃ sūkṣmamapi nopaghātalakṣaṇaṃ bhavati /",
  "SA16hvsatssu:6874": "kasmāt /",
  "SA16hvsatssu:6875": "na hi paśyāmaḥ kathamapi sūkṣmaṃ sukhamanubhavantaṃ puruṣaṃ bāhumudyamya sudīrghamucchvasantam /",
  "SA16hvsatssu:6876": "sukhā ca vedanā sūkṣmā pravṛttā upaśamalakṣaṇamityucyate /",
  "SA16hvsatssu:6877": "tadyathordhvabhūmau pravṛtta upaśamaḥ /",
  "SA16hvsatssu:6878": "ato yaduktaṃ sūkṣme sukhe duḥkhasaṃjñotpadyata iti tat vacanamātram /",
  "SA16hvsatssu:6879": "bālapṛthagjanānāmalpaduḥkhe sukhasaṃjñā mithyā prādurbhavati iti tu nyāyyam //",
  "SA16hvsatssu:6880": "duḥkhasatyaskandhe vedanādhikāre vedanālakṣaṇavargo 'ṣṭasaptatitamaḥ /",
  "SA16hvsatssu:6881": "79 saṃskāraduḥkhatāvargaḥ",
  "SA16hvsatssu:6882": "sarvā vedanā duḥkham /",
  "SA16hvsatssu:6883": "kasmāt /",
  "SA16hvsatssu:6884": "cīvarabhojanādayo hi sarve dūḥkhahetavaḥ na sukhahetavaḥ /",
  "SA16hvsatssu:6885": "kenedaṃ jñāyate /",
  "SA16hvsatssu:6886": "annavastrādiṣūtkaṭeṣu duḥkhamapi vardhata iti pratyakṣaṃ khalu /",
  "SA16hvsatssu:6887": "ato duḥkhahetavaḥ /",
  "SA16hvsatssu:6888": "hastavyathādiduḥkhaṃ lakṣaṇato nidarśayituṃ śakyate /",
  "SA16hvsatssu:6889": "na tathā sukham /",
  "SA16hvsatssu:6890": "annavastrādi vyādhipraśamanam /",
  "SA16hvsatssu:6891": "yathā tarṣitasya pānaṃ na sukhajanakam /",
  "SA16hvsatssu:6892": "kaścidduḥkhapīḍitaḥ duḥkhabhede sukhasaṃjñāṃ janayati /",
  "SA16hvsatssu:6893": "yathā janā maraṇabhītāḥ [anyaṃ] daṇḍaṃ sukhaṃ manyante /",
  "SA16hvsatssu:6894": "daṇḍādānaśastrādānakṣuraśaktayo duḥkhahetutayā niyatāḥ na tathā sukhahetutayā /",
  "SA16hvsatssu:6895": "sarveṣāmavaśyamātyantikaduḥkhatvāt jñātavyaṃ pūrvaṃ [duḥkhaṃ] sadevordhvakālaṃ budhyate pādukākṣayavat /",
  "SA16hvsatssu:6896": "strīrūpādau ca pūrvamutpadyate sukhasaṃjñā /",
  "SA16hvsatssu:6897": "paścādbhavati vidveṣaḥ /",
  "SA16hvsatssu:6898": "ato jñāyate mithyāsaṃjñānusmaraṇena sukhasaṃjñotpadyata iti /",
  "SA16hvsatssu:6899": "mithyasaṃjñānusmaraṇavyāvṛttau tasya doṣaṃ paśyati /",
  "SA16hvsatssu:6900": "strīrūpādīni ucchoṣaṇaśirovyādhyādihetavaḥ /",
  "SA16hvsatssu:6901": "na sukhaṃ bhavati /",
  "SA16hvsatssu:6902": "vairāgye sati tadālambanaṃ tyajyate /",
  "SA16hvsatssu:6903": "[SSS_189] yadyasti vastutaḥ sukham /",
  "SA16hvsatssu:6904": "kasmāt tyajyate /",
  "SA16hvsatssu:6905": "yasya yatra sukhamabhūt tasya tadeva paścādduḥkhacittajanakamityato jñāyate nāsti sukhamiti /",
  "SA16hvsatssu:6906": "kiñca kāyo duḥkhahetuḥ na sukhahetuḥ /",
  "SA16hvsatssu:6907": "yathāraṇyabhūmau susasyeṣu duṣpraroheṣvapi tṛṇavīraṇāni sūdbhavanti /",
  "SA16hvsatssu:6908": "evaṃ kāyabhūmau duḥkhaskandhāḥ susamudyanti /",
  "SA16hvsatssu:6909": "mṛṣāsukhantu durudbhavaṃ bhavati /",
  "SA16hvsatssu:6910": "kiñca janā duḥkhe sukhaviparyāsamutpādya paścāttatrābhiṣvajante sukhaṃ yadi kiñcidasti /",
  "SA16hvsatssu:6911": "nocyeta viparyāsa iti /",
  "SA16hvsatssu:6912": "yathā nitya ātmā viśuddhaḥ kimapi vastu nāsti /",
  "SA16hvsatssu:6913": "evaṃ sukhamapi /",
  "SA16hvsatssu:6914": "ubhayorviparyastatvāt /",
  "SA16hvsatssu:6915": "janānāṃ kaṭuke duḥkhe sukhacittamutpadyate /",
  "SA16hvsatssu:6916": "yathā bhāravāhī skandhaṃ sukhayati /",
  "SA16hvsatssu:6917": "ato jñāyate nāsti sukhamiti /",
  "SA16hvsatssu:6918": "sūtre ca bhagavatoktam- sukhā bhikṣavo vedanā duḥkhato draṣṭavyā /",
  "SA16hvsatssu:6919": "duḥkhā vedanā śalyato draṣṭavyā /",
  "SA16hvsatssu:6920": "aduḥkhāsukhā vedanā anityato draṣṭavyā /",
  "SA16hvsatssu:6921": "iti /",
  "SA16hvsatssu:6922": "yadyasti niyataṃ sukham /",
  "SA16hvsatssu:6923": "sukhaṃ duḥkhato na draṣṭavyaṃ syāt /",
  "SA16hvsatssu:6924": "jñātavyaṃ pṛthagjanā duḥkhaṃ sukhato gṛhṇantīti /",
  "SA16hvsatssu:6925": "ato bhagavānāha- yatra pṛthagjanānāṃ sukhasaṃjñotpadyate tat duḥkhato draṣṭavyamiti /",
  "SA16hvsatssu:6926": "imāstisro vedanāśca duḥkhasatyasaṅgṛhītāḥ /",
  "SA16hvsatssu:6927": "yadi vastuto 'sti sukham /",
  "SA16hvsatssu:6928": "kathaṃ duḥkhasatyasaṅgṛhītaṃ syāt /",
  "SA16hvsatssu:6929": "duḥkhameva vastuto 'sti /",
  "SA16hvsatssu:6930": "sukhalakṣaṇantu mṛṣā /",
  "SA16hvsatssu:6931": "kenedaṃ jñāyate /",
  "SA16hvsatssu:6932": "duḥkhacittabhāvanayā hi sarvasaṃyojanāni prajahajāti /",
  "SA16hvsatssu:6933": "natu sukhacittabhāvanayā /",
  "SA16hvsatssu:6934": "ato jñāyate sarvaṃ duḥkhamiti /",
  "SA16hvsatssu:6935": "sarve padārthā duḥkhahetavaḥ /",
  "SA16hvsatssu:6936": "dveṣyavat /",
  "SA16hvsatssu:6937": "dveṣyo dvividhaḥ- ekaḥ duḥkhameva karoti /",
  "SA16hvsatssu:6938": "apara ādau mṛdurapi ante puruṣaṃ hinasti /",
  "SA16hvsatssu:6939": "tadvatpadārthā api kecidādau subhakarā ante tu hiṃsrāḥ /",
  "SA16hvsatssu:6940": "ato jñāyate sarvaṃ duḥkhamiti /",
  "SA16hvsatssu:6941": "sattvānāṃ labdhakāmānāmapi nāsti tṛptiḥ /",
  "SA16hvsatssu:6942": "lavaṇāmbhaḥ pānenātṛptivat ityato duḥkham /",
  "SA16hvsatssu:6943": "kāmaprārthanāvirahaḥ sukhamityucyate /",
  "SA16hvsatssu:6944": "prārthanā tu duḥkham /",
  "SA16hvsatssu:6945": "na paśyāmaḥ kamapi lokamaprārthayamānam /",
  "SA16hvsatssu:6946": "ataḥ sukhavihīnaṃ jānīmaḥ /",
  "SA16hvsatssu:6947": "sarve sattvāḥ kāyikaduḥkhena vā caitasikaduḥkhena vā sadānugamyanta ityataḥ kāyo duḥkhamiti jñāyate /",
  "SA16hvsatssu:6948": "kāyaḥ kārāgṛhavatsadā bandhanaḥ /",
  "SA16hvsatssu:6949": "kenedaṃ jñāyate /",
  "SA16hvsatssu:6950": "etatkāyanirodhādvimuktaityucyate /",
  "SA16hvsatssu:6951": "[ato] bandhanaṃ duḥkham /",
  "SA16hvsatssu:6952": "sarve 'pi padārthāḥ kramaśaḥ kutsanīyāḥ /",
  "SA16hvsatssu:6953": "yathā nārakādikāyāḥ grīṣmahemantādyṛtavaḥ bālādīnāmindriyāṇi /",
  "SA16hvsatssu:6954": "śītadharmādi parasparasāpekṣamavasāne [SSS_190] vidvepyaṃ jñāyate /",
  "SA16hvsatssu:6955": "[ataḥ] sarvaṃ duḥkhamiti jñeyam /",
  "SA16hvsatssu:6956": "kāyasya ca bahavaḥ śatravo yadutāśīviṣakāraṇḍaḥ pañcotkṣiptāsikā vadhakāḥ kalyāṇamitravañcanāścorāḥ śūnyagrāme grāmaghātakāścorā mahānadyā avaratīram iti /",
  "SA16hvsatssu:6957": "[imāni]nānāduḥkhāni sadānucaranti [kāyam] /",
  "SA16hvsatssu:6958": "ato jñāyate sarvaṃ duḥkhamiti /",
  "SA16hvsatssu:6959": "kiñca jānīmaḥ sattvānāṃ kāyaḥ sarvaduḥkhairanugamyate yaduta jātiduḥkhaṃ,",
  "SA16hvsatssu:6960": "jarāduḥkhaṃ vyādhiduḥkhaṃ maraṇaduḥkhaṃ vipriyasamāgamaduḥkhaṃ priyaviyogaduḥkhaṃ prārthitādivighātaduḥkham ityādibhiḥ /",
  "SA16hvsatssu:6961": "ato jñāyate kāyo duḥkhakalāpa iti /",
  "SA16hvsatssu:6962": "ātmani sati ātmīyābhiṣvaṅgādyupadravāṇāṃ samudayo 'sti /",
  "SA16hvsatssu:6963": "ato jñāyate kāyo duḥkhanidānamiti /",
  "SA16hvsatssu:6964": "pañca sattvagatayaścatvāra iryāpathāśca sukhavirahitāḥ /",
  "SA16hvsatssu:6965": "kasmāt /",
  "SA16hvsatssu:6966": "yathoktaṃ sūtre- rūpaṃ duḥkhaṃ vedanā saṃjñā saṃskārāṃ vijñānañca duḥkhaṃ iti /",
  "SA16hvsatssu:6967": "rūpa utpadyamāne jarāvyādhimaraṇādayaḥ sarva upadravā utpadyeran /",
  "SA16hvsatssu:6968": "evaṃ vedanāsaṃjñāsaṃskāravijñāneṣvapi /",
  "SA16hvsatssu:6969": "kāyaḥ sadā vyāpriyate kāyavaṅmanobhiḥ kṛtyānyabhisaṃskriyante /",
  "SA16hvsatssu:6970": "kṛtyānāmabhisaṃskaraṇaṃ duḥkhamityucyate /",
  "SA16hvsatssu:6971": "āryāḥ kāyakṣayeṇa hṛṣṭā bhavanti /",
  "SA16hvsatssu:6972": "yadyasti vastutaḥ sukham /",
  "SA16hvsatssu:6973": "kathaṃ sukhādbhraṣṭāḥ pramodyeran /",
  "SA16hvsatssu:6974": "ato jñāyate sarvaṃ duḥkhamiti //",
  "SA16hvsatssu:6975": "saṃskāraduḥkhatāvarga ekonāśītitamaḥ /",
  "SA16hvsatssu:6976": "80 duḥkhaprahāṇavargaḥ",
  "SA16hvsatssu:6977": "(pṛ) bahubhiḥ kāraṇairbhavatā duḥkhaṃ pratipāditam /",
  "SA16hvsatssu:6978": "athāpi janāḥ sukhaṃ kāmayante /",
  "SA16hvsatssu:6979": "yatra kāmanā tat sukhamiti manyāmahe /",
  "SA16hvsatssu:6980": "(u) pūrvameva pratyuktamidam /",
  "SA16hvsatssu:6981": "pṛthagjanā viparyayāt duḥkhameva sukhato gṛhṇanti /",
  "SA16hvsatssu:6982": "mugdhairuktaṃ kathaṃ śraddheyam /",
  "SA16hvsatssu:6983": "prārthitaṃ labdhvāpi duḥkhato bhāvayet /",
  "SA16hvsatssu:6984": "kasmāt /",
  "SA16hvsatssu:6985": "sarvamanityaṃ vipariṇāme duḥkhajanakam /",
  "SA16hvsatssu:6986": "yathoktaṃ bhagavatā sūtre- rūpārāmā[bhikṣavo] devamanuṣyā rūparatā rūpamuditā rūpavipariṇāmavirāganirodhāt [SSS_191] duḥkhaṃ [bhikṣavo] devamanuṣyā viharanti /",
  "SA16hvsatssu:6987": "iti /",
  "SA16hvsatssu:6988": "evaṃ vedanāsaṃskāravijñāneṣvapi /",
  "SA16hvsatssu:6989": "vipariṇāmitvāt jñātavyaṃ duḥkhamiti /",
  "SA16hvsatssu:6990": "janā abhūtasukhamanubhūya tatrāsaṅgamutpādayanti /",
  "SA16hvsatssu:6991": "āsaṅgapratyayā rakṣaṇapālanādayo doṣāḥ samudbhavanti /",
  "SA16hvsatssu:6992": "ataḥ sukhaṃ duḥkhato bhāvayet /",
  "SA16hvsatssu:6993": "sukhañca duḥkhasya dvāram /",
  "SA16hvsatssu:6994": "sukharāgāt tribhyo viṣebhyaḥ sambhavantyakuśalakarmāṇi /",
  "SA16hvsatssu:6995": "[tato]narakādau patito duḥkhopadravānanubhavati /",
  "SA16hvsatssu:6996": "ato jñātavyaṃ sarvaṃ sukhamūlakamiti /",
  "SA16hvsatssu:6997": "sarvaḥ saṃyogo viprayogāntaḥ /",
  "SA16hvsatssu:6998": "viprayoge gāḍhaṃ duḥkhamanubhavati /",
  "SA16hvsatssu:6999": "naitāvatā priyaḥ punarbhavati /",
  "SA16hvsatssu:7000": "ataḥ sukhaṃ duḥkhāntaṃ bhavatīti jñeyam /",
  "SA16hvsatssu:7001": "sukhopakaraṇāmutpādaḥ sattvānāṃ pramoṣaṇāya bhavati /",
  "SA16hvsatssu:7002": "duḥkheṣu ca pātayati /",
  "SA16hvsatssu:7003": "yathā vanyapakṣiṇāmāhāraḥ matsyānāṃ bhakṣaṇapraskandanañca sarvaṃ grahaṇāya bhavati /",
  "SA16hvsatssu:7004": "tathā sukhamapi duḥkhato draṣṭavyam /",
  "SA16hvsatssu:7005": "sukhavedanāyā alpāsvādalabhāyaparimitān doṣān prāpnoti /",
  "SA16hvsatssu:7006": "yathā paśumatsyānāmāsvāditamatyalpam /",
  "SA16hvsatssu:7007": "tadāpadasvatibahulāḥ /",
  "SA16hvsatssu:7008": "ato duḥkhato draṣṭavyam /",
  "SA16hvsatssu:7009": "sukhavedanā ca kleśānāmutpattisthānam /",
  "SA16hvsatssu:7010": "kasmāt /",
  "SA16hvsatssu:7011": "kāyarāgāddhi kāmā apekṣyante /",
  "SA16hvsatssu:7012": "kāmapratyayā vyāpādādayaḥ kleśāḥ krameṇa sambhavanti /",
  "SA16hvsatssu:7013": "sukhavedanā saṃsārasya mūlam /",
  "SA16hvsatssu:7014": "kasmāt /",
  "SA16hvsatssu:7015": "sukhamupādāya hi tṛṣṇā jāyate /",
  "SA16hvsatssu:7016": "yathoktaṃ sūtre- tṛṣṇā duḥkhasya mūlam iti /",
  "SA16hvsatssu:7017": "sarveṣāṃ sattvānāmabhisaṃskṛtāni na sukhāya bhavanti /",
  "SA16hvsatssu:7018": "ato duḥkhamūlamityucyate /",
  "SA16hvsatssu:7019": "sukhavedanā śṛṅkhalāto dustyajatarā /",
  "SA16hvsatssu:7020": "saṃsāre ca sukhakāmanayā badhyate /",
  "SA16hvsatssu:7021": "kasmāt /",
  "SA16hvsatssu:7022": "sukharāgāddhi saṃsāraṃ na muñcati /",
  "SA16hvsatssu:7023": "sukhā vedanā ceyaṃ sadā duḥkhajananī /",
  "SA16hvsatssu:7024": "anveṣaṇakāle kāmanā duḥkham /",
  "SA16hvsatssu:7025": "vighātakāle 'nusmaraṇaṃ duḥkham /",
  "SA16hvsatssu:7026": "lābhakāle na tṛpyati srotaḥ kabalayan sāgara iva /",
  "SA16hvsatssu:7027": "idamapi duḥkham /",
  "SA16hvsatssu:7028": "sukha vedanā atandrīhetuḥ /",
  "SA16hvsatssu:7029": "kasmāt /",
  "SA16hvsatssu:7030": "sattvāḥ sukhasādhanānveṣaṇakāle prapātacaṅkramaṇā[di]doṣamapi sukhato matvā na citte parikhidyante /",
  "SA16hvsatssu:7031": "tasmātprajñāvatā duḥkhamiti bhāvayet /",
  "SA16hvsatssu:7032": "sukhā vedanā karmaṇāṃ pravṛttiheturityucyate /",
  "SA16hvsatssu:7033": "kasmāt /",
  "SA16hvsatssu:7034": "sukharāgāddhi kuśalakarmasu pravartate /",
  "SA16hvsatssu:7035": "sarvamapīdaṃ kāyānubhavasya hetuḥ /",
  "SA16hvsatssu:7036": "kasmāt /",
  "SA16hvsatssu:7037": "sukhamupādāya [SSS_192] hi tṛṣṇotpadyate /",
  "SA16hvsatssu:7038": "tṛṣṇāhetunā kāyo 'nubhūyate /",
  "SA16hvsatssu:7039": "sukhavedanā ca nirvāṇasya virodhinī bhavati /",
  "SA16hvsatssu:7040": "kasmāt /",
  "SA16hvsatssu:7041": "sattvāḥ saṃsāre sukhādhyavasānena nirvāṇaṃ nābhilaṣanti /",
  "SA16hvsatssu:7042": "aviraktaḥ sukhavedanāmimāṃ tṛṣyati /",
  "SA16hvsatssu:7043": "tṛṣṇā ca duḥkhasya janakahetuḥ /",
  "SA16hvsatssu:7044": "ataḥ sukhavedanā duḥkhaskandhasya mūlamiti jñāyate /",
  "SA16hvsatssu:7045": "uktañca sūtre- dve ime bhikṣava āśe duṣprajahe /",
  "SA16hvsatssu:7046": "[katame dve] lābhasya jīvitasya ca iti /",
  "SA16hvsatssu:7047": "kāmānāmanucintanī āśā lābhasyāśetyucyate /",
  "SA16hvsatssu:7048": "eṣāṃ kāmānāmupabhogāya yā jīvita pratilābhāyāśā sā jīvitasyāśā /",
  "SA16hvsatssu:7049": "ime dve āśe sukhavedanāmūlike /",
  "SA16hvsatssu:7050": "ataḥ prajñāvatā yathābhūtaṃ sukhavedanālakṣaṇaṃ bhāvayatā duṣprahajā[pi] praheyā /",
  "SA16hvsatssu:7051": "sukhavedanāsvādo 'pratilabdhavairāgyasya mahāprājñasyāpi cittaṃ kaluṣayati /",
  "SA16hvsatssu:7052": "duṣprajahatvāt sukhavedanātaḥ pragāḍhā bhavati /",
  "SA16hvsatssu:7053": "sukhavedanāsvādaḥ rāgādīnāṃ hetuḥ /",
  "SA16hvsatssu:7054": "sukhavedanāyāmasatyāṃ na kiñcidrajyate /",
  "SA16hvsatssu:7055": "sukhavedanāsvādena tattvajñānaṃ prajahāti /",
  "SA16hvsatssu:7056": "kasmāt /",
  "SA16hvsatssu:7057": "loke hi prājñā avaśyamuttamabhūmyāsvādamupādāyādharāṃ bhūmiṃ tyajanti /",
  "SA16hvsatssu:7058": "ato jñāyate sukhā vedanā duḥkhavedanāmatikrānteti /",
  "SA16hvsatssu:7059": "sattvānāṃ cittamupapattyāyatane 'nubadhyate /",
  "SA16hvsatssu:7060": "yāvadgṛhya janturapi kāye sābhilāṣo bhavati /",
  "SA16hvsatssu:7061": "iti jñātavyaṃ sarvaṃ sukhavedanāsvādāditi /",
  "SA16hvsatssu:7062": "ataḥ sukhāṃ vedanāṃ duḥkhato bhāvayet //",
  "SA16hvsatssu:7063": "duḥkhaprahāṇavargo 'śititamaḥ /",
  "SA16hvsatssu:7064": "81 trivedanāvicāravargaḥ",
  "SA16hvsatssu:7065": "(pṛ) sarvaṃ duḥkhamiti parijñātam /",
  "SA16hvsatssu:7066": "idānīṃ kena vibhaṅgena santi tisro vedanā iti /",
  "SA16hvsatssu:7067": "(u) ekasyā eva duḥkhavedanāyā kālabhedena trayaḥ prakārā bhavanti yat viheṭhakaṃ tat duḥkhamityucyate /",
  "SA16hvsatssu:7068": "viheṭhitaḥ pūrvadūḥkhadhāraṇāya punaduḥkhāntaraṃ paryeṣate /",
  "SA16hvsatssu:7069": "paryeṣitapraṇidhānena mahāduḥkhasya muhūrtamupaśame tasmin (samaye)",
  "SA16hvsatssu:7070": "susukhamityucyate /",
  "SA16hvsatssu:7071": "prītidaurmanasyayoravedane na [kiñcit] praṇidadhāti,",
  "SA16hvsatssu:7072": "na paryeṣate /",
  "SA16hvsatssu:7073": "tasmin samaye aduḥkhāsukhā vedanā ityucyate /",
  "SA16hvsatssu:7074": "[SSS_193]",
  "SA16hvsatssu:7075": "(pṛ) aduḥkhāsukhā vedanā nāsti /",
  "SA16hvsatssu:7076": "kasmāt sukhaduḥkha eva hyanubhāvye staḥ /",
  "SA16hvsatssu:7077": "aduḥkhāsukhā tu nānubhūyate /",
  "SA16hvsatssu:7078": "(u) puruṣo 'yaṃ tribhiḥ sparśaiḥ spṛṣṭaḥ yaduta duḥkhasparśaḥ sukhasparśa aduḥkhāsukhasparśa iti /",
  "SA16hvsatssu:7079": "hetau sati phalamastīti jñātavyam /",
  "SA16hvsatssu:7080": "yathā kaścit utkaṭatāpalabdhaḥ śītasparśaṃ sukhato 'nubhavati /",
  "SA16hvsatssu:7081": "ūrṣṇasparśaṃ duḥkhataḥ /",
  "SA16hvsatssu:7082": "aśitānuṣṇasparśañca aduḥkhāsukhato 'nubhavati /",
  "SA16hvsatssu:7083": "ato jñāyate astīyamaduḥkhāsukhā vedaneti /",
  "SA16hvsatssu:7084": "yadbhavato matam- aduḥkhāsukhasparśe na vedanotpadyata iti /",
  "SA16hvsatssu:7085": "tadayuktam /",
  "SA16hvsatssu:7086": "kasmāt /",
  "SA16hvsatssu:7087": "puruṣa imamaśītānuṣṇasparśanamanubhavati /",
  "SA16hvsatssu:7088": "anubhavajñānālambanaiva vedanā bhavati /",
  "SA16hvsatssu:7089": "kathamāha nāstīti /",
  "SA16hvsatssu:7090": "puruṣaṃ prati ālambanaṃ tridhā vibhaktaṃ priyaṃ dveṣyamudāsīnamiti /",
  "SA16hvsatssu:7091": "priyātsaumanasyaṃ bhavati /",
  "SA16hvsatssu:7092": "dvepyāddaurmanasyam /",
  "SA16hvsatssu:7093": "udāsīnādupekṣā /",
  "SA16hvsatssu:7094": "ato jñāyate saṃjñābhedādimāstisro vedanā bhavanti /",
  "SA16hvsatssu:7095": "ālambanāsvādādimāstisraḥ saṃjñā udyantīti /",
  "SA16hvsatssu:7096": "ālambanaṃ trividham /",
  "SA16hvsatssu:7097": "kiñcidupakārakaṃ kiñcidapakārakam /",
  "SA16hvsatssu:7098": "taccobhayaṃ mitho viruddham /",
  "SA16hvsatssu:7099": "sasukhamasukhaṃ yugapadviruddham /",
  "SA16hvsatssu:7100": "rāgadveṣamohasthānāni [viruddhāni] saprītika maprītikañca viruddham /",
  "SA16hvsatssu:7101": "puṇyāpuṇyāneñjyaphalarūpeṣvālambaneṣu tisro vedanā anupravartante /",
  "SA16hvsatssu:7102": "ato jñāyate astīyamaduḥkhāsukhā vedaneti /",
  "SA16hvsatssu:7103": "yatra cittamanukūlaṃ tatra sukhā vedanā /",
  "SA16hvsatssu:7104": "pratikūlaṃ yatra cittaṃ tatra duḥkhā vedanā /",
  "SA16hvsatssu:7105": "yatra na pratikūlaṃ nānukūlaṃ tatrāduḥkhāsukhā vedanā /",
  "SA16hvsatssu:7106": "lokadharmāścāṣṭau lābho 'lābho nindā praśaṃsā yaśo 'yaśaḥ sukhaṃ duḥkhamiti /",
  "SA16hvsatssu:7107": "pṛthagjanā alābhādiṣu caturdharmeṣu pratikūlacittā bhavanti /",
  "SA16hvsatssu:7108": "lābhādiṣu caturdharmeṣu tu anukūlacittāḥ /",
  "SA16hvsatssu:7109": "vītarāgā āryāstūībhayatrāvaśyamupekṣakā bhaveyuḥ /",
  "SA16hvsatssu:7110": "upekṣaivāsukhāduḥkhā vedanā /",
  "SA16hvsatssu:7111": "ato na sā nāstīti /",
  "SA16hvsatssu:7112": "(pṛ) yadi sparśādipratyayatvāt tisro vedanāḥ santīti /",
  "SA16hvsatssu:7113": "tadā sarve 'pi cittopavicārā vedanāḥ syuḥ /",
  "SA16hvsatssu:7114": "kasmāt /",
  "SA16hvsatssu:7115": "ye cittopavicārāḥ kāyavartinaḥ te sarve 'pi sukhā duḥkhā aduḥkhāsukhā vā bhavanti /",
  "SA16hvsatssu:7116": "(u) [satyaṃ] sarve 'pi cittopavicārā vedanā bhavanti /",
  "SA16hvsatssu:7117": "kasmāt /",
  "SA16hvsatssu:7118": "uktaṃ hi sūtre- aṣṭādaśa manaupavicārāḥ iti tatra kevalamekaṃ manaḥ aṣṭādaśadhāvibhaktaṃ yaduta ṣaṭ saumanasyopavicārāḥ ṣaṭ daurmanasyopavicārāḥ ṣaḍupekṣopavicārā iti /",
  "SA16hvsatssu:7119": "saṃjñāvikalpātkiñcidduḥkhāṅgaṃ kiñcitsukhāṅgaṃ kiñcidupekṣāṅgam /",
  "SA16hvsatssu:7120": "ato jñāyate sarve 'pi cittopavicārā [SSS_194] nāvedanā bhavantīti /",
  "SA16hvsatssu:7121": "kiñcoktaṃ sūtre- sarvā vedanā duḥkham iti /",
  "SA16hvsatssu:7122": "ato jñāyate cittopavicāreṣu dehagateṣu sarvaṃ duḥkhamityucyate /",
  "SA16hvsatssu:7123": "āha ca yo rūpasyotpādaḥ sa duḥkhasyotpāda iti /",
  "SA16hvsatssu:7124": "kathaṃ rūpaṃ duḥkhamityucyate /",
  "SA16hvsatssu:7125": "duḥkhahetutvāt /",
  "SA16hvsatssu:7126": "ato jñāyate ālambanamindriyāṇi ca duḥkhajanakānīti /",
  "SA16hvsatssu:7127": "ataḥ sarve 'pi cittopavicārā vedanā ityucyanta iti /",
  "SA16hvsatssu:7128": "saṃskārāṇāṃ duḥkhatvāt saṃskārān duḥkhato bhāvayet /",
  "SA16hvsatssu:7129": "vipariṇāme duḥkhatvāt sukhāṃ vedanāṃ duḥkhato bhāvayet /",
  "SA16hvsatssu:7130": "duḥkhaduḥkhantu duḥkhameva /",
  "SA16hvsatssu:7131": "itīmāstisro vedanā duḥkhāḥ pratyayasāmagryāṃ samutpannāḥ kṣaṇikāḥ /",
  "SA16hvsatssu:7132": "ata āryā duḥkhataḥ paśyanti /",
  "SA16hvsatssu:7133": "ataḥ sarve 'pi cittasyopavicārā vedanā ityucyante /",
  "SA16hvsatssu:7134": "(pṛ) kimanāsravā vedanā api duḥkham /",
  "SA16hvsatssu:7135": "(u) duḥkhameva /",
  "SA16hvsatssu:7136": "kasmāt /",
  "SA16hvsatssu:7137": "anāsravā vedanā api āryā anantaraṃ tyajanti /",
  "SA16hvsatssu:7138": "prathamadhyānādārabhya yāvatsarvanirodhasamāpattim /",
  "SA16hvsatssu:7139": "ato duḥkhameva /",
  "SA16hvsatssu:7140": "sāsravadhyānasukhasyānāsravadhyānasukhasya ca ko bhedaḥ /",
  "SA16hvsatssu:7141": "sāsravadhyānānuyāyina ātmahetunā duḥkham /",
  "SA16hvsatssu:7142": "anāsravadhyānāni ca tenaiva duḥkham /",
  "SA16hvsatssu:7143": "ya āryā anāsravacittavihāriṇaḥ te sarvatra paraṃ nirvidyante /",
  "SA16hvsatssu:7144": "ato 'nāsravacitta utpanne paramo nirveda utpadyate /",
  "SA16hvsatssu:7145": "akṣigatarajovat /",
  "SA16hvsatssu:7146": "prākṛtā ajñā duḥkhaṃ sukhato manyante /",
  "SA16hvsatssu:7147": "āryāstu gabhīrajñā bhavāgrānnirviṇṇāḥ kāmadhātunirviṇṇebhyo 'nyebhyo 'pyatimātrāḥ /",
  "SA16hvsatssu:7148": "ato 'nāsravadukhaṃ sāsrava [duḥkhā]datikrāntam /",
  "SA16hvsatssu:7149": "āryā anāsravacittaṃ labdhvā nirvāṇamātronmukhā bhavanti /",
  "SA16hvsatssu:7150": "kasmāt /",
  "SA16hvsatssu:7151": "te tasmin samaye sarve saṃskṛtā duḥkhamiti vyaktaṃ paśyanti /",
  "SA16hvsatssu:7152": "yadyanāsravā vedanā sukhā tadā sukhe prāmodyeran na nirvāṇonmukhacittā bhaveyuḥ /",
  "SA16hvsatssu:7153": "(pṛ) yadi cittasyopavicārā vedaneti /",
  "SA16hvsatssu:7154": "kathaṃ cittādidharmaḥ pṛthak [na]santi /",
  "SA16hvsatssu:7155": "(u) ekaiva vedanā ālambane nānopavicaratīti vibhaktā bhavati /",
  "SA16hvsatssu:7156": "cittādidharmā api nānālambana upavicaranti /",
  "SA16hvsatssu:7157": "kintu vijñānālambane sati ayaṃ samudācāraścittamityucyate /",
  "SA16hvsatssu:7158": "īdṛśaṃ pūrvavat vaktavyam /",
  "SA16hvsatssu:7159": "imeṣu sarvadharmeṣu kāyagateṣu santi [SSS_195] hitādayo viśeṣā ityato vedanetyākhyāyante /",
  "SA16hvsatssu:7160": "bahubhiścittaiḥ kleśā abhinirvartyante /",
  "SA16hvsatssu:7161": "tasmin samaye ca vedanetyucyate /",
  "SA16hvsatssu:7162": "yathoktaṃ sūtre- sukhāyāṃ vedanāyāṃ rāgo 'nuśete /",
  "SA16hvsatssu:7163": "duḥkhāyāṃ vedanāyāṃ dveṣo 'nuśete /",
  "SA16hvsatssu:7164": "aduḥkhāsukhāyāṃ vedanāyāṃ moho 'nuśete iti tasmātsaṃjñāvikalpitā ālambane saumanasyādayo dharmā vedanā ityucyante /",
  "SA16hvsatssu:7165": "kasmāt /",
  "SA16hvsatssu:7166": "tasmin samaye hi kleśāḥ samudbhavanti /",
  "SA16hvsatssu:7167": "(pṛ) ekaikasyāṃ vedanāyāṃ trayaḥ kleśānuśayā bhavanti /",
  "SA16hvsatssu:7168": "kasmānniyamyante sukhāyāṃ vedanāyāṃ rāgo 'nuśeta iti /",
  "SA16hvsatssu:7169": "(u) na duḥkhāyāṃ vedanāṃ rāgo 'nuśayaḥ syāt /",
  "SA16hvsatssu:7170": "mohassarvatrānuśayaḥ /",
  "SA16hvsatssu:7171": "mohabalāddhi duḥkhe sukhasaṃjñotpadyate /",
  "SA16hvsatssu:7172": "vastuno jñānadarśanābhāvāt duḥkhalābhe dveṣa utpadyate /",
  "SA16hvsatssu:7173": "aduḥkhāsukhā vedanāyāssūkṣmatvāt rāgasya dveṣasya vānubhavaḥ /",
  "SA16hvsatssu:7174": "kasmāt /",
  "SA16hvsatssu:7175": "puruṣasya tatra sukhaduḥkhasaṃjñānutpādādvastuno jñānadarśanābhāvācca kevalaṃ mohānuśayaḥ sambhavati /",
  "SA16hvsatssu:7176": "upekṣālambane yadi rāgadveṣau na samudācarataḥ pṛthagjanāstadutkṛṣṭālambanamiti vadanti /",
  "SA16hvsatssu:7177": "ato bhagavānāha- na bhavatāmidamālambanamutkṛṣṭam /",
  "SA16hvsatssu:7178": "ananubhavānna rāgadveṣau samudācārataḥ /",
  "SA16hvsatssu:7179": "yathoktaṃ sūtre- prākṛtānāṃ yadrupe bhavatyupekṣā sa sarvā rūpaniścitā /",
  "SA16hvsatssu:7180": "yasyedamālambanamutkṛṣṭaṃ tasyāhaṅkāro 'dhiko bhavati /",
  "SA16hvsatssu:7181": "yo nikṛṣṭaṃ karoti tasya punā rāgadveṣau samudbhavata iti /",
  "SA16hvsatssu:7182": "ato jñāyate 'nutkṛṣṭamiti /",
  "SA16hvsatssu:7183": "aduḥkhāsukhā vedanā copaśamalakṣaṇa,",
  "SA16hvsatssu:7184": "ārūpyasamādhivat /",
  "SA16hvsatssu:7185": "upaśāntatvātkleśāḥ sūkṣmaṃ samudācaranti /",
  "SA16hvsatssu:7186": "prākṛtāstatra vimuktisaṃjñāmutpādayanti /",
  "SA16hvsatssu:7187": "ato bhagavānāha- tatrāstyavidyānuśaya iti /",
  "SA16hvsatssu:7188": "ālambanānanubhavātsukhaduḥkhayorapratītiḥ /",
  "SA16hvsatssu:7189": "yo jānāti tadālambanaṃ tasya sukhaduḥkhe spaṣṭaṃ pratīyete /",
  "SA16hvsatssu:7190": "tasmin samaye rāgadveṣau sambhavataḥ /",
  "SA16hvsatssu:7191": "(pṛ) yastatrālambanaṃ vedayate tasya sukhaduḥkhasaṃjñotpadyeta /",
  "SA16hvsatssu:7192": "ataḥ sukhaduḥkhavedanāmātramasti /",
  "SA16hvsatssu:7193": "(u) puruṣasyāsya tadā tadālambane na sukhacittamutpadyate na ca duḥkhacittam /",
  "SA16hvsatssu:7194": "ato na sukhaduḥkhamātramasti /",
  "SA16hvsatssu:7195": "pūrvoktavat sarvamapi duḥkhaṃ tridhā vibhaktamasti /",
  "SA16hvsatssu:7196": "(pṛ) yadbhavatoktaṃ- tadālambanasyānubhavajñāne punaḥ sukhasaṃjñotpadyata iti /",
  "SA16hvsatssu:7197": "kathaṃ tadanubhavajñānaṃ [SSS_196] na sambhavati /",
  "SA16hvsatssu:7198": "avidyayā anubhavajñānam /",
  "SA16hvsatssu:7199": "(u) puruṣasyāsya tasmin ālambane pūrvaṃ nimittagrahāt tatrālambane yadyavidyānuśayo yadi vā rāgadveṣānuśayo 'sti /",
  "SA16hvsatssu:7200": "(pṛ) sukhaduḥkha eva moha utpadyate /",
  "SA16hvsatssu:7201": "yathoktaṃ sūtre- sa tāsāṃ vedanānāṃ samudayañcāstagamañcāsvādañcādīnavañca nissaraṇañca yathābhūtaṃ na prajānāti /",
  "SA16hvsatssu:7202": "tasya tāsāṃ vedanānāṃ samudayañcāstagamañcāsvādañcādīnavañca nissaraṇañca yathābhūtamaprajānato yo 'duḥkhāsukhasyāvedanāyā avidyānuśayaḥ so 'nuśeta iti /",
  "SA16hvsatssu:7203": "ataḥ sukhaduḥkha evāvidyānuśaya udeti /",
  "SA16hvsatssu:7204": "nāduḥkhāsukhāyāṃ [vedanāyām] /",
  "SA16hvsatssu:7205": "(u) sūtramidaṃ svayamāha- vedanānāṃ samudayāstagamādīnavādīn yathābhūtamaprajānato 'duḥkhāsukhāyāmavidyānuśayo 'nuśeta iti /",
  "SA16hvsatssu:7206": "(pṛ) vacanasya sattve 'pi nāyamartho yujyate /",
  "SA16hvsatssu:7207": "kathaṃ sukhaduḥkhayoḥ samudayāstagamādīnavānaprajānato 'duḥkhāsukhāyāṃ vedanāyāmavidyānuśayo 'nuśeta iti /",
  "SA16hvsatssu:7208": "kasmāt anyavastuno 'jñānamanyavastunyanuśayaḥ /",
  "SA16hvsatssu:7209": "ata idaṃ sūtramevaṃ vaktavyam- aduḥkhāsukhāyāḥ samudayādyaprajānato 'duḥkhāsukhāyāṃ vedanāyāmavidyānuśayo 'nuśeta iti /",
  "SA16hvsatssu:7210": "yadi vā tatrāvidyānuśayo nānuśeta iti /",
  "SA16hvsatssu:7211": "(u) tasyāduḥkhāsukhāyāṃ vedanāyāṃ tridhā cittaṃ bhavati /",
  "SA16hvsatssu:7212": "śāntasaṃjñā aduḥkhāsukhasaṃjñā tajjāduḥkhāsukhabuddhiḥ /",
  "SA16hvsatssu:7213": "mithyājñānena nimittagrāhiṇaḥ sukhabuddhirutpadyate /",
  "SA16hvsatssu:7214": "uttamabhūmisukhāsvādagrāhiṇo duḥkhabuddhirutpadyate /",
  "SA16hvsatssu:7215": "ataḥ sūtre vedanānāmiti bahuvacanamuktam /",
  "SA16hvsatssu:7216": "kasmāt /",
  "SA16hvsatssu:7217": "sarvā vedanā avidyānuśayitāḥ /",
  "SA16hvsatssu:7218": "aduḥkhāsukhā vedanā yathākālaṃ tridhā vibhaktā bhavati /",
  "SA16hvsatssu:7219": "yadā duḥkhāyāḥ samudayādyaprajñānam,",
  "SA16hvsatssu:7220": "tasmin samaye duḥkhāyāṃ vedanāyāṃ sukhasaṃjñotpadyate aduḥkhāsukhasaṃjñā cotpadyate /",
  "SA16hvsatssu:7221": "ata ucyate vedanānāṃ samudayādyaprajānato 'vidyānuśayo 'nuśete /",
  "SA16hvsatssu:7222": "aduḥkhāsukhāyāṃ vedanāyāṃ tu bhūyasāvidyānuśayo 'nuśeta iti //",
  "SA16hvsatssu:7223": "trividhavedanāvicāravarga ekaśītitamaḥ /",
  "SA16hvsatssu:7224": "82 vedanāpraśnavargaḥ",
  "SA16hvsatssu:7225": "(pṛ) uktaṃ hi sūtre- tasya cet sukhā vedanotpadyate /",
  "SA16hvsatssu:7226": "sa evaṃ prajānāti- utpannā khalu ma iyaṃ sukhā vedanā iti /",
  "SA16hvsatssu:7227": "ko vedanāṃ yathābhūtaṃ prajānāti /",
  "SA16hvsatssu:7228": "atītānāgatā ca vedanā nopalabhyate /",
  "SA16hvsatssu:7229": "pratyutpannā vedanā tu nātmānaṃ prajānāti /",
  "SA16hvsatssu:7230": "(u) sūtrasyāsya puruṣo [SSS_197] vedayata ityābhiprāyikaṃ vacanaṃ ityadoṣaḥ /",
  "SA16hvsatssu:7231": "sukhādivedanā kāya āgamya mana ālambate ityato 'pyanavadyam /",
  "SA16hvsatssu:7232": "sukhopakaraṇe sukhamiti vadanti /",
  "SA16hvsatssu:7233": "loke 'pi kāraṇe kāryopacārāt /",
  "SA16hvsatssu:7234": "sa sukhāṃ vedanāmanubhūya nimittaṃ gṛhṇāti /",
  "SA16hvsatssu:7235": "ata ucyate sukhā vedanotpadyate cet sa yathābhūtaṃ prajānāti iti /",
  "SA16hvsatssu:7236": "(pṛ) yadvedayati sā vedanā /",
  "SA16hvsatssu:7237": "vedyata iti vā vedanā /",
  "SA16hvsatssu:7238": "yadā vedayatīti tadā vedanā sukhādibhinnā /",
  "SA16hvsatssu:7239": "sūtre tūktam- sukhā vedanā duḥkhā vedanā aduḥkhāsukhā vedanā iti /",
  "SA16hvsatssu:7240": "yadi vedyata iti vedanā /",
  "SA16hvsatssu:7241": "kena tadvedyata iti vedayatīti vedanā bhavati /",
  "SA16hvsatssu:7242": "(u) [sukha]kāraṇe sukhamityucyate /",
  "SA16hvsatssu:7243": "yathā tejo duḥkhaṃ tejaḥ sukhamiti /",
  "SA16hvsatssu:7244": "ataḥ kāraṇānubhavajñānaṃ sukhā vedanetyucyate /",
  "SA16hvsatssu:7245": "sattvā imāṃ vedanāṃ vedayanti /",
  "SA16hvsatssu:7246": "ato vedayatīti vedanā bhavati (pṛ)",
  "SA16hvsatssu:7247": "na sattvānāṃ vedanā /",
  "SA16hvsatssu:7248": "uktañca sūtre- vedayatīti vedanā iti /",
  "SA16hvsatssu:7249": "(u) ayaṃ padasyārthaḥ yat sanimittaṃ tat sakāritram /",
  "SA16hvsatssu:7250": "prajñaptau sanimittāmimāṃ sukhāṃ duḥkhāmaduḥkhāsukhāṃ [vedanāṃ] kāyagatāṃ cittamanubhavati /",
  "SA16hvsatssu:7251": "ata ucyate vedayatīti /",
  "SA16hvsatssu:7252": "(pṛ) sūtre vedanānāmanubhavadarśanamuktam /",
  "SA16hvsatssu:7253": "yoginastasmin samaye kathamutpadyate sukhaduḥkhāduḥkhāsukhānāṃ nimittam /",
  "SA16hvsatssu:7254": "kiṃ tasya tasmin samaye duḥkhasaṃjñā notpadyate /",
  "SA16hvsatssu:7255": "(u) sarvaṃ duḥkhamityalabdhvā sa tisro vedanā anusmarati /",
  "SA16hvsatssu:7256": "(pṛ) yadi manovijñānavṛttyā catvāri smṛtyupasthānāni bhavanti /",
  "SA16hvsatssu:7257": "kathamucyate kāyikaṃ sukhamiti /",
  "SA16hvsatssu:7258": "(u) sarvāsu vedanāsu evaṃ smṛtyunubandhāt syāt idaṃ kāyikaṃ sukham idaṃ caitasikaṃ sukhamiti /",
  "SA16hvsatssu:7259": "smṛtyupasthānabhāvanākāle kāye sukhasaṃjñotpadyate /",
  "SA16hvsatssu:7260": "tatra smṛtyunubandhāt kāyikaṃ sukhamityucyate /",
  "SA16hvsatssu:7261": "(pṛ) yadi sarvā vedanāścaitasikāḥ /",
  "SA16hvsatssu:7262": "kasmāt kāyikī vedanetyucyate /",
  "SA16hvsatssu:7263": "(u) tīrthikānāṃ kṛta ucyate /",
  "SA16hvsatssu:7264": "tīrthikā hi vadanti vedanā ātmaniśritā iti /",
  "SA16hvsatssu:7265": "ato bhagavānāha- vedanāḥ kāyaṃ cittañca niśritā iti /",
  "SA16hvsatssu:7266": "(pṛ) katamā kāyikī vedanā /",
  "SA16hvsatssu:7267": "(u) pañcendriyāṇyupādāyotpadyamānā vedanā kāyikī vedanā /",
  "SA16hvsatssu:7268": "ṣaṣṭhamindriyamupādāyotpadyamānā vedanā caitasikī (pṛ)",
  "SA16hvsatssu:7269": "āsāṃ katamā sāmiṣā katamā nirāmiṣā /",
  "SA16hvsatssu:7270": "(u) kleśā āmiṣāḥ /",
  "SA16hvsatssu:7271": "kleśānuśayitā vedanā sāmiṣā /",
  "SA16hvsatssu:7272": "kleśānanuśayitā vedanā nirāmiṣā /",
  "SA16hvsatssu:7273": "[SSS_198] (pṛ) katamā duḥkhā vedanā nirāmiṣā /",
  "SA16hvsatssu:7274": "(u) prahīṇāmiṣasya yā duḥkhā vedanā sā nirāmiṣā /",
  "SA16hvsatssu:7275": "āmiṣāṇāṃ viruddhā duḥkhā vedanā itīyaṃ nirāmiṣetyucyate /",
  "SA16hvsatssu:7276": "(pṛ) sāmiṣāṃ nirāmiṣāmuktvā kasmātpunarucyate kāmaniśritā naiṣkramyaniśriteti /",
  "SA16hvsatssu:7277": "kāma eva āmiṣaḥ /",
  "SA16hvsatssu:7278": "naiṣkramyameva nirāmiṣatā /",
  "SA16hvsatssu:7279": "(u) pūrvaṃ sāmānyata uktamāmiṣamiti /",
  "SA16hvsatssu:7280": "idānīṃ punaḥkāma āmiṣaheturiti pravibhajyocyate /",
  "SA16hvsatssu:7281": "yathocyate sūtre- asti sāmiṣā prītiḥ asti nirāmiṣā prītiḥ /",
  "SA16hvsatssu:7282": "asti nirāmiṣato nirāmiṣatarā prītiriti /",
  "SA16hvsatssu:7283": "sāmiṣā prītiriti pañcakāma guṇān pratītyotpadyate prītiḥ /",
  "SA16hvsatssu:7284": "nirāmiṣā prītiriti yaduta prathamadhyāna[jā]prītiḥ /",
  "SA16hvsatssu:7285": "nirāmiṣato nirāmiṣatarāprītiriti yaduta dvitīyadhyānajā prītiḥ /",
  "SA16hvsatssu:7286": "yā vedanā nirvāṇamātrārthā sā naiṣkramyaniścitetyucyate /",
  "SA16hvsatssu:7287": "ataḥ punarucyate /",
  "SA16hvsatssu:7288": "(pṛ) pañcasvindriyeṣu kasmādduḥkhā vedanā sukhā vedaneti pratyaṅgaṃ dvidhā vibhaktā /",
  "SA16hvsatssu:7289": "kiṃ nāstyupekṣā vedanā /",
  "SA16hvsatssu:7290": "(u) daurmanasyaṃ saumanasyañcāvaśyaṃ saṃjñāvikalpenotpannam /",
  "SA16hvsatssu:7291": "sukhā duḥkhā tu nāvaśyaṃ saṃjñāvikalpādhīnā /",
  "SA16hvsatssu:7292": "upekṣāvedanāyāṃ saṃjñāvikalpasyātisūkṣmatvānnāsti dvaidham /",
  "SA16hvsatssu:7293": "tṛtīyadhyāne manovijñānaṃ vedyate /",
  "SA16hvsatssu:7294": "kasmātsukhamasti na prītiḥ /",
  "SA16hvsatssu:7295": "(u) susraṃ sarvakāyacittaṃ gahanamāpūrayatīti sukhamucyate /",
  "SA16hvsatssu:7296": "prītistu cittamātramāpūrayati na kāyam /",
  "SA16hvsatssu:7297": "atastṛtīyadhyāne prītiviśeṣaṃ niśrityocyate kāyena sukhaṃ pratisaṃvedayatīti /",
  "SA16hvsatssu:7298": "(pṛ) tisṛṣu vedanāsu kā ghaniṣṭhakleśajananī /",
  "SA16hvsatssu:7299": "(u) ābhidharmikāḥ kecidvadanti sukhā vedaneti /",
  "SA16hvsatssu:7300": "kasmāt /",
  "SA16hvsatssu:7301": "pūrvokta [vedanā]pratyayavedanāyā duḥkhataratvāt /",
  "SA16hvsatssu:7302": "[anye] ābhidharmikā vadanti duḥkhā vedaneti /",
  "SA16hvsatssu:7303": "kasmāt /",
  "SA16hvsatssu:7304": "sattvāḥ duḥkhābhihatāḥ sukhārthitvāt ghaniṣṭhaṃ kleśamutpādayanti iti /",
  "SA16hvsatssu:7305": "vividhasukhebhyo 'tyalpaṃ duḥkhamatiricyate /",
  "SA16hvsatssu:7306": "yathā pañcakāmaguṇasampannasya puruṣasya maśakapataṅgadaṃśe yo duḥkhānubhavo bhavati /",
  "SA16hvsatssu:7307": "na tādṛśaṃ rūṣādipañcakāmaguṇānāṃ sukham /",
  "SA16hvsatssu:7308": "yādṛśañca jīvatāṃ putrāṇāṃ śatena sukham,",
  "SA16hvsatssu:7309": "na tadekaputramṛtitulyam /",
  "SA16hvsatssu:7310": "saṃsāre ca duḥkhā vedanā bahulā /",
  "SA16hvsatssu:7311": "na tathā sukhā vedanā /",
  "SA16hvsatssu:7312": "kasmāt /",
  "SA16hvsatssu:7313": "bahavaḥ sattvāḥ [SSS_199] tisṛṣu durgatiṣūpapannā devamanuṣyebhyo nikṛṣṭāḥ /",
  "SA16hvsatssu:7314": "nāvaśyaṃ svabhāvamadhiṣṭhāya duḥkhasya lābhaḥ /",
  "SA16hvsatssu:7315": "sukhārthitāmadhiṣṭhāya lābho bālābho vāsti /",
  "SA16hvsatssu:7316": "yathā kṣetre tṛṇavīraṇāni svayaṃ prarohanti na sasyāni /",
  "SA16hvsatssu:7317": "duḥkhāṃ vedanāṃ pratītya guruke pāpakarmaṇi pravartate /",
  "SA16hvsatssu:7318": "kasmāt /",
  "SA16hvsatssu:7319": "duḥkhāyāṃ vedanāyāṃ pratighānuśayo 'sti /",
  "SA16hvsatssu:7320": "yathoktam- pratigho gurataraṃ pāpam iti /",
  "SA16hvsatssu:7321": "ābhidharmikāḥ kecidāhuḥ- aduḥkhāsukhotpadyate /",
  "SA16hvsatssu:7322": "kasmāt /",
  "SA16hvsatssu:7323": "atrāsti mohānuśayaḥ /",
  "SA16hvsatssu:7324": "sarvakleśānāṃ mūlaṃ mohaḥ /",
  "SA16hvsatssu:7325": "sā ca vedanā sūkṣmā /",
  "SA16hvsatssu:7326": "tatra kleśānāṃ jñānasya duranubhāvatvāt /",
  "SA16hvsatssu:7327": "sā ca vedanā sattvānāṃ prakṛtiḥ /",
  "SA16hvsatssu:7328": "sukhaduḥkhe cāgantuke /",
  "SA16hvsatssu:7329": "sā ca vedanā triṣu dhātuṣu vyāptā /",
  "SA16hvsatssu:7330": "na tathānye dve /",
  "SA16hvsatssu:7331": "vedaneyaṃ cirajīvinī /",
  "SA16hvsatssu:7332": "tadvedanārāgaṃ pratītya jīvati aśīti mahākalpasahasrāṇi duḥkhalakṣaṇān skandhānanubhavati /",
  "SA16hvsatssu:7333": "sā ca nirvāṇavirodhinī /",
  "SA16hvsatssu:7334": "kasmāt /",
  "SA16hvsatssu:7335": "tatra hyutpadyate śāntalakṣaṇaṃ nirvāṇalakṣaṇam /",
  "SA16hvsatssu:7336": "na punaḥ pāramārthikaṃ nirvāṇaṃ labhyate /",
  "SA16hvsatssu:7337": "kiñca sā āryamārgadoṣakaraṇī /",
  "SA16hvsatssu:7338": "yathoktaṃ- visaṃyogasvabhāvaṃ pratītya vimuktirlabhyata iti /",
  "SA16hvsatssu:7339": "sukhā vedanā duḥkhā vedanā tu laukikamārgasyāpi doṣaprāpiṇī /",
  "SA16hvsatssu:7340": "sā ca vedanā āsaṃsāraṃ vyavatiṣṭhate /",
  "SA16hvsatssu:7341": "santānasamucchede samucchidyate /",
  "SA16hvsatssu:7342": "ato ghaniṣṭhakleśajananī //",
  "SA16hvsatssu:7343": "vedanāpraśnavargo dvayaśītitamaḥ /",
  "SA16hvsatssu:7344": "83 pañcavedanendriyavargaḥ",
  "SA16hvsatssu:7345": "(pṛ) sukhendriyaṃ yāvadupekṣendriyaṃ kutra vartate /",
  "SA16hvsatssu:7346": "(u) sukhendriyaṃ duḥkhendriyañca kāyagatam /",
  "SA16hvsatssu:7347": "yathākāyalābhaṃ yāvaccatvāri dhyānāni bhavanti /",
  "SA16hvsatssu:7348": "anyāni trīṇi cittagatāni /",
  "SA16hvsatssu:7349": "yathācittalābhaṃ yāvadbhavāgraṃ bhavati /",
  "SA16hvsatssu:7350": "(pṛ) yathoktaṃ sūtre daurmanasyendriyaṃ prathamadhyāne nirudhyate /",
  "SA16hvsatssu:7351": "saumanasyendriyaṃ tṛtīyadhyāne nirudhyate /",
  "SA16hvsatssu:7352": "sukhendriyaṃ caturthadhyāne nirudhyate upekṣendriyaṃ nirodhasamāpattau nirudhyate /",
  "SA16hvsatssu:7353": "iti /",
  "SA16hvsatssu:7354": "ato bhavaduktamayuktam /",
  "SA16hvsatssu:7355": "(u) [SSS_200] bhavaduktasūtreṇa duḥkhendriyaṃ prathamadhyāne vartate /",
  "SA16hvsatssu:7356": "bhavatāṃ śāsane tu prathamadhyānaṃ vastuto 'duḥkhendriyam /",
  "SA16hvsatssu:7357": "ato na śraddheyaṃ syādidaṃ sūtram /",
  "SA16hvsatssu:7358": "(pṛ) rūpārūpyadhātau kuśaladharmān samyak bhāvayato duḥkhaṃ daurmanasyaṃ nasyāt /",
  "SA16hvsatssu:7359": "(u) traidhātukaṃ sarvaṃ duḥkham /",
  "SA16hvsatssu:7360": "dvayorūrdhvadhātvāraudārike duḥkhe 'satyapi sūkṣmaṃ duḥkhamastyeva /",
  "SA16hvsatssu:7361": "kenedaṃ jñāyate /",
  "SA16hvsatssu:7362": "caturṣu dhyāneṣūcyante catvāri iryāpathāni /",
  "SA16hvsatssu:7363": "yatrāstīryāpatham /",
  "SA16hvsatssu:7364": "tatra sarvaṃ duḥkhaḥ syāt /",
  "SA16hvsatssu:7365": "rūpadhātau ca santi cakṣuḥ śrotrakāyavijñānāni /",
  "SA16hvsatssu:7366": "eṣāṃ vijñānānāṃ yā kācidvedanā sā duḥkhā vā sukhā vā bhavati /",
  "SA16hvsatssu:7367": "ekasmādiryāpathādaparamiryāpathamarthyata ityato jñāyate duḥkhamastīti /",
  "SA16hvsatssu:7368": "sūtre pṛcchati- rūpāṇāṃ ka āsvādaḥ /",
  "SA16hvsatssu:7369": "yaduta rūpaṃ pratītyotpadyate sukhaṃ saumanasyam /",
  "SA16hvsatssu:7370": "kaśca rūpāṇāmādīnavaḥ /",
  "SA16hvsatssu:7371": "yatkiñcanarūpaṃ [sarvaṃ tat] anityaṃ duḥkhaṃ vipariṇāmadharma iti rūpadhātoḥ sarūpatvāt astyāsvādacittaṃ,",
  "SA16hvsatssu:7372": "astyādīnavacittam /",
  "SA16hvsatssu:7373": "ato 'sti sukhaṃ duḥkham /",
  "SA16hvsatssu:7374": "yogī dhyānasamādhiṣu rajyate copekṣate ca /",
  "SA16hvsatssu:7375": "sukhavedanāpratyayatvādavaśyaṃ rajyate /",
  "SA16hvsatssu:7376": "duḥkhavedanāpratyayatvādupekṣate /",
  "SA16hvsatssu:7377": "ato jñāyate 'sti sukhaṃ duḥkhamiti /",
  "SA16hvsatssu:7378": "bhagavānāha- vāgādayaḥ prathamadhyānasya śalyam /",
  "SA16hvsatssu:7379": "vitarkacārau dvitīyadhyānasya śalyam /",
  "SA16hvsatssu:7380": "yāvannaivasaṃjñānāsaṃjñāyatanasya saṃjñā vedanā ca śalyam iti /",
  "SA16hvsatssu:7381": "śalyamiti duḥkhamityarthaḥ /",
  "SA16hvsatssu:7382": "ato jñāyate duḥkhamiti /",
  "SA16hvsatssu:7383": "sarve 'pi pañcaskandhā duḥkhaṃ vihiṃsanaduḥkham /",
  "SA16hvsatssu:7384": "yathā kāmadhātukavedanā vihiṃsakatvāt duḥkham /",
  "SA16hvsatssu:7385": "ūrdhvadhātukavedanāyā api vihiṃsanamastīti kasmānna duḥkham /",
  "SA16hvsatssu:7386": "yathā kāmadhātau vyādhyādayo 'ṣṭa saṃskārā ucyante /",
  "SA16hvsatssu:7387": "rūpārūpyadhātvorapi tathāṣṭasaṃskārāḥ samānamuktā iti kasmānnāsti duḥkham /",
  "SA16hvsatssu:7388": "rūpadhātāvābhāyā nyūnatā vātiśayo vocyate /",
  "SA16hvsatssu:7389": "ato jñāyate rūpadhātukakarmāpi vibhaktam iti /",
  "SA16hvsatssu:7390": "karmavibhāgādavaśyaṃ duḥkhavipākakarmalābhinā bhavitavyam /",
  "SA16hvsatssu:7391": "āha ca sūtram- atra santīrṣyāmātsaryādayaḥ kleśā [SSS_201] iti /",
  "SA16hvsatssu:7392": "yathā brahmā brahmāṇamāmantyāha- dhrūvamidaṃ sthānam mā bhavantaḥ śramaṇaṃ gautamamupasaṅkramata iti /",
  "SA16hvsatssu:7393": "āgatyāpi mahābrahmā bhavantamanuyogamāpṛcchati /",
  "SA16hvsatssu:7394": "uktañca sūtre- caturthadhyānamupasampanno 'kuśalān dharmān prajahātīti /",
  "SA16hvsatssu:7395": "api coktaṃ sūtre- tatrāsti mithyādṛṣṭiḥ kleśa iti /",
  "SA16hvsatssu:7396": "īdṛśāḥ kleśā evākuśalā duḥkhavipākaprāpakāḥ syuḥ /",
  "SA16hvsatssu:7397": "kasmānnāsti duḥkham /",
  "SA16hvsatssu:7398": "ābhidharmikā āhuḥ- sarve kleśā akuśalā iti /",
  "SA16hvsatssu:7399": "tatra kathaṃ nāsti duḥkhā vedanā /",
  "SA16hvsatssu:7400": "uktañca sūtre- rūpārāmā [bhikṣavo] devamanuṣyāḥ rūparatā rūpasamuditāḥ /",
  "SA16hvsatssu:7401": "rūpavipariṇāmavirāganirodhāt duḥkhā [bhikṣavo] devamanuṣyā viharanti /",
  "SA16hvsatssu:7402": "iti /",
  "SA16hvsatssu:7403": "evaṃ yāvadvijñāne 'pi /",
  "SA16hvsatssu:7404": "ato jñāyate sarveṣāmavītarāgāṇāmasti daurmanasyaṃ saumanasyamiti /",
  "SA16hvsatssu:7405": "priya[yoga]pratyayaṃ saumanasyaṃ bhavati /",
  "SA16hvsatssu:7406": "tatpriyaviyogapratyayaṃ daurmanasyaṃ bhavati /",
  "SA16hvsatssu:7407": "prākṛtānāmajñānāṃ kasya śaktibalena priyaprāptipratyayaṃ saumanasyaṃ na bhavati /",
  "SA16hvsatssu:7408": "hānau ca na daurmanasyam /",
  "SA16hvsatssu:7409": "yathoktaṃ sūtre- mārgaṃ pratipannasyaivāyuṣo 'nte rūpe saumanasyaṃ daurmanasya ñca nāsti iti /",
  "SA16hvsatssu:7410": "ato jñāyate sarveṣāṃ prākṛtānāṃ saumanasyaṃ daurmanasyaṃ sadānuvartate iti /",
  "SA16hvsatssu:7411": "bhagavān svayamāha- daurmanasyavigataṃ saumanasyavigatañcaikaṃ cittamupekṣāyāmupavicaratītyayamarhato guṇa iti /",
  "SA16hvsatssu:7412": "ṣaḍupekṣopavicārāścāryacaritānyeva na prākṛtānām /",
  "SA16hvsatssu:7413": "prākṛtāḥ kadācidupekṣāyāmupavicaranti /",
  "SA16hvsatssu:7414": "na tat jñānapratyayatathā /",
  "SA16hvsatssu:7415": "yathoktaṃ sūtre- prākṛtānāṃ yadupekṣācittaṃ sarvaṃ tat rūpaniśritaṃ na rūparāgavimuktam iti /",
  "SA16hvsatssu:7416": "ato jñāyate prākṛtānāṃ nāstyupekṣācittamiti /",
  "SA16hvsatssu:7417": "yathoktaṃ sūtre- sukhāyāṃ vedanāyāṃ rāgānuśayaḥ iti /",
  "SA16hvsatssu:7418": "yadi nāsti tasya sukhā vedanā /",
  "SA16hvsatssu:7419": "kutra rāgo 'nuśayīta /",
  "SA16hvsatssu:7420": "yadbhavato mataṃ- kadācidaduḥkhāsukhāyāṃ [vedanāyāṃ] rāgānuśayo 'nuśeta iti /",
  "SA16hvsatssu:7421": "tat sūtre nāsti vacanasthānam /",
  "SA16hvsatssu:7422": "uttamabhūmau ca pravṛtte kāyacitte śāntasukhe na mahadanugṛhīte staḥ /",
  "SA16hvsatssu:7423": "yathoktam- devāḥ kalpasahasramekatra niṣīdanti iti /",
  "SA16hvsatssu:7424": "yadi [te] duḥkhopavicāriṇaḥ [SSS_202] na te tadiryāpatheṣu dīrghakālaṃ sthātuṃ śaknuvanti /",
  "SA16hvsatssu:7425": "yathoktaṃ sūtre- saptadināni samāviśya vimuktisukhaṃ vedayata iti /",
  "SA16hvsatssu:7426": "tatra ca praśrabdhisukhaṃ paramam /",
  "SA16hvsatssu:7427": "yathoktaṃ sūtre praśrabdhiriti sukhā vedanā iti /",
  "SA16hvsatssu:7428": "ato jñāyate sarvāsu bhūmiṣu asti sukhā vedaneti /",
  "SA16hvsatssu:7429": "yadbhavato matam- kadācitpraśrabdhisukhaṃ sukhavedanāto bhinnamiti /",
  "SA16hvsatssu:7430": "tadayuktam /",
  "SA16hvsatssu:7431": "yatkiñcidanugrāhakaṃ kāyagataṃ tat sukhamityucyate /",
  "SA16hvsatssu:7432": "ataḥ praśrabdhisukhaṃ na sukhavedanāto bhinnam /",
  "SA16hvsatssu:7433": "(pṛ) yadyūrdhvadhātukasamādhiṣu sukhaduḥkhasaumanasyadaurmanasyāni santi /",
  "SA16hvsatssu:7434": "kathaṃ dhyānasūtrānuguṇyaṃ bhavet /",
  "SA16hvsatssu:7435": "(u) sūtramidaṃ dharmatālakṣaṇavilomakam /",
  "SA16hvsatssu:7436": "yadyupekṣyate ko doṣaḥ /",
  "SA16hvsatssu:7437": "tatra ca sukhavihāraḥ śānto 'nāsaṅgarūpaḥ /",
  "SA16hvsatssu:7438": "nodbhavati audāriko rāgaḥ pratigho vā /",
  "SA16hvsatssu:7439": "tasmāt ucyate [tatra] nāsti sukhaṃ nāsti duḥkhamiti /",
  "SA16hvsatssu:7440": "tatra ca sukhaduḥkhe sūkṣme na pratīte staḥ /",
  "SA16hvsatssu:7441": "asiśastrādi duḥkhaṃ bandhamaraṇādi daurmanasyañca nāstītyato nāsti duḥkhamiti /",
  "SA16hvsatssu:7442": "yathocyate rūpadhāturanuṣṇāśīta iti /",
  "SA16hvsatssu:7443": "tatrāpi santi catvāri mahābhūtāni /",
  "SA16hvsatssu:7444": "kathaṃ vaktavyam anuṣṇāśīta iti /",
  "SA16hvsatssu:7445": "yaducyate triṣu dhyāneṣu sattvā ekakāyā ekanimittā iti /",
  "SA16hvsatssu:7446": "tatrāpyasti ābhāpravibhāgaḥ /",
  "SA16hvsatssu:7447": "yathā vadanti- yo dhyānavihārī na samyak styānamiddhauddhatyānyapanayati so 'viśuddhābha iti /",
  "SA16hvsatssu:7448": "yathālpajñaḥ puruṣo 'jña ityucyate /",
  "SA16hvsatssu:7449": "yathā ca laukikā vadanti alpalavaṇe bhojane alavaṇamiti /",
  "SA16hvsatssu:7450": "evaṃ tatra saumanalyaṃ daurmanasya ñca na pratītamito nāstītyucyate /",
  "SA16hvsatssu:7451": "yadbhavadbhirūktaṃ nāsti tatra vitarka iti /",
  "SA16hvsatssu:7452": "uktañca sūtre bhagavatā saṃjñāpratyayo vitarka iti /",
  "SA16hvsatssu:7453": "atra saṃjñāyāṃ satyāṃ kathaṃ nāsti vitarkaḥ /",
  "SA16hvsatssu:7454": "ato jñāyate yāvadbhavāgramasti vitarkadharma iti /",
  "SA16hvsatssu:7455": "[cittasya] audārikatā vitarka iti dhyānadvaye niruddha ityucyate /",
  "SA16hvsatssu:7456": "tasmādūrdhvadhātudvaye 'pi santi sukhaduḥkhādayaḥ //",
  "SA16hvsatssu:7457": "iti vedanāskandhaḥ samāptaḥ /",
  "SA16hvsatssu:7458": "pañcavedanendriyavargastryaśītitamaḥ /",
  "SA16hvsatssu:7459": "[SSS_203]",
  "SA16hvsatssu:7460": "84 duḥkhasatyaskandhe saṃskārādhikāre cetanāvargaḥ",
  "SA16hvsatssu:7461": "sūtra uktam- ṣaṭ cetanākāyāḥ saṃskāraskandha iti /",
  "SA16hvsatssu:7462": "(pṛ) kā punaścetanā /",
  "SA16hvsatssu:7463": "prārthanā prāṇidhānaṃ cetanā /",
  "SA16hvsatssu:7464": "yathoktaṃ sūtre- avaracetanā avaraprārthanā avarapraṇidhānam / iti /",
  "SA16hvsatssu:7465": "(pṛ) kasmāt jñāyate prārthanā cetanā iti /",
  "SA16hvsatssu:7466": "(u) uktaṃ sūtre- abhisaṃskurvantīti saṃskārāḥ iti /",
  "SA16hvsatssu:7467": "skandhābhisaṃskāratṛṣṇā prārthanā /",
  "SA16hvsatssu:7468": "yathoktaṃ sūtre abhisaṃskārāḥ tṛṣṇāniśritā iti /",
  "SA16hvsatssu:7469": "kiñcoktaṃ sūtre- yathāpi [bhikṣavaḥ] yavakalāpī caturmahāpathe vikṣiptā syāt /",
  "SA16hvsatssu:7470": "[atha] ṣaṭ puruṣā āgaccheyuḥ /",
  "SA16hvsatssu:7471": "[vyābhaṅgihastāste tāṃ yavakalapī ṣaḍibharvyābhāṅgabhi]rhanyuḥ /",
  "SA16hvsatssu:7472": "atha saptamaḥ puruṣa āgacchet /",
  "SA16hvsatssu:7473": "[vyābhaṅgihastaḥ sa yavakalāpīṃ saptamyā vyabhaṅgayā] hanyāt /",
  "SA16hvsatssu:7474": "kiṃ punaridaṃ bhikṣavo bhavatāṃ manasi vipacyate na vā /",
  "SA16hvsatssu:7475": "vipacyate bhagavān /",
  "SA16hvsatssu:7476": "bhagavānāha- evamevāśrutavān pṛthagjano nityaṃ ṣaṭsparśairāhanyate /",
  "SA16hvsatssu:7477": "evaṃ hanyamānaḥ punarāyatibhavāya cetayate /",
  "SA16hvsatssu:7478": "evaṃ hi sa moghapuruṣaḥ suhatataro bhavati /",
  "SA16hvsatssu:7479": "iti /",
  "SA16hvsatssu:7480": "jñātavyaṃ prārthanaiva cetanā iti /",
  "SA16hvsatssu:7481": "kiñcāha- manaḥsañcetanāhāraḥ aṅgārakarṣavat draṣṭavya iti /",
  "SA16hvsatssu:7482": "aṅgāraḥ kasya dṛṣṭāntaḥ /",
  "SA16hvsatssu:7483": "āyatibhavāya cetayata ityasya /",
  "SA16hvsatssu:7484": "āyatibhavaścāṅgārakalpaḥ /",
  "SA16hvsatssu:7485": "sadā duḥkhānāṃ janakatvāt /",
  "SA16hvsatssu:7486": "kiñcoktaṃ sūtre- asmīti [bhikṣava] iñjitam /",
  "SA16hvsatssu:7487": "asmīti [bhikṣavaḥ] prapañcitaṃ spanditaṃ [SSS_204] rāgagata iti /",
  "SA16hvsatssu:7488": "yatrāsmīti tatreñjitaṃ manaskṛtaṃ prapañjitaṃ spanditaṃ rāgagatam iti /",
  "SA16hvsatssu:7489": "yo 'bhisaṃskṛto dharmaḥ sa rāgagata ityucyate /",
  "SA16hvsatssu:7490": "[ato] jñātavyaṃ prārthanaiva cetanā iti /",
  "SA16hvsatssu:7491": "kiñcāha- yo bālo janmaprabhṛti maitrīmabhyasyati so 'kuśalaṃ karma karoti cetayate na vā /",
  "SA16hvsatssu:7492": "no bhagavan iti /",
  "SA16hvsatssu:7493": "kāmaprārthanayākuśalaṃ karotīti tadarthaḥ /",
  "SA16hvsatssu:7494": "āha ca cetanā karma cetayitvā ceti /",
  "SA16hvsatssu:7495": "tatra cetanā mānasaṃ karma /",
  "SA16hvsatssu:7496": "cetayitvā karma kāyikaṃ vācikam /",
  "SA16hvsatssu:7497": "cetayitveti prārthayitvā /",
  "SA16hvsatssu:7498": "upālisūtre uktam- nighaṇṭo nāthaputraḥ śītodakapratikṣipta uṣṇodakapratisevī /",
  "SA16hvsatssu:7499": "sa śītodakaṃ prārthayamāno 'labhamānaḥ kālaṃ kuryāt /",
  "SA16hvsatssu:7500": "manassaktadeveṣūpapadyate /",
  "SA16hvsatssu:7501": "ayaṃ śītacetanatvāttatropapadyata iti /",
  "SA16hvsatssu:7502": "ato jñāyate prārthanaiva cetanā iti /",
  "SA16hvsatssu:7503": "(pṛ) yadbhavanāha- prārthanā cetaneti /",
  "SA16hvsatssu:7504": "sā [prārthanā] tṛṣṇālakṣaṇā na cetanā /",
  "SA16hvsatssu:7505": "kasmāt /",
  "SA16hvsatssu:7506": "sahetusapratyayasūtra uktam- aśrutavataḥ pṛthagjanasya yatprārthitaṃ tṛṣṇaiva sā iti /",
  "SA16hvsatssu:7507": "mahānidānasūtra uktam- tṛṣṇāṃ pratītya paryeṣaṇā ityādi /",
  "SA16hvsatssu:7508": "kiñcoktaṃ sūtre- duḥkhī bhūyasā sukhārthī kiṃ na prārthayate iti /",
  "SA16hvsatssu:7509": "āha ca- yadā puruṣaḥ pañcakāmaguṇeṣu rajyate sa rāga eva prārthanā iti /",
  "SA16hvsatssu:7510": "api cāha- tṛṣṇāpratyayamupādānamiti paryeṣaṇaṃ pūrvaṃ bhavati paścādupādānam iti /",
  "SA16hvsatssu:7511": "paryeṣaṇameva tṛṣṇā /",
  "SA16hvsatssu:7512": "tasmāt prārthanā cetanātmiketi bhavatāṃ matamayuktam /",
  "SA16hvsatssu:7513": "yaduktaṃ bhavatā- praṇidhānaṃ cetaneti /",
  "SA16hvsatssu:7514": "tadayuktam /",
  "SA16hvsatssu:7515": "kasmāt upālisūtra uktam- asañcetanikaṃ karma na mahāsāvadyam /",
  "SA16hvsatssu:7516": "asañcetanikamajñānapurassaram /",
  "SA16hvsatssu:7517": "loke 'pi [SSS_205] jñānaṃ cetanaṃ manyate /",
  "SA16hvsatssu:7518": "yathā vadanti ko jñānī idaṃ kuryāt /",
  "SA16hvsatssu:7519": "kaḥ sacetana idaṃ kuryāditi /",
  "SA16hvsatssu:7520": "buddhimānitīmamarthaṃ vyavaharanti /",
  "SA16hvsatssu:7521": "ato jñāyate jñānameva cetaneti /",
  "SA16hvsatssu:7522": "atra brūmaḥ /",
  "SA16hvsatssu:7523": "praṇidhānaṃ samudaya ityucyate /",
  "SA16hvsatssu:7524": "karmāṅgaṃ praṇidhānaṃ cetanā /",
  "SA16hvsatssu:7525": "yathā kañcitpraṇidadhannāha- ahamanāgate 'dhvani īdṛśaṃ kāyaṃ pratilapsya iti /",
  "SA16hvsatssu:7526": "(pṛ) yadi karmāṅgaṃ praṇidhānaṃ cetaneti /",
  "SA16hvsatssu:7527": "tadā nānāsravā cetanā syāt /",
  "SA16hvsatssu:7528": "cetanā ca tṛṣṇāhetuḥ /",
  "SA16hvsatssu:7529": "yathoktaṃsūtre- manaḥsañcetanāyā [bhikṣavaḥ] āhāre parijñāte tisrastṛṣṇāḥ parijñātā bhavanti /",
  "SA16hvsatssu:7530": "iti /",
  "SA16hvsatssu:7531": "ato jñāyate cetanā tṛṣṇāheturiti /",
  "SA16hvsatssu:7532": "(u) yadbravīṣi nānāsravā cetaneti /",
  "SA16hvsatssu:7533": "tadahamapi na bravīmi astyanāsravā cetaneti /",
  "SA16hvsatssu:7534": "kasmāt /",
  "SA16hvsatssu:7535": "abhisaṃskarotīti saṃskāra iti lakṣaṇāt cetanetyucyate /",
  "SA16hvsatssu:7536": "anāsravadharmasya anabhisaṃskāralakṣaṇatvāt /",
  "SA16hvsatssu:7537": "cetanāhyabhisaṃskāriṇī na nirodhadharmiṇī /",
  "SA16hvsatssu:7538": "yadavocaḥ cetanā tṛṣṇāheturiti /",
  "SA16hvsatssu:7539": "tadayuktam /",
  "SA16hvsatssu:7540": "kasmāt /",
  "SA16hvsatssu:7541": "sā hi tṛṣṇākāryaṃ tṛṣṇāṅgañca /",
  "SA16hvsatssu:7542": "na tṛṣṇāhetuḥ /",
  "SA16hvsatssu:7543": "kāryaprahāṇāddhetuprahāṇamuktaṃ yaduta manaḥsañcetanāhāraprahāṇāt tisṛṇāṃ tṛṣṇānāṃ prahāṇamiti /",
  "SA16hvsatssu:7544": "saṃskārādipratyayāścānena pratyuktāḥ /",
  "SA16hvsatssu:7545": "ato jñāyate tṛṣṇāṅgaṃ cetaneti /",
  "SA16hvsatssu:7546": "tṛṣṇā hi dvividhā hetubhūtā phalabhūtā ceti /",
  "SA16hvsatssu:7547": "hetuḥ tṛṣṇā bhavati phalaṃ prārthanā /",
  "SA16hvsatssu:7548": "prārthanaiva ca cetanā /",
  "SA16hvsatssu:7549": "codayati / yadi hetvavasthāyāṃ tṛṣṇā phalāvasthāyāṃ cetanā /",
  "SA16hvsatssu:7550": "tadā na cetanā tṛṣṇāṅgaṃ syāt /",
  "SA16hvsatssu:7551": "kasmāt /",
  "SA16hvsatssu:7552": "yo dharmo hetvavasthaḥ so 'nyaḥ phalāvastha ścānyaḥ ityato jñāyate cetanā na tṛṣṇāṅgamiti /",
  "SA16hvsatssu:7553": "yathoktaṃ sahetusapratyaya sūtre mūḍhasya yatprārthitaṃ tṛṣṇaiva sā /",
  "SA16hvsatssu:7554": "tṛṣṇāvato yatkiñcicceṣṭhitaṃ tat karma iti /",
  "SA16hvsatssu:7555": "ataścetanā karmalakṣaṇānugateti tṛṣṇato 'nyā /",
  "SA16hvsatssu:7556": "yasya yasmin vastuni rāgaḥ tasya tasmin vastuni prārthanā /",
  "SA16hvsatssu:7557": "ato rāgāt jāyate prārthanā /",
  "SA16hvsatssu:7558": "prārthanaiva cetanā ato rāgaścetanāhetuḥ /",
  "SA16hvsatssu:7559": "atrocyate / pūrvamuktaṃ mayā tṛṣṇāṅgaṃ cetaneti /",
  "SA16hvsatssu:7560": "tṛṣṇāyāḥ kevalamādyārambho rāgaḥ /",
  "SA16hvsatssu:7561": "raktasyā[rambhaḥ] prārthanā /",
  "SA16hvsatssu:7562": "yadavocaḥ praṇidhānaṃ [na cetane]ti /",
  "SA16hvsatssu:7563": "na tadyuktam /",
  "SA16hvsatssu:7564": "kasmāt /",
  "SA16hvsatssu:7565": "[SSS_206] praṇidhānaṃ cetanāṅgam /",
  "SA16hvsatssu:7566": "pūrva praṇidhānākhyaṃ karma /",
  "SA16hvsatssu:7567": "paścāt karmaṇi pravṛttiḥ /",
  "SA16hvsatssu:7568": "(pṛ) cetanā manaso 'nyā utānanyā /",
  "SA16hvsatssu:7569": "(u) mana eva cetanā /",
  "SA16hvsatssu:7570": "yathoktaṃ dharmapade-",
  "SA16hvsatssu:7571": "manasā cet praduṣṭhena bhāṣate vā karoti vā /",
  "SA16hvsatssu:7572": "tata enaṃ duḥkhamanveti / iti",
  "SA16hvsatssu:7573": "prasannamanasāpyevam /",
  "SA16hvsatssu:7574": "ato jñāyate mana eva cetaneti /",
  "SA16hvsatssu:7575": "yadi cetanā na manaḥ /",
  "SA16hvsatssu:7576": "kiṃ mānasaṃ karma bhavet /",
  "SA16hvsatssu:7577": "mānasaṃ karma yanmana ālambana upavicarati /",
  "SA16hvsatssu:7578": "ataścetanā mana eva /",
  "SA16hvsatssu:7579": "sāmānyalakṣaṇato manaupavicāraścetanetyuktāpi sā bāhulyena kuśalākaśaladharmagatetyucyate /",
  "SA16hvsatssu:7580": "tasyāścetanāyā bahavaḥ prakārā bhavanti /",
  "SA16hvsatssu:7581": "yadā puruṣaḥ parasattvānāṃ kuśalamakuśalaṃ vā prārthayate /",
  "SA16hvsatssu:7582": "tadā cetanetyākhyāyato /",
  "SA16hvsatssu:7583": "yadālabdhaṃ vastu prārthayate /",
  "SA16hvsatssu:7584": "tadā prārthanā /",
  "SA16hvsatssu:7585": "yadāyatibhavaṃ prārthayate /",
  "SA16hvsatssu:7586": "tadā praṇidhānam /",
  "SA16hvsatssu:7587": "ato jñāyate ekaiva cetanā nānānāmabhirucyata iti /",
  "SA16hvsatssu:7588": "duḥkhasatye saṃskārādhikāre cetanāvargaścaturaśītitamaḥ /",
  "SA16hvsatssu:7589": "85 sparśavargaḥ",
  "SA16hvsatssu:7590": "alambanagataṃ vijñānaṃ sparśa ityucyate /",
  "SA16hvsatssu:7591": "trayāṇāṃ sannipāta itīdaṃ na sparśalakṣaṇam /",
  "SA16hvsatssu:7592": "kasmāt /",
  "SA16hvsatssu:7593": "na hīndriyamālambanaṃ prāpnoti /",
  "SA16hvsatssu:7594": "ata indriyālambanayorna syāt sannipātaḥ /",
  "SA16hvsatssu:7595": "taistribhirālambanaṃ gṛhṇātīti sannipāta ityucyate /",
  "SA16hvsatssu:7596": "pṛcchati / astyanyaścaitasikadharmaḥ sparśākhyaḥ /",
  "SA16hvsatssu:7597": "kasmāt /",
  "SA16hvsatssu:7598": "dvādaśanidānasūtre hyuktaṃsparśapratyayā vedaneti /",
  "SA16hvsatssu:7599": "āha ca- sparśo vedanāsaṃjñāsaṃskārāṇāṃ heturiti /",
  "SA16hvsatssu:7600": "yadi nāsti sa dharmaḥ /",
  "SA16hvsatssu:7601": "ko hetuḥ syāt /",
  "SA16hvsatssu:7602": "ato jñāyate asti ca caitasika dharmaḥ sparśākhya iti /",
  "SA16hvsatssu:7603": "ṣaṭ ṣaṭkasūtra uktaṃ- ṣaṭa sparśakāyā iti /",
  "SA16hvsatssu:7604": "kiñcoktaṃ sūtre avidyādīnāṃ sparśo [hetu]rdraṣṭavya iti /",
  "SA16hvsatssu:7605": "yadyucyate hetavaḥ prajñaptidharmā iti /",
  "SA16hvsatssu:7606": "na punaḥ pṛthak vaktavyaṃ sa [SSS_207] prajñaptidharma iti /",
  "SA16hvsatssu:7607": "sūtre cāsti dvividhaḥ sparśaḥ eka trayāṇāṃ sannipātaḥ sparśa iti /",
  "SA16hvsatssu:7608": "aparaḥ trayāṇāṃ sannipātāt sparśa iti /",
  "SA16hvsatssu:7609": "ato jñāyate dvividhayoḥ sparśayorekaḥ svarūpasan aparaḥ prajñaptisanniti /",
  "SA16hvsatssu:7610": "yathā dinakaramaṇigomedakānāṃ trayāṇāṃ vibhinnaṃ tejaḥ /",
  "SA16hvsatssu:7611": "candrakāntayoścāpo vibhinnāḥ /",
  "SA16hvsatssu:7612": "pṛthivyādīnāmaṅkurā vibhinnāḥ /",
  "SA16hvsatssu:7613": "evaṃ sparśaścakṣurādīnāṃ vibhinna iti kimastyavadyam /",
  "SA16hvsatssu:7614": "yathā ca bhikṣūṇāṃ samavāyo na bhikṣubhyo 'nyaḥ /",
  "SA16hvsatssu:7615": "skandhānāṃ samavāyo na skandhebhyo 'nyaḥ /",
  "SA16hvsatssu:7616": "na vṛkṣadvayasaṃyogo vṛkṣadvayādbhidyate /",
  "SA16hvsatssu:7617": "na hastadvayasaṃyogo hastadvayādbhidyate /",
  "SA16hvsatssu:7618": "na bahuglānasamavāyo bahuglānebhyo bhidyate /",
  "SA16hvsatssu:7619": "evaṃ sparśo 'pi na cakṣurādibhyo bhidyata iti nāstyavadyam /",
  "SA16hvsatssu:7620": "atra brūmaḥ /",
  "SA16hvsatssu:7621": "prāguktaṃ mayā [yadā] cittamālambanaṃ gṛhāti tasmin samaye sparśa iti /",
  "SA16hvsatssu:7622": "ataścittaṃ [yasmin] kāle vijñānotpattiheturbhavati /",
  "SA16hvsatssu:7623": "tadanantaraṃ vedanādayo dharmā utpadyante /",
  "SA16hvsatssu:7624": "ṣaṭhṣaṭkasūtre 'pyuktaṃ tasmin samaye sparśaṃ iti /",
  "SA16hvsatssu:7625": "idameva yuktam /",
  "SA16hvsatssu:7626": "na vayaṃ svīkurmaḥ sparśo 'yaṃ dvividha iti /",
  "SA16hvsatssu:7627": "sarvatroktaṃ trayāṇāṃ sannipātaḥ sparśa iti /",
  "SA16hvsatssu:7628": "sparśadvevidhyasūtraṃ sadapi dharmalakṣaṇavirodhādupekṣyam /",
  "SA16hvsatssu:7629": "ata udāhṛtasūtramahetuḥ /",
  "SA16hvsatssu:7630": "yadi sparśo bhidyate jalatejovat /",
  "SA16hvsatssu:7631": "tadā kāritramapi bhidyeta /",
  "SA16hvsatssu:7632": "na tu dṛśyate pratyekaṃ kāritrabhedaḥ /",
  "SA16hvsatssu:7633": "ato jñāyate sa sparśo na tribhyo bhidyata iti /",
  "SA16hvsatssu:7634": "kiñca yadi sparśaścaitasikadharmaḥ tadā anyebhyaścaitasikebhyo bhidyeta /",
  "SA16hvsatssu:7635": "kasmāt /",
  "SA16hvsatssu:7636": "sparśaścaitasikānāṃ pratyayaḥ /",
  "SA16hvsatssu:7637": "nahi sparśaḥ sparśasya pratyayo bhavati /",
  "SA16hvsatssu:7638": "utpattibhedānna caitasika dharmaḥ /",
  "SA16hvsatssu:7639": "(pṛ) sparśaviśeṣāt sparśapratyayā ścaitasikā iti /",
  "SA16hvsatssu:7640": "na sparśapratyayaḥ sparśaḥ /",
  "SA16hvsatssu:7641": "yathā vedanāpratyayā tṛṣṇā na tṛṣṇāpratyayā vedanā /",
  "SA16hvsatssu:7642": "(u) sparśasya kiṃ viśeṣalakṣaṇaṃ yadanyacaitasikānāṃ noktaṃ syāt /",
  "SA16hvsatssu:7643": "na vastuto 'bhidhīyamānamasti /",
  "SA16hvsatssu:7644": "ato 'hetuḥ /",
  "SA16hvsatssu:7645": "vedanādyakālīnā tṛṣṇānantarakālīnā iti vedanāpratyayā tṛṣṇā na tu tṛṣṇāpratyayā vedanā /",
  "SA16hvsatssu:7646": "yadi sparśo vyatiriktadharmaḥ /",
  "SA16hvsatssu:7647": "tallakṣaṇaṃ vaktavyam /",
  "SA16hvsatssu:7648": "na tūcyata iti jñātavyaṃ nāsti vibhinnaḥ [sparśa] iti /",
  "SA16hvsatssu:7649": "bhagavān vaidharmye 'pi sparśākhyāmāha /",
  "SA16hvsatssu:7650": "yathāha yo duḥkhopaghātaḥ sa āgatya janakāyaṃ spṛśatīti /",
  "SA16hvsatssu:7651": "āha ca sukhavedanāspṛṣṭena na pramattavyam /",
  "SA16hvsatssu:7652": "na duḥkhavedanāspṛṣṭena vidveṣṭavyam /",
  "SA16hvsatssu:7653": "asyāṃ vedanāyāṃ sparśa iti saṃjñāmāha /",
  "SA16hvsatssu:7654": "bhagavān sūcīlomaṃ yakṣamāha- tava [SSS_208] saṃsparśaḥ pāpaka iti kāyamapanayāmi iti /",
  "SA16hvsatssu:7655": "yathā loke vadanti sukha uṣṇasaṃsparśa iti /",
  "SA16hvsatssu:7656": "tathā sparśāhāramapyāhuḥ /",
  "SA16hvsatssu:7657": "pāṇisparśa iti ca vadanti /",
  "SA16hvsatssu:7658": "ataḥ sarvatra kāyavijñānavijñeye vastuni sparśasaṃjñocyate /",
  "SA16hvsatssu:7659": "anyatracoktaṃ- andho na rūpaṃ spṛśati /",
  "SA16hvsatssu:7660": "rūpādyālambaneṣu sparśasaṃjñāñca vakti /",
  "SA16hvsatssu:7661": "iti /",
  "SA16hvsatssu:7662": "tatsparśavyavahārasyāniyatatvānnāsti ca caitasikadharmaḥ pṛthak /",
  "SA16hvsatssu:7663": "yaducyate caitasikaṃ,",
  "SA16hvsatssu:7664": "tatsparśalakṣaṇaviruddham /",
  "SA16hvsatssu:7665": "kasmāt /",
  "SA16hvsatssu:7666": "bhagavānāha- trayāṇāṃ sannipātaḥ sparśa iti /",
  "SA16hvsatssu:7667": "ato jñāyate nāsti pāramārthikaḥ pṛthak caitasikadharma iti /",
  "SA16hvsatssu:7668": "yo dharmaḥ kāyagataḥ sa sparśa ityucyate /",
  "SA16hvsatssu:7669": "yat vedanādīnāṃ caitasikānāṃ hetukriyāṃ prayacchati tasmin samaye sparśa iti nāma pradīyate //",
  "SA16hvsatssu:7670": "sparśavargaḥ pañcāśītitamaḥ /",
  "SA16hvsatssu:7671": "86 manaskāravargaḥ",
  "SA16hvsatssu:7672": "cittasyābhogo manaskāraḥ /",
  "SA16hvsatssu:7673": "sa manaskāra ābhogalakṣaṇaḥ /",
  "SA16hvsatssu:7674": "ataḥ pratimanaskāraṃ vibhinnaṃ cittamutpadyate /",
  "SA16hvsatssu:7675": "vadanti ca manaskāralakṣaṇaṃ vastavadhāraṇakṛditi /",
  "SA16hvsatssu:7676": "yathoktaṃ sūtreyadi cakṣurādhyātmikamāyatanamanupahataṃ bhavati /",
  "SA16hvsatssu:7677": "rūpaṃ nāhyamāyatanaṃ purovarti bhavati /",
  "SA16hvsatssu:7678": "cittāntarotpādakamanaskāraśca nāsti /",
  "SA16hvsatssu:7679": "tadā na cakṣurvijñānamutpadyata iti /",
  "SA16hvsatssu:7680": "(pṛ) kiṃ vijñānānāṃ jñānaṃ sarvaṃ manaskārabalenotpadyate kiṃ vā na /",
  "SA16hvsatssu:7681": "(u) na /",
  "SA16hvsatssu:7682": "kasmāt /",
  "SA16hvsatssu:7683": "vijñānānāṃ jñānotpādo naikāntikaḥ /",
  "SA16hvsatssu:7684": "kadācidābhogabalenotpadyate yathā prabalarāgādivarjitānām /",
  "SA16hvsatssu:7685": "kadācidindriyabalādutpadyate yathālokacakṣuṣkaḥ kaṇamṛju parīkṣate /",
  "SA16hvsatssu:7686": "kadācidālambanabalādutpadyate yathā dūrataḥ pradīpaṃ paśyan tasya kampaṃ paśyati /",
  "SA16hvsatssu:7687": "kadācitkuśalamabhyāsādutpadyate yathā śilpakarmādi /",
  "SA16hvsatssu:7688": "kadācitsatyagrahalakṣaṇenotpadyate /",
  "SA16hvsatssu:7689": "yathā rūpādhyavasāyaḥ /",
  "SA16hvsatssu:7690": "kadāciddharmasvarūpata utpadyate yathā kalpāvasāne dhyānam /",
  "SA16hvsatssu:7691": "yadācitkālenotpadyate [SSS_209] yathālpāyuṣkānāṃ satvānāmakuśalaṃ cittam /",
  "SA16hvsatssu:7692": "kadācidupapattyāyatanata utpadyate yathā gavājādīnāṃ cittam /",
  "SA16hvsatssu:7693": "kadācitkāyabalāt utpadyate yathā strīpuruṣādīnāṃ cittam /",
  "SA16hvsatssu:7694": "kadācidvayoviśeṣādutpadyate yathā bālādīnāṃ cittam /",
  "SA16hvsatssu:7695": "kadācitklamathatandribhyāmutpadyate /",
  "SA16hvsatssu:7696": "kadācitkarmabalādutpadyate yathā kāmānāṃ vedanā /",
  "SA16hvsatssu:7697": "kadācitsamādhibalādutpadyate yathaikatra pratibaddhacitto vijñāne prakarṣaṃ prajānāti /",
  "SA16hvsatssu:7698": "kadācitsamādhiniyamādutpadyate yathānāvaraṇamārgānantaraṃ vimucyate /",
  "SA16hvsatssu:7699": "kadācicciranirvedādutpadyate yathā kaṭurasanirviṇṇo madhurasamabhilaṣati /",
  "SA16hvsatssu:7700": "kadācidabhirucivaśādutpadyate yathā rūpādīn prati /",
  "SA16hvsatssu:7701": "kadācidrūpadarśanābhilaṣitasya na śabdaśravaṇe tṛptirbhavati /",
  "SA16hvsatssu:7702": "tathā nīlādāvapi /",
  "SA16hvsatssu:7703": "saukumāryādutpadyate yathā lomākṣigataṃ sat cittasya duḥkhajanakaṃ nānyatra gatam /",
  "SA16hvsatssu:7704": "kadācidduḥkhamanādutpadyate yathāpagatākṣirujānnamāsvādyate /",
  "SA16hvsatssu:7705": "kadācidāvaraṇāpagamādutpadyate yathā kāmādyapagame taddoṣān prajānāti /",
  "SA16hvsatssu:7706": "kadācitkramaśa utpadyate /",
  "SA16hvsatssu:7707": "yathā avaraṃ pratītya madhyamamutpadyate /",
  "SA16hvsatssu:7708": "madhyamaṃ pratītyottamam /",
  "SA16hvsatssu:7709": "kadācitsarvata- utpadyate /",
  "SA16hvsatssu:7710": "(pṛ) yadi sarvavijñānānāṃ jñānaṃ kramalakṣaṇam /",
  "SA16hvsatssu:7711": "kasmāducyate cittāntarajanakamanaskāro nāsti [pṛthaka] iti /",
  "SA16hvsatssu:7712": "(u) tīrthikānāṃ kṛta [ucyate] /",
  "SA16hvsatssu:7713": "tīrthikā hi vadanti ātmamanoyogādvijñānajñānamutpadyata iti /",
  "SA16hvsatssu:7714": "tadvyavahāradūṣaṇāya pradarśayati vijñānajñānāni samanantarapratyayānubandhīnīti /",
  "SA16hvsatssu:7715": "ata evamāha- kasyacit cittāntarajanakamanaskāre 'sati vijñānaṃ notpadyata iti /",
  "SA16hvsatssu:7716": "kasmāt /",
  "SA16hvsatssu:7717": "samanantarapratyayatvāttu vijñānajñānamekaikaṃ pratītyotpadyate /",
  "SA16hvsatssu:7718": "tadyathā vṛkṣaṃ chittvātha pātayati /",
  "SA16hvsatssu:7719": "pūrvamuktaṃ- vijñānāni naikakālikānīti /",
  "SA16hvsatssu:7720": "hetupratyayavaśādvijñānānāṃ jñānamaikaikaṃ krameṇodyate /",
  "SA16hvsatssu:7721": "vijñānadharmāḥ kramikāḥ syuḥ /",
  "SA16hvsatssu:7722": "nātmamanoyogāpekṣiṇaḥ /",
  "SA16hvsatssu:7723": "yathā bāhyavastūni aṅkurakāṇḍanālapatrapuṣpaphalāni kramikāni bhavanti /",
  "SA16hvsatssu:7724": "tathādhyātmikadharmā api /",
  "SA16hvsatssu:7725": "vijñānajñānamaikaikaṃ kramikaṃ bhavati /",
  "SA16hvsatssu:7726": "samyak mithyeti manaskāro dvividhaḥ /",
  "SA16hvsatssu:7727": "samyagiti yat yoniśo [manaskāraḥ] /",
  "SA16hvsatssu:7728": "yathā vadanti samyak praśnaḥ samyag dūṣaṇaṃ,",
  "SA16hvsatssu:7729": "dūṣaṇapraśnayoridaṃ sayukti samādhānamiti /",
  "SA16hvsatssu:7730": "dharmāṇāmanityatādi pāramārthikapraśnaḥ samyagityucyate /",
  "SA16hvsatssu:7731": "sādhyasādhanānuvidhānañca samyagityucyate /",
  "SA16hvsatssu:7732": "[SSS_210] ato jñāyate yuktayanuyāyimanaskāraḥ tattvamanaskāra ityādayaḥ samyaṅ manaskārāḥ /",
  "SA16hvsatssu:7733": "yathāpudgalaṃ yathākālaṃ manaskāraśca samyaṅ manaskāraḥ /",
  "SA16hvsatssu:7734": "yathā kāmabahulasyāśubhabhāvanā samyaṅmanaskāraḥ /",
  "SA16hvsatssu:7735": "citte 'balīne vyutthānalakṣaṇaṃ smayaṅmanaskāraḥ /",
  "SA16hvsatssu:7736": "etadviparītaṃ mithyāmanaskāraḥ /",
  "SA16hvsatssu:7737": "samyaṅmanaskāraḥ sarvaguṇān sampādayati /",
  "SA16hvsatssu:7738": "mithyāmanaskāraḥ sarvakleśānutthāpayati /",
  "SA16hvsatssu:7739": "manaskāravargaḥ ṣaḍaśītitamaḥ /",
  "SA16hvsatssu:7740": "87 chandavargaḥ",
  "SA16hvsatssu:7741": "sābhilāṣaṃ cittaṃ chandaityucyate /",
  "SA16hvsatssu:7742": "kasmāt /",
  "SA16hvsatssu:7743": "sūtramāha kāmacchanda iti /",
  "SA16hvsatssu:7744": "kāmān chandayatīti kāmacchandaḥ /",
  "SA16hvsatssu:7745": "uktañca sūtre- chando dharmamūlam iti /",
  "SA16hvsatssu:7746": "chanda- prārthanayā sarvadharmānāpnotīti dharmamūlamityucyate /",
  "SA16hvsatssu:7747": "kiñcāha- yadi bhikṣavo mama śāsane tīvracchandā [vartadhve] /",
  "SA16hvsatssu:7748": "tada mama śāsanaṃ suciraṃ tiṣṭhet iti /",
  "SA16hvsatssu:7749": "yaccittaikatānatvenābhilaṣyate /",
  "SA16hvsatssu:7750": "tattīvracchanda ityucyate /",
  "SA16hvsatssu:7751": "ṛddhipāde coktam- chandasamādhiḥ vīryasamādhiḥ cittasamādhirmīmāṃsāsamādhiriti /",
  "SA16hvsatssu:7752": "yaccittenābhilaṣyate sa chandaḥ /",
  "SA16hvsatssu:7753": "ayaṃ vīryasahakāriṇā prajñāsamādhiṃ sañcinotītyebhyaścaturbhyo 'bhilaṣitamṛddhyaṅgamiti nāmabhāg bhavati /",
  "SA16hvsatssu:7754": "āha ca- tvaṃ vihāyasā gamanaṃ chandayasi iti /",
  "SA16hvsatssu:7755": "tenakhalu samayena sa bhikṣuḥ pūrvaṃ svādhyāyabahulo viharati /",
  "SA16hvsatssu:7756": "so 'pareṇa samayenālpotsukastūṣṇīṃbhūtaḥ kaṣāyayati /",
  "SA16hvsatssu:7757": "atha khalu tasminvanaṣaṇḍe adhivasantī devatā tasya bhikṣordharmaśṛṇvantī yena sa bhikṣuḥ tenopasaṅkrāntaḥ /",
  "SA16hvsatssu:7758": "upasaṅkramya taṃ bhikṣuṃ gāthayādhyabhāṣata /",
  "SA16hvsatssu:7759": "[SSS_211]",
  "SA16hvsatssu:7760": "kasmāt dharmapadāni tvaṃ bhikṣurnādhyepi bhikṣubhiḥ sukhaṃ vasan /",
  "SA16hvsatssu:7761": "śrutvā ca dharmaṃ labhate prasādaṃ dṛṣṭe ca dharme labhate praśaṃsām // iti /",
  "SA16hvsatssu:7762": "abhūt pūrvaṃ dharmapadeṣu chando yāvadvirāgeṇa samāgato 'smi /",
  "SA16hvsatssu:7763": "yato virāgeṇa samāgato 'smi yatkiñcidṛṣṭaṃ śrutaṃ vā mataṃ vā /",
  "SA16hvsatssu:7764": "ājñāya nikṣepaṇamāhuḥ santa iti /",
  "SA16hvsatssu:7765": "ato jñāyate 'bhilaṣitaṃ chanda iti /",
  "SA16hvsatssu:7766": "abhilaṣitaṃ pratītya kāmeṣuchanda iti kāmacchandaḥ /",
  "SA16hvsatssu:7767": "chandavargaḥ saptāśītitamaḥ /",
  "SA16hvsatssu:7768": "88 prītivargaḥ",
  "SA16hvsatssu:7769": "abhīpsite cittābhiratiḥ prītiḥ /",
  "SA16hvsatssu:7770": "yathoktaṃ- sattvā dhātulakṣaṇenākuśalaprītyā akuśalānuyāyinaḥ /",
  "SA16hvsatssu:7771": "kuśalena kuśalapriyāḥ itīyaṃ prītirityucyate /",
  "SA16hvsatssu:7772": "(pṛ) na dhātuḥ prītirbhavati /",
  "SA16hvsatssu:7773": "kasmāt /",
  "SA16hvsatssu:7774": "bhagavān yat sattvānāṃ nānādhātūn prajānāti tat dhātujñānabalam /",
  "SA16hvsatssu:7775": "yat nānādhimuktīḥ prajānāti tadadhimuktijñānabalam /",
  "SA16hvsatssu:7776": "ato dhātuḥ prītiśca (adhimuktiḥ)",
  "SA16hvsatssu:7777": "vibhinnetiḥ /",
  "SA16hvsatssu:7778": "(u) cirakālābhyāsopacitaṃ cittaṃ dhāturityucyate /",
  "SA16hvsatssu:7779": "yathādhātuca prītirutpadyate /",
  "SA16hvsatssu:7780": "ataścirakālamupacitaṃ cittajñānaṃ dhātujñānabalam /",
  "SA16hvsatssu:7781": "yathādhātusamutpannā prītiriti jñānam adhimuktijñānabalamiti /",
  "SA16hvsatssu:7782": "ata āha- sattvānāṃ yathādhātu santānamanuvartata iti /",
  "SA16hvsatssu:7783": "cirasañcitākuśalacittasyākuśale parā prītirbhavati /",
  "SA16hvsatssu:7784": "cirasañcitakuśalacittasya [SSS_212] kuśale prītisukham /",
  "SA16hvsatssu:7785": "śītārtasyoṣṇe prītirbhavatīdaṃ dṛṣṭahetukaṃ na dhātujam /",
  "SA16hvsatssu:7786": "ityayaṃ dhātoḥ prīteḥ pravibhāgaḥ //",
  "SA16hvsatssu:7787": "pritivargo 'ṣṭāśītitamaḥ /",
  "SA16hvsatssu:7788": "89 śraddhāvargaḥ",
  "SA16hvsatssu:7789": "[cittasya] viṣayasamādhiḥ śraddhālakṣaṇam /",
  "SA16hvsatssu:7790": "(pṛ) nanu niyatasamādhirayaṃ prajñālakṣaṇam /",
  "SA16hvsatssu:7791": "niyatasamādhiḥ prahīṇavicikitsasya bhavatīti prajñālakṣaṇam /",
  "SA16hvsatssu:7792": "(u) dharmaṃ svayamadṛṣṭvā āryopadeśavaśāllabdhaścetasaḥ prasādaḥ śraddhetyucyate /",
  "SA16hvsatssu:7793": "(pṛ) tathā cet svayaṃ dharmadarśinaḥ śraddhā na syāt /",
  "SA16hvsatssu:7794": "(u) satyamevam /",
  "SA16hvsatssu:7795": "arhannaśraddhāvān bhavati /",
  "SA16hvsatssu:7796": "yathoktaṃ dharmapade-",
  "SA16hvsatssu:7797": "aśraddhaścākṛtajñaśca sandhicchedaśca yo naraḥ /",
  "SA16hvsatssu:7798": "[hatāvakāśo vāntāśaḥ] sa vai uttamapūruṣaḥ // iti /",
  "SA16hvsatssu:7799": "kiñcoktaṃ sūtre- ahaṃ bhagavan asmin vastuni yathā bhagavadvacanaṃ śraddhadha iti /",
  "SA16hvsatssu:7800": "yat svayaṃ dharadarśinaścittaṃ prasīdati /",
  "SA16hvsatssu:7801": "sā[pi] śraddhetyucyate /",
  "SA16hvsatssu:7802": "pūrvaṃ dharmaṃ śrutvā paścātkāyena sākṣātkaroti /",
  "SA16hvsatssu:7803": "tasyeyaṃ cintā bhavati sa dharmaḥ paramārthasatyo na mṛṣeti,",
  "SA16hvsatssu:7804": "cittañca prasīdati /",
  "SA16hvsatssu:7805": "sā śraddhā caturṣu avetyaprasādeṣvantargatā /",
  "SA16hvsatssu:7806": "tadyathā rogī pūrvaṃ bhiṣagvacane śraddadhāna auṣadhamupasevya rogānmuktaḥ paścāttasmin bhiṣaji prasannacitto bhavati /",
  "SA16hvsatssu:7807": "sā śraddhetyucyate /",
  "SA16hvsatssu:7808": "[SSS_213]",
  "SA16hvsatssu:7809": "śraddheyaṃ dvividhā mohajā jñānajeti /",
  "SA16hvsatssu:7810": "mohajā yat kuśalākuśalamacintayataḥ pūraṇādyasadācāryeṣūtpadyamānaścittaprasādaḥ /",
  "SA16hvsatssu:7811": "jñānajā yathā caturṣu [avetya] prasādeṣu buddhādiṣu cittaprasādaḥ /",
  "SA16hvsatssu:7812": "sā tridhā vibhaktā kuśalā akuśalā avyākṛtā ceti /",
  "SA16hvsatssu:7813": "(pṛ) akuśalā śraddhā kleśamahābhūmigataiva āśrāddhya dharmaḥ /",
  "SA16hvsatssu:7814": "neyaṃ śraddhā bhavati /",
  "SA16hvsatssu:7815": "(u) nāyamāśrāddhyadharmaḥ /",
  "SA16hvsatssu:7816": "śraddhā ca prasādalakṣaṇā /",
  "SA16hvsatssu:7817": "akuśalā śraddhāpi prasādalakṣaṇaiva /",
  "SA16hvsatssu:7818": "tathā no cet akuśalā vedanā vedanā na syāt /",
  "SA16hvsatssu:7819": "na ca tadyujyate vastutaḥ /",
  "SA16hvsatssu:7820": "tatastridhaiva vibhaktā /",
  "SA16hvsatssu:7821": "yā śraddhā indriyeṣu gaṇitā vimuktyanugāminī saptatriṃśabdodhipakṣikeṣu gatā sā niyamena kuśalaiva /",
  "SA16hvsatssu:7822": "śraddhāvarga ekonanavatitamaḥ /",
  "SA16hvsatssu:7823": "90 vyavasāyavargaḥ",
  "SA16hvsatssu:7824": "cetaso 'bhyutsāho vyavasāya ityucyate /",
  "SA16hvsatssu:7825": "sadānyadharmānniśrayate manaskāraṃ vā samādhiṃ vā /",
  "SA16hvsatssu:7826": "tatrāmyutsāhaḥ sadā cittaikāgratāsamudācāraḥ sa vyavasāya ityucyate /",
  "SA16hvsatssu:7827": "trividho vyavasāyaḥ kuśalo 'kuśalo 'vyākṛta iti /",
  "SA16hvsatssu:7828": "yat caturṣu samyakpradhāneṣu antargataḥ sa kuśalaḥ /",
  "SA16hvsatssu:7829": "anyo 'kuśalaḥ /",
  "SA16hvsatssu:7830": "yogī yo 'kuśalānāmādīnave kuśalānāmaniśaṃse ca śraddhadhate /",
  "SA16hvsatssu:7831": "tasya paścādutpadyate vyavasāyo 'kuśalānāṃ prahāṇāya kuśalānāṃ samādānāya /",
  "SA16hvsatssu:7832": "ataḥ śraddhendriyasamanantaraṃ vīryendriyamucyate /",
  "SA16hvsatssu:7833": "kuśadharmagato vyavasāyo vīryamityākhyāyate /",
  "SA16hvsatssu:7834": "sarvahitānāṃ mūlaṃ karoti /",
  "SA16hvsatssu:7835": "tadvyavasāyasahakāratayā manaskārādayo dharmā mahāphalaprāpakā bhavanti /",
  "SA16hvsatssu:7836": "yathā dahanaḥ samīraṇapratilabdhaḥ sarvān dahati //",
  "SA16hvsatssu:7837": "vyavasāyavargo navatitamaḥ /",
  "SA16hvsatssu:7838": "91 smṛtivargaḥ",
  "SA16hvsatssu:7839": "anubhūtapūrvasya jñānaṃ smṛtiḥ /",
  "SA16hvsatssu:7840": "yathoktaṃ sūtre- yat ciraviprakṛṣṭānubhūtaṃ smarati na pramuṣati sā smṛtirityucyate /",
  "SA16hvsatssu:7841": "[SSS_214]",
  "SA16hvsatssu:7842": "(pṛ) sā smṛtistrayadhvartinī /",
  "SA16hvsatssu:7843": "kasmāt /",
  "SA16hvsatssu:7844": "uktaṃ hi sūtre smṛtiṃ sarvārthikāṃ [vadāmī]ti /",
  "SA16hvsatssu:7845": "sā smṛtiḥ catuḥsmṛtyupasthānagatā /",
  "SA16hvsatssu:7846": "catvāri smṛtyupasthānāni trayadhvālambanāni ca /",
  "SA16hvsatssu:7847": "kasmātpunaratītamātrālambaneti /",
  "SA16hvsatssu:7848": "(u) tadvacanaṃ sarvakālena bhavati /",
  "SA16hvsatssu:7849": "na tu tryadhvā bhavati /",
  "SA16hvsatssu:7850": "yasmin samaye cittamuddhataṃ bhavati /",
  "SA16hvsatssu:7851": "tadā smṛtirubhayatrānugā /",
  "SA16hvsatssu:7852": "sā sarvatragetyucyate /",
  "SA16hvsatssu:7853": "yaduktaṃ bhavatā catvāri smṛtyupasthānāni tryadhvālambanānīti /",
  "SA16hvsatssu:7854": "tatra pratyutpannā prajñaiva na tu smṛtiḥ /",
  "SA16hvsatssu:7855": "atastathāgato [yadā] pūrvaṃ smṛtināmnā vimuktimuktavān tadā tāmeva prajñetyavocat /",
  "SA16hvsatssu:7856": "(pū) kathaṃ vijñānāntareṇānubhūtaṃ vijñānāntaraṃ smarati /",
  "SA16hvsatssu:7857": "(u) smṛterdharmaṃ evaṃ yat svasantāne yo dharmaḥ [pūrva]mutpannaniruddhaḥ tameva [svasantānikaṃ] viprakṛṣṭaṃ vijñānāntaramālambata iti /",
  "SA16hvsatssu:7858": "jñānānāṃ vijñānadharmaśca tathā yat vijñānāntarānumūtaṃ vijñānāntaraṃ vijānātīti /",
  "SA16hvsatssu:7859": "yathā cakṣurvijñānena vijñātaṃ rūpaṃ manovijñānaṃ vijānāti /",
  "SA16hvsatssu:7860": "anyapudgalenānubhūtamanyaḥ pudgalo vijānāti /",
  "SA16hvsatssu:7861": "yathāryapudgalā yāvatpūrvanivāse dehāntarānubhūtaṃ smṛtibalādvijānānti /",
  "SA16hvsatssu:7862": "(pū) yadi pūrvānubhūtasya jñānaṃ smṛtiriti /",
  "SA16hvsatssu:7863": "ādhunikavijñaptyādidharmāḥ smṛtayaḥ syuḥ /",
  "SA16hvsatssu:7864": "kasmāt /",
  "SA16hvsatssu:7865": "taddharmāṇāmapi pūrvānubhūtopavicārarūpatvāt /",
  "SA16hvsatssu:7866": "(u) vijñaptyādidharmā api smṛtaya ityucyante /",
  "SA16hvsatssu:7867": "yathā bhagavān salyakaṃ nāthaputramavocat pūrvaṃ manasi kṛtvā vyākuruṣva iti /",
  "SA16hvsatssu:7868": "āha ca pūrvānubhuktasukhasmaraṇe kleśa āvirbhavatīti /",
  "SA16hvsatssu:7869": "ato vijñaptyādidharmā api pūrvavastvanusmaraṇarūpā smṛtaya ityucyante /",
  "SA16hvsatssu:7870": "smṛtiriyaṃ gṛhītalakṣaṇājjātā /",
  "SA16hvsatssu:7871": "yasmin dharme gṛhītalakṣaṇamasti /",
  "SA16hvsatssu:7872": "tatra smṛtirbhavati nānyathā /",
  "SA16hvsatssu:7873": "samādhiḥ prajñā ca samādhivarge prajñāvarge ca vakṣyate //",
  "SA16hvsatssu:7874": "smṛtivarga ekanavatitamaḥ /",
  "SA16hvsatssu:7875": "[SSS_215]",
  "SA16hvsatssu:7876": "92 vitarkavicāravargaḥ",
  "SA16hvsatssu:7877": "yat cittaṃ vyagraṃ muharmuhurālambhakaṃ sa vitarkaḥ /",
  "SA16hvsatssu:7878": "samāhitacittasyāpyasti audārikatā sūkṣmatā /",
  "SA16hvsatssu:7879": "[tatra yat] audārikaṃ sa vitarkaḥ /",
  "SA16hvsatssu:7880": "sūkṣmasamādhānābhāvādaudārikaṃ cittamityucyate /",
  "SA16hvsatssu:7881": "yathoktaṃ sūtre- bhagavānāha- savitarkaṃ savicāraṃ prathamadhyānamupasampadya viharāmīti /",
  "SA16hvsatssu:7882": "ataḥ prathamadhyānamasūkṣmasamāhitamiti savitarkaṃ bhavati /",
  "SA16hvsatssu:7883": "yā cittasya vyagratā kiñcitsūkṣmatā sa vicāraḥ /",
  "SA16hvsatssu:7884": "imau dvau traidhātukau /",
  "SA16hvsatssu:7885": "cittasyaudārikasūkṣmalakṣaṇatvāt /",
  "SA16hvsatssu:7886": "vyagraṃ vikṣiptaṃ cittaṃ vitarkavicārau bhavataḥ /",
  "SA16hvsatssu:7887": "tallakṣaṇatvāt sarvatra syātām /",
  "SA16hvsatssu:7888": "apratyakṣaṃ vastu anumityā jñāyate /",
  "SA16hvsatssu:7889": "evaṃ syānnaivaṃ syādityabhyūho vitarkaḥ /",
  "SA16hvsatssu:7890": "ato 'pratyakṣavastuno 'nuvitarkaḥ samyagvitarko vā mithyāvitarko vā iti taṃ kathayāmaḥ /",
  "SA16hvsatssu:7891": "nirvikalpānuvitarkaḥ samyak dṛṣṭirityākhyāyate /",
  "SA16hvsatssu:7892": "ayaṃ tridhājñātaḥ /",
  "SA16hvsatssu:7893": "mithyāvitarko viparītamanaskāraḥ yadanitye nityamityādiḥ /",
  "SA16hvsatssu:7894": "samyagvitarkaḥ yadapratilabdhaṃ tattvajñānamanumitilakṣaṇena jñānena labdhvā yogī nirvedhabhāgīyakuśalamūle vartate /",
  "SA16hvsatssu:7895": "iyaṃ kṣāntirityucyate /",
  "SA16hvsatssu:7896": "evamanyamārgeṇānuyāyi anumitijñānaṃ samyagvitarkaḥ /",
  "SA16hvsatssu:7897": "tatra yat saṃzñānusmaraṇavikalpāpoḍhaṃ tat pratyakṣamityucyate /",
  "SA16hvsatssu:7898": "tasminneva vitarke anena hetunā evaṃ bhavati anena hetunā naivaṃ bhavati iti cintanā vicāraṇā vā sa vicāraḥ /",
  "SA16hvsatssu:7899": "[SSS_216]",
  "SA16hvsatssu:7900": "(pṛ) kecidāhuḥ- vitarkavicārāvekāgratāntargatāviti /",
  "SA16hvsatssu:7901": "kathamidam /",
  "SA16hvsatssu:7902": "(u) maivam /",
  "SA16hvsatssu:7903": "kasmāt /",
  "SA16hvsatssu:7904": "uktaṃ khalu bhavadbhirghaṇṭātāḍanadṛṣṭāntaḥ /",
  "SA16hvsatssu:7905": "ādyaśabda[samo] vitarkaḥ /",
  "SA16hvsatssu:7906": "anyaśabda[samo] vicāraḥ /",
  "SA16hvsatssu:7907": "taraṅgadṛṣṭāntaśca [uktaḥ] /",
  "SA16hvsatssu:7908": "ya audārikaḥ [tatsamo] vitarkaḥ /",
  "SA16hvsatssu:7909": "yaḥ sūkṣmaḥ [tatsamo] vicāraḥ /",
  "SA16hvsatssu:7910": "kāladeśabhedānna cittaikāgratā syāt /",
  "SA16hvsatssu:7911": "nirvikalpakatvātpañca vijñānāni na savitarkavicāralakṣaṇāni bhavanti //",
  "SA16hvsatssu:7912": "vitarkavicāravargo dvinavatitamaḥ /",
  "SA16hvsatssu:7913": "93 anyacaitasikavargaḥ",
  "SA16hvsatssu:7914": "yat kuśalasyānācaraṇaṃ mithyācaraṇaṃ vā sa pramādaḥ /",
  "SA16hvsatssu:7915": "na pramādākhyo 'nya ekadharmo 'sti /",
  "SA16hvsatssu:7916": "tasmin samaye cittasamudācāraḥ pramādaḥ ityucyate /",
  "SA16hvsatssu:7917": "tadviparīto 'pramādaḥ /",
  "SA16hvsatssu:7918": "yaḥ kuśalaścittasamudācāro 'pramādādanyaḥ so 'pi dharmāntaram /",
  "SA16hvsatssu:7919": "akuśalānugataṃ cittaṃ pramādaḥ /",
  "SA16hvsatssu:7920": "kuśalānugatantu apramādaḥ /",
  "SA16hvsatssu:7921": "kuśalamūlamiti alobho 'dveṣo 'mohaḥ /",
  "SA16hvsatssu:7922": "yoniśomanaskārāśiraskānāsaktiralobhaḥ /",
  "SA16hvsatssu:7923": "maitrīkaruṇāśiraskaḥ krodhānutpādo 'dveṣaḥ /",
  "SA16hvsatssu:7924": "samyadgarśanaśirasko 'bhrānto 'viparyayaḥ amohaḥ /",
  "SA16hvsatssu:7925": "alobho nāma nāstyekaṃ dharmāntaram /",
  "SA16hvsatssu:7926": "kecidāhuḥ lobhābhāvo 'lobha iti /",
  "SA16hvsatssu:7927": "na yuktamidam /",
  "SA16hvsatssu:7928": "kasmāt /",
  "SA16hvsatssu:7929": "lobhābhāvo 'bhāvadharmaḥ /",
  "SA16hvsatssu:7930": "kathamabhāvo dharmasya hetuḥ /",
  "SA16hvsatssu:7931": "adveṣāmohāvapyevam /",
  "SA16hvsatssu:7932": "tatrāyāṇāmakuśalamūlānāṃ viparītāni trīṇi kuśalamūlānyucyante /",
  "SA16hvsatssu:7933": "madamānādayo 'pyakuśalamūlāni syuḥ /",
  "SA16hvsatssu:7934": "saṃkṣepatastrīṇyevākuśalamūlānyuktāni /",
  "SA16hvsatssu:7935": "vakṣyante cākuśalavarge /",
  "SA16hvsatssu:7936": "[SSS_217]",
  "SA16hvsatssu:7937": "avyākṛtamūlamiti /",
  "SA16hvsatssu:7938": "kecidvadanti- catvāryavyākṛtamūlāni- tṛṣṇā dṛṣṭiḥ mānamavidyeti /",
  "SA16hvsatssu:7939": "[anye] kecidāhuḥ trīṇi tṛṣṇā avidyā prajñā iti /",
  "SA16hvsatssu:7940": "naitadbhagavatoktam /",
  "SA16hvsatssu:7941": "avyākṛtānugaṃ cittaṃ yaddhetujaṃ sa heturavyākṛtamūlaṃ bhavati /",
  "SA16hvsatssu:7942": "kāyavākkarmaṇī prāyo 'vyākṛtānuge iti cittamutpadyate /",
  "SA16hvsatssu:7943": "avyākṛtacittamavyākṛtamūlamityucyate /",
  "SA16hvsatssu:7944": "cittasamācaraṇakāle yat kāyaścittaṃ dauṣṭhalyavigataṃ praśāntaṃ bhavati /",
  "SA16hvsatssu:7945": "tasmin samaye praśrabdhirityucyate /",
  "SA16hvsatssu:7946": "nānāvastuṣu citta [samācaraṇa]kāle upekṣetyucyate /",
  "SA16hvsatssu:7947": "yat vedanāsu anabhijñā cittasamācaraṇaṃ sopekṣā /",
  "SA16hvsatssu:7948": "dhyāneṣu yat sukhaduḥkhaviviktaṃ vimuktiparāyaṇaṃ cittasamācaraṇaṃ sopekṣā /",
  "SA16hvsatssu:7949": "saptabodhyaṅgeṣu alīnamakampasamatādi yaccittasamācaraṇaṃ sopekṣā /",
  "SA16hvsatssu:7950": "prītidaurmanasyavinirmuktaṃ samatādipratilabdhaṃ cittamupekṣā /",
  "SA16hvsatssu:7951": "caturṣu apramāṇeṣu vairamaitravigataṃ cittamupekṣā /",
  "SA16hvsatssu:7952": "evaṃ nānādharmāṇāṃ virodhāccaitasikānāṃ viśeṣo 'pramāṇaḥ //",
  "SA16hvsatssu:7953": "anyacaitasikavargastrinavatitamaḥ /",
  "SA16hvsatssu:7954": "[SSS_218]",
  "SA16hvsatssu:7955": "94 viprayuktasaṃskāravargaḥ",
  "SA16hvsatssu:7956": "cittaviprayuktasaṃskārāḥ yaduta prāptiḥ,",
  "SA16hvsatssu:7957": "aprāptiḥ asaṃjñisamāpattiḥ nirodhasamāpattiḥ āsaṃjñikaṃ jīvitendriyaṃ jātiḥ vyayaḥ sthitiḥ anyathātvaṃ jarā maraṇaṃ nāmakāyaḥ padakāyo vyañjanakāyaḥ pṛthagjanatvaṃ ityādayaḥ /",
  "SA16hvsatssu:7958": "prāptiriti /",
  "SA16hvsatssu:7959": "sattvānāṃ kṛte dharmāṇāṃ samanvāgamaḥ prāptiḥ /",
  "SA16hvsatssu:7960": "pratyutpannādhvani pañcaskandhasamanvāgataḥ sattvaḥ prāpta ityucyate /",
  "SA16hvsatssu:7961": "atītādhvani yāni kuśalākuśalakarmāṇi ananubhūtavipākāni /",
  "SA16hvsatssu:7962": "taddharmasamanvāgataḥ sattvaḥ /",
  "SA16hvsatssu:7963": "yathoktaṃ sūtre- kuśaladharmasamanvāgato 'kuśaladharmasamanvāgataśca pudgala iti /",
  "SA16hvsatssu:7964": "(pṛ) kecidāhuḥ- atītakuśalākuśalakāyavākkarmasamanvāgataḥ /",
  "SA16hvsatssu:7965": "yathā pravrajitaḥ atītaśīlasaṃvarasamanvāgata iti /",
  "SA16hvsatssu:7966": "kathamidam /",
  "SA16hvsatssu:7967": "(u) sarveṣāṃ samanvāgamaḥ /",
  "SA16hvsatssu:7968": "kasmāt /",
  "SA16hvsatssu:7969": "uktaṃ hi sūtre yaḥ puṇyaṃ pāpañca karoti /",
  "SA16hvsatssu:7970": "tasya tadvidyamānameva /",
  "SA16hvsatssu:7971": "tat dvayaṃ tatkāyamanupatati rūpānupāticchāyāvat iti /",
  "SA16hvsatssu:7972": "kiñcoktaṃ sūtre- mṛtasya puṇyaṃ na praṇaśyati yaduta phalaprāpakameva /",
  "SA16hvsatssu:7973": "yadasamanvāgataṃ puṇyapāpaṃ karma na tatphalaprāpakam /",
  "SA16hvsatssu:7974": "tāni karmāṇi naśyanti / iti /",
  "SA16hvsatssu:7975": "(pṛ) atītasaṃvarasya na samanvāgamaḥ syāt /",
  "SA16hvsatssu:7976": "kasmāt /",
  "SA16hvsatssu:7977": "bhavatoktam atītadharmo niruddhaḥ /",
  "SA16hvsatssu:7978": "anāgato 'vidyamāna iti /",
  "SA16hvsatssu:7979": "pratyutpannaśca na sadā kuśalacittavattve [SSS_219] kṣamaḥ /",
  "SA16hvsatssu:7980": "kathaṃ śīlasaṃvarasamanvāgataḥ syāt /",
  "SA16hvsatssu:7981": "(u) puruṣaḥ pratyutpannena saṃvareṇa samanvāgato nātītena /",
  "SA16hvsatssu:7982": "yathā pratyutpannakliṣṭāt kliṣṭam,",
  "SA16hvsatssu:7983": "tathā pratyutpannaśīlāt śīlaṃ bhavati /",
  "SA16hvsatssu:7984": "nātītāt /",
  "SA16hvsatssu:7985": "[yaḥ] pūrvaṃ svīkṛtyāparityaktavān [saḥ] atītasamanvāgata ityucyate /",
  "SA16hvsatssu:7986": "(pṛ) ābhidharmikā āhuḥ sattvā anāgatādhvanīnakuśalākuśalacittasamanvāgatā iti /",
  "SA16hvsatssu:7987": "tatkathamidam /",
  "SA16hvsatssu:7988": "(u) na samanvāgatāḥ /",
  "SA16hvsatssu:7989": "kasmāt /",
  "SA16hvsatssu:7990": "akṛtābhyāgamāt /",
  "SA16hvsatssu:7991": "ato 'nāgatāsamanvāgamaḥ prāptirityucyate /",
  "SA16hvsatssu:7992": "na cāsti prāptyākhyaḥ pṛthakcittaviprayuktadharmaḥ /",
  "SA16hvsatssu:7993": "tadviparitāprāptirapi nāsti pṛthakcittaviprayuktadharmaḥ /",
  "SA16hvsatssu:7994": "asaṃjñisamāpattirityayaṃ samāpattidharmo nāsti /",
  "SA16hvsatssu:7995": "kasmāt /",
  "SA16hvsatssu:7996": "na hi nirudhyante pṛthagjanānāṃ cittacaitasikadharmā iti paścādvakṣyate /",
  "SA16hvsatssu:7997": "cittacaitasikānāṃ sūkṣmatayā duravabodhāt asaṃjñīti nāma /",
  "SA16hvsatssu:7998": "āsaṃjñikamapyevam /",
  "SA16hvsatssu:7999": "nirodhasamāpattiriti /",
  "SA16hvsatssu:8000": "cittanirodhe samudācārābhāvānnirodhasamāpattiriti nāma /",
  "SA16hvsatssu:8001": "sa ca nāsti dharmāntaram /",
  "SA16hvsatssu:8002": "nirvāṇavat /",
  "SA16hvsatssu:8003": "jīvitendriyamiti /",
  "SA16hvsatssu:8004": "karmapratyayaḥ pañcaskandhasantāno jīvitamityucyate /",
  "SA16hvsatssu:8005": "jīvitañca karmaṇo mūlamiti jīvitendriyamityucyate /",
  "SA16hvsatssu:8006": "jātiriti /",
  "SA16hvsatssu:8007": "pañcaskandhānāṃ pratyutpannādhvā jātiḥ /",
  "SA16hvsatssu:8008": "pratyutpannādhvaparityāgo vyayaḥ /",
  "SA16hvsatssu:8009": "santanyamānatvaṃ sthitiḥ /",
  "SA16hvsatssu:8010": "sthitipariṇāmo 'nyathātvam /",
  "SA16hvsatssu:8011": "na santi pṛthakjātivyayādayo dharmāḥ /",
  "SA16hvsatssu:8012": "bhagavataḥ śāsanaṃ gabhīraṃ yatpratyayānāṃ sāmagryā dharmā [SSS_220] utpadyanta iti /",
  "SA16hvsatssu:8013": "ato nāsti kaściddharmo dharmāntarasyotpādakaḥ /",
  "SA16hvsatssu:8014": "uktaṃ hi- cakṣūrūpādayaścakṣurvijñānasya pratyayā iti /",
  "SA16hvsatssu:8015": "na tatroktaṃ jātirastīti /",
  "SA16hvsatssu:8016": "ato nāsti jātirityanavadyam /",
  "SA16hvsatssu:8017": "kiñca vadanti jātyādayo dharmā ekakālīnā iti /",
  "SA16hvsatssu:8018": "ya ekakālīnaḥ sa niruddha eva /",
  "SA16hvsatssu:8019": "tatra jātyādayaḥ kimarthā iti vicārayitavyam /",
  "SA16hvsatssu:8020": "dvādaśanidāne ca bhagavān svayamāha jāterartham /",
  "SA16hvsatssu:8021": "yā teṣāṃ teṣāṃ sattvānāṃ tasmin tasmin [sattvanikāye] jātiḥ skandhānāṃ pratilābhaḥ....... [sā jātiḥ] iti /",
  "SA16hvsatssu:8022": "ataḥ pratyutpannādhvani skandhānāmādyalābho jātiḥ /",
  "SA16hvsatssu:8023": "āha ca- skandhānāṃ cyutirantahāṇirmaraṇamiti /",
  "SA16hvsatssu:8024": "āha ca- skandhānāṃ jīrṇatā bhugnatā jareti /",
  "SA16hvsatssu:8025": "[ato] na pṛthak sto jarāmaraṇadharmau /",
  "SA16hvsatssu:8026": "nāmakāya iti /",
  "SA16hvsatssu:8027": "vyañjanebhya utpannaṃ nāma yathā vadanti devadatta iti /",
  "SA16hvsatssu:8028": "yathāvyañjanamarthasādhanaṃ padam /",
  "SA16hvsatssu:8029": "vyañjanāni akṣarāṇi /",
  "SA16hvsatssu:8030": "kecidāhuḥ- nāmapadavyañjanakāyāścitaviprayuktasaṃskārā iti /",
  "SA16hvsatssu:8031": "tadayuktam /",
  "SA16hvsatssu:8032": "dharmā ime vāksvabhāvā dharmāyatanasaṃgṛhītāḥ /",
  "SA16hvsatssu:8033": "(pṛ) asti pṛthakagjanatvaṃ nāma cittaviprayuktasaṃskāra iti /",
  "SA16hvsatssu:8034": "[kecidvadanti] /",
  "SA16hvsatssu:8035": "kathamidam /",
  "SA16hvsatssu:8036": "(u) na pṛthagjanatvaṃ puthagjanādanyat /",
  "SA16hvsatssu:8037": "yadyasti tadanyat /",
  "SA16hvsatssu:8038": "anye ghaṭatvādayo [SSS_221] 'pyanubhūyeran /",
  "SA16hvsatssu:8039": "saṃkhyāpariṇāmaikatvapṛthaktvasaṃyogavibhāgaparatvāparatvādayo dharmāḥ pṛthak syuḥ /",
  "SA16hvsatssu:8040": "tīrthikānāṃ hi sūtreṣūktaṃ- anyo ghaṭo 'nyat ghaṭatvam /",
  "SA16hvsatssu:8041": "ghaṭatvaṃ pratītya jñāyate 'yaṃ ghaṭa iti /",
  "SA16hvsatssu:8042": "rūpamanyat rūpatvamanyat iti /",
  "SA16hvsatssu:8043": "tadayuktam /",
  "SA16hvsatssu:8044": "kasmāt /",
  "SA16hvsatssu:8045": "tattvaṃ tatsvabhāvaḥ /",
  "SA16hvsatssu:8046": "yadi bravīṣi pṛthagjanatvamanyaditi /",
  "SA16hvsatssu:8047": "tadā rūpaṃ svabhāvaṃ vinā syāt,",
  "SA16hvsatssu:8048": "rūpatvāpekṣitvāt /",
  "SA16hvsatssu:8049": "tattu na yujyate /",
  "SA16hvsatssu:8050": "ato gabhīramananuvicintya vavīṣi- asti pṛthagjanatvaṃ pṛthagiti /",
  "SA16hvsatssu:8051": "ābhidharmikāstīrthikagranthānabhyasyābhidharmaśāstramāracayanto vadanti santi pṛthakagjanatvādayo dharmāḥ pṛthagiti /",
  "SA16hvsatssu:8052": "anya ābhidharmikā api vadanti /",
  "SA16hvsatssu:8053": "santi pṛthak tathatābhūtakoṭipratītyasamutpādādayo 'saṃskṛtadharmā iti /",
  "SA16hvsatssu:8054": "ato gabhīramimaṃ nayamanuvicintyamā rutamanuvartadhvam //",
  "SA16hvsatssu:8055": "viprayuktasaṃskāravargaścaturnavatitamaḥ",
  "SA16hvsatssu:8056": "[iti] duḥkhasatyaskandhaḥ samāptaḥ //",
  "SA16hvsatssu:8057": "[SSS_222]",
  "SA16hvsatssu:8058": "atha samudayasatyaskandhaḥ",
  "SA16hvsatssu:8059": "95 samudayasatyaskandhe karmādhikāre karmalakṣaṇavargaḥ",
  "SA16hvsatssu:8060": "śāstramāha- duḥkhasatyaṃ parisamāpya samudayasatyamidānīṃ vakṣyata iti /",
  "SA16hvsatssu:8061": "tatra karma kleśāśca samudayasatyam /",
  "SA16hvsatssu:8062": "trividhaṃ karma kāyikaṃ vācikaṃ mānasikamiti /",
  "SA16hvsatssu:8063": "kāyena kṛtaṃ karma kāyikam /",
  "SA16hvsatssu:8064": "tat trividhaṃ akuśalaṃ prāṇātipātādi /",
  "SA16hvsatssu:8065": "kuśalaṃ caityavandanādi /",
  "SA16hvsatssu:8066": "avyākṛtaṃ tṛṇacchedādi /",
  "SA16hvsatssu:8067": "(pṛ) yadi kāyena kṛtaṃ kāyikam /",
  "SA16hvsatssu:8068": "tadā ghaṭādidravyamapi kāyikaṃ karma syāt /",
  "SA16hvsatssu:8069": "kāyena kṛtatvāt /",
  "SA16hvsatssu:8070": "(u) ghaṭādi kāyikakarmaṇaḥ phalam na kāyikaṃ karma /",
  "SA16hvsatssu:8071": "hetuphalayorbhedāt /",
  "SA16hvsatssu:8072": "(pṛ) na syātkāyikaṃ karma /",
  "SA16hvsatssu:8073": "kasmāt /",
  "SA16hvsatssu:8074": "kāyaspandanakṛtaṃ kāyikaṃ karma /",
  "SA16hvsatssu:8075": "saṃskṛtadharmāṇāṃ kṣaṇikatvāt na syātspandanam /",
  "SA16hvsatssu:8076": "(u) idaṃ kṣaṇikavarge pratyuktaṃ yadekasmin dharma utpadyamāne 'nyasyāpacaya upacayo vā [tat] kāyikaṃ karmeti /",
  "SA16hvsatssu:8077": "(pṛ) tathā cet kāya eva kāyikaṃ karma bhavet /",
  "SA16hvsatssu:8078": "anyatrotpadyamānatvāt /",
  "SA16hvsatssu:8079": "na tu kāyena kṛtaṃ kāyikaṃ karma /",
  "SA16hvsatssu:8080": "(u) kāyaḥ karmakriyāyāḥ sādhanam /",
  "SA16hvsatssu:8081": "kāye 'nyatrotpadyamāne puṇyapāpasamudayaḥ karma /",
  "SA16hvsatssu:8082": "ato na kāya eva karma /",
  "SA16hvsatssu:8083": "(pṛ) puṇyapāpasamudayo 'vijñaptiḥ /",
  "SA16hvsatssu:8084": "kāyavijñaptiḥ katham /",
  "SA16hvsatssu:8085": "(u) kāye 'nyatrotpadyamāne kriyamāṇā vijñaptiḥ kāyavijñaptirbhavati /",
  "SA16hvsatssu:8086": "(pṛ) kāyavijñaptiḥ kuśalā vākuśalā vā /",
  "SA16hvsatssu:8087": "kāyastu na tathā /",
  "SA16hvsatssu:8088": "ato na kāyavijñaptiḥ syāt /",
  "SA16hvsatssu:8089": "(u) cittabalāt kāye 'nyatrotpadyamāne karma samudeti /",
  "SA16hvsatssu:8090": "atastatsamudayo yadi vā kuśalo [yadi vā] akuśalaḥ na tu sākṣātkāyikaḥ /",
  "SA16hvsatssu:8091": "tathā vācikakarmāpi /",
  "SA16hvsatssu:8092": "na tu tat sākṣācchabdavyavahāra[rūpam] /",
  "SA16hvsatssu:8093": "[SSS_223] cittabalāt śabdavyavahārasamuditaṃ karma kuśalamakuśalaṃ vācikaṃ karmetyucyate /",
  "SA16hvsatssu:8094": "evaṃ mānasaṃ karmāpi /",
  "SA16hvsatssu:8095": "ya imaṃ sattvaṃ hanmīti adhyavasitacitto bhavati /",
  "SA16hvsatssu:8096": "tasya tasmin samaye pāpaṃ samudeti /",
  "SA16hvsatssu:8097": "evaṃ puṇyamapi /",
  "SA16hvsatssu:8098": "(pṛ) yathā kāyavāgbhyāṃ pṛthagasti karma /",
  "SA16hvsatssu:8099": "[tathā] mano 'pi mānasakarmaṇo 'nyadeva /",
  "SA16hvsatssu:8100": "(u) tat dvidhā bhavati mana eva mānasaṃ karma manasa utpannaṃ vā mānasaṃ karma iti /",
  "SA16hvsatssu:8101": "sattvaṃ hanmīti yadadhyavasitaṃ manaḥ tadakuśalaṃ mana eva manasaṃ karma /",
  "SA16hvsatssu:8102": "tatkarma pāpasañcayarūpaṃ kāyikavācikakarmātiśāyakam /",
  "SA16hvsatssu:8103": "yadi cittamanadhyavasitam /",
  "SA16hvsatssu:8104": "tadā manaḥ karmaṇo 'nyat /",
  "SA16hvsatssu:8105": "(pṛ) vijñaptilakṣaṇaṃ jñātam /",
  "SA16hvsatssu:8106": "vijñaptita utpanno 'nyaḥkarmasamudayaḥ /",
  "SA16hvsatssu:8107": "kiṃ [tasya] lakṣaṇam /",
  "SA16hvsatssu:8108": "(u) tadavijñaptireva /",
  "SA16hvsatssu:8109": "(pṛ) kiṃ kevalamasti kāyikavācikāvijñaptireva na mānasikāvijñaptiḥ /",
  "SA16hvsatssu:8110": "(u) maivam /",
  "SA16hvsatssu:8111": "kasmāt /",
  "SA16hvsatssu:8112": "nahyasti tatra kāraṇaṃ kevalaṃ kāyikavācikāvijñaptirevāsti na mānasikāvijñaptiriti /",
  "SA16hvsatssu:8113": "sūtre coktaṃ dvidhā karma- cetanā vā cetayitvā vā [karme]ti /",
  "SA16hvsatssu:8114": "cetanā mānasaṃ karma /",
  "SA16hvsatssu:8115": "cetayitvā [karma] trividham- cetanāsañcitaṃ karma kāyikaṃ vācikaṃ karmeti /",
  "SA16hvsatssu:8116": "tatra mānasaṃ karma gurutaramiti paścādvakṣyate /",
  "SA16hvsatssu:8117": "gurutarakarmasañcitamavijñaptyākhyaṃ sadā santānena pravartate /",
  "SA16hvsatssu:8118": "ato jñāyate mānasikakarmaṇo 'pi avijñaptirastīti //",
  "SA16hvsatssu:8119": "samudayasatyaskandhe karmādhikāre",
  "SA16hvsatssu:8120": "karmalakṣaṇavargaḥ pañcanavatitamaḥ /",
  "SA16hvsatssu:8121": "96 avijñaptivargaḥ",
  "SA16hvsatssu:8122": "(pṛ) ko 'vijñaptidharmaḥ /",
  "SA16hvsatssu:8123": "(u) cittaṃ pratītyotpadyamānaṃ puṇyapāpaṃ middhamūrchādikāle 'pi yannityaṃ pravartate /",
  "SA16hvsatssu:8124": "sāvijñaptiḥ /",
  "SA16hvsatssu:8125": "yathoktaṃ sūtre-",
  "SA16hvsatssu:8126": "[SSS_224]",
  "SA16hvsatssu:8127": "ārāmaropā vanaropā ye janāḥ setukārakāḥ /",
  "SA16hvsatssu:8128": "prapāñcaivodapānañca ye dadanti upāśrayam /",
  "SA16hvsatssu:8129": "teṣāṃ divā ca rātriñca sadā puṇyaṃ pravartate // iti /",
  "SA16hvsatssu:8130": "(pṛ) kecidāhuḥ- vijñaptikarma pratyakṣamupalabhyate /",
  "SA16hvsatssu:8131": "yāni cīvaradānacaityavandanahananahiṃsādīni tāni bhaveyuḥ /",
  "SA16hvsatssu:8132": "avijñaptistu anupalabhyamānatvāt nāstītyayamarthaḥ spaṣṭaṃ syāditi /",
  "SA16hvsatssu:8133": "(u) yadi nāstyavijñaptiḥ /",
  "SA16hvsatssu:8134": "tadā prāṇātipātaviratyādidharmo nāsti /",
  "SA16hvsatssu:8135": "(pṛ) viratirnāmākaraṇam /",
  "SA16hvsatssu:8136": "akaraṇamabhāvadharmaḥ /",
  "SA16hvsatssu:8137": "yathā puruṣasyābhāṣaṇakāle nāstibhāṣaṇadharmaḥ /",
  "SA16hvsatssu:8138": "rūpasyādarśanakāle 'pi nāstyadarśanadharmaḥ /",
  "SA16hvsatssu:8139": "(u) prāṇātipātaviratyādinā svarga utpadyate /",
  "SA16hvsatssu:8140": "yadi viratirabhāvadharmaḥ /",
  "SA16hvsatssu:8141": "kathaṃ hetuḥ syāt /",
  "SA16hvsatssu:8142": "(pṛ) na viratyā svarga utpadyate,",
  "SA16hvsatssu:8143": "kintu kuśalacittena /",
  "SA16hvsatssu:8144": "(u) maivam /",
  "SA16hvsatssu:8145": "uktaṃ hi sūtre- vīryavān puruṣa āyurvaśāt bahupuṇyaṃ prasavati /",
  "SA16hvsatssu:8146": "puṇyabahutvācciraṃ svargasukhaṃ vindata iti /",
  "SA16hvsatssu:8147": "yadi kuśalacittamātreṇa,",
  "SA16hvsatssu:8148": "kimarthaṃ bahupuṇyo bhavati /",
  "SA16hvsatssu:8149": "na hyayaṃ kuśalacitto bhavituṃ kṣamate /",
  "SA16hvsatssu:8150": "āha ca vanādiropasya divā rātriñca sadā puṇyaṃ pravardhata iti /",
  "SA16hvsatssu:8151": "śīlaṃ dhruvamiti coktam /",
  "SA16hvsatssu:8152": "yadi nāstyavijñaptiḥ /",
  "SA16hvsatssu:8153": "kathaṃ vaktavyaṃ syāt puṇyaṃ sadā pravardhate,",
  "SA16hvsatssu:8154": "śīlaṃ dhruvamiti ca /",
  "SA16hvsatssu:8155": "na ca vijñaptiḥ prāṇātipātakriyaiva /",
  "SA16hvsatssu:8156": "prāṇātipātānantaraṃ dharmo bhavati /",
  "SA16hvsatssu:8157": "tadūrdhvaṃ prāṇātipātapāpaṃ labhate /",
  "SA16hvsatssu:8158": "yathā hantuṃ kañcana prerayati /",
  "SA16hvsatssu:8159": "hananakālamanu prerako hananapāpaṃ labhate /",
  "SA16hvsatssu:8160": "ato jñāyate 'styavijñaptiriti /",
  "SA16hvsatssu:8161": "manaśca na śīlasaṃvaraḥ /",
  "SA16hvsatssu:8162": "kasmāt /",
  "SA16hvsatssu:8163": "yadi kaścidakuśalāvyākṛtacittasthaḥ,",
  "SA16hvsatssu:8164": "yadi vācittaḥ /",
  "SA16hvsatssu:8165": "so 'pi śīladhārītyucyate /",
  "SA16hvsatssu:8166": "ato jñāyate tasmin samaye 'styavijñaptiriti /",
  "SA16hvsatssu:8167": "evamakuśala saṃvaro 'pi /",
  "SA16hvsatssu:8168": "(pṛ) jñātaṃ vināpi cittamastyavijñaptidharma iti /",
  "SA16hvsatssu:8169": "idānīṃ kimidaṃ rūpaṃ kiṃ vā cittaviprayuktasaṃskāraḥ /",
  "SA16hvsatssu:8170": "(u) sa saṃskāraskandhasaṅgṛhītaḥ /",
  "SA16hvsatssu:8171": "kasmāt /",
  "SA16hvsatssu:8172": "yasmādabhisaṃskaraṇalakṣaṇaḥ saṃskāraḥ /",
  "SA16hvsatssu:8173": "avijñaptirapi abhisaṃskaraṇalakṣaṇā /",
  "SA16hvsatssu:8174": "rūpañca rūpaṇālakṣaṇam nābhisaṃskāralakṣaṇam /",
  "SA16hvsatssu:8175": "[SSS_225] (pṛ) sūtra uktaṃ ṣaṭ cetanākāyāḥ saṃskāraskandha iti /",
  "SA16hvsatssu:8176": "na cittaviprayuktasaṃskārā iti /",
  "SA16hvsatssu:8177": "(u) pratipāditamidaṃ pūrvaṃ yadasti puṇyaṃ pāpaṃ cittaviprayuktamiti /",
  "SA16hvsatssu:8178": "(pṛ) avijñaptiryadi rūpalakṣaṇā /",
  "SA16hvsatssu:8179": "ko doṣaḥ /",
  "SA16hvsatssu:8180": "(u) rūpaśabdagandharasaspraṣṭavyāḥ pañca dharmā na puṇyapāpasvabhāvāḥ /",
  "SA16hvsatssu:8181": "ato na rūpasvabhāvāvijñaptiḥ /",
  "SA16hvsatssu:8182": "bhagavānāha- rūpaṇālakṣaṇaṃ rūpamiti /",
  "SA16hvsatssu:8183": "avijñaptau rūpaṇālakṣaṇānupalambhānna rūpasvabhāvatā /",
  "SA16hvsatssu:8184": "(pṛ) avijñaptiḥ kāyikavācikakarmasvabhāvā /",
  "SA16hvsatssu:8185": "kāyikavācikakarma ca rūpameva /",
  "SA16hvsatssu:8186": "(u) avijñaptiḥ kāyikavācikakarmeti nāmamātram /",
  "SA16hvsatssu:8187": "na vastutaḥ kāyavāgbhyāṃ kriyate /",
  "SA16hvsatssu:8188": "kāyañca vācañca pratītya mānasikakarmaṇotpannatvātkāyikavācikamānasikakarmasvabhāvetyucyate /",
  "SA16hvsatssu:8189": "athavā manasa utpannaivāvijñaptiḥ /",
  "SA16hvsatssu:8190": "iyamavijñaptiḥ kathaṃ rūpasvabhāvā /",
  "SA16hvsatssu:8191": "ārūpye 'pyastyavijñaptiḥ /",
  "SA16hvsatssu:8192": "ārūpye kathaṃ rūpaṃ bhaviṣyati /",
  "SA16hvsatssu:8193": "(pṛ) kāḥ kriyā avijñaptimutpādayanti /",
  "SA16hvsatssu:8194": "(u) śubhāśubhakarmakriyābhya utpadyate 'vijñaptiḥ /",
  "SA16hvsatssu:8195": "nāvyākṛtābhyaḥ /",
  "SA16hvsatssu:8196": "alpabalatvāt /",
  "SA16hvsatssu:8197": "(pṛ) kadā kriyābhyo 'vijñaptirutpadyate /",
  "SA16hvsatssu:8198": "(u) dvitīyacittādutpadyate /",
  "SA16hvsatssu:8199": "yat kuśalākuśalānugāmi cittaṃ prabalaṃ bhavati /",
  "SA16hvsatssu:8200": "tat ciraṃ tiṣṭhati /",
  "SA16hvsatssu:8201": "yaccittaṃ durbalaṃ na tacciraṃ tiṣṭhati /",
  "SA16hvsatssu:8202": "yathā ekadinasamāttaṃ śīlamekadinaṃ tiṣṭhati /",
  "SA16hvsatssu:8203": "ādehapātasamāttaṃ śīlantu ādehapātaṃ tiṣṭhati //",
  "SA16hvsatssu:8204": "avijñaptivargaḥ ṣaṇṇavatitamaḥ /",
  "SA16hvsatssu:8205": "[SSS_226]",
  "SA16hvsatssu:8206": "97 hetvahetuvargaḥ",
  "SA16hvsatssu:8207": "(pṛ) sūtra uktam- hetukṛtaṃ karma ahetukṛtaṃ karmeti /",
  "SA16hvsatssu:8208": "katamo hetuḥ ahetuśca /",
  "SA16hvsatssu:8209": "(u) jñānapūrvakaṃ kṛtaṃ [karma] hetukṛtam /",
  "SA16hvsatssu:8210": "tadviparītamahetukṛtam /",
  "SA16hvsatssu:8211": "(pṛ) [tarhi] yadahetukṛtaṃ na tat karma bhavati /",
  "SA16hvsatssu:8212": "(u) astīdaṃ karma /",
  "SA16hvsatssu:8213": "kintu yaccittahetukṛtaṃ karma tatsavipākam /",
  "SA16hvsatssu:8214": "citte 'dhyavasīyakṛtaṃ karma hetu [kṛta]m,",
  "SA16hvsatssu:8215": "anadhyavasīyakṛtaṃ karmāhetu [kṛtam] /",
  "SA16hvsatssu:8216": "yathā yodhājīvavyavahāro 'hetukaḥ /",
  "SA16hvsatssu:8217": "ayodhājīvavyavahārastu hetuḥ /",
  "SA16hvsatssu:8218": "yathoktaṃ sūtre- tava doṣān gaṇayiṣyāmi /",
  "SA16hvsatssu:8219": "yadi yodhājīvo vyavaharasi na tadā gaṇayiṣyāmīti yāvat tridhā pṛcchati /",
  "SA16hvsatssu:8220": "yadyakaraṇacittapūrvakaṃ karoti- yathā kaścidviharan pādanikṣepaṇena kīṭaṃ hanti /",
  "SA16hvsatssu:8221": "so 'hetuḥ /",
  "SA16hvsatssu:8222": "ahetukakarmāsañcitamiti na vipākajanakam /",
  "SA16hvsatssu:8223": "karmāṇi caturvidhāni- kṛtānupacitaṃ,",
  "SA16hvsatssu:8224": "upacittākṛtaṃ,",
  "SA16hvsatssu:8225": "kṛtopacitaṃ akṛtānupacitam iti /",
  "SA16hvsatssu:8226": "kṛtānupacitamiti- yathā hananādikarma kṛtvā paścāccittaṃ paritapati /",
  "SA16hvsatssu:8227": "dānādikarma kṛtvā ca cittaṃ paritapati /",
  "SA16hvsatssu:8228": "karmakriyācittamutpādya na punaḥ smarati /",
  "SA16hvsatssu:8229": "tat kṛtānupacitam /",
  "SA16hvsatssu:8230": "upacitākṛtamiti- yat anyaṃ hananādi kārayitvā pramuditacitto bhavati /",
  "SA16hvsatssu:8231": "anyaṃ dānādi kārayitvā ca pramuditacitto bhavati /",
  "SA16hvsatssu:8232": "kṛtopacitamiti- yat hananādi pāpaṃ kṛtvā dānādipuṇyaṃ kṛtvā ca pramuditacitto bhavati /",
  "SA16hvsatssu:8233": "akṛtānupacitamiti- na ca karoti nāpi muditacitto bhavati /",
  "SA16hvsatssu:8234": "tatra kṛtopacitakarmaṇo 'sti vipākavedanā /",
  "SA16hvsatssu:8235": "yathoktaṃ sūtre- yat karma kṛtamupacitaṃ tasya karmaṇo 'vaśyamasti vipākapratisaṃvedanā iti /",
  "SA16hvsatssu:8236": "ataḥ kṛtopacitakarmaṇo dṛṣṭadharme vā vipāko vedyate /",
  "SA16hvsatssu:8237": "upapattau vā vipāko vedyate /",
  "SA16hvsatssu:8238": "āyatyāṃ vā vipāko vedyate /",
  "SA16hvsatssu:8239": "(pṛ) yadi hetukṛtopacitakarmaṇo 'vaśyamasti vipākapratisaṃvedanā tadā nāsti vimuktiḥ /",
  "SA16hvsatssu:8240": "(u) karma hetukṛtamapi tattvajñānalābhino na punarupacīyate /",
  "SA16hvsatssu:8241": "yathā dagghabījaṃ na punaḥ prarohati /",
  "SA16hvsatssu:8242": "lavaṇapalavarge bhagavānāha- ekatyaḥ(śca)",
  "SA16hvsatssu:8243": "puruṣo [bhāvitakāyo] [SSS_227] narakavedanīyaṃ karma karoti /",
  "SA16hvsatssu:8244": "tasya tādṛśamevālpamātrakaṃ dṛṣṭadharmavedanīyaṃ bhavati /",
  "SA16hvsatssu:8245": "iti /",
  "SA16hvsatssu:8246": "(pṛ) yadi gurupāpakaṃ karma alpamātrakaṃ [dṛṣṭadharma]vedanīyaṃ prajñāyate /",
  "SA16hvsatssu:8247": "kasmānnātyantaṃ kṣayameti /",
  "SA16hvsatssu:8248": "(u) yastattvajñānaṃ na bhāvayati sa pāpakarmaṇo 'nuśayaṃ labhate /",
  "SA16hvsatssu:8249": "ato 'lpako dṛṣṭadharmavedanīyo vipāko bhavati /",
  "SA16hvsatssu:8250": "(pṛ) [tarhi] bhāvitatattvajñāno 'rhannapi akuśalavipākaṃ vedayate /",
  "SA16hvsatssu:8251": "(u) paramakuśaladharmamabhyasannakuśalaṃ pratihanti /",
  "SA16hvsatssu:8252": "ato yo janmaśatasahasreṣu śīlādi kuśalamupacinoti /",
  "SA16hvsatssu:8253": "na tasyākuśalaṃ karmodeti /",
  "SA16hvsatssu:8254": "yathā buddhānāṃ sarvajñānāṃ puruṣāṇām /",
  "SA16hvsatssu:8255": "nānyeṣāmevaṃ sāmarthyam /",
  "SA16hvsatssu:8256": "ato 'kuśalakarma labhante /",
  "SA16hvsatssu:8257": "ato 'rhan bhāvitatattvajñāno 'pi pūrvakarmavaśādakuśalavipākaṃ vedayate ca /",
  "SA16hvsatssu:8258": "(pṛ) uktaṃ sūtre 'pi- bhagavānapavādādyakuśalakarmavipākaṃ vedayata iti /",
  "SA16hvsatssu:8259": "(u) bhagavān sarvajño nākuśalakarmavipākaḥ /",
  "SA16hvsatssu:8260": "samucchinna sarvākuśalamū[la]tvāt /",
  "SA16hvsatssu:8261": "kintvapramāṇarddhyupāyenopadarśayati acintyaṃ buddhavastviti /",
  "SA16hvsatssu:8262": "yathoktamekottarāgame acintyāni pañcavastūnīti /",
  "SA16hvsatssu:8263": "karma dvividham- niyatavipākamaniyatavipākamiti /",
  "SA16hvsatssu:8264": "niyatavipākaṃ karma bahu vā alpaṃ vā avaśyavedanīyavipākam /",
  "SA16hvsatssu:8265": "aniyatavipākaṃ karmeti atyantaparikṣīyamāṇam /",
  "SA16hvsatssu:8266": "(pṛ) kiṃ niyatavipākaṃ karmaṃ kimaniyatavipākam /",
  "SA16hvsatssu:8267": "(u) yāni sūtroktāni tāni niyatavipākakarmāṇi /",
  "SA16hvsatssu:8268": "(pṛ) kiṃ pañcānantaryāṇyeva niyatavipākakarmāṇi /",
  "SA16hvsatssu:8269": "kimanyānyapi santi /",
  "SA16hvsatssu:8270": "(u) anyeṣāṃ karmaṇāmasti niyatavipākatābhāgaḥ /",
  "SA16hvsatssu:8271": "kintu na pradarśitaḥ /",
  "SA16hvsatssu:8272": "viṣayagauravādvā niyatavipākatā /",
  "SA16hvsatssu:8273": "yathā bhagavati tacchrāvake vā satkāraḥ athavālpamātrānindā /",
  "SA16hvsatssu:8274": "cittagauravādvā niyatavipākatā /",
  "SA16hvsatssu:8275": "yathā gambhīraghanaparyavasthānena krimikīṭān hanti /",
  "SA16hvsatssu:8276": "idaṃ puruṣahananādapi gurutaram /",
  "SA16hvsatssu:8277": "evamādi /",
  "SA16hvsatssu:8278": "anyāni karmāṇyaniyatavipākāni santi /",
  "SA16hvsatssu:8279": "(pṛ) yadi pañcānantaryapāpakāni tanūbhavantīti /",
  "SA16hvsatssu:8280": "kasmādatyantaṃ na kṣīyante /",
  "SA16hvsatssu:8281": "(u) na te pāpadharmāstasmin samaye 'tyantaṃ kṣīyante /",
  "SA16hvsatssu:8282": "yathā srotaāpannaḥ kausīdyaprāpto 'pi nāṣṭayonīḥ prāpnoti /",
  "SA16hvsatssu:8283": "[SSS_228] sāragauravātpañcānantaryāṇi nātyantaṃ kṣīyante /",
  "SA16hvsatssu:8284": "yathā rājadharme gurupātakī daṇḍya eva na kṣantavyaḥ //",
  "SA16hvsatssu:8285": "hetvahetuvargaḥ saptanavatitamaḥ /",
  "SA16hvsatssu:8286": "98 gurulaghupāpavargaḥ",
  "SA16hvsatssu:8287": "sūtra uktam- asti gurulaghupāpaṃ karmeti /",
  "SA16hvsatssu:8288": "katamadgurulaghu /",
  "SA16hvsatssu:8289": "(u) yatkarmāvīcinarakavedanīyaprāpakaṃ tat karma gurupāpakamityucyate /",
  "SA16hvsatssu:8290": "(pṛ) kāni karmāṇi tadvipākaprāpakāni /",
  "SA16hvsatssu:8291": "(u) yatsaṅghabhedanakarma tenāvaśyaṃ tadvipākaṃ vedayate /",
  "SA16hvsatssu:8292": "kasmāt /",
  "SA16hvsatssu:8293": "trīṇi ratnāni prativibhinnāni /",
  "SA16hvsatssu:8294": "saṅgharatnaṃ buddharatnādvyatiriktam /",
  "SA16hvsatssu:8295": "dharmaratnabhedo 'pi [gurupāpam] /",
  "SA16hvsatssu:8296": "adhimātra mithyādṛṣṭijātastatkarmābhinirvartayati /",
  "SA16hvsatssu:8297": "buddhe paramīrṣyāvyāpādābhyāṃ tatkarma karoti /",
  "SA16hvsatssu:8298": "ciropacitākuśalasvabhāvaḥ svalābhalobhāttatkarma karoti /",
  "SA16hvsatssu:8299": "dharmo dharma iti [yat] tannāstīti tasmin vadati kuśaladharmāṇāmacaritāro bahavaḥ sattvāḥ pratihanyanta ityato bhavati gurutaraṃ pāpam /",
  "SA16hvsatssu:8300": "(pṛ) kiṃ saṅghabhedamātramavīcau vipākaprāpakam /",
  "SA16hvsatssu:8301": "kimanyadapyasti /",
  "SA16hvsatssu:8302": "(u) anyadapyasti karma /",
  "SA16hvsatssu:8303": "nāsti pāpaṃ nāsti puṇyaṃ nāsti mātāpitṛsajjānānāṃ satkāravipāka iti yadvacanaṃ tadādimithyādṛṣṭirapi tadvipākaprāpiṇī /",
  "SA16hvsatssu:8304": "anyaṃ mithyādṛṣṭau pātayan bahūn sattvānakuśalāni kārayaṃśca tadvipākaṃ vedayate /",
  "SA16hvsatssu:8305": "īdṛśamithyādṛṣṭisūtrāṇi racayanti yathā pūraṇādayo mithyādṛṣṭināmācāryāḥ samyagdṛṣṭivihiṃsayā bahūnāṃ sattvānāmakuśalāya hetupratyayaṃ prakāśayanti /",
  "SA16hvsatssu:8306": "āryāṇāmapavādo 'pi tadvipākaprāpakaḥ /",
  "SA16hvsatssu:8307": "yathā vadanti caturaśītivarṣasahastrāṇi ekanindako duḥkhamanubhavati /",
  "SA16hvsatssu:8308": "yathā coktaṃ dharmapade-",
  "SA16hvsatssu:8309": "dharmeṇa jīvannāryo yastena dharmeṇa śikṣayet /",
  "SA16hvsatssu:8310": "mṛdvindriyaḥ pāpasevī vilomayati tadvacaḥ //",
  "SA16hvsatssu:8311": "kaṇṭakodvandhanaṃ yadvadātmakāyavighātakam /",
  "SA16hvsatssu:8312": "narake sa patatyeva hyūrdhvapādamavācchiraḥ //",
  "SA16hvsatssu:8313": "[SSS_229]",
  "SA16hvsatssu:8314": "śataṃ sahasrāṇāṃ nirarbudānāṃ ṣaṭ triṃśacca pañca ca arbudānām",
  "SA16hvsatssu:8315": "yadāryagarhī nirayamupaiti vācaṃ manaḥ praṇidhāya pāpakam / iti /",
  "SA16hvsatssu:8316": "prāṇātipātādi yadviṣayagurukaṃ cittagurukaṃ tatpāpamapi avīcinarakapātakam /",
  "SA16hvsatssu:8317": "guruviparītaṃ laghu yaduta tapanapratapanādiṣu hīnanarakeṣu tīryakṣu preteṣu devamanuṣyeṣu cākuśalavipākaṃ pratisaṃvedayate /",
  "SA16hvsatssu:8318": "tallaghupāpakamityucyate /",
  "SA16hvsatssu:8319": "gurulaghupāpavargo 'ṣṭanavatitamaḥ /",
  "SA16hvsatssu:8320": "99 mahālpārthakakarmavargaḥ",
  "SA16hvsatssu:8321": "(pṛ) sūtra uktaṃ mahālpārthakaṃ karmeti /",
  "SA16hvsatssu:8322": "kiṃ tanmahārthakaṃ karma /",
  "SA16hvsatssu:8323": "(u) yena karmaṇā anuttarasamyaksambodhimadhigacchati /",
  "SA16hvsatssu:8324": "tanmahattamārthakaṃ karma /",
  "SA16hvsatssu:8325": "tato 'varakarmaṇā pratyekabuddhamārgaṃ vindate /",
  "SA16hvsatssu:8326": "tato 'varakarmaṇā śrāvakamārgaṃ labhate /",
  "SA16hvsatssu:8327": "tato 'varakarmaṇā bhavāgra 'śītimahākalpasāhasrāṇyāyurvipākaṃ labhate /",
  "SA16hvsatssu:8328": "idaṃ saṃsāre mahattamavipākaṃ karma /",
  "SA16hvsatssu:8329": "tato 'varakarmaṇā ākiñcanyāyatane ṣaṣṭikalpasahasrāṇyāyurvindate /",
  "SA16hvsatssu:8330": "evaṃ krameṇa yāvadbrahmalokaṃ kalpārdhamāyurvindate /",
  "SA16hvsatssu:8331": "tato 'varakāmadhātau paranirmitadeveṣu divyagaṇanayā ṣaṣṭivarṣasahasrāṇyanubhavati /",
  "SA16hvsatssu:8332": "yāvaccaturmahārājikeṣu divyagaṇanayā pañcavarṣaśatāni [vipākaṃ] vedayate /",
  "SA16hvsatssu:8333": "evaṃ manuṣyeṣu caturmahārājikānāmadhaḥ pratyekaṃ karmavaśādvipākaṃ vedayate /",
  "SA16hvsatssu:8334": "evaṃ tiryakpretanarakeṣvapyasti alpalābhaṃ karma /",
  "SA16hvsatssu:8335": "kīdṛśāni karmāṇi anuttarasamyaksambodhyādīn prāpayanti /",
  "SA16hvsatssu:8336": "(u) dānādiṣaṭpāramitāsampadanuttarasamyaksambodhiṃ prāpayati /",
  "SA16hvsatssu:8337": "tataḥ kuśalakarmakrameṇa jaghanyapravṛttaṃ pratyekabuddhabodhiṃ prāpayati /",
  "SA16hvsatssu:8338": "[tato 'pi] jaghanyapravṛttaṃ śrāvakabodhiṃ prāpayati /",
  "SA16hvsatssu:8339": "adhimātreṣu caturapramāṇacitteṣu viharan bhavagra utpadyate /",
  "SA16hvsatssu:8340": "tato jaghanyabhūteṣu caturapramāṇacitteṣu viharannavarabhūmāvutpadyate /",
  "SA16hvsatssu:8341": "[SSS_230] tato jaghanyabhūteṣu caturapramāṇacitteṣu viharan śīlasamādhipratyayavaśācca rūpadhātāvutpadyate /",
  "SA16hvsatssu:8342": "dānaśīlakuśalābhyāsapratyayena kāmadhātāvutpadyate /",
  "SA16hvsatssu:8343": "dānādikarmaṇāṃ puṇyakṣetrotkarṣanikarṣamanusṛtyāsti viśeṣaḥ /",
  "SA16hvsatssu:8344": "yat buddhakṣetra ācaraṇaṃ tadatyuttamam /",
  "SA16hvsatssu:8345": "yatpratyekabuddhakṣetra ācaraṇaṃ tat tato nyūnam /",
  "SA16hvsatssu:8346": "(pṛ) puṇyakṣetraṃ kiṃ bodhyotkṛṣṭaṃ kiṃ vā prahāṇena /",
  "SA16hvsatssu:8347": "(u) atyantaśūnyatākhyaṃ dharmalakṣaṇaṃ yā bodhiḥ prāpayati /",
  "SA16hvsatssu:8348": "sā prahāṇādutkarṣati /",
  "SA16hvsatssu:8349": "kasmāt /",
  "SA16hvsatssu:8350": "yathā bhagavān bodhyā śrāvakebhyo 'tiricyate na prahāṇena /",
  "SA16hvsatssu:8351": "yathoktaṃ saṃyuktapiṭake-",
  "SA16hvsatssu:8352": "jambūdvīpasamāṃ yacca saṅghabhūmiṃ viśodhayet /",
  "SA16hvsatssu:8353": "pāṇikalpasya caityasya śāstustacchodhanopamam //",
  "SA16hvsatssu:8354": "sarvajñajñānañca prahāṇārtham /",
  "SA16hvsatssu:8355": "ato yadbodhisattvānāṃ saṃsāre dīrghakālāvāsaḥ sa samyak prahāṇārthaḥ /",
  "SA16hvsatssu:8356": "samyak prahāṇamiti yat svasaṃyojanaprahāṇaṃ sattvaprahāṇañca /",
  "SA16hvsatssu:8357": "tāni saṃyojanāni ca kramaśo bodhipraheyāni /",
  "SA16hvsatssu:8358": "ato jñāyate bodhyā puṇyakṣetraṃ prahāṇādutkṛṣṭamiti /",
  "SA16hvsatssu:8359": "(pṛ) yastīkṣṇendriyaḥ srotaāpannaḥ yaśca mṛdvindriyaḥ sakṛdāgāmī /",
  "SA16hvsatssu:8360": "atayo puṇyakṣetrayoḥ ka utkṛṣṭaḥ /",
  "SA16hvsatssu:8361": "(u) tīkṣṇendriya utkṛṣṭo na mṛdvindriyaḥ /",
  "SA16hvsatssu:8362": "(pṛ) tadvacana mayuktam /",
  "SA16hvsatssu:8363": "yathoktaṃ sūtre srotaāpannaśatasatkāro naikasakṛdāgāmisatkārakalpa iti /",
  "SA16hvsatssu:8364": "āha ca- dandhānāṃ hiṃsayā kāmarāgakalahacittaṃ prarohati /",
  "SA16hvsatssu:8365": "iti /",
  "SA16hvsatssu:8366": "ato vītarāgasya dānaṃ bahupuṇyāni prāpayet /",
  "SA16hvsatssu:8367": "sakṛdāgāmī ca trīṇi viṣāṇi tanūkaroti /",
  "SA16hvsatssu:8368": "na srotaāpannaḥ /",
  "SA16hvsatssu:8369": "kasmāducyata utkṛṣṭa iti /",
  "SA16hvsatssu:8370": "(u) tatsūtraṃ neyārthakam /",
  "SA16hvsatssu:8371": "kenedaṃ jñāyate /",
  "SA16hvsatssu:8372": "tasminneva sūtra uktaṃ- tiraścāṃ dānaṃ śataguṇaṃ hitaṃ prāpayati iti /",
  "SA16hvsatssu:8373": "vastutastu pārāvatapakṣyādīnāṃ dānena pratilabdho vipākaḥ tīrthikānāṃ pañcābhijñānāṃ dānamatiśete /",
  "SA16hvsatssu:8374": "atastatsūtraṃ cintyārthakam /",
  "SA16hvsatssu:8375": "sūtraṃ tat bahunā hetunāha- nissaraṇārthā prajñā iti /",
  "SA16hvsatssu:8376": "[SSS_231]",
  "SA16hvsatssu:8377": "srotaāpannaśca prajñābalena kāmān vedayamāno 'pi puṇyakṣetramityucyate /",
  "SA16hvsatssu:8378": "na tu prahīṇarāgaḥ prākṛto yāvadbhavāgraniyamalābhī [puṇyakṣetram] /",
  "SA16hvsatssu:8379": "bahuśrutajñānaṃ nirvedhabhāgīyagatameva prakṛṣṭaṃ na bhavāgraniyato 'nirvedhabhāgīyagataḥ /",
  "SA16hvsatssu:8380": "maitreyabodhisattvo 'pratilabdhabuddhatvo 'pi arhatāṃ satkāryaḥ /",
  "SA16hvsatssu:8381": "śūnyatākāramātrabodhicittotpādako 'rhatāṃ satkāryaḥ /",
  "SA16hvsatssu:8382": "tadyathā ekaḥ śrāmaṇeraḥ pātracīvaramādāya arhantamanucarati /",
  "SA16hvsatssu:8383": "asmin śrāmaṇere utpannānuttara [bodhi]citte tu arhanneva tatpātracīvaramādāya svayamuttarāsaṅgaṃ kṛtvā tamanugacchati /",
  "SA16hvsatssu:8384": "tadyathā dṛṣṭānte vistareṇoktam /",
  "SA16hvsatssu:8385": "ato jñāyate prajñayā puṇyakṣetramutkṛṣṭaṃ bhavatīti //",
  "SA16hvsatssu:8386": "mahālpārthakakarmavarga ekonaśatatamaḥ /",
  "SA16hvsatssu:8387": "100 trividhakarmavargaḥ",
  "SA16hvsatssu:8388": "(pṛ) sūtra uktam- trividhaṃ karma kuśalamakuśalamavyākṛtamiti /",
  "SA16hvsatssu:8389": "kiṃ kuśalaṃ karma /",
  "SA16hvsatssu:8390": "(u) yat karma pareṣāṃ priyaṃ prayacchati tat kuśalam /",
  "SA16hvsatssu:8391": "(pṛ) kiṃ priyam /",
  "SA16hvsatssu:8392": "(u) pareṣāṃ yat sukhaprāpakaṃ tat priyam /",
  "SA16hvsatssu:8393": "kuśalamityapyucyate puṇyamityapyucyate /",
  "SA16hvsatssu:8394": "(pṛ) yat pareṣāṃ sukhaprāpakaṃ tat puṇyam /",
  "SA16hvsatssu:8395": "yat pareṣāṃ duḥkhaprāpakaṃ tena pāpena bhavitavyam /",
  "SA16hvsatssu:8396": "yathā āñjanauṣadhaśalyavedhāḥ pareṣāṃ duḥkhajanakāḥ pāpāḥ syuḥ /",
  "SA16hvsatssu:8397": "(u) āñjanauṣadhaśalyavedhāḥ sukhapradatvādapāpāḥ /",
  "SA16hvsatssu:8398": "(pṛ) sukhapradaṃ tat puṇyamiti /",
  "SA16hvsatssu:8399": "yathā paradāragamanaṃ tat tasya sukhajanakaṃ tat puṇyakaramapi syāt /",
  "SA16hvsatssu:8400": "(u) abrahmacaryaṃ niyamenākuśalam /",
  "SA16hvsatssu:8401": "yat parānukuśaladharme pravartayati tat duḥkhāya bhavati na sukhāya /",
  "SA16hvsatssu:8402": "sukhaṃ nāma yadihāmutra ca sukham /",
  "SA16hvsatssu:8403": "na tvaihikamalpasukham /",
  "SA16hvsatssu:8404": "yat pretyāmutra mahāduḥkhaṃ vindate /",
  "SA16hvsatssu:8405": "(pṛ) kecidannapānapratyayaṃ pareṣāṃ sukhamutpādayanti /",
  "SA16hvsatssu:8406": "tadannapānaṃ kadācidajīryamāṇaṃ sat puruṣasya maraṇaṃ prāpayati /",
  "SA16hvsatssu:8407": "tadannadāyakaḥ kiṃ pāpaṃ labheta kiṃ vā puṇyam /",
  "SA16hvsatssu:8408": "(u) sa sādhucitto 'nnaṃ prayacchati na duṣṭacittaḥ /",
  "SA16hvsatssu:8409": "ataḥ puṇyamātraṃ labhate na pāpam /",
  "SA16hvsatssu:8410": "(pṛ) paradāragamanamapyevaṃ syāt /",
  "SA16hvsatssu:8411": "kevalaṃ sukhārthatvātpuṇyamapi labheta /",
  "SA16hvsatssu:8412": "(u) idaṃ pūrvameva pratyuktaṃ yadabrahmacaryaṃ niyamena akuśalamiti /",
  "SA16hvsatssu:8413": "mahāduḥkhajanakatvāt /",
  "SA16hvsatssu:8414": "annapānadāne tvasti [SSS_232] puṇyaguṇabhāgaḥ /",
  "SA16hvsatssu:8415": "kasmāt /",
  "SA16hvsatssu:8416": "nahyavaśyamannalābhī mriyate /",
  "SA16hvsatssu:8417": "sattvāḥ kāmakliṣṭāḥ kāmamaithunamanubhavanti /",
  "SA16hvsatssu:8418": "tat sarvathāpuṇyahetuḥ /",
  "SA16hvsatssu:8419": "kathaṃ puṇyaṃ labheran /",
  "SA16hvsatssu:8420": "(pṛ) kecit prāṇihiṃsayā bahū nāmupakurvanti /",
  "SA16hvsatssu:8421": "yathā corāṇāṃ nigrahe rāṣṭraṃ nirīti bhavati /",
  "SA16hvsatssu:8422": "krūrapaśumāraṇe janānāṃ hitaṃ bhavati /",
  "SA16hvsatssu:8423": "evamādiprāṇihiṃsayā kiṃ puṇyaṃ labhyeta /",
  "SA16hvsatssu:8424": "kecitsteyapratyayaṃ pitarau poṣayanti /",
  "SA16hvsatssu:8425": "maithunapratyayaṃ priyaputraṃ janayanti /",
  "SA16hvsatssu:8426": "mṛṣāvādapratyayañca kasyacijjīvītaṃ pradadanti /",
  "SA16hvsatssu:8427": "pāruṣyavacanapratyayaṃ pareṣāṃ hitaṃ bhavati /",
  "SA16hvsatssu:8428": "idaṃ sarvaṃ daśākuśalasaṅgṛhītam /",
  "SA16hvsatssu:8429": "kathamanena puṇyaṃ labheran /",
  "SA16hvsatssu:8430": "(u) te puṇyaṃ pāpañca labhante /",
  "SA16hvsatssu:8431": "parānugrahātpuṇyaṃ labhante paropaghātātpāpam /",
  "SA16hvsatssu:8432": "(pṛ) cikitsāpi parasyādau duḥkhapradā paścātsukhaṃ prāpayati /",
  "SA16hvsatssu:8433": "kasmātpāpamalabdhvā puṇyamātraṃ labhate /",
  "SA16hvsatssu:8434": "(u) cikitsāyāṃ kuśalacittena kṛtāyāṃ nāstyakuśalāśayaḥ /",
  "SA16hvsatssu:8435": "yat karma kuśalākuśalahetusamuddhitaṃ,",
  "SA16hvsatssu:8436": "tataḥ puṇyaṃ pāpaṃ vyāmiśraṃ labhate /",
  "SA16hvsatssu:8437": "codayati / hiṃsādayaḥ sarve puṇyaprāpakāḥ /",
  "SA16hvsatssu:8438": "kasmāt /",
  "SA16hvsatssu:8439": "hiṃsāpratyayamabhīṣṭaṃ labhate /",
  "SA16hvsatssu:8440": "yathā rājñāścoranigrahe puṇyaṃ labhyate /",
  "SA16hvsatssu:8441": "puṇyapratyayañca yadabhīpsitaṃ tallabhyate /",
  "SA16hvsatssu:8442": "iti prāṇātipātāt kathaṃ puṇyaṃ na bhavati /",
  "SA16hvsatssu:8443": "hiṃsāṃ kurvan yaśo labhate /",
  "SA16hvsatssu:8444": "yaśaḥ puruṣasya kāmyaṃ bhavati /",
  "SA16hvsatssu:8445": "puruṣasya kāmyaṃ puṇyaphalakam /",
  "SA16hvsatssu:8446": "hiṃsayā ca prītisukhaṃ labhate /",
  "SA16hvsatssu:8447": "prītisukhamapi puṇyaphalavipākam /",
  "SA16hvsatssu:8448": "āha ca ca sūtram- yo yuddhe hanyate sa svarga utpadyata iti /",
  "SA16hvsatssu:8449": "yathāha gāthā- mriyamāṇañca saṅgrāme patiṃ barayatepsarāḥ iti / kiñcāha-",
  "SA16hvsatssu:8450": "sudhanatve 'pi puruṣaścoraṃ purata āgatam",
  "SA16hvsatssu:8451": "hanyādeva na vai pāpaṃ āhantā vindate tu tat // iti",
  "SA16hvsatssu:8452": "dharmasūtramāha- catvāro varṇāḥ brāhmaṇakṣatriyavaiśyaśūdrāḥ /",
  "SA16hvsatssu:8453": "eṣāṃ pṛthak santi svadharmāḥ /",
  "SA16hvsatssu:8454": "brāhmaṇasya ṣaḍdharmāḥ kṣatriyasya catvāro vaiśyasya trayaḥ śūdrasyaikaḥ /",
  "SA16hvsatssu:8455": "ṣaḍ dharmā iti yajanamārvijya madhyayatamadhyāpanaṃ dānaṃ pratigrahaḥ /",
  "SA16hvsatssu:8456": "catvāro dharmā iti yajanaṃ nārtvijyaṃ,",
  "SA16hvsatssu:8457": "parato vedādhyayanaṃ nādhyāpanaṃ,",
  "SA16hvsatssu:8458": "dānaṃ na pratigrahaḥ prajāpālanam /",
  "SA16hvsatssu:8459": "trayo dharmā iti yajanaṃ nārtvijyaṃ,",
  "SA16hvsatssu:8460": "adhyayanaṃ nādhyāpanaṃ dānaṃ na pratigrahaḥ /",
  "SA16hvsatssu:8461": "eko dharma iti trayāṇāmuttamavarṇānāṃ [SSS_233] śūśrūṣā /",
  "SA16hvsatssu:8462": "kṣatriyasya prajāpālanāya prāṇivadhe puṇyameva na pāpam /",
  "SA16hvsatssu:8463": "veda uktam- prāṇivadhaḥ puṇyaprāpakaḥ yaduta vaidikamantreṇa hatāḥ paśavaḥ svarga utpadyanta iti /",
  "SA16hvsatssu:8464": "vedāśca loke śraddheyā bhavanti /",
  "SA16hvsatssu:8465": "kiñcāha yadvastuto martavyaṃ taddhanane nāsti pāpam- yathā pañcābhijña ṛṣirmantreṇa puruṣaṃ hanti /",
  "SA16hvsatssu:8466": "na vaktavyamṛṣeḥ pāpamastīti /",
  "SA16hvsatssu:8467": "[anṛṣe]ḥ pāpiṣṭhasya kathametatsidhyati /",
  "SA16hvsatssu:8468": "ato jñāyate prāṇivadho na pāpaprāpaka iti /",
  "SA16hvsatssu:8469": "kaścitkadāciccittabalena prāṇinaṃ hatvā puṇyaṃ labhate /",
  "SA16hvsatssu:8470": "prāṇadānena tu pāpaṃ labhate /",
  "SA16hvsatssu:8471": "yadi kuśalacittena sukhalipsayā prāṇinaṃ hanti /",
  "SA16hvsatssu:8472": "kathaṃ tasya pāpaṃ bhavati /",
  "SA16hvsatssu:8473": "yathā sūnakādayaḥ /",
  "SA16hvsatssu:8474": "paśupālānāṃ gavājadāne 'pi pāpam /",
  "SA16hvsatssu:8475": "evamadattādānādiṣvapi puṇyaguṇo 'sti /",
  "SA16hvsatssu:8476": "atrocyate / yaduktaṃ bhavatā prāṇivadhenābhīpsitalābhādasti puṇyaguṇa iti /",
  "SA16hvsatssu:8477": "tadayuktam /",
  "SA16hvsatssu:8478": "kasmāt /",
  "SA16hvsatssu:8479": "puṇyaguṇādhīnatayā hi abhīpsitalābhaḥ /",
  "SA16hvsatssu:8480": "abhīpsitapratyayaḥ prāṇivadhalābha iti kasmādyuktam /",
  "SA16hvsatssu:8481": "pūrvādhvakṛtāviśuddhapuṇyatvāt /",
  "SA16hvsatssu:8482": "yathoktaṃ sūtre- cauryaharaṇavadhahiṃsāpratilabdhadhano 'nyasya dānaṃ prayojayati /",
  "SA16hvsatssu:8483": "tat daurmanasyaparidevanenāpariśuddhaṃ dānamiti /",
  "SA16hvsatssu:8484": "evamādidānamapariśuddhamityucyate /",
  "SA16hvsatssu:8485": "avaśyamaśubhapratyayādhīnāṃ vipākavedanāṃ prāpayati /",
  "SA16hvsatssu:8486": "tasya puruṣasya pūrvādhvani puṇyamasti prāṇātipātakarmapratyayo 'pyasti /",
  "SA16hvsatssu:8487": "tasmādidānīṃ kāyo hananahetukaṃ vipākaṃ vedayate /",
  "SA16hvsatssu:8488": "kecitsattvā api pratyarpaṇīyajīvitadhanā ityato vadhahiṃsayā yadabhīpsitaṃ tallabhate /",
  "SA16hvsatssu:8489": "na ca tathā sarve sattvāḥ /",
  "SA16hvsatssu:8490": "[ataḥ] prāṇivadhenopabhogyaṃ labhate /",
  "SA16hvsatssu:8491": "yathā loka āhuḥ- ayaṃ puruṣo 'lpapuṇyo bahukurvannapi na vindata iti /",
  "SA16hvsatssu:8492": "yaśaḥprītisukheṣvapyevaṃ syāt /",
  "SA16hvsatssu:8493": "puṇyaguṇapratyayena yaśaḥkāyabalasukhāni labhate /",
  "SA16hvsatssu:8494": "puṇyasya kevalamapariśuddhatvāt vadhena [upabhogyaṃ] labhate /",
  "SA16hvsatssu:8495": "(pṛ) siṃhavyāghrādilabdhaṃ kāyabalaṃ sarvaṃ pāpajam /",
  "SA16hvsatssu:8496": "yakṣarākṣasādilabdhaṃ kāyabalasukhamapi pāpajam /",
  "SA16hvsatssu:8497": "(u) idaṃ pūrvameva pratyuktam /",
  "SA16hvsatssu:8498": "aviśuddhapuṇyatvātpāpapratyayena labhate /",
  "SA16hvsatssu:8499": "yadbravīṣi sūtra uktaṃ- yo yuddhe hanyate sa svarga utpadyata iti /",
  "SA16hvsatssu:8500": "tadayuktam /",
  "SA16hvsatssu:8501": "kasmāt /",
  "SA16hvsatssu:8502": "sūtramidamanena mithyāpralāpena mūḍhān protsāhayati sauryamutpādayitum /",
  "SA16hvsatssu:8503": "kenedaṃ jñāyate /",
  "SA16hvsatssu:8504": "avaśyaṃ puṇyādhīnaṃ puṇyamutpadyate pāpādhīnaṃ pāpam /",
  "SA16hvsatssu:8505": "tatrātyantamasati puṇyahetau kena puṇyaṃ labheta /",
  "SA16hvsatssu:8506": "yadāha bhavān- caturṇāṃ varṇānāṃ pṛthak santi svadharmāḥ /",
  "SA16hvsatssu:8507": "kṣatriyasya [SSS_234] prajāpālanāt vadho 'pāpa iti /",
  "SA16hvsatssu:8508": "sa gṛhyadharmasamaḥ /",
  "SA16hvsatssu:8509": "yathā sūnakādīnāṃ lokānāṃ gṛhyadharmāḥ prāṇivadhāḥ sadā kriyamāṇā na pāpavimuktāḥ /",
  "SA16hvsatssu:8510": "tathā kṣatriyasyāpi /",
  "SA16hvsatssu:8511": "sa rājadharmo 'pi hetunā pāpaprāpakaḥ /",
  "SA16hvsatssu:8512": "yadi kṣatriyo rājadharmatvena prāṇān vadhyan apāpo bhavati /",
  "SA16hvsatssu:8513": "tadā sūnakavyādhādayo 'pyapāpāḥ syuḥ /",
  "SA16hvsatssu:8514": "kṣatriyaḥ paraṃ prajāsu karuṇārdracittatayā vairamutsṛjya tadadhīnaṃ puṇyaṃ labhate /",
  "SA16hvsatssu:8515": "yaḥ puruṣajīvitamapaharati /",
  "SA16hvsatssu:8516": "tasya pāpamasti /",
  "SA16hvsatssu:8517": "yathā kaścinmātāpitṛpālanāya paradhanamapaharati /",
  "SA16hvsatssu:8518": "sa puṇyaṃ pāpaṃ vyāmiśraṃ labhate /",
  "SA16hvsatssu:8519": "(pṛ) mātapitṛpālanāya corayan na pāpaṃ labheta /",
  "SA16hvsatssu:8520": "yathoktaṃ dharmasūtre- yaḥ saptadinānyupavasati /",
  "SA16hvsatssu:8521": "sa caṇḍālādapaharan na pāpamupādatte /",
  "SA16hvsatssu:8522": "yo mumūrṣuḥ sa brāhmaṇādapyupādānaṃ labhate iti /",
  "SA16hvsatssu:8523": "ime duṣkarmaṇā jīvanto 'pi nocyante śīlavyasanina iti /",
  "SA16hvsatssu:8524": "āpannatvāt /",
  "SA16hvsatssu:8525": "yathākāśo na rajasā dūṣyate /",
  "SA16hvsatssu:8526": "tathā te 'pi na pāpena dūṣyante /",
  "SA16hvsatssu:8527": "(u) ukta brāhmaṇa dharma eva- cauryakāle dhanasvāmyāgatya rakṣati /",
  "SA16hvsatssu:8528": "tasmin samaye brāhmaṇena vicārayitavyam /",
  "SA16hvsatssu:8529": "yadi sa dhanasvāmiguṇairasamāno bhavati /",
  "SA16hvsatssu:8530": "tadā taṃ hanyāt /",
  "SA16hvsatssu:8531": "kasmāt /",
  "SA16hvsatssu:8532": "ahamuttamaḥ,",
  "SA16hvsatssu:8533": "nānāprāyaścittaistatpāpaṃ nirharāmi /",
  "SA16hvsatssu:8534": "yadi tena tulyaguṇaḥ /",
  "SA16hvsatssu:8535": "tadā ātmahanane parahanane vā tatpāpamapi tulyam /",
  "SA16hvsatssu:8536": "tasya gurutarapāpasya durharaṇatvāt /",
  "SA16hvsatssu:8537": "yadi dhanasvāmī guṇādhikaḥ /",
  "SA16hvsatssu:8538": "tadā svakāyaṃ tyajet /",
  "SA16hvsatssu:8539": "tatra pāpasyāpanodyatvāt /",
  "SA16hvsatssu:8540": "evaṃ vivekaḥ /",
  "SA16hvsatssu:8541": "corahanane 'pyevaṃ syāt duṣkarmaṇā jīvanta iti yaduktaṃ tatra duṣkarmasattvātkathaṃ puṇyaṃ bhavet /",
  "SA16hvsatssu:8542": "yadavocaḥ coraṃ purata āgataṃ hanyādeva na vai pāpamahantā tu vindate tat iti /",
  "SA16hvsatssu:8543": "taddūṣitacarameva /",
  "SA16hvsatssu:8544": "kasmāt /",
  "SA16hvsatssu:8545": "yadi purata āgato guṇādhikaḥ /",
  "SA16hvsatssu:8546": "tadā svakāyaṃ tyajet /",
  "SA16hvsatssu:8547": "yadi nāsti pāpamiti /",
  "SA16hvsatssu:8548": "kasmāttathā bhavet /",
  "SA16hvsatssu:8549": "yadabravīḥ veda uktaṃ prāṇivadhaḥ puṇyaprāpaka iti /",
  "SA16hvsatssu:8550": "tatpratyuktameva yaduta badhe nāsti puṇyamiti /",
  "SA16hvsatssu:8551": "yaduktaṃ vastuto martavyasya kasyacidvadhe nāsti pāpamiti /",
  "SA16hvsatssu:8552": "tadā duṣṭacoravadhe 'pi pāpaṃ na syāt /",
  "SA16hvsatssu:8553": "sarve ca sattvāḥ pāpiṣṭhāḥ /",
  "SA16hvsatssu:8554": "skandhakāyānubhavakarmābhisaṃskāritvāt /",
  "SA16hvsatssu:8555": "evañca prāṇivadhena pāpaṃ labheta /",
  "SA16hvsatssu:8556": "tattu na sambhavati /",
  "SA16hvsatssu:8557": "(pṛ) ye sattvāḥ pūrvādhvani svayaṃkṛtabadhapratyayāḥ /",
  "SA16hvsatssu:8558": "teṣāmidānīṃ vadhe kasmātpāpaṃ labhyate /",
  "SA16hvsatssu:8559": "cauryādikarmasvapyevaṃ syāt /",
  "SA16hvsatssu:8560": "(u) tathā cet puṇyapāpe na syātām /",
  "SA16hvsatssu:8561": "kasmāt /",
  "SA16hvsatssu:8562": "[SSS_235] ayaṃ puruṣaḥ pūrvādhvakṛtavadhapratyayatvāttadvadho 'pāpaḥ /",
  "SA16hvsatssu:8563": "tatprāṇātipātaviratirapyapuṇyā syāt /",
  "SA16hvsatssu:8564": "evaṃ yaḥ parasmai dadāti tasyāpi na puṇyaṃ syāt /",
  "SA16hvsatssu:8565": "pratigrahītā pūrvādhvani svācaritadānakarmaka idānīṃ tadvipākaṃ labhate /",
  "SA16hvsatssu:8566": "na hi sambhavati nāsti puṇyaṃ pāpamiti /",
  "SA16hvsatssu:8567": "ato jñātavyaṃ sattvānāṃ pūrvādhvakṛtavadhakarmaṇāmapi vadhitā pāpaṃ labhata iti /",
  "SA16hvsatssu:8568": "rāgadveṣamohebhyaḥ samutpannatvāt /",
  "SA16hvsatssu:8569": "ime kleśā mithyāviparyāsāḥ /",
  "SA16hvsatssu:8570": "mithyāviparyastacittotpāda eva pāpaṃ labhate /",
  "SA16hvsatssu:8571": "kaḥ punarvādastaddhetūtthiteṣu kāyavākkarmasu /",
  "SA16hvsatssu:8572": "tena saṃsāro 'navasthaḥ /",
  "SA16hvsatssu:8573": "tathā nocedṛṣayo rāgadveṣādikleśānāmudaye ṛddhe na hīyeran /",
  "SA16hvsatssu:8574": "yadīdaṃ na pāpam /",
  "SA16hvsatssu:8575": "kasya dharmasya viparītaṃ puṇyamityucyeta /",
  "SA16hvsatssu:8576": "jñātavyaṃ pūrvādhvakṛtapratyayānāmapi sattvānāṃ vadhitā pāpavān syāditi /",
  "SA16hvsatssu:8577": "yadyupyuktaṃ tvayā pāpiyān na kiñcitsādhayatīti /",
  "SA16hvsatssu:8578": "tadayuktam /",
  "SA16hvsatssu:8579": "caṇḍālādayo 'pi mantravidhinā puruṣaṃ ghnanti /",
  "SA16hvsatssu:8580": "tathā maharṣayo 'pi akuśalacittena yathābhihitaṃ sādhayanti /",
  "SA16hvsatssu:8581": "te puṇyabalātsādhayantaḥ prāṇātipātātpāpaṃ labhante /",
  "SA16hvsatssu:8582": "yadabravīḥ- kaściccittabalena prāṇātipātaṃ kurvan puṇyaṃ prasūte /",
  "SA16hvsatssu:8583": "prāṇadānena pāpamiti /",
  "SA16hvsatssu:8584": "tadayuktam /",
  "SA16hvsatssu:8585": "kasmāt /",
  "SA16hvsatssu:8586": "avaśyaṃ cittabalena puṇyapratyayena puṇyaṃ labhate /",
  "SA16hvsatssu:8587": "na tu cittamātreṇa /",
  "SA16hvsatssu:8588": "yaḥ kuśalacittena gurutalpago brāhmaṇahantā vā bhavati /",
  "SA16hvsatssu:8589": "tena kiṃ puṇyaṃ labhyeta /",
  "SA16hvsatssu:8590": "pārasīkādi paryantabhūmigatānāṃ janānāṃ puṇyabuddhayā mātṛbhaginyādigāmināṃ kiṃ puṇyaṃ bhavet /",
  "SA16hvsatssu:8591": "ato jñāyate puṇyapratyayatvātpuṇyamutpadyate /",
  "SA16hvsatssu:8592": "na tu cittamātreṇa evaṃ steyādāvapi /",
  "SA16hvsatssu:8593": "ato jñāyate vadhādayo 'kuśalā iti /",
  "SA16hvsatssu:8594": "te vadhādayaḥ pareṣāmapakārakatvādakuśalā ityucyante /",
  "SA16hvsatssu:8595": "yadyapi dṛṣṭe kañcitkālaṃ sukhaṃ labhate /",
  "SA16hvsatssu:8596": "paścāttu mahadduḥkhamanubhavati /",
  "SA16hvsatssu:8597": "parāpakāro hyakuśalalakṣaṇam /",
  "SA16hvsatssu:8598": "paśyāmaḥ khalu pratyakṣaṃ bahavaḥ sattvā vadhādīnācaranto bhūyasā tisṛṣu gatiṣu manuṣyagatau ca duḥkhapīḍā anubhavantīti /",
  "SA16hvsatssu:8599": "[ato] jñātavyaṃ duḥkhapīḍā vadhādīnāṃ phalamiti /",
  "SA16hvsatssu:8600": "hetusarūpatvātphalasya /",
  "SA16hvsatssu:8601": "tisṛṣu durgatiṣu pāpāni tīvraduḥkhāni /",
  "SA16hvsatssu:8602": "ato jñāyate vadhādipratyayāttatropapadyanta iti /",
  "SA16hvsatssu:8603": "(pṛ) deveṣu maneṣyeṣu caivaṃ syāt /",
  "SA16hvsatssu:8604": "devā api sadā yuddhe 'suraiḥ saha vadhyante /",
  "SA16hvsatssu:8605": "[SSS_236] manuṣyeṣu gartagrahaṇayantrajālaviṣaiḥ sattvān ghnanti /",
  "SA16hvsatssu:8606": "(u) devamanuṣyeṣu santi vadhaviratyādayo dharmāḥ /",
  "SA16hvsatssu:8607": "na tu tisṛṣu gatiṣu,",
  "SA16hvsatssu:8608": "iti jñātavyaṃ tatra pāpaṃ tīvraduḥkhamiti /",
  "SA16hvsatssu:8609": "manuṣyā vadhādipratyayena tu prakṣīṇāyurādilābhasukhā bhavanti /",
  "SA16hvsatssu:8610": "[tathā hi] purā manuṣyā apramāṇāyuṣkā abhūvan /",
  "SA16hvsatssu:8611": "candrasūryavatsvakāyaniścaradraśmayaḥ vihāyasā svairacāriṇāḥ /",
  "SA16hvsatssu:8612": "pṛthivī svābhāvikayatheṣṭhadravyāḥ svābhāvikataṇḍulāḥ /",
  "SA16hvsatssu:8613": "sarvamidaṃ vadhādipāpaiḥ praṇaṣṭam /",
  "SA16hvsatssu:8614": "tataḥ punaḥ kṣayo 'bhūt /",
  "SA16hvsatssu:8615": "yāvaddaśavarṣeṣu manuṣyeṣu dhṛtatailasitopalāśālicolayavādayaḥ sarve 'pi tirohitāḥ /",
  "SA16hvsatssu:8616": "ato jñāyate vadhādayo 'kuśalakarmāṇīti /",
  "SA16hvsatssu:8617": "yo vadhahiṃsādibhyo viramati sa punarlābhasukhāyuḥpauṣkalyaṃ labhate /",
  "SA16hvsatssu:8618": "yathāśītivarṣasahasrāyuṣkasya yatheṣṭaṃ kāmā bhavanti /",
  "SA16hvsatssu:8619": "ato jñāyate vadho 'kuśala iti /",
  "SA16hvsatssu:8620": "idānīmauttarā vadanti taṇḍulaṃ svābhāvikaṃ vasanaṃ vṛkṣajam /",
  "SA16hvsatssu:8621": "prāṇātipātaviratitvāt /",
  "SA16hvsatssu:8622": "saṃkṣipyedamucyate sattvānāṃ sarvāṇi sukhopakaraṇāni prāṇātipātaviratisamutpannānīti /",
  "SA16hvsatssu:8623": "ato jñāyate prāṇātipātādayo 'kuśalakarmāṇīti /",
  "SA16hvsatssu:8624": "prāṇātipātādidharmāḥ sajjanaiḥ parityājyāḥ /",
  "SA16hvsatssu:8625": "ye buddhā bodhisattvāḥ pratyekabuddhāḥ śrāvakā anye ca bhadantāḥ te sarve tān parityajya viramanti /",
  "SA16hvsatssu:8626": "ato jñāyate 'kuśalā iti /",
  "SA16hvsatssu:8627": "(pṛ) prāṇivadhādayaḥ sujanairapyanuśrūyante /",
  "SA16hvsatssu:8628": "yathoktaṃ mede yajñārthaṃ paśuvadho 'nuśrūyata iti /",
  "SA16hvsatssu:8629": "(u) te na sujanāḥ /",
  "SA16hvsatssu:8630": "sujanaḥ sadā parasya hitārthī bhavati /",
  "SA16hvsatssu:8631": "karuṇācittābhyāsī mitrāmitrayoḥ samaḥ /",
  "SA16hvsatssu:8632": "tādṛśaḥ puruṣaḥ kathaṃ prāṇivadhamanuśrāvayet /",
  "SA16hvsatssu:8633": "kāmakrodhakaluṣitacittāḥ santa imaṃ granthaṃ racayāmāsuḥ /",
  "SA16hvsatssu:8634": "[sattvānāṃ] svarge janmābhilāṣī sattvānabhimantrayamānaḥ svapuṇyabalena tatsādhayati /",
  "SA16hvsatssu:8635": "vadhādibhyo vimuktilābhī na tatkaroti /",
  "SA16hvsatssu:8636": "ato jñāyate 'kuśalamiti /",
  "SA16hvsatssu:8637": "(pṛ) vimuktilābhī anyadapi vikālabhojanādi karoti /",
  "SA16hvsatssu:8638": "idamapyakuśalaṃ bhavet /",
  "SA16hvsatssu:8639": "(u) idaṃ pāpaheturiti sujanāḥ pariharantyapi /",
  "SA16hvsatssu:8640": "yo dharmo 'duṣṭaḥ na sa dharmaḥ pariharaṇīyaḥ syāt /",
  "SA16hvsatssu:8641": "vikālabhojanādayo brahmacaryaṃ ghnantītyato 'pi pariharanti /",
  "SA16hvsatssu:8642": "keciddharmāḥ svarūpato 'kuśalā ityataḥ pariharanti yathā madyapānavikālabhojanādayaḥ /",
  "SA16hvsatssu:8643": "ato jñāyate prāṇātipātaḥ svarūpato 'kuśala iti /",
  "SA16hvsatssu:8644": "prāṇātipāto bahujanavidviṣṭaḥ /",
  "SA16hvsatssu:8645": "yathā siṃhavyāghradasyucaṇḍālādayaḥ /",
  "SA16hvsatssu:8646": "yadanena hetunā janavidviṣṭaṃ kathaṃ tadakuśalaṃ na bhavet /",
  "SA16hvsatssu:8647": "yaḥ prāṇātipātavirataḥ sa bahūnāṃ [SSS_237] janānāṃ priyo bhavati /",
  "SA16hvsatssu:8648": "yathā karuṇāvihārī āryāṇāṃ priyaḥ /",
  "SA16hvsatssu:8649": "ato jñāyate vadho 'kuśala iti /",
  "SA16hvsatssu:8650": "(pṛ) kaścittu prāṇivadhakṛt svavikramavaśājjanānāṃ priyo bhavati /",
  "SA16hvsatssu:8651": "yathā kaścidrājārthaṃ duṣṭacorāṇāṃ hantā rājapriyo bhavati /",
  "SA16hvsatssu:8652": "(u) [pāpa]hetusattvānnātyadhikaṃ priyo bhavati /",
  "SA16hvsatssu:8653": "yathā vadanti yo duṣkarmaṇā rājacittaṃ tarpayati /",
  "SA16hvsatssu:8654": "rājā ca yadi nirviṇṇacitto bhavati /",
  "SA16hvsatssu:8655": "tasya punaḥ sa vimato bhavati /",
  "SA16hvsatssu:8656": "yo durvṛttyā vimato bhavati /",
  "SA16hvsatssu:8657": "sa kathaṃ priyo bhavet /",
  "SA16hvsatssu:8658": "akuśalacārī ātmana evāpriyaḥ /",
  "SA16hvsatssu:8659": "kaḥ punarvādo 'nyeṣām /",
  "SA16hvsatssu:8660": "ato jñāyate prāṇihiṃsākuśaladharma iti /",
  "SA16hvsatssu:8661": "vadhādidharmāḥ tāḍanahiṃsanavandhanādīnāṃ duḥkho padravāṇāṃ hetava ityato jñāyate 'kuśalā iti /",
  "SA16hvsatssu:8662": "(pṛ) ahiṃsādidharmā api duḥkhahetavaḥ /",
  "SA16hvsatssu:8663": "yathā rājā duṣṭacorān vadhitumājñāpāyati /",
  "SA16hvsatssu:8664": "yo na vadhyati taṃ rājā hanti /",
  "SA16hvsatssu:8665": "(u) yo na hanti sa hanyata ityahantāraḥ sarve mariṣyamāṇā bhaveyuḥ /",
  "SA16hvsatssu:8666": "rājaśāsanaviruddhatvādeṣām /",
  "SA16hvsatssu:8667": "yadi rājā jānāti ayamavadhacitta iti tadā avadhitā pratyuta satkriyate /",
  "SA16hvsatssu:8668": "ato jñāyate vadhādayo duḥkhahetavo na tvavadhādayaḥ /",
  "SA16hvsatssu:8669": "yo vadhānācarati /",
  "SA16hvsatssu:8670": "tasya maraṇakāle cittaṃ paritapati /",
  "SA16hvsatssu:8671": "ato jñāyate 'kuśalamiti /",
  "SA16hvsatssu:8672": "vadhādyācaraṇāt na janānāṃ śraddheyaḥ /",
  "SA16hvsatssu:8673": "svayūthyeṣveva na śraddhīyate /",
  "SA16hvsatssu:8674": "kaḥ punarvādaḥ sajjaneṣu /",
  "SA16hvsatssu:8675": "siṃsādyācārī sajātīyairevādhikṣipyate /",
  "SA16hvsatssu:8676": "kaḥ punarvādo 'nyajanaiḥ /",
  "SA16hvsatssu:8677": "hiṃsādyācārī caṇḍālasūnakavyādhādivat sajjanaiḥ dūrataḥ parityajyate /",
  "SA16hvsatssu:8678": "hiṃsādyācaritā na sukhī jana ityucyate /",
  "SA16hvsatssu:8679": "yathā sūnako na kadāpīdṛśakarmaṇā satkāraṃ labhate /",
  "SA16hvsatssu:8680": "sujano guṇāya hiṃsādibhyo viramati /",
  "SA16hvsatssu:8681": "yadi nākuśalam /",
  "SA16hvsatssu:8682": "kasmāt guṇāya viratiṃ sampratyeṣati /",
  "SA16hvsatssu:8683": "dṛṣṭe paśyāmaḥ khalu hiṃsādīnāṃ vipriyaṃ phalaṃ bhavatīti /",
  "SA16hvsatssu:8684": "jñātavyamāgāminyadhvanyapi duḥkhavipākaṃ prāpayatīti /",
  "SA16hvsatssu:8685": "yadi hiṃsādayo nākuśalāḥ /",
  "SA16hvsatssu:8686": "ko dharmaḥ punarakuśalaḥ syāt /",
  "SA16hvsatssu:8687": "(pṛ) yadi hiṃsādidharmā akuśalāḥ /",
  "SA16hvsatssu:8688": "tadā dehapoṣaṇaṃ na syāt /",
  "SA16hvsatssu:8689": "kasmāt /",
  "SA16hvsatssu:8690": "na hyasti ahiṃsāsambhavakālaḥ /",
  "SA16hvsatssu:8691": "gatāgate pādotkṣepaṇe pādāvakṣepaṇe vā sadā sūkṣmasattvān vihanti /",
  "SA16hvsatssu:8692": "ātmīyasaṃjñayā paravastūni sadā gṛhṇāti /",
  "SA16hvsatssu:8693": "yathāsvasaṃjñañca mithyā vyavaharati /",
  "SA16hvsatssu:8694": "ato naiva dehapoṣaṇaṃ bhavet /",
  "SA16hvsatssu:8695": "(u) yat hetukṛtaṃ tat pāpam /",
  "SA16hvsatssu:8696": "nāhetukṛtam /",
  "SA16hvsatssu:8697": "yathoktaṃ sūtre- vastusantaḥ sattvāḥ,",
  "SA16hvsatssu:8698": "teṣu sattvasaṃjñāmutpādya jighatsābuddhyā tān hatvā hananapāpaṃ labhanta iti /",
  "SA16hvsatssu:8699": "evaṃ steyādāvapi /",
  "SA16hvsatssu:8700": "(pṛ) yathā viṣaṃ pītavāniti hetāvahetāvubhayathā puruṣaṃ hanti /",
  "SA16hvsatssu:8701": "yathā ca vahniprakramaṇaṃ jñāne 'jñāne ca puruṣaṃ dahati /",
  "SA16hvsatssu:8702": "tathā vedhanādirapi syāt /",
  "SA16hvsatssu:8703": "jñātavyaṃ prāṇihiṃsā hetāvahetau ca pāpaṃ prāpayati /",
  "SA16hvsatssu:8704": "(u) nāyaṃ dṛṣṭānto yuktaḥ /",
  "SA16hvsatssu:8705": "viṣeṇa kāyahiṃsanānmaraṇam /",
  "SA16hvsatssu:8706": "[SSS_238] puṇyantu cittagatam /",
  "SA16hvsatssu:8707": "kimatra dṛṣṭānto bhavet /",
  "SA16hvsatssu:8708": "vahnivedhanādirapi prabodhe 'sati na duḥkhajanakaḥ /",
  "SA16hvsatssu:8709": "ato na sa dṛṣṭānto yujyate /",
  "SA16hvsatssu:8710": "asati vijñāne na khedaṃ budhyate /",
  "SA16hvsatssu:8711": "sati tu vijñāne budhyate evamasati hetucitte na karma sidhyati /",
  "SA16hvsatssu:8712": "sati tu citte sidhyati /",
  "SA16hvsatssu:8713": "sa dṛṣṭāntastathā syāt /",
  "SA16hvsatssu:8714": "hetau sati pāpam /",
  "SA16hvsatssu:8715": "asati tu nāsti /",
  "SA16hvsatssu:8716": "karmaṇāṃ cittabalātpuṇyapāpavibhāgaḥ /",
  "SA16hvsatssu:8717": "asati hetucitte kathamuccanīcabhāvo bhavet /",
  "SA16hvsatssu:8718": "cikitsāyāmacikitsāyāñcobhayathā puruṣasya duḥkhaṃ jāyate /",
  "SA16hvsatssu:8719": "cittabalātpuṇyapāpavibhāgaḥ /",
  "SA16hvsatssu:8720": "yathā mātustanagrahaṇe bālako na pāpaṃ labhate /",
  "SA16hvsatssu:8721": "anurāgacittābhāvāt /",
  "SA16hvsatssu:8722": "anurāgacittena grahaṇe tu pāpamasti /",
  "SA16hvsatssu:8723": "puṇyaṃ pāpaṃ sarvaṃ cittādhīnaṃ jāyata iti jñātavyam /",
  "SA16hvsatssu:8724": "yadi hetucitte 'satyapi pāpamasti /",
  "SA16hvsatssu:8725": "tadā vimuktilabdho 'pi asati hetau sattvān pīḍayan pāpaṃ labheta /",
  "SA16hvsatssu:8726": "tadā na vimucyeta /",
  "SA16hvsatssu:8727": "pāpiṣṭhānāṃ mokṣābhāvāt /",
  "SA16hvsatssu:8728": "yadi hetovasatyapi puṇyapāpamasti /",
  "SA16hvsatssu:8729": "tadaikameva karma kuśalamakuśalañca syāt /",
  "SA16hvsatssu:8730": "yathā kaścitpuṇyaṃ karma kurvan sattvaṃ hatavānasmīti bhrānto bhavati /",
  "SA16hvsatssu:8731": "tadā tatkarma pāpaṃ puṇyañca syāt /",
  "SA16hvsatssu:8732": "tattu na yujyate /",
  "SA16hvsatssu:8733": "hetāvasati puṇyaṃ pāpaṃ vā nāstīti jñātavyam /",
  "SA16hvsatssu:8734": "yadi vinā cittaṃ karmāsti /",
  "SA16hvsatssu:8735": "tadā kathamidaṃ kuśalaṃ idamakuśalaṃ idamavyākṛtamiti vibhāgaḥ syāt /",
  "SA16hvsatssu:8736": "cittahetunā tvayaṃ vibhāgaḥ /",
  "SA16hvsatssu:8737": "yathā trayaḥ puruṣāḥ sambhūya stūpapradakṣiṇaṃ kurvanti /",
  "SA16hvsatssu:8738": "tatraiko buddhaguṇānusmaraṇāya /",
  "SA16hvsatssu:8739": "dvitīyaḥ steyaharaṇāya /",
  "SA16hvsatssu:8740": "tṛtīyo bhāvaśamanāya /",
  "SA16hvsatssu:8741": "[teṣāṃ] kāyakarmaṇi samāne 'pi kuśalākuśalāvyākṛtavibhāgaścittagata iti jñeyam /",
  "SA16hvsatssu:8742": "kiñcitkarma niyatavipākaṃ,",
  "SA16hvsatssu:8743": "kiñcidaniyatavipākaṃ,",
  "SA16hvsatssu:8744": "kiñciduttamaṃ madhyamamadhamaṃ,",
  "SA16hvsatssu:8745": "dṛṣṭadharmavipākamupapadyavipākaṃ,",
  "SA16hvsatssu:8746": "taduttaravipākamityādi /",
  "SA16hvsatssu:8747": "yadi cittena vinā puṇyapāpaṃ labhyate /",
  "SA16hvsatssu:8748": "kathamayaṃ vibhāgo bhavet /",
  "SA16hvsatssu:8749": "yadi cittavyatiriktaṃ karmāsti asattvasaṃkhyeṣvapi puṇyapāpaṃ syāt /",
  "SA16hvsatssu:8750": "yathā sabhīraṇonmūlitaparvatopadruteṣu sattveṣu samīraṇe pāpaṃ syāt /",
  "SA16hvsatssu:8751": "sugandhikusumasya stūpavihārapatane puṇyaṃ syāt /",
  "SA16hvsatssu:8752": "tattu na sambhavati /",
  "SA16hvsatssu:8753": "ato jñāyate na cittavyatiriktaṃ puṇyapāpamastīti /",
  "SA16hvsatssu:8754": "tīrthikā vadanti- upavāsasthaṇḍilaśayanaśalākāvedhādibhirjalapatanadahanapraveśa [SSS_239] bhṛgupatanādibhiśca duḥkhapratyayaiḥ puṇyaṃ bhavatīti /",
  "SA16hvsatssu:8755": "tatra prājñā dūṣayanti /",
  "SA16hvsatssu:8756": "tathā cennārakāḥ sattvāḥ sadā dahyante pacyante ca /",
  "SA16hvsatssu:8757": "pretā bubhukṣitāḥ pipāsitāḥ /",
  "SA16hvsatssu:8758": "pataṅgā dahanapraviṣṭāḥ /",
  "SA16hvsatssu:8759": "mīnanakrā jalāvasathāḥ /",
  "SA16hvsatssu:8760": "ajavarāhāśvādayaḥ sadā purīṣakṣetraśāyinaḥ /",
  "SA16hvsatssu:8761": "te 'pi puṇyaṃ labheran /",
  "SA16hvsatssu:8762": "te pratibrūvanti /",
  "SA16hvsatssu:8763": "avaśyaṃ hetucittena tadduḥkhamanubhavatāṃ puṇyaṃ bhavati natvahetucittena /",
  "SA16hvsatssu:8764": "nārakādayo na hetucittena dāhādiduḥkhamanubhavanti /",
  "SA16hvsatssu:8765": "yadi hetucittena vinā puṇyaṃ nāsti /",
  "SA16hvsatssu:8766": "hetucittena vinā pāpamapi nāsti /",
  "SA16hvsatssu:8767": "yadi hetucittena vinā puṇyamasti /",
  "SA16hvsatssu:8768": "nārakādīnāmapi puṇyaṃ syāt /",
  "SA16hvsatssu:8769": "ityevaṃ doṣo 'sti /",
  "SA16hvsatssu:8770": "[iti] /",
  "SA16hvsatssu:8771": "yadi hetucittaṃ vinā puṇyaṃ pāpaṃ vāsti /",
  "SA16hvsatssu:8772": "tadā sujano na syāt /",
  "SA16hvsatssu:8773": "kasmāt /",
  "SA16hvsatssu:8774": "caturṣu iryāpatheṣu sadā sattvān hanti /",
  "SA16hvsatssu:8775": "tattu na sambhavati /",
  "SA16hvsatssu:8776": "hetāvasati nāsti puṇyaṃ pāpamiti jñātavyam /",
  "SA16hvsatssu:8777": "sujanmakṣetrañca na labhet /",
  "SA16hvsatssu:8778": "sadā pāpakattvāt /",
  "SA16hvsatssu:8779": "vastutastu santi brahmakāyikādīnāṃ surucirāḥ kāyā ato jñāyate na hetuṃ vinā puṇyaṃ pāpaṃ vāstīti /",
  "SA16hvsatssu:8780": "bhāvatāṃ śāsane apariśuddhāhāre pāpaṃ bhavati /",
  "SA16hvsatssu:8781": "yo 'bhipraiti sarvāṇyannapānāni apariśuddhāhārāḥ pāpaprāpakāḥ syuriti /",
  "SA16hvsatssu:8782": "evaṃ surādisparśe so 'brāhmaṇaḥ syāt /",
  "SA16hvsatssu:8783": "pariśuddhena cittena bhojane na punarasti pāpamiti śrutaṃ dṛṣṭavānasi /",
  "SA16hvsatssu:8784": "tadā cittaṃ vinā nāsti puṇyaṃ pāpaṃ vā iti jñātavyam /",
  "SA16hvsatssu:8785": "adhvare ca puṇyacittena paśavo hanyante /",
  "SA16hvsatssu:8786": "tena svarga utpadyeran iti /",
  "SA16hvsatssu:8787": "puṇyacittena hananātpuṇyamasti /",
  "SA16hvsatssu:8788": "tathā no cet sarve prāṇivadhāḥ puṇyaprāpakāḥ pāpaprāpakā vā syuḥ /",
  "SA16hvsatssu:8789": "brāhmaṇamāha- kiñcitsteyamapāpam /",
  "SA16hvsatssu:8790": "yathā saptadinānyanaśanaḥ śūdrādapi pratigṛhṇīyāt /",
  "SA16hvsatssu:8791": "yo mumūrṣuḥ sa brāhmaṇādapi gṛhṇīyāt /",
  "SA16hvsatssu:8792": "putrārthino 'brahmacaryamapāpam iti /",
  "SA16hvsatssu:8793": "hetucitte 'sati na syādīdṛśavibhāgaḥ /",
  "SA16hvsatssu:8794": "ato jñāyate yo hetuṃ vinānyasya viṣaṃ prayacchati /",
  "SA16hvsatssu:8795": "kena sa pāpaṃ labheta /",
  "SA16hvsatssu:8796": "yaḥ sahetu anyasya viṣaṃ prayacchati /",
  "SA16hvsatssu:8797": "viṣaṃ pratyuta vyādhiṃ śamayati /",
  "SA16hvsatssu:8798": "sa puṇyaṃ labheta /",
  "SA16hvsatssu:8799": "kasyacidannaṃ prayacchati /",
  "SA16hvsatssu:8800": "anne cājīrṇe puruṣo mriyate /",
  "SA16hvsatssu:8801": "tata pāpaṃ prāpnuyāt /",
  "SA16hvsatssu:8802": "yadi vinā hetuṃ puṇyapāpe staḥ /",
  "SA16hvsatssu:8803": "tadā dharmo 'yaṃ vyākulaḥ syāt /",
  "SA16hvsatssu:8804": "laukikāḥ sarvavastuṣu cittaṃ śraddadhante /",
  "SA16hvsatssu:8805": "yathā ekameva vacanaṃ prītidveṣajananam /",
  "SA16hvsatssu:8806": "pṛṣṭhatāḍanādirapyevam /",
  "SA16hvsatssu:8807": "ato jñāyate karmāṇi cittādhīnāni iti /",
  "SA16hvsatssu:8808": "[tatra] mānasaṃ karma gariṣṭhamityuttaratna vakṣyate /",
  "SA16hvsatssu:8809": "ato jñāyate karmāṇi cittādhīnānīti /",
  "SA16hvsatssu:8810": "yaḥ [SSS_240] prājñaḥ sa pañcakāmaguṇeṣu vasannapi na pāpamāk bhavatīti manaso balam /",
  "SA16hvsatssu:8811": "kasmāt /",
  "SA16hvsatssu:8812": "na hi prājño rūpāṇi dṛṣṭvā mithyāsaṃjñāmutpādayati /",
  "SA16hvsatssu:8813": "ato nāsti rūpāsaṅgadoṣaḥ /",
  "SA16hvsatssu:8814": "tathā śabdādāvapi /",
  "SA16hvsatssu:8815": "yadyanutpannamithyāsaṃjño 'pi pāpavān /",
  "SA16hvsatssu:8816": "tadā sarvāṇi darśanaśravaṇāni pāpāni syuḥ /",
  "SA16hvsatssu:8817": "tathā ca mānasaṃ karma niṣprayojanaṃ syāt /",
  "SA16hvsatssu:8818": "jñānī prajñāśīrṣakaḥ pañcakāmaguṇānanubhavannapi nāsaktimutpādayati /",
  "SA16hvsatssu:8819": "pañcakāmaguṇāḥ santo 'pi cittanirvedānna malinayanti /",
  "SA16hvsatssu:8820": "kimidaṃ na mānasakarmaṇo balam /",
  "SA16hvsatssu:8821": "ato nāsti vinā hetuṃ puṇyapāpapratilābhaḥ /",
  "SA16hvsatssu:8822": "codayati / yadbravīṣi parasyānugrahānanugrahau kuśalākuśalalakṣaṇamiti /",
  "SA16hvsatssu:8823": "tadayuktam /",
  "SA16hvsatssu:8824": "kasmāt /",
  "SA16hvsatssu:8825": "yaḥ svakāyaṃ paripālayanpuṇyaṃ karmācarati /",
  "SA16hvsatssu:8826": "tasyātmānaṃ bhojayato 'pi puṇyamasti /",
  "SA16hvsatssu:8827": "caityavihārāvasattvabhūtau /",
  "SA16hvsatssu:8828": "tayoḥ secanaśodhane api puṇyaprāpake /",
  "SA16hvsatssu:8829": "vandanādayastu na parānugrāhakāḥ /",
  "SA16hvsatssu:8830": "kevalaṃ paraguṇavaikalyakarā iti na bhavetpuṇyam /",
  "SA16hvsatssu:8831": "na ca cittamātreṇa puṇyaguṇo bhavati /",
  "SA16hvsatssu:8832": "annavastrābhyāṃ paramupakurvatā tasmin samaye puṇyaṃ labhyate /",
  "SA16hvsatssu:8833": "tathā karuṇā[mātra]cāriṇo na bhavetpuṇyam /",
  "SA16hvsatssu:8834": "yadi caityavihārādayo 'sattvasaṃkhyātāḥ /",
  "SA16hvsatssu:8835": "teṣāṃ yo dhanamapaharati vināśayati vā /",
  "SA16hvsatssu:8836": "na tasya bhavetpāpam /",
  "SA16hvsatssu:8837": "anabhimukhīkṛtya durvacasā paranindane na bhavetpāpam /",
  "SA16hvsatssu:8838": "aśrutatvātkasyāpakarṣaḥ syāt /",
  "SA16hvsatssu:8839": "anyapuruṣe ca duṣṭacittamātramutpādayati na kāyavākkarma karoti /",
  "SA16hvsatssu:8840": "kiṃ punarhīyate /",
  "SA16hvsatssu:8841": "na sa pāpabhāk syāt /",
  "SA16hvsatssu:8842": "kaścidātmānaṃ nindati /",
  "SA16hvsatssu:8843": "kaścidātmānaṃ hanti /",
  "SA16hvsatssu:8844": "kaścitsvayaṃ mithyācarati /",
  "SA16hvsatssu:8845": "kaścicca pāpaṃ labhate /",
  "SA16hvsatssu:8846": "ataḥ kuśalākuśalalakṣaṇaṃ na parānugrahānanugrahamātreṇa bhavati /",
  "SA16hvsatssu:8847": "atrocyate / yadbravīṣi svadehaṃ pālayataḥ puṇyaguṇo 'stīti /",
  "SA16hvsatssu:8848": "tadayuktam /",
  "SA16hvsatssu:8849": "yadyātmasatkāre puṇyaguṇo 'sti /",
  "SA16hvsatssu:8850": "tadā na kaścitparaṃ satkuryāt /",
  "SA16hvsatssu:8851": "vastutastu puṇyārthī paraṃ satkaroti /",
  "SA16hvsatssu:8852": "yātmārthatā tataḥ puṇyamalpaṃ bhavati /",
  "SA16hvsatssu:8853": "ato jñāyate ātmārthatā na puṇyavatī syāditi /",
  "SA16hvsatssu:8854": "yadāha bhavān ātmapoṣaṇaṃ puṇyakarmācaraṇārthamiti /",
  "SA16hvsatssu:8855": "tat svadehaḥ pareṣāmupakārārtha iti puṣṇāti /",
  "SA16hvsatssu:8856": "tasyāsyāścittabhūmeḥ puṇyaguṇaḥ prasūte /",
  "SA16hvsatssu:8857": "nātmapoṣaṇamātreṇa /",
  "SA16hvsatssu:8858": "yadbravīṣi caityavihārā vasattvabhūtau,",
  "SA16hvsatssu:8859": "tayoḥ secanaśodhane api puṇyaprāpaka iti /",
  "SA16hvsatssu:8860": "tat bhagavadguṇāḥ sattveṣu pūjyā iti smṛtvā janāḥ secante śodhayanti ca /",
  "SA16hvsatssu:8861": "tasya sattvādhīnatvācca puṇyameva labhyate /",
  "SA16hvsatssu:8862": "(pṛ) nirvṛto hi bhagavānasattvabhūtaḥ /",
  "SA16hvsatssu:8863": "uktañca sūtre- na tathāgataḥ san nāsan,",
  "SA16hvsatssu:8864": "nāpi sadasat nāpi ca na san nāsan iti /",
  "SA16hvsatssu:8865": "kathaṃ sattva ityucyeta /",
  "SA16hvsatssu:8866": "[SSS_241] (u) yadi nirvṛto 'sattvabhūtaḥ /",
  "SA16hvsatssu:8867": "tadā anirvṛtakālīnaṃ bhagavantaṃ smṛtvā pūjayantaḥ puṇyaṃ labhante /",
  "SA16hvsatssu:8868": "yathā janāḥ pitarau jananapoṣaṇakālaṃ smṛtvā yajanti /",
  "SA16hvsatssu:8869": "tathā no cet na pitṛpūjā bhavet /",
  "SA16hvsatssu:8870": "tathedamapi /",
  "SA16hvsatssu:8871": "yadbravīṣi vandanādayo na parānugrāhakā iti /",
  "SA16hvsatssu:8872": "tadayuktam /",
  "SA16hvsatssu:8873": "kasmāt /",
  "SA16hvsatssu:8874": "vandanādibhiḥ parasya nānāhitaṃ bhavati /",
  "SA16hvsatssu:8875": "yena paraḥ pūjyānāṃ satkāryo bhavati /",
  "SA16hvsatssu:8876": "ayameva [parā]nugrahaḥ /",
  "SA16hvsatssu:8877": "tenānye 'pi janāḥ satkāraśikṣānanusarantaḥ puṇyaguṇaṃ labhante /",
  "SA16hvsatssu:8878": "parasya vandane svābhimānaṃ bhajyate /",
  "SA16hvsatssu:8879": "akuśāṅgabhaṅgādbahūpakṛtaṃ bhavati /",
  "SA16hvsatssu:8880": "paraguṇāṃśca khyāpayatīti vandanādīnāmīdṛśaṃ hitaṃ bhavati /",
  "SA16hvsatssu:8881": "yadabravīḥ vandanādayaḥ paraguṇavaikalyakarā iti /",
  "SA16hvsatssu:8882": "tadayuktam /",
  "SA16hvsatssu:8883": "vandanaṃ bhakticittena [kriyate] /",
  "SA16hvsatssu:8884": "na tīrthikānāmiva parāpakarṣārthatayā tadācaryate /",
  "SA16hvsatssu:8885": "yathā ca vastradānaṃ yadyapi paraṃ hāpayati /",
  "SA16hvsatssu:8886": "tathāpi paraguṇāpakarṣakameva /",
  "SA16hvsatssu:8887": "tathā ca vastradānenāpi na puṇyaṃ bhavet /",
  "SA16hvsatssu:8888": "ato vandanādīnāṃ gabhīracetanena sabhavyamācaraṇaṃ syāt /",
  "SA16hvsatssu:8889": "yathoktaṃ sūtre- eko bhikṣuḥ snānagṛhe anyasya dehaṃ hastena mārjayati sma /",
  "SA16hvsatssu:8890": "[etacchṛtvā] bhagavān bhikṣūnāmantryāha- ayamupasevako bhikṣurarhan /",
  "SA16hvsatssu:8891": "upasevyamānastu bhinnaśīlaḥ /",
  "SA16hvsatssu:8892": "tathā śikṣayatha yūyam /",
  "SA16hvsatssu:8893": "na siṃhena śvādaya upasevyanta iti /",
  "SA16hvsatssu:8894": "yadbhavānāha- na ca cittamātreṇa puṇyaṃ labhata iti /",
  "SA16hvsatssu:8895": "tatra cittaṃ hi sarvaguṇānāṃ mūlam /",
  "SA16hvsatssu:8896": "yat kaścitparasyopakāraṃ cakāra karoti kariṣyati vā sarvaṃ tat kuśalacittamūlakam /",
  "SA16hvsatssu:8897": "yacca parasyāpakāraṃ cakāra karoti kariṣyati vā sarvaṃ tadakuśalacittamūlakam /",
  "SA16hvsatssu:8898": "karuṇācārī ca karuṇācittavipākena sarveṣāmupakaroti yaduta caṇḍavātavṛṣṭyanupatane 'pi sūryācandramasau nakṣatrāṇi ca na bhraśyanti sadā caranti ca /",
  "SA16hvsatssu:8899": "na mahāsamudramudvelayati /",
  "SA16hvsatssu:8900": "na ca mahāgnirdahati /",
  "SA16hvsatssu:8901": "nāpi caṇḍavāta utplāvayati /",
  "SA16hvsatssu:8902": "idaṃ sarvaṃ karuṇāvipākabalam /",
  "SA16hvsatssu:8903": "yathoktaṃ sūtre- yadi sarve lokāḥ karuṇācittamācaranti /",
  "SA16hvsatssu:8904": "tadā kāmāḥ svābhāvikāḥ syuḥ iti /",
  "SA16hvsatssu:8905": "yadbravīṣi caityavihāradhanāpahāre na pāpaṃ syāditi /",
  "SA16hvsatssu:8906": "tat sa puruṣaḥ sattvacittena tadapaharati /",
  "SA16hvsatssu:8907": "yaccaityadhanamapaharati /",
  "SA16hvsatssu:8908": "tatpratyayena apakarṣakaraṇe 'karaṇe vā sarvathā tadādhipatyena pāpaṃ labhate /",
  "SA16hvsatssu:8909": "bhagavati piḍājananānna pāpamastīti bhavato yadi matam /",
  "SA16hvsatssu:8910": "tadā [kaścit] vākpāruṣyādibhirarhantaṃ yojayati /",
  "SA16hvsatssu:8911": "na tadarhato duḥkhaṃ janayati /",
  "SA16hvsatssu:8912": "tasyāpi na pāpaṃ bhavet /",
  "SA16hvsatssu:8913": "yabdravīṣi- anabhimukhanindane na bhavetpāpamiti /",
  "SA16hvsatssu:8914": "tadayuktam /",
  "SA16hvsatssu:8915": "akuśalacittena tatra prayujyate /",
  "SA16hvsatssu:8916": "akuśalacittavattvāt tasmin śṛṇvati aśṛṇvati vāvaśyaṃ duḥkhaṃ janayet /",
  "SA16hvsatssu:8917": "ataḥ pāpaṃ labhate /",
  "SA16hvsatssu:8918": "yaduktaṃ duṣṭacitta[mātra]mutpādya kāyavākkarmākurvato na bhavetpāpamiti /",
  "SA16hvsatssu:8919": "[SSS_242] tadapi na yuktam /",
  "SA16hvsatssu:8920": "parapīḍanāyāviśuddhākuśalacittatvāt [pāpaṃ] janayatyeva /",
  "SA16hvsatssu:8921": "yadi paraprabodhito jānāti tadā tasyāvaśyaṃ duḥkhopāyāso jāyeta eva /",
  "SA16hvsatssu:8922": "yathā cora āgatya paradhanamapaharati /",
  "SA16hvsatssu:8923": "tadā [svāmī] prabudhya yadyapi na jānāti tathāpi tasya [paścāt] pīḍāṃ karotyeva /",
  "SA16hvsatssu:8924": "yadbravīṣī ātmahananamātmanindanañca pāpakaramiti /",
  "SA16hvsatssu:8925": "tadayuktama /",
  "SA16hvsatssu:8926": "yadi svadehaṃ duḥkhayan pāpabhāk bhavati /",
  "SA16hvsatssu:8927": "tadā na ko 'pi sujanmasthānaṃ prāpnuyāt /",
  "SA16hvsatssu:8928": "kasmāt /",
  "SA16hvsatssu:8929": "janā hi caturṣviryāpatheṣu svadehaṃ duḥkhayanti /",
  "SA16hvsatssu:8930": "tathā ca sarve sattvāḥ sadā pāpaṃ labheran yathā parapīḍanā janāḥ /",
  "SA16hvsatssu:8931": "ato na kaścitsusthāne jāyeta /",
  "SA16hvsatssu:8932": "na hyetadyujyate /",
  "SA16hvsatssu:8933": "ato na svadehamātrātpuṇyaṃ pāpaṃ vāstīti jñātavyam /",
  "SA16hvsatssu:8934": "mārgahetutvādvinaye śīlamidaṃ paribaddhaṃ yaḥ kliṣṭacittenātmānaṃ hanti na saṃkleśātpāpaṃ labhata iti /",
  "SA16hvsatssu:8935": "avyākṛtaṃ karmeti /",
  "SA16hvsatssu:8936": "yatkarma na kuśalamakuśalaṃ vā na parasattvānāmupakārakaṃ nāpakārakaṃ tadavyākṛtamityucyate /",
  "SA16hvsatssu:8937": "(pṛ) kasmādavyākṛtamiti nāma /",
  "SA16hvsatssu:8938": "(u) tatkarma nirucyate /",
  "SA16hvsatssu:8939": "yatkarma na kuśalaṃ nākuśalaṃ tadavyākṛtamiti vadanti /",
  "SA16hvsatssu:8940": "kuśalamakuśalañca karma vipākaprāpakam /",
  "SA16hvsatssu:8941": "naitatkarma vipākaprāpakamityavyākṛtam /",
  "SA16hvsatssu:8942": "kasmāt /",
  "SA16hvsatssu:8943": "kuśalamakuśalañca karma prabalam /",
  "SA16hvsatssu:8944": "idantu durbalam /",
  "SA16hvsatssu:8945": "yathā pūtibījaṃ nāṅkuraṃ prarohayati /",
  "SA16hvsatssu:8946": "vipāko dvividhaḥ /",
  "SA16hvsatssu:8947": "kuśalaṃ priyavipākam akuśalamapriyavipākam /",
  "SA16hvsatssu:8948": "avyākṛtantvavipākam /",
  "SA16hvsatssu:8949": "(pṛ) tatra na priya nāpriyopādānaṃ tadavyākṛtavipākamastu /",
  "SA16hvsatssu:8950": "ko doṣaḥ /",
  "SA16hvsatssu:8951": "(u) bhagavānāha- dvidhā vipākaḥ mithyākāyacaryā apriyavipākaprāpiṇī samyakkāyacaryā priyavipākaprāpiṇīti /",
  "SA16hvsatssu:8952": "na tvāha anayorudāsīnamastīti /",
  "SA16hvsatssu:8953": "puṇyaṃ priyalābhamanojñasmṛtivipākam /",
  "SA16hvsatssu:8954": "pāpaṃ tadviparītam /",
  "SA16hvsatssu:8955": "sukhaduḥkhe puṇyapāpayorvipākau /",
  "SA16hvsatssu:8956": "aduḥkhāsukhañca sucaritavipākaḥ /",
  "SA16hvsatssu:8957": "ato jñāyate nāstyavyākṛtavipāka iti /",
  "SA16hvsatssu:8958": "trividhakarmavargaḥ śatatamaḥ /",
  "SA16hvsatssu:8959": "101 duścaritavargaḥ",
  "SA16hvsatssu:8960": "bhagavānāha- trīṇi duścaritāni kāyaduścaritaṃ vāgduścaritaṃ manoduścaritaṃ iti /",
  "SA16hvsatssu:8961": "kāyābhisaṃskṛtamakuśalaṃ kāyaduścaritam /",
  "SA16hvsatssu:8962": "tat dvividham (1)",
  "SA16hvsatssu:8963": "ekaṃ daśākuśalakarmapathasaṅgṛhītam /",
  "SA16hvsatssu:8964": "[SSS_243] yathā prāṇātipātādattādānakāmamithyācārāḥ /",
  "SA16hvsatssu:8965": "aparaṃ tadasaṅgṛhītam /",
  "SA16hvsatssu:8966": "yathā kaśādaṇḍādhātabandhanasvadāragamanādayaḥ akuśalakarmapathapūrvottaraduṣkarmāṇi ca /",
  "SA16hvsatssu:8967": "(pṛ) prāṇātipātādīni trīṇyakuśalakarmāṇi kiṃ kevalakāyikakarmasvabhāvāni /",
  "SA16hvsatssu:8968": "(u) hananapāpaṃ hananākuśalakarmetyucyate /",
  "SA16hvsatssu:8969": "pāpamidaṃ svakāyenāpi kriyate yatra svakāyena sattvān hanti /",
  "SA16hvsatssu:8970": "vācāpi kriyate yatna sattvān hantuṃ paramājñāpayati /",
  "SA16hvsatssu:8971": "manasāpi kriyate yat kaściccittamutpādayati yena paro mriyate /",
  "SA16hvsatssu:8972": "evamadattādānakāmamithyācārapāpe 'pi /",
  "SA16hvsatssu:8973": "svakṛtantu pūrṇaṃ pāpaṃ labhate /",
  "SA16hvsatssu:8974": "kāyākuśalaṃ karma kāyātmakaṃ vāgātmakaṃ vā /",
  "SA16hvsatssu:8975": "kadāciccittotpāde paro jānāti anena pratyayenāpi pāpakaraṃ prāṇātipātādi kuryāditi /",
  "SA16hvsatssu:8976": "bhūyasā kāyakṛtatvātkāyikaṃ karmetyākhyā /",
  "SA16hvsatssu:8977": "evaṃ vāṅmithyācaritamapi /",
  "SA16hvsatssu:8978": "vācābhisaṃskṛtamakuśalaṃ karma vāṅmithyācaritam /",
  "SA16hvsatssu:8979": "tasyāpi dvaividhyam /",
  "SA16hvsatssu:8980": "yat kenacitpraśne sthāpite taṃ purata eva vañcayati /",
  "SA16hvsatssu:8981": "tadakuśalakarmapathasaṅgṛhītam /",
  "SA16hvsatssu:8982": "anyattadasaṅgṛhītam /",
  "SA16hvsatssu:8983": "abhidhyāvyāpādamithyādṛṣṭyādayo mānasamithyācaritam /",
  "SA16hvsatssu:8984": "(pṛ) daśākuśalakarmapathānāṃ kasmānmithyādṛṣṭirityākhyā trayāṇāmakuśalamūlānāṃ saṃmoha iti /",
  "SA16hvsatssu:8985": "(u) mithyādṛṣṭiriti saṃmohasya nāmāntaram /",
  "SA16hvsatssu:8986": "saṃmohavivṛddhi sārarūpā mithyādṛṣṭiḥ /",
  "SA16hvsatssu:8987": "na punaḥ saṃmohasya lakṣaṇāntaramasti /",
  "SA16hvsatssu:8988": "abhiṣvaṅgaviparyāsamātraṃ saṃmohaḥ /",
  "SA16hvsatssu:8989": "(pṛ) sūtra uktaṃ- sarvāṇi duścaritāni apriyavipākakarāṇi sucaritāni priyavipākakarāṇīti /",
  "SA16hvsatssu:8990": "priyāpriyalakṣaṇañcāniyatam /",
  "SA16hvsatssu:8991": "yathaikameva rūpaṃ [kasyacit] priyaṃ bhavati [anyasyā] priyaṃ bhavati /",
  "SA16hvsatssu:8992": "atastallakṣaṇaṃ vivecanīyaṃ syāt /",
  "SA16hvsatssu:8993": "(u) sukhameva priyalakṣaṇam /",
  "SA16hvsatssu:8994": "yathoktaṃ sūtre- puṇyavipākaḥ sukhamiti /",
  "SA16hvsatssu:8995": "duḥkhamapriyalakṣaṇam /",
  "SA16hvsatssu:8996": "yathoktaṃ sūtre- pāpātsañjātabhītikā bhavatha /",
  "SA16hvsatssu:8997": "duḥkhahetutvāt iti /",
  "SA16hvsatssu:8998": "(pṛ) sukhameva priyalakṣaṇam /",
  "SA16hvsatssu:8999": "śvavarāhādayo 'nnapurīṣeṇa sukhībhavanti /",
  "SA16hvsatssu:9000": "kimidaṃ puṇyaphalam /",
  "SA16hvsatssu:9001": "(u) idamaviśuddhapuṇyaphalam /",
  "SA16hvsatssu:9002": "yathoktaṃ karmasūtre- yadakāle dadāti aśucirdadāti /",
  "SA16hvsatssu:9003": "laghucittena kaluṣitacittena akṣetre ca dadāti /",
  "SA16hvsatssu:9004": "evamādidānena tadvipākaṃ labhata iti /",
  "SA16hvsatssu:9005": "(pṛ) samyak caritāni priyavipākakarāṇīti sūtra uktvā kasmātpunarucyate sucaritapratyayaṃ svarga utpadyata iti /",
  "SA16hvsatssu:9006": "(u) mithyācāryapi svarga utpadyate /",
  "SA16hvsatssu:9007": "kecidvadanti svarga upapattirduścaritavipāka iti /",
  "SA16hvsatssu:9008": "ataḥ sūtre punarucyate sucaritapratyayaṃ svarga upapadyata iti /",
  "SA16hvsatssu:9009": "duścaritasucarite kuśalākuśalagatikakāyaṃ prāpayataḥ gṛhītakāyastatra sukhaṃ duḥkhaṃ vā [SSS_244] vedayate /",
  "SA16hvsatssu:9010": "yathā duścaritapratyayaṃ durgatau duḥkhaṃ vedayate /",
  "SA16hvsatssu:9011": "sucaritapratyayaṃ deveṣu manuṣyeṣu vā sukhaṃ vedayate //",
  "SA16hvsatssu:9012": "duścaritavarga ekottaraśatatamaḥ /",
  "SA16hvsatssu:9013": "102 sucaritavargaḥ",
  "SA16hvsatssu:9014": "kāyakṛtaṃ kuśalaṃ kāyasucaritam /",
  "SA16hvsatssu:9015": "tathā vāṅmanasorapi /",
  "SA16hvsatssu:9016": "prāṇātipātādyakuśalakarmatrayaviratiḥ kāyasucaritam /",
  "SA16hvsatssu:9017": "vāgdoṣacatuṣṭayaviratirvāksucaritam /",
  "SA16hvsatssu:9018": "mānasākuśalatrayaviratirmanassucaritam /",
  "SA16hvsatssu:9019": "ivāstisro viratayaḥ saṃvarasaṅgṛhītāḥ yaduta śīladhyānānāsravasaṃvarāḥ /",
  "SA16hvsatssu:9020": "yadvandanavastradānādi kuśalaṃ kāyikaṃ karma tat kāyasucaritam /",
  "SA16hvsatssu:9021": "yat satyabhāṣaṇamṛdubhāṣaṇādi tat vāksucaritam /",
  "SA16hvsatssu:9022": "anabhidhyādi mānasaṃ karma manaḥsucaritam /",
  "SA16hvsatssu:9023": "imāni trīṇi su caritāni /",
  "SA16hvsatssu:9024": "(pṛ) tīrthikā jñaptiṃ vinā prātimokṣaśīlabhājo bhavanti /",
  "SA16hvsatssu:9025": "te śīlasaṃvaraṃ labhante na vā /",
  "SA16hvsatssu:9026": "(u) tīrthikāścittataḥ śīlasaṃvaramutpādayanti /",
  "SA16hvsatssu:9027": "kecit vācāpi gṛhṇanti /",
  "SA16hvsatssu:9028": "anye 'pi śīlasaṃvarasaṅgṛhītaṃ sucaritaṃ labhante yathā daśavarṣāyuṣkasya puruṣasya prāṇātipātaviratisamādānādviṃśativarṣāyuṣkaḥ putra utpadyate /",
  "SA16hvsatssu:9029": "(pṛ) sūtra uktaṃ- sucaritaṃ viśuddhacaritaṃ vyupaśamacaritamiti /",
  "SA16hvsatssu:9030": "teṣāṃ ko bhedaḥ /",
  "SA16hvsatssu:9031": "(u) ābhidhārmikā āhuḥ- pṛthagjanānāṃ yat kāyikaṃ vācikaṃ mānasaṃ kuśalaṃ karma tat sucaritamityucyate /",
  "SA16hvsatssu:9032": "śaikṣāṇāṃ saṃyojanaprahāṇāttadeva sucaritaṃ viśuddhacaritamityucyate /",
  "SA16hvsatssu:9033": "aśaikṣāṇāṃ prahīṇasaṃyojanānāṃ visaṃyojanikavyavahāratvāt [tadeva]vyupaśamacaritam /",
  "SA16hvsatssu:9034": "aśaikṣā atyantānutpannākuśalakarmakā ityato vyupaśamacaritā ityucyante /",
  "SA16hvsatssu:9035": "yathoktaṃ- kāyavyupaśamo vāgvyupaśamo manovyupaśama iti /",
  "SA16hvsatssu:9036": "kecidāhuḥ- imāni trīṇi caritāni ekasyaivārthasyavibhinnāni nāmāni /",
  "SA16hvsatssu:9037": "kintu tadbhavyatānurūpatvāt samyagiti śaṃsyate /",
  "SA16hvsatssu:9038": "kleśairviviktatvādviśuddhamiti vadanti /",
  "SA16hvsatssu:9039": "sarvākuśalaviviktatvāt vyupaśama iti /",
  "SA16hvsatssu:9040": "tāni trīṇyapi nārthato bhinnāni /",
  "SA16hvsatssu:9041": "[SSS_245]",
  "SA16hvsatssu:9042": "(pṛ) ābhidharmikā āhuḥ- cittameva vyupaśamacaritaṃ na cetaneti /",
  "SA16hvsatssu:9043": "kathamayamarthaḥ /",
  "SA16hvsatssu:9044": "(u) trīṇi caritānyapi cittameva /",
  "SA16hvsatssu:9045": "kasmāt /",
  "SA16hvsatssu:9046": "cittavyātiriktā nāsti cetanā /",
  "SA16hvsatssu:9047": "nāsti ca kāyavākkarma /",
  "SA16hvsatssu:9048": "(pṛ) sūtra uktaṃṃ- sucaritadṛṣṭisampanno devadṛśo vā bhavati devasaṃkhyātadṛśo vā bhavati /",
  "SA16hvsatssu:9049": "na sarve sucaritā deveṣūpapadyanta iti /",
  "SA16hvsatssu:9050": "kasmādevaṃ viniścayaḥ /",
  "SA16hvsatssu:9051": "(u) devasaṃkhyāteti vacanādidaṃ jñāpitam /",
  "SA16hvsatssu:9052": "sucarītaśālī yadyapi nāvaśyaṃ deveṣūtpadyate tathāpi ya āryabahumatasthāna utpadyate /",
  "SA16hvsatssu:9053": "sa devasarūpa ityato devasaṃkhyātadṛśa ityucyate /",
  "SA16hvsatssu:9054": "sarve sucaritavanto deveṣūtpadyeran /",
  "SA16hvsatssu:9055": "kecidanyapratyayairviniṣṭā notpadyeran /",
  "SA16hvsatssu:9056": "yat samyaṅmithyāvyāmiśraṃ sucaritaṃ [tatra] mithyācaritasya prābalyānna deveṣūtpadyante /",
  "SA16hvsatssu:9057": "yathoktaṃ sūtre- bhagavānānandamavocat- paśyāmyahaṃ kecana trīṇi suritāni caranto 'pi durgatāvutpadyante /",
  "SA16hvsatssu:9058": "tat teṣāṃ pūrvādhvagataduścaritasya phalavipāka iti /",
  "SA16hvsatssu:9059": "idānīṃ sucaritasyāpi aparipūrṇatvānmaraṇa upasthite mithyādṛṣṭeścittābhimukhyāddargatau patanti /",
  "SA16hvsatssu:9060": "duścaritaśālī susthāna utpadyata itīda mapyevam /",
  "SA16hvsatssu:9061": "ataḥ pṛthagjanatvamaśraddheyam /",
  "SA16hvsatssu:9062": "prabalakarmavaśādupapattivibhedaṃ vedayata iti jñātavyam //",
  "SA16hvsatssu:9063": "sucaritavargo dvayuttaraśatatamaḥ /",
  "SA16hvsatssu:9064": "103 pratisaṃyuktakarmavargaḥ",
  "SA16hvsatssu:9065": "(pṛ) sūtra uktaṃ- trividhaṃ karma kāmadhātupratisaṃyuktaṃ karma rūpadhātupratisaṃyuktaṃ karma arūpyadhātupratisaṃyuktaṃ karmeti /",
  "SA16hvsatssu:9066": "kānīmāni /",
  "SA16hvsatssu:9067": "(u) yat karma ānarakādāca paranirmitavaśavartidevādantarāle vipākavedakaṃ tatkāmadhātupratisaṃyuktaṃ karma /",
  "SA16hvsatssu:9068": "ābrahmalokādākaniṣṭhāccāntarāle vipākavedakaṃ karma rūpadhātupratisaṃyuktaṃ karma /",
  "SA16hvsatssu:9069": "ākāśānantyāyatanādānaivasaṃjñānāsaṃjñāyatanāccāntarāle vipākavedakaṃ ārūpyadhātupratisaṃyuktaṃ karma /",
  "SA16hvsatssu:9070": "(pṛ) avyākṛtaṃ karma aniyatavipākañca karma kimeteṣu nāntargatam /",
  "SA16hvsatssu:9071": "(u) tatkarmavipākaśca kāmadhātupratisaṃyuktaḥ /",
  "SA16hvsatssu:9072": "kasmāt /",
  "SA16hvsatssu:9073": "tasya dharmasya kāmadhātukavipākatvāt /",
  "SA16hvsatssu:9074": "(pṛ) nanu kāmadhātukadharmāḥ sarve tatkarmavipākāḥ /",
  "SA16hvsatssu:9075": "ato na yujyate /",
  "SA16hvsatssu:9076": "(u) sarve ca kāmadhātukadharmāḥ kāmadhātukakarmavipākā eva /",
  "SA16hvsatssu:9077": "(pṛ) tathā cedidaṃ tīrthikaśāstraṃ yaduta sarvapratisaṃvedyaṃ sukhaṃ duḥkhañca pūrvakarmahetupratyayaṃ bhavatīti /",
  "SA16hvsatssu:9078": "pūrvakarmavipāko yaduta kuśalamakuśalaṃ karma savipākamavipākamiti vyavasāyaguṇasya nāsti yatkiñcanaprayojanam /",
  "SA16hvsatssu:9079": "yadi sarvaṃ karmavipākaḥ /",
  "SA16hvsatssu:9080": "kaḥ punaḥ prayāse guṇaḥ /",
  "SA16hvsatssu:9081": "yasya [SSS_246] kleśāḥ karmāṇi karmavipākāśca santi tasya vimuktirnāsti /",
  "SA16hvsatssu:9082": "karmavipākasyākṣīṇatvāt /",
  "SA16hvsatssu:9083": "ucyate /",
  "SA16hvsatssu:9084": "yaduktaṃ idaṃ tīrthikaśāstramiti /",
  "SA16hvsatssu:9085": "tadayuktam /",
  "SA16hvsatssu:9086": "tīrthikā hi vadanti sukhaṃ duḥkhaṃ paratvamaparatvaṃ pūrvavipākamātramiti /",
  "SA16hvsatssu:9087": "tathā ca na syātpratyutpannapratyayāpekṣā /",
  "SA16hvsatssu:9088": "paśyāmastu vastutaḥ padārthāḥ pratyutpannebhyaḥ pratyayebhyaḥ samutpadyante yathā bījāṅkurādaya iti /",
  "SA16hvsatssu:9089": "ato na vaktavyaṃ sarvaṃ pūrvakarmapratyayādhīnamiti /",
  "SA16hvsatssu:9090": "hetupratyayābhyañca vastūnyutpadyante yathā bījahetukāḥ pṛthivyabākāśakālādipratyayā [aḍkurādayaḥ] /",
  "SA16hvsatssu:9091": "cakṣurvijñānañca karmahetukaṃ cakṣūrūpādipratyayam /",
  "SA16hvsatssu:9092": "ato na tīrthikamithyāśāstrasāmyam /",
  "SA16hvsatssu:9093": "yadbravīṣi pūrvakarmavipāka ityādi /",
  "SA16hvsatssu:9094": "tadayuktam /",
  "SA16hvsatssu:9095": "pratyakṣaṃ khalu phalātphalasantatirutpadyata iti /",
  "SA16hvsatssu:9096": "yathā brīhibhyo brīhayaḥ /",
  "SA16hvsatssu:9097": "evaṃ vipākādvipākotpattau ko doṣaḥ /",
  "SA16hvsatssu:9098": "yathā ajātaputrasya ca caṭakacakravākādīnāñca kāmaḥ,",
  "SA16hvsatssu:9099": "sarpādināṃ kopaḥ,",
  "SA16hvsatssu:9100": "tatsarvaṃ pūrvakarmavipāka iti jñeyam /",
  "SA16hvsatssu:9101": "(pṛ) yadi vipākādvipāka utpadyate /",
  "SA16hvsatssu:9102": "tadānavasthā syāt /",
  "SA16hvsatssu:9103": "(u) karmavipākāstrividhāḥ kuśalo 'kuśalo 'vyākṛta iti /",
  "SA16hvsatssu:9104": "kuśalākuśalābhyāṃ vipāka utpadyate nāvyākṛtādityato nānavasthā /",
  "SA16hvsatssu:9105": "yathā brīhibhyo vrīhaya utpadyante /",
  "SA16hvsatssu:9106": "tatra bījādaṅkura utpadyate na tu tuṣādibhyaḥ /",
  "SA16hvsatssu:9107": "evaṃ kuśalākuśalavipākādvipāka utpadyate nāvyākṛtavipākāt /",
  "SA16hvsatssu:9108": "yaduktaṃ bhavatā prayāse na guṇa iti /",
  "SA16hvsatssu:9109": "yadyapi karmaṇo vipāka utpadyate /",
  "SA16hvsatssu:9110": "tathāpi avaśyaṃ yathāśakti paścātsaṃsidhyati /",
  "SA16hvsatssu:9111": "yathā sasyakarmataḥ sasyamutpadyate /",
  "SA16hvsatssu:9112": "tathāpi bījādyapekṣya tat sidhyati /",
  "SA16hvsatssu:9113": "yadāha bhavān- na vimuktirbhavediti /",
  "SA16hvsatssu:9114": "tadapyayuktam /",
  "SA16hvsatssu:9115": "tattvajñānalābhātkarmāṇi kṣīyante /",
  "SA16hvsatssu:9116": "tadyathā dagdhaṃ bījaṃ na punaḥ prarohati /",
  "SA16hvsatssu:9117": "ato nāsti vimukterdoṣaḥ /",
  "SA16hvsatssu:9118": "kiñca ya utpannā dharmāḥ sarve te karmamūlakāḥ /",
  "SA16hvsatssu:9119": "yadi nāsti karmamūlaṃ,",
  "SA16hvsatssu:9120": "kathamutpadyeta /",
  "SA16hvsatssu:9121": "dharmāṇāmutpāde 'sti pratiniyatamaṅgam /",
  "SA16hvsatssu:9122": "yathāyaṃ dharmo niyamena etatpuruṣakāyādutpadyate nānyakāyāt /",
  "SA16hvsatssu:9123": "yadi nāsti karmamūlaṃ,",
  "SA16hvsatssu:9124": "kathamevaṃ pratiniyatavibhāgaḥ syāt /",
  "SA16hvsatssu:9125": "(pṛ) dharmā hetumātrajāḥ /",
  "SA16hvsatssu:9126": "yathā māṣānmāṣa utpadyate /",
  "SA16hvsatssu:9127": "[evaṃ sati] ko doṣaḥ /",
  "SA16hvsatssu:9128": "(u) tadapi karmamūlakam /",
  "SA16hvsatssu:9129": "māṣakarmapratyayalābhānmāṣānmāṣa utpadyate /",
  "SA16hvsatssu:9130": "kenedaṃ jñāyate /",
  "SA16hvsatssu:9131": "purā kila janāḥ kuśalamācaritavanta ityataḥ śālitaṇḍulāḥ svata ajāyanta /",
  "SA16hvsatssu:9132": "ato jñāyate karmabhūlakatvāt māṣānmāṣo jāyata iti /",
  "SA16hvsatssu:9133": "(pṛ) nanu sattvasaṃkhyātaṃ vastu khalu pūrvakarmajam /",
  "SA16hvsatssu:9134": "(u) maivam asattvasaṃkhyātaṃ vastvapi karmamūlakam /",
  "SA16hvsatssu:9135": "sarvasattvānāṃ sādhāraṇakarmavipāko yaduta [SSS_247] caṅkramaṇāsthānakarmapratyayalābhāt kṣityādayo bhavanti /",
  "SA16hvsatssu:9136": "prakāśakarmapratyayalābhāccandrasūryādayo bhavanti iti jñātavyaṃ janyaṃ vastu sarvaṃ karmamūlakamiti /",
  "SA16hvsatssu:9137": "(pṛ) yadi janyadharmāḥ karmamūlakāḥ /",
  "SA16hvsatssu:9138": "saṃskṛto 'nāsravaḥ katham /",
  "SA16hvsatssu:9139": "(u) so 'pi karmamūlakaḥ /",
  "SA16hvsatssu:9140": "kasmāt /",
  "SA16hvsatssu:9141": "sarvaṃ pūrvādhvagatadānaśīlādivalādhīnam /",
  "SA16hvsatssu:9142": "ato 'pi karmādisambhūtam /",
  "SA16hvsatssu:9143": "(pṛ) yadyanāsravadharmo 'pi karmasambhūtaḥ /",
  "SA16hvsatssu:9144": "so 'pi pratisaṃyuktadharma ityākhyā syāt /",
  "SA16hvsatssu:9145": "tattu na sambhavati /",
  "SA16hvsatssu:9146": "uktaṃ hi sūtre- asti aprasaṃyuktā vedeneti /",
  "SA16hvsatssu:9147": "(u) anāsravadharmastattvajñānahetukaḥ karmapratyayakaḥ /",
  "SA16hvsatssu:9148": "hetubalamahimnā tu apratisaṃyukta ityucyate /",
  "SA16hvsatssu:9149": "(pṛ) kiṃ karma kāmadhātuvipākavedakam /",
  "SA16hvsatssu:9150": "kiṃ rūpadhātuvipākavedakam /",
  "SA16hvsatssu:9151": "kimārūpyadhātuvipākavedakam /",
  "SA16hvsatssu:9152": "(u) yaḥ kāmarūpārūpyadhātuṣu daśākuśalakarmāṇi samutpādayati sa kāmadhātau vipākaṃ vedayate /",
  "SA16hvsatssu:9153": "(pṛ) rūpārūpyadhātugato 'pi kimakuśalaṃ karma samutpādayati /",
  "SA16hvsatssu:9154": "(u) tatrāpyakuśalaṃ karma samutpādayati /",
  "SA16hvsatssu:9155": "yathoktaṃ sūtre- tatrāsti mithyādṛṣṭiriti /",
  "SA16hvsatssu:9156": "mithyādṛṣṭiḥ kiṃ nākuśalā /",
  "SA16hvsatssu:9157": "(pṛ) tatra mithyādṛṣṭiravyākṛtā natvakuśalā /",
  "SA16hvsatssu:9158": "(u) nāvyākṛtā /",
  "SA16hvsatssu:9159": "kenaitat jñāyate /",
  "SA16hvsatssu:9160": "uktaṃ hi sūtre bhagavatā- mithyādṛṣṭirduḥkhakleśānāṃ heturiti /",
  "SA16hvsatssu:9161": "mithyādarśinā samutpāditāni kāyavāṅmanaskarmāṇi duḥkhavipākāyabhisaṃskriyante /",
  "SA16hvsatssu:9162": "yathā tiktakāravelle vidyamānāni catvāri mahābhūtāni sarvāṇi tiktarasāni bhavanti /",
  "SA16hvsatssu:9163": "yathā kāmadhātau mithyādṛṣṭirakuśalā /",
  "SA16hvsatssu:9164": "rūpārūpyadhātvorapi tallakṣaṇā akuśalā syāt /",
  "SA16hvsatssu:9165": "lakṣaṇasāmyāt /",
  "SA16hvsatssu:9166": "yathā bako brahmā brahmāṇamāmantrayāha- mopagaccha śramaṇaṃ gautamam /",
  "SA16hvsatssu:9167": "asmāllokāduttārayāma iti /",
  "SA16hvsatssu:9168": "idaṃ manovāgakuśalaṃ rūpadhātau samutpannam /",
  "SA16hvsatssu:9169": "anye 'pi brahma [kāyikā] devāḥ tatra bhavantaṃ tādṛśaṃ puruṣaṃ dūṣayanti /",
  "SA16hvsatssu:9170": "rūpārūpyadhātugatāḥ puruṣā vadanti- idameva nirvāṇamiti /",
  "SA16hvsatssu:9171": "āyuṣo 'nte kāmarūpayorantarābhavameva paśyanti /",
  "SA16hvsatssu:9172": "ito 'nyannirvāṇaṃ nāstīti mithyādṛṣṭirutpanneti anuttamadharmāpavādātkathaṃ nākuśalam /",
  "SA16hvsatssu:9173": "anena jñātavyaṃ tatrāstyakuśalaṃ karmeti /",
  "SA16hvsatssu:9174": "(pṛ) yadi tatrākuśalaṃ karmotpādayanti /",
  "SA16hvsatssu:9175": "tatkarma kiṃsthānapratisaṃyuktam /",
  "SA16hvsatssu:9176": "(u) yadīdamakuśalaṃ karma tadā kāmadhātau vipākaṃ vedayata ityataḥ kāmadhātupratisaṃyuktam /",
  "SA16hvsatssu:9177": "kuśalaṃ karmāsti uttamaṃ madhyamamadhamamiti /",
  "SA16hvsatssu:9178": "adhamaṃ kāmadhātuvedanīyavipākam /",
  "SA16hvsatssu:9179": "madhyamaṃ rūpadhātuvedanīyavipākam /",
  "SA16hvsatssu:9180": "uttamamārūpyadhātuvedanīyavipākam /",
  "SA16hvsatssu:9181": "kecidāhuḥ- [SSS_248] caturthadhyānasaṅgṛhītaṃ kuśalaṃ karma rūpadhātuvedanīyavipākam /",
  "SA16hvsatssu:9182": "caturārūpyasamādhisaṅgṛhītamārūpyavedanīyavipākam /",
  "SA16hvsatssu:9183": "anyadvikṣiptacittasamutpāditaṃ karma kāmadhātuvedanīyavipākam /",
  "SA16hvsatssu:9184": "iti /",
  "SA16hvsatssu:9185": "(pṛ) kathaṃ tatra samutpāditaṃ kuśalaṃ karma kāmadhātuvedanīyavipākaṃ bhavet /",
  "SA16hvsatssu:9186": "(u) yathāsmin loke samāhitacittasamutpāditakuśalakarmaṇastatra vipākaṃ vedayate /",
  "SA16hvsatssu:9187": "tathā tatra vikṣiptacittasamutpāditakuśalakarmaṇo 'smin loke vipākaṃ vedayate /",
  "SA16hvsatssu:9188": "yathā ca rūpārūpyadhātusamutpāditākuśalakarmaṇaḥ kāmadhātau vipākaṃ vedayate /",
  "SA16hvsatssu:9189": "tathā tatra samutpāditakuśalakarmaṇo 'pi /",
  "SA16hvsatssu:9190": "(pṛ) yo rūpārūpyadhātugataḥ na sa utpādayati kāmadhātupratisaṃyuktaṃ kuśalaṃ karma /",
  "SA16hvsatssu:9191_0": "(u) tatra nāstyayaṃ hetuḥ yat kāmadhātugato rūpārūpya[pratisaṃyuktaṃ] kuśalaṃ karmaiva",
  "SA16hvsatssu:9191_1": "samutpādayati na rūpārūpyadhātugataḥ kāmadhātupratisaṃyuktaṃ kuśalaṃ karma samutpādayati iti /",
  "SA16hvsatssu:9192": "ucyate ca yuṣmābhiḥ kāmadhātugataḥ kāmadhātukamavyākṛtaṃ cittaṃ samutpādayatīti /",
  "SA16hvsatssu:9193": "yadyavyākṛtaṃ cittaṃ samutpādayati /",
  "SA16hvsatssu:9194": "kasmānna kucalaṃ cittam /",
  "SA16hvsatssu:9195": "sūtre bhagavān hastakadevaputrametadavocat- cittaviharaṇe audārikavedanāsaṃjñāṃ manasikuru iti /",
  "SA16hvsatssu:9196": "audārikasaṃjñā kāmadhātupratisaṃyuktaṃ cittameva /",
  "SA16hvsatssu:9197": "ayaṃ kuśalacittena yat dharmaṃ śṛṇoti buddhaṃ pūjayati tat sarvaṃ kāmadhātupratisaṃyuktaṃ cittam /",
  "SA16hvsatssu:9198": "tathā no cet audārikasaṃjñeti nākhyā syāt /",
  "SA16hvsatssu:9199": "tatrānusmṛtiprārthanā puṇyavastu /",
  "SA16hvsatssu:9200": "yathāha bhagavān triṣu vastuṣu atṛpto 'smin loke āyuṣo 'nte 'navataptadeveṣūpapatsye yaduta tathāgataṃ paśyāmi dharmaṃ śṛṇomi saṅghaṃ satkaromīti /",
  "SA16hvsatssu:9201": "[tatra] anusmṛtiprārthanā puṇyavastu kāmadhātupratisaṃyuktaṃ cittam /",
  "SA16hvsatssu:9202": "tatrāsti buddhānusmṛtiḥ na puṇyavastu /",
  "SA16hvsatssu:9203": "ato jñeyaṃ kāmadhātupratisaṃyuktaṃ kuśalamastīti /",
  "SA16hvsatssu:9204": "pratisaṃyuktamakarmavargastrayuttaraśatatamaḥ /",
  "SA16hvsatssu:9205": "104 trividhakarmavipākavargaḥ",
  "SA16hvsatssu:9206": "(pṛ) sūtre bhagavānāha- trividhaṃ karma dṛṣṭadharmavedanīyavipākaṃ,",
  "SA16hvsatssu:9207": "upapadyavedanīyavipākaṃ ūrdhvavedanīyavipākamiti /",
  "SA16hvsatssu:9208": "kimidam /",
  "SA16hvsatssu:9209": "yadetatkāyābhisaṃskṛtaṃ karma etatkāya eva [SSS_249] vedyate /",
  "SA16hvsatssu:9210": "tad dṛṣṭadharmavedanīyavipākam /",
  "SA16hvsatssu:9211": "yadetallokābhisaṃskṛtaṃ karma samanantaralokamatītya vedyate tadūrdhvavedanīyavipākam /",
  "SA16hvsatssu:9212": "[yat] samanantaralokātītaṃ tadūrdhvamityucyate /",
  "SA16hvsatssu:9213": "(pṛ) antarābhavikakarmavipākaḥ kasmin sthāne vedyate /",
  "SA16hvsatssu:9214": "(u) sthānadvaye vedyate /",
  "SA16hvsatssu:9215": "samanantarāntarābhavikaṃ karma upapadyavipākasthāne vedyate /",
  "SA16hvsatssu:9216": "upapattiviśeṣasyaivāntarābhavatvāt /",
  "SA16hvsatssu:9217": "anyāntarābhavikaṃ karma ūrdhvavipākasthāne vedyate /",
  "SA16hvsatssu:9218": "(pṛ) kimetāni trīṇi karmāṇi niyatavipākāni niyatakālāni ca /",
  "SA16hvsatssu:9219": "(u) kecidāhuḥ- niyatavipākānīti /",
  "SA16hvsatssu:9220": "dṛṣṭavipākaṃ karmāvaśyaṃ dṛṣṭa eva vedanīyavipākam /",
  "SA16hvsatssu:9221": "tathānyat dvayamapi /",
  "SA16hvsatssu:9222": "sato 'pīdṛśavacanasyārtho na yujyate /",
  "SA16hvsatssu:9223": "kasmāt /",
  "SA16hvsatssu:9224": "tathā cet pañcānantaryāṇi niyatavipākānīti na syāt /",
  "SA16hvsatssu:9225": "ṣaṭ pādābhidharme tūktaṃ pañcānantaryāṇi niyatavipākānīti /",
  "SA16hvsatssu:9226": "lavaṇapalopamasūtre punaruktam- aniyatavipākānīti yatkiñcanāsti narakavedanīyavipākam /",
  "SA16hvsatssu:9227": "ihaikatyaḥ pudgalaḥ bhāvitakāyo bhavati /",
  "SA16hvsatssu:9228": "bhavitaśīlo bhāvitacitto bhāvitaprajño bhavati /",
  "SA16hvsatssu:9229": "tasya tatkarma dṛṣṭadharmavedanīyaṃ bhavati /",
  "SA16hvsatssu:9230": "tasmāttrividhakarmaṇāṃ niyatakālatayā bhāvyam /",
  "SA16hvsatssu:9231": "dṛṣṭadharmavedanīyavipākaṃ karma nāvaśyaṃ dṛṣṭadharma eva vedyate /",
  "SA16hvsatssu:9232": "vedyate cet dṛṣṭadharma eva vedanīyaṃ syāt nānyatra /",
  "SA16hvsatssu:9233": "evamanyat dvayamapi /",
  "SA16hvsatssu:9234": "(pṛ) kena karmaṇā dṛṣṭadharme vipākaṃ vedayate /",
  "SA16hvsatssu:9235": "(u) kecidāhuḥ- vyādhyarthakarmaṇo dṛṣṭadharma eva vipākaṃ vedayate /",
  "SA16hvsatssu:9236": "yathā tathāgata āryeṣu mātāpitrādiṣu samutpāditaṃ yat kuśalamakuśalaṃ karma tat dṛṣṭadharmavedanīyavipākam /",
  "SA16hvsatssu:9237": "yadanarthaguru tadupapadyavedanīyavipākam /",
  "SA16hvsatssu:9238": "yathā pañcānantaryādīni /",
  "SA16hvsatssu:9239": "yadartha guru ca tadūrdhvavedanīyavipākam /",
  "SA16hvsatssu:9240": "yathā cakravartinaḥ karma bodhisattvasya vā karma /",
  "SA16hvsatssu:9241": "kecidāhuḥ- trividhakarmaṇāmeṣāṃ yathāpraṇidhānaṃ vipākaṃ vedayata iti /",
  "SA16hvsatssu:9242": "yat karma praṇidadhāti ihaivādhvani vedayeyamiti /",
  "SA16hvsatssu:9243": "tat dṛṣṭadharmavedanīyam /",
  "SA16hvsatssu:9244": "yathā mallikādevī svānnabhāgadānena praṇidadhāti dṛṣṭa evādhvani rājamahiṣī bhaveyamiti /",
  "SA16hvsatssu:9245": "evamanyat karmadvayamapi /",
  "SA16hvsatssu:9246": "yathākarmaparipākaṃ pūrvaṃ vedayate /",
  "SA16hvsatssu:9247": "(pṛ) atītaṃ karma kathaṃ paripacyate /",
  "SA16hvsatssu:9248": "(u) gurutvalakṣaṇasampadeva paripāka ityucyate /",
  "SA16hvsatssu:9249": "(pṛ) yasmin kṣaṇe karmotpadyate tatsamanantarakṣaṇa eva kiṃ vipāko vedyate /",
  "SA16hvsatssu:9250": "(u) na /",
  "SA16hvsatssu:9251": "krameṇaiva vedyate /",
  "SA16hvsatssu:9252": "yathā bījātkrameṇāṅkuraḥ prarohati /",
  "SA16hvsatssu:9253": "karmāpi tathā /",
  "SA16hvsatssu:9254": "[SSS_250]",
  "SA16hvsatssu:9255": "yo garbhamadhyastho ye ca middhonmattādayaḥ te karma sañcinvanti na vā (u)",
  "SA16hvsatssu:9256": "te sacetanāścet karmopacinvanti /",
  "SA16hvsatssu:9257": "kintu na [te cetanā] sampannāḥ /",
  "SA16hvsatssu:9258": "(pṛ) yo 'syāṃ bhūmau vītarāgaḥ sa pṛthivīkarma karoti na vā /",
  "SA16hvsatssu:9259": "(u) sātmacittāḥ sarve 'pi tat karmopacinvanti /",
  "SA16hvsatssu:9260": "ātmacittavigatāstu nopacinvanti /",
  "SA16hvsatssu:9261": "(pṛ) arhannapi vandanakarmābhyasyati /",
  "SA16hvsatssu:9262": "tatkarma kasmānnopacinoti /",
  "SA16hvsatssu:9263": "(u) yasmāt sattvacittaḥ tasmāt karmāṇyupacinoti /",
  "SA16hvsatssu:9264": "arhannātmacittavihīna ityataḥ karmāṇi nopacinoti /",
  "SA16hvsatssu:9265": "arhannanāsravacittaḥ /",
  "SA16hvsatssu:9266": "yo 'nāsravacittaḥ na sa karmāṇyupacinoti /",
  "SA16hvsatssu:9267": "uktañca sūtre- prahīṇapuṇyapāpakarmako 'rhanniti sa nopacinoti puṇyakarmāṇi apuṇyakarmāṇyāneñjyakarmāṇi ca /",
  "SA16hvsatssu:9268": "ato vedanāparyavasannaṃ karmeti na nūtnaṃ karmābhisaṃskaroti /",
  "SA16hvsatssu:9269": "(pṛ) śaikṣāḥ karmāṇyupacinvanti na vā /",
  "SA16hvsatssu:9270": "(u) nopacinvanti /",
  "SA16hvsatssu:9271": "kasmāt /",
  "SA16hvsatssu:9272": "sūtre hyuktaṃ- sa karmāṇi vidhvasya na sañcinoti nopacinoti niruddhaṃ na tathā bhavati ityādi /",
  "SA16hvsatssu:9273": "ābhidhārmikā vadanti- śaikṣāḥ sāsmimānatvātkarmāṇyapyupacinvanti /",
  "SA16hvsatssu:9274": "nairātmyajñānabalena paraṃ nāvaśyaṃ vedayante vipākamiti /",
  "SA16hvsatssu:9275": "(pṛ) imāni karmāṇi kasmin dhātāvabhisaṃskriyante /",
  "SA16hvsatssu:9276": "(u) sarvatra triṣvapi dhātuṣu (pṛ)",
  "SA16hvsatssu:9277": "aniyataṃ karma kimasti kiṃ vā nāsti /",
  "SA16hvsatssu:9278": "(u) asti /",
  "SA16hvsatssu:9279": "yat karma dṛṣṭadharmavedanīyavipākaṃ vā upapadyavedanīyavipākaṃ vā tadūrdhvavedanīyavipākaṃ vā bhavati /",
  "SA16hvsatssu:9280": "tada niyatamityucyate /",
  "SA16hvsatssu:9281": "evaṃ karmāṇi bahūni /",
  "SA16hvsatssu:9282": "(pṛ) ya imāni trīṇi karmāṇi prajānāti /",
  "SA16hvsatssu:9283": "tasya ka upakāro bhavati /",
  "SA16hvsatssu:9284": "(u) ya imāni trividhakarmāṇi vivecayati sa samyagdṛṣṭimutpādayati /",
  "SA16hvsatssu:9285": "kasmāt /",
  "SA16hvsatssu:9286": "paśyāmaḥ khalu kecidakuśalacāriṇo 'pi prabhūtaṃ sukhamanubhavati /",
  "SA16hvsatssu:9287": "kuśalacāriṇo duḥkham /",
  "SA16hvsatssu:9288": "udāsīnasya kadācinmithyādṛṣṭirbhavet yaduta kuśalasyākuśalasya vā nāsti vipāka iti /",
  "SA16hvsatssu:9289": "yasteṣāṃ karmaṇāṃ vibhāgaṃ prajānāti /",
  "SA16hvsatssu:9290": "tasya samyagdṛṣṭirbhavati /",
  "SA16hvsatssu:9291": "yathoktaṃ gāthāyām-",
  "SA16hvsatssu:9292": "pāpo 'pi paśyati bhadrāṇi yāvatpāpaṃ na pacyate /",
  "SA16hvsatssu:9293": "yadā ca pacyate pāpamatha pāpo pāpāni paśyati //",
  "SA16hvsatssu:9294": "bhadro 'pi paśyati pāpāni yāvadbhadraṃ na pacyate /",
  "SA16hvsatssu:9295": "yadā ca pacyate bhadramatha bhadro bhadrāṇi paśyati //",
  "SA16hvsatssu:9296": "[SSS_251]",
  "SA16hvsatssu:9297": "mahākarmavibhaṅgasūtramāha- avirataprāṇivadho 'pi svarga utpadyate /",
  "SA16hvsatssu:9298": "yaḥ pūrvādhvani puṇyavān san āyuṣo 'nte prabalakuśalacittamutpādayati iti /",
  "SA16hvsatssu:9299": "evaṃ prajānan samyagdṛṣṭimutpādayati /",
  "SA16hvsatssu:9300": "ata eṣāṃ trayāṇāṃ karmaṇāṃ lakṣaṇaṃ prajānīyāt //",
  "SA16hvsatssu:9301": "trividhakarmavipākavargaścaturuttaraśatatamaḥ /",
  "SA16hvsatssu:9302": "105 trividhakarmavipākavedanāvargaḥ",
  "SA16hvsatssu:9303": "(pṛ) sūtre bhagavānāha- trividhaṃ karma sukhavipākaṃ,",
  "SA16hvsatssu:9304": "duḥkhavipākamaduḥkhāsukhavipākamiti /",
  "SA16hvsatssu:9305": "kimidam /",
  "SA16hvsatssu:9306": "(u) kuśalaṃ karma sukhavipākaprāpakam /",
  "SA16hvsatssu:9307": "akuśalaṃ karma duḥkhavipākaprāpakam /",
  "SA16hvsatssu:9308": "aneñjyaṃ karma aduḥkhāsukhavipākam /",
  "SA16hvsatssu:9309": "tatkarma nāvaśyaṃ niyatavedanam /",
  "SA16hvsatssu:9310": "yadi vedanā bhavati /",
  "SA16hvsatssu:9311": "tadā sukhavipākaṃ vedayate /",
  "SA16hvsatssu:9312": "na duḥkhavipākam ityādi /",
  "SA16hvsatssu:9313": "tathānyat dvayamapi /",
  "SA16hvsatssu:9314": "(pṛ) tāni karmāṇi rūpavipākaprāpakānyapi bhavanti /",
  "SA16hvsatssu:9315": "kasmāduktaṃ [sukhādi]vedanāmātram /",
  "SA16hvsatssu:9316": "(u) vipākeṣu vedanā pradhānā /",
  "SA16hvsatssu:9317": "vedanaiva vastuto vipākaḥ /",
  "SA16hvsatssu:9318": "rūpādi tu tatsādhanam /",
  "SA16hvsatssu:9319": "vedanāpratyayeṣu vedaneti vyavahāraḥ /",
  "SA16hvsatssu:9320": "yathocyate agnirduḥkhamagniḥ sukhamiti /",
  "SA16hvsatssu:9321": "hetau phalopacāraḥ yathānnasya dātā pañcārthānāṃ dāteti /",
  "SA16hvsatssu:9322": "yathā cānnaṃ dhanam ityādi /",
  "SA16hvsatssu:9323": "(pṛ) kāmadhātumārabhya yāvattṛtīyadhyānaṃ kimaduḥkhāsukhavedanāvipāko labhyate /",
  "SA16hvsatssu:9324": "(u) labhyetaiva vedanā /",
  "SA16hvsatssu:9325": "(pṛ) kasya karmaṇo vipāko 'yam /",
  "SA16hvsatssu:9326": "(u) avarakuśalakarmaṇo vipākaḥ /",
  "SA16hvsatssu:9327": "uttamakuśalakarmaṇastu sukhavedanāvipākaḥ /",
  "SA16hvsatssu:9328": "(pṛ) tathā cetkasmāccaturthadhyāna ārūpyasamāpattau [aduḥkhāsukhavedanāvipāka] ucyate /",
  "SA16hvsatssu:9329": "(u) svabhūmikaḥ saḥ /",
  "SA16hvsatssu:9330": "kasmāt /",
  "SA16hvsatssu:9331": "tatrāyameva vipāko 'sti /",
  "SA16hvsatssu:9332": "na punarvipākāntaram /",
  "SA16hvsatssu:9333": "sūpaśāntatvāt /",
  "SA16hvsatssu:9334": "[SSS_252]",
  "SA16hvsatssu:9335": "kecidāhuḥ- daurmanasyaṃ na vipāka iti /",
  "SA16hvsatssu:9336": "kathamidam /",
  "SA16hvsatssu:9337": "(u) kasmānna bhavati /",
  "SA16hvsatssu:9338": "(pṛ) daurmanasyaṃ saṃjñāvikalpamātrādutpadyate / [karma]",
  "SA16hvsatssu:9339": "vipākasya saṃjñāvikalpatvā bhāvāt /",
  "SA16hvsatssu:9340": "yadi daurmanasyaṃ vipākaḥ /",
  "SA16hvsatssu:9341": "tadā laghuḥ syāt vipākaḥ /",
  "SA16hvsatssu:9342": "ato na vipākaḥ /",
  "SA16hvsatssu:9343": "daurmanasyaṃ vitarāgāṇāṃ vyāvartate /",
  "SA16hvsatssu:9344": "na vipāko vītarāgāṇāṃ vyāvartate /",
  "SA16hvsatssu:9345": "ato daurmanasyaṃ na vipākaḥ syāt /",
  "SA16hvsatssu:9346": "ucyate /",
  "SA16hvsatssu:9347": "daurmanasyaṃ saṃjñāvikalpādutpadyata ityato na vipākaḥ /",
  "SA16hvsatssu:9348": "sukhantu vipāka iti bravīṣi /",
  "SA16hvsatssu:9349": "dvividhaṃ sukham- sukhaṃ saumanasyañceti /",
  "SA16hvsatssu:9350": "tatra saumanasyamapi saṃjñāvikalpādutpadyata iti na vipākaḥ syāt /",
  "SA16hvsatssu:9351": "bhavānāha vipākastarhi laghuḥ syāditi /",
  "SA16hvsatssu:9352": "daurmanasyamidaṃ duḥkhāt duḥkhataradoṣaḥ /",
  "SA16hvsatssu:9353": "kasmāt /",
  "SA16hvsatssu:9354": "taddhi mūḍhānāṃ vidyate /",
  "SA16hvsatssu:9355": "na tu jñāninām /",
  "SA16hvsatssu:9356": "ato duḥśśodhaṃ paramasantāpakarañca /",
  "SA16hvsatssu:9357": "kiñca catuśśatakaparīkṣāyāmuktam-",
  "SA16hvsatssu:9358": "agryāṇāṃ mānasaṃ duḥkhamitareṣāṃ śarīrajam iti /",
  "SA16hvsatssu:9359": "tacca daurmanasyaṃ jñānapraheyaṃ kāyikaṃ sukhaṃ duḥkhamapi pariharati /",
  "SA16hvsatssu:9360": "daurmanasya triṣvadhvasu kleśaṃ janayati yaduta pūrvamahaṃ duḥkhī idānīṃ duḥkhī āyatyāñca duḥkhīti /",
  "SA16hvsatssu:9361": "daurmanasyaṃ kleśānāṃ pratiṣṭhāyatanam /",
  "SA16hvsatssu:9362": "yathā sūtre kleśāyatanatvenāṣṭādaśa manaupavicārā bhavanti /",
  "SA16hvsatssu:9363": "pañcavijñānānāṃ kleśājanakatvāt /",
  "SA16hvsatssu:9364": "uktañca sūtre- daurmanasyaṃ dviśalyarūpamiti /",
  "SA16hvsatssu:9365": "gurutaraduḥkhavedanābhūtatvāt /",
  "SA16hvsatssu:9366": "yathā kaścidekatra gurutaradviśalyaviddho duḥkhamadhikataraṃ pratisaṃvedayate /",
  "SA16hvsatssu:9367": "yathā ca rogī kaścit [roga]duḥkhābhihataḥ punaḥ kāyacittapīḍanayātyadhikadaurmanasyopāyāso bhavati /",
  "SA16hvsatssu:9368": "ato duḥkhādadhikataraṃ [daurmanasyam] /",
  "SA16hvsatssu:9369": "mūḍhā nityadaurmanasyāḥ /",
  "SA16hvsatssu:9370": "kasmāt /",
  "SA16hvsatssu:9371": "te hi priyavirahavipriyasamāgamaprārthitālabhādimattvāt nityadaurmanasyapīḍitāḥ /",
  "SA16hvsatssu:9372": "taddaurmanasyaṃ dvābhyāṃ kāraṇābhyāmutpadyate ekaṃ saumanasyādutpadyate /",
  "SA16hvsatssu:9373": "dvitīyaṃ daurmanasyāt /",
  "SA16hvsatssu:9374": "tadā priyavastu praṇaśyati tadā saumanasyajaṃ [daurmanasyam] /",
  "SA16hvsatssu:9375": "yathoktaṃ sūtre- bhagavān [SSS_253] prasenajitaṃ rājānamapṛcchat- api tvaṃ [mahārāja] kāśīkosaleṣu priyo 'si iti /",
  "SA16hvsatssu:9376": "uktañca- devā rūpāsaktā rūpakāmāḥ rūpe vinaṣṭe daurmanasyajātā bhavanti /",
  "SA16hvsatssu:9377": "iti /",
  "SA16hvsatssu:9378": "idaṃ saumanasyādutpannam /",
  "SA16hvsatssu:9379": "daurmanasyādutpannamiti yat vipriyavastusamutpannam /",
  "SA16hvsatssu:9380": "īrṣyādibhyo 'pi samutpadyate /",
  "SA16hvsatssu:9381": "avītarāgasya īrṣyādisaṃyojanāni sadā cittaṃ pīḍayanti /",
  "SA16hvsatssu:9382": "yathoktam- īrṣyāmātsarya bahulā devā iti /",
  "SA16hvsatssu:9383": "bahavaśca sattvā daurmanasyakaraṃ parān sampīḍayantaḥ sadaurmanasyasampīḍanavipākaṃ labhante /",
  "SA16hvsatssu:9384": "yathoktam- yathābījaṃ phalaṃ pravartata iti /",
  "SA16hvsatssu:9385": "ato jñāyate daurmanasyaṃ karmavipāka iti /",
  "SA16hvsatssu:9386": "yaduktaṃ bhavatā- vītarāgāṇāṃ vyāvṛttatvānna vipāka iti /",
  "SA16hvsatssu:9387": "tadayuktam /",
  "SA16hvsatssu:9388": "srota āpanno 'vītarāgo 'pi vyāvṛttanarakādivipākaḥ /",
  "SA16hvsatssu:9389": "narakādivipāko na vipāka iti kiṃ sambhavet /",
  "SA16hvsatssu:9390": "ato na sambhavati vītarāgāṇāṃ vyāvṛttamavipāka iti /",
  "SA16hvsatssu:9391": "(pṛ) aduḥkhāsukhaṃ karma āneñjyam /",
  "SA16hvsatssu:9392": "tat karma kuśalaṃ satsukhavedanīyavipākaṃ syāt /",
  "SA16hvsatssu:9393": "kasmādaduḥkhāsukhavedanīyavipākam /",
  "SA16hvsatssu:9394": "(u) vedaneyamāneñjyeti vastutaḥ sukham /",
  "SA16hvsatssu:9395": "upaśamarūpatvādaduḥkhāsukhetyucyate /",
  "SA16hvsatssu:9396": "uktañca sūtre- sukhavedanāyāṃ rāgo 'nuśaya iti /",
  "SA16hvsatssu:9397": "yatra rāgaḥ tadvedanāyāṃ [so ']nuśayaḥ /",
  "SA16hvsatssu:9398": "iti jñāyata idaṃ sukhamiti //",
  "SA16hvsatssu:9399": "trividhakarmavipākavedanāvargaḥ pañcottaraśatatamaḥ /",
  "SA16hvsatssu:9400": "106 trividhāvaraṇavargaḥ",
  "SA16hvsatssu:9401": "(pṛ) sūtra uktaṃ- trīṇyāvaraṇāni karmāvaraṇaṃ kleśāvaraṇaṃ vipākāvaraṇamiti /",
  "SA16hvsatssu:9402": "kānīmāni /",
  "SA16hvsatssu:9403": "(u) karmāṇi kleśā vipākāśca vimuktimārgamāvṛṇvantīti āvaraṇāni /",
  "SA16hvsatssu:9404": "(pṛ) kimityāvṛṇvanti /",
  "SA16hvsatssu:9405": "(u) dānaśīlakuśalābhyāsastriṣu bhaveṣu parivartayatīti sa mārgamāvṛṇoti /",
  "SA16hvsatssu:9406": "samāpattivedanīyaṃ karmāpyāvaraṇam /",
  "SA16hvsatssu:9407": "yathoktaṃ sūtre- yo 'yaṃ puruṣo nitayaṃ samāpattau vedanīyavipākaṃ karmopacinoti na sa supade 'vatarati iti /",
  "SA16hvsatssu:9408": "idaṃ karmāvaraṇam /",
  "SA16hvsatssu:9409": "yat kasyacitkleśā ghanāstīvrāścittagatāḥ tat kleśāvaraṇam /",
  "SA16hvsatssu:9410": "yat kasyacit kleśā anivāryāḥ tadyathā ṣaṇḍādīnāṃ kāmaḥ /",
  "SA16hvsatssu:9411": "tadapi kleśāvaraṇam /",
  "SA16hvsatssu:9412": "yannarakādau pāpākuśalopapattyāyatane yathopapattyāyanañca na mārgaṃ bhāvayati /",
  "SA16hvsatssu:9413": "tat vipākāvaraṇam /",
  "SA16hvsatssu:9414": "[SSS_254]",
  "SA16hvsatssu:9415": "(pṛ) kecit pūrvaṃ vidyāvihīnebhyaḥ pūrvapuruṣebhyo na prajānanti idaṃ kuśalamiti /",
  "SA16hvsatssu:9416": "tadā te na dadanti yat sa yadi matto dānaṃ labdhvā akuśalāni karoti tadā ahaṃ bhāgī syāmiti /",
  "SA16hvsatssu:9417": "yathā brāhmaṇādayaḥ parivrājakāḥ /",
  "SA16hvsatssu:9418": "ataḥ parivrājako na dadyāt /",
  "SA16hvsatssu:9419": "nūtnakarmaṇā mārgapratibandhāt /",
  "SA16hvsatssu:9420": "(u) na yuktamidam /",
  "SA16hvsatssu:9421": "nānyakṛtasya puṇyaṃ pāpamātmano bhāgo bhavati /",
  "SA16hvsatssu:9422": "kasmāt /",
  "SA16hvsatssu:9423": "pratyayānāṃ puṇyapāpavattve bahūnyavadyāni santi /",
  "SA16hvsatssu:9424": "kimiti /",
  "SA16hvsatssu:9425": "yathā sattvo vadhasya pratyayaḥ /",
  "SA16hvsatssu:9426": "yadi nāsti sattvaḥ /",
  "SA16hvsatssu:9427": "kasya vadhaḥ syāt /",
  "SA16hvsatssu:9428": "tathā ca mṛtena pāpinā bhāvyam /",
  "SA16hvsatssu:9429": "yathā ca ghanikaścauryasya pratyayaḥ /",
  "SA16hvsatssu:9430": "sūrūpaṃ kāmamithyācārasya pratyayaḥ /",
  "SA16hvsatssu:9431": "parapuruṣā mṛṣāvādādīnāṃ pratyayāḥ /",
  "SA16hvsatssu:9432": "kūṭamānādayaḥ kuhanāyāḥ pratyayāḥ iti kretāraḥ pāpinaḥ syuḥ /",
  "SA16hvsatssu:9433": "pratigrahītā dānasya pratyaya iti puṇyabhāk syāt /",
  "SA16hvsatssu:9434": "ye kūpataṭākādyupabhoktāraḥ te sarve puṇyabhājaḥ syuḥ /",
  "SA16hvsatssu:9435": "tathā ca svasya puṇyaṃ na syāt /",
  "SA16hvsatssu:9436": "na tat vastuto yujyate /",
  "SA16hvsatssu:9437": "ataḥ pratyayānāṃ na syātpuṇyapāpavattā /",
  "SA16hvsatssu:9438": "[atha yadi] pratigrahītuḥ svapuṇyabhāgaḥ kṣīyamāṇaḥ syāt /",
  "SA16hvsatssu:9439": "tadā na kaścidanyasmāt dānaṃ pratigṛhṇīyāt /",
  "SA16hvsatssu:9440": "kasmāt /",
  "SA16hvsatssu:9441": "svapuṇyabhāgenānnapānayoḥ krīyamāṇatvāt /",
  "SA16hvsatssu:9442": "dātā ca pāpabahulo 'lpapuṇyaḥ syāt /",
  "SA16hvsatssu:9443": "kasmāt /",
  "SA16hvsatssu:9444": "kiyatkuśalaṃ brāhmaṇāḥ kuryuriti /",
  "SA16hvsatssu:9445": "bhūyasā te trividhaviṣakaluṣitacittāḥ pañcakāmaguṇāsaktā na vyavasyanti kuśalabhāvanām /",
  "SA16hvsatssu:9446": "ato dātā pāpabahulo 'lpapuṇyaḥ syāt /",
  "SA16hvsatssu:9447": "brāhmaṇādaya ātmānaṃ sujanabhāvitadharmacaya iti kīrtayanto na samyak paśyanti samāpatticittasamādhānāni dharmān /",
  "SA16hvsatssu:9448": "ye dhyānasamāpattivinirmuktāḥ te cittadurvineyāḥ /",
  "SA16hvsatssu:9449": "ato dātā avītarāgāya dadan pāpabāhulyaṃ labheta /",
  "SA16hvsatssu:9450": "janāḥ pitṝn pūjayantaḥ putrabhāryābandhūn samārādhayantaḥ [yadi] jñātvā vijānanti sarve pāpaṃ prāpayeyuriti /",
  "SA16hvsatssu:9451": "tadā na ko 'pi puṇyabhāk syāt /",
  "SA16hvsatssu:9452": "na tu vastutastathā yujyate /",
  "SA16hvsatssu:9453": "ataḥ puṇyaṃ pāpañca na pratyayagatam /",
  "SA16hvsatssu:9454": "śīlādidharmopi pareṣāṃ hitakaraḥ /",
  "SA16hvsatssu:9455": "prāṇātipātavirataḥ sarveṣāṃ jīvitaṃ prayacchati /",
  "SA16hvsatssu:9456": "śīladhārī tadā mahāpāpabhāgaṃ labheta /",
  "SA16hvsatssu:9457": "prāṇātipātaviratyā purovartijano jīvitalabdho yadakuśalaṃ karoti /",
  "SA16hvsatssu:9458": "tat śīlavato bhāgaḥ syāt /",
  "SA16hvsatssu:9459": "ataḥ puṇyārthī punaḥ prāṇinaṃ hanyāt,",
  "SA16hvsatssu:9460": "na śīlaṃ dhārayet /",
  "SA16hvsatssu:9461": "kiñca kaściddharmamupadiśati /",
  "SA16hvsatssu:9462": "tena paraḥ puṇyamabhyasyati /",
  "SA16hvsatssu:9463": "puṇyābhyāsapratyayaṃ paścātprabhūtaghanaṃ labhate /",
  "SA16hvsatssu:9464": "prabhūtaghanena pramatto bhavati /",
  "SA16hvsatssu:9465": "pramattaḥ san pāpāni karoti /",
  "SA16hvsatssu:9466": "teṣāṃ pāpānāṃ dharmabhāṇako bhāgī syāt /",
  "SA16hvsatssu:9467": "dānapratyayaṃ paro ghaniko bhavati /",
  "SA16hvsatssu:9468": "ghanikatvahetoḥ kṛtānāṃ pāpānāmapi dātā bhāgī syāt /",
  "SA16hvsatssu:9469": "tathā ca brāhmaṇā na dānaṃ pratigṛhṇīyuḥ /",
  "SA16hvsatssu:9470": "nāpi prayaccheyuḥ /",
  "SA16hvsatssu:9471": "idānīntu brāhmaṇāḥ kevalaṃ pratigṛhṇanti na prayacchanti /",
  "SA16hvsatssu:9472": "ato jñāyate sa duṣṭaḥ panthā iti /",
  "SA16hvsatssu:9473": "[SSS_255] yathā ca rājāno yathādharmaṃ prajāḥ pālayantaḥ pāpino 'pi syuḥ /",
  "SA16hvsatssu:9474": "yadi putraḥ pāpaṃ karoti /",
  "SA16hvsatssu:9475": "tadā pitarau bhāginau syātām /",
  "SA16hvsatssu:9476": "tadā na putramutpādayetām /",
  "SA16hvsatssu:9477": "vaidyaścikitsamāno 'pi pāpabhāk syāt /",
  "SA16hvsatssu:9478": "taccikitsālabdhajīvitena pāpakaraṇāt /",
  "SA16hvsatssu:9479": "deve varṣati pañcasasyānyāyatāni prarohanti /",
  "SA16hvsatssu:9480": "tadā devaḥ pāpabhāk syāt /",
  "SA16hvsatssu:9481": "duṣṭasattvānāṃ poṣaṇaparitrāṇakaratvāt /",
  "SA16hvsatssu:9482": "annadātāpi pāpabhāg syāt /",
  "SA16hvsatssu:9483": "bhokturannamajīrṇaṃ kadācinmaraṇāya bhavet /",
  "SA16hvsatssu:9484": "avītarāga āsvādābhiniviṣṭa ityato dātā pāpī syāt /",
  "SA16hvsatssu:9485": "tathā ca dātā,",
  "SA16hvsatssu:9486": "tvadannaṃ bhuktvā nākuśalaṃ kariṣyāmīti bhoktāraṃ sadā pratijñāpya paścāddāsyati /",
  "SA16hvsatssu:9487": "tathā no cet dāturubhayaṃ naśyet /",
  "SA16hvsatssu:9488": "(pṛ) nanu sūtre 'pyuktam- yadi bhikṣurdānapaterannaṃ bhuktvā cīvarañca paridhāyāpramāṇasamādhimupasampadya viharati tatpratyayāt sa dānapatirapramāṇapuṇyaṃ prasūta iti /",
  "SA16hvsatssu:9489": "tatpratyayena puṇyalābhī cet kathaṃ na pāpabhāk bhavati /",
  "SA16hvsatssu:9490": "(u) yadi sa bhikṣurdānapaterannaṃ bhuktvā cīvarañca paridhāyāpramāṇasamādhimupasampadya viharati /",
  "SA16hvsatssu:9491": "tadā dānapaterdānapuṇyaṃ svata evādhikaṃ vardhate /",
  "SA16hvsatssu:9492": "na tu tatsamādheḥ puṇyabhāk bhavati /",
  "SA16hvsatssu:9493": "yathā kṣetrasya sāravattvādāyaphalaṃ bahu bhavati /",
  "SA16hvsatssu:9494": "bandhye 'lpam /",
  "SA16hvsatssu:9495": "evaṃ puṇyakṣetrasya sāravattve dānavipāko mahān /",
  "SA16hvsatssu:9496": "vandhye puṇyamalpam /",
  "SA16hvsatssu:9497": "na tu pratigrahītuḥ puṇye pāpe vā dātā bhāgaṃ labhate /",
  "SA16hvsatssu:9498": "ato na tatpuṇyapāpapratyayena dātā puṇyapāpabhāk bhavati /",
  "SA16hvsatssu:9499": "sa yadyapi pratyayo bhavati /",
  "SA16hvsatssu:9500": "tathāpi svaṃ puṇyaṃ pāpaṃ vā svakṛtatrividhakarmāpekṣya bhavati /",
  "SA16hvsatssu:9501": "(pṛ) avītarāgasya cittaṃ na svavaśavarti,",
  "SA16hvsatssu:9502": "avaśyaṃ kāmāsaktam /",
  "SA16hvsatssu:9503": "ataḥ pravrajito na dānamācaret [tasya] /",
  "SA16hvsatssu:9504": "(u) tathā cet pravrajinaḥ śīlādin dhṛtvā sapuṇyo bhavatīdamupekṣitaṃ syāt /",
  "SA16hvsatssu:9505": "na vastutastatsambhavati /",
  "SA16hvsatssu:9506": "ato dānamapi nopekṣyam /",
  "SA16hvsatssu:9507": "tribhavānāṃ kṛte kebalaṃ nācaret /",
  "SA16hvsatssu:9508": "nirvāṇāya paramācaret /",
  "SA16hvsatssu:9509": "kintu kleśānakuśalakarmāṇi ca varjayet /",
  "SA16hvsatssu:9510": "kasmāt /",
  "SA16hvsatssu:9511": "tāni hi karmāṇi hetukāla eva vāryāṇi /",
  "SA16hvsatssu:9512": "phalakāle na kathamapi śakyate [vārayitum] /",
  "SA16hvsatssu:9513": "ato buddhā [bhagavanto] hetukāla eva vinayāya dharmamupadiśanti /",
  "SA16hvsatssu:9514": "na tu yamarājavat phalakāle 'parādhamanyathayeyuḥ /",
  "SA16hvsatssu:9515": "(pṛ) triṣvāvaraṇeṣu kiṃ gurutaram /",
  "SA16hvsatssu:9516": "(u) kecidāhuḥ- vipākāvaraṇaṃ gurutaramiti /",
  "SA16hvsatssu:9517": "anyathayitumaśakyatvāt /",
  "SA16hvsatssu:9518": "[anye] kecidāhuḥ- pudgalānusaraṇataḥ sarvaṃ gurutaram /",
  "SA16hvsatssu:9519": "(pṛ) kiṃ nivartyaṃ bhavati /",
  "SA16hvsatssu:9520": "(u) sarvaṃ hāpayituṃ śakyam /",
  "SA16hvsatssu:9521": "yannivartyaṃ na tadāvaraṇamityucyate //",
  "SA16hvsatssu:9522": "trividhāvaraṇavargaḥ ṣaḍuttaraśatatamaḥ /",
  "SA16hvsatssu:9523": "[SSS_256]",
  "SA16hvsatssu:9524": "107 catuḥkarmavargaḥ",
  "SA16hvsatssu:9525": "(pṛ) sūtre bhagavatoktam- catvārīmāni karmāṇi /",
  "SA16hvsatssu:9526": "[katamāni] /",
  "SA16hvsatssu:9527": "asti karma kṛṣṇaṃ kṛṣṇavipākam /",
  "SA16hvsatssu:9528": "asti karma śuklaṃ śuklavipākam /",
  "SA16hvsatssu:9529": "asti karma kṛṣṇaśuklaṃ kṛṣṇaśuklavipākam /",
  "SA16hvsatssu:9530": "asti karma akṛṣṇamaśuklamakṛṣṇāśuklavipākam /",
  "SA16hvsatssu:9531": "karma karmakṣayāya saṃvartata iti /",
  "SA16hvsatssu:9532": "kāni tāni /",
  "SA16hvsatssu:9533": "(u) asti karma kṛṣṇaṃ kṛṣṇavipākamiti /",
  "SA16hvsatssu:9534": "yena karmaṇā savyābādhye loke yathāvaivartinaraka upapadyate /",
  "SA16hvsatssu:9535": "anyatra ca savyābādhye 'kuśala vipākāyatane samupapadyate yadi vā tiryañca ekatyāḥ pretā vā /",
  "SA16hvsatssu:9536": "etadviparītaṃ dvitīyaṃ karma /",
  "SA16hvsatssu:9537": "yena karmaṇā avyābādhye loka upapadyate yathā rūpārūpyadhātvoḥ kāmadhātau ca devā manuṣyā ekatyāḥ /",
  "SA16hvsatssu:9538": "kṛṣṇaśuklavyāmiśraṃ karma tṛtīyam /",
  "SA16hvsatssu:9539": "yena karmaṇā samutpadyate savyābādhye 'vyābādhye ca loke yadi vā tiryañcaḥ pretā devā manuṣyā ekatyāḥ /",
  "SA16hvsatssu:9540": "caturthamanāsravaṃ karma trīṇi karmāṇi kṣapayati /",
  "SA16hvsatssu:9541": "yat karmalokadvayavigarhitaṃ iha vigarhitamamutra ca vigarhitam /",
  "SA16hvsatssu:9542": "tat pāpaṃ karma puruṣaḥ kṛtvā tamasi patitaḥ san na yaśaḥ śrutavān bhavatīti kṛṣṇamityucyate /",
  "SA16hvsatssu:9543": "iha duḥkhamamutra duḥkhamityadhvadvaye 'pi duḥkhaviṣamiti kṛṣṇam /",
  "SA16hvsatssu:9544": "(pṛ) idaṃ karma kimiti savyābādhyalokajanakam /",
  "SA16hvsatssu:9545": "(u) nimittakrameṇākuśalaṃ kṛtvā na cittaṃ paritapati /",
  "SA16hvsatssu:9546": "antarāle cākuśalavyāvartakaṃ kuśalaṃ nāsti /",
  "SA16hvsatssu:9547": "idaṃ karma savyābādhyalokajanakam /",
  "SA16hvsatssu:9548": "mithyādṛṣṭicittena hi kriyante 'kuśalāni /",
  "SA16hvsatssu:9549": "akuśalakriyā ca gurujaneṣu yanmātāpitṛṣu anyeṣu sajjaneṣu ca /",
  "SA16hvsatssu:9550": "sattvānāmahitaṃ kṛtvā na kiñcidapi kṛpāṃ karoti /",
  "SA16hvsatssu:9551": "yathā sattvān hanti samastaṃ taddhanaṃ vāpaharati /",
  "SA16hvsatssu:9552": "kārāgāre vā badhvā punarāhāramapi niṣedhayati /",
  "SA16hvsatssu:9553": "gurutaraṃ vā tāḍayati /",
  "SA16hvsatssu:9554": "tena na bhavati sukhāntaramapi /",
  "SA16hvsatssu:9555": "evamādi karma ekāntasavyābādhyalokajanakam /",
  "SA16hvsatssu:9556": "śuklaṃ śuklavipākaṃ karmeti /",
  "SA16hvsatssu:9557": "yaḥ kaścidekāntataḥ kuśalānyupacinoti /",
  "SA16hvsatssu:9558": "akuśalavāṃśca na bhavati /",
  "SA16hvsatssu:9559": "tatkarmadvayātiśayabalaṃ mahattamam /",
  "SA16hvsatssu:9560": "nānyattadatiśete /",
  "SA16hvsatssu:9561": "na kṛṣṇavipākaṃ pratisaṃvedayataḥ śuklavipākasya prasaṅgo 'sti /",
  "SA16hvsatssu:9562": "nāpi śuklavipākaṃ pratisaṃvedayataḥ kṛṣṇavipākasya prasaṅgaḥ /",
  "SA16hvsatssu:9563": "kasmāt /",
  "SA16hvsatssu:9564": "sarve sattvāḥ kuśalamakuśalañcopacinvanti /",
  "SA16hvsatssu:9565": "karmabalasya parasparamāvaraṇatvānna yugapatpratisaṃvedayante /",
  "SA16hvsatssu:9566": "yathā dvayormallayo balīyānagre vinipātayati [durbalam] /",
  "SA16hvsatssu:9567": "tṛtīyaṃ karma durbalaṃ kuśalākuśalavyāmiśratvāt tadvipākaṃ yugapatpratisaṃvedayate /",
  "SA16hvsatssu:9568": "anyonyaṃ spardhitvāt /",
  "SA16hvsatssu:9569": "[SSS_257]",
  "SA16hvsatssu:9570": "(pṛ) kecidāhuḥ- yadakuśalaṃ karma durgatau vipākapratisaṃvedakaṃ tadādyaṃ karma /",
  "SA16hvsatssu:9571": "yadrūpadhātupratisaṃyuktaṃ kuśalaṃ tat dvitīyaṃ karma /",
  "SA16hvsatssu:9572": "yat kāmadhātupratisaṃyuktaṃ devamanuṣyeṣu vyāmiśravipākapratisaṃvedakaṃ tat tṛtīyaṃ karma /",
  "SA16hvsatssu:9573": "anāvaraṇamārge saptadaśaśaikṣacetanā caturthaṃ karma iti /",
  "SA16hvsatssu:9574": "kathamayamarthaḥ syāt /",
  "SA16hvsatssu:9575": "(u) bhagavān svayamavocadeṣāṃ karmaṇāṃ lakṣaṇam /",
  "SA16hvsatssu:9576": "yaduta ekatyaḥ savyābādhyaṃ kāyasaṃskāramabhisaṃskaroti,",
  "SA16hvsatssu:9577": "savyābādhyaṃ vāksaṃskāramabhisaṃskaroti,",
  "SA16hvsatssu:9578": "savyābādhyaṃ manaḥ saṃskāramabhisaṃskaroti /",
  "SA16hvsatssu:9579": "sa savyābādhyaṃ kāyasaṃskāramabhisaṃskṛtya savyābādhyaṃ vāksaṃskāramabhisaṃskṛtya savyābādhyaṃ manaḥsaṃskāramabhisaṃskṛtya savyābādhye loke utpadyate /",
  "SA16hvsatssu:9580": "tatra savyābādhye loka utpannaṃ santaṃ savyābādhyāḥ sparśāḥ spṛśanti iti /",
  "SA16hvsatssu:9581": "ato jñāyate yat sattvānāṃ kṛṣṇaduḥkhalokotpādakaṃ tadādyaṃ karmeti /",
  "SA16hvsatssu:9582": "rūpārūpyadhātvostu ekāntasukhavedanaiva /",
  "SA16hvsatssu:9583": "kāmadhātukadevamanuṣyā apyekāntasukhavedinaḥ /",
  "SA16hvsatssu:9584": "yathoktaṃ sūtre- sukhināṃ manuṣyāṇāmapi santi ṣaṭ sparśā iti /",
  "SA16hvsatssu:9585": "devamanuṣyairanubhūyamānā viṣayā yena amanorūpā na bhavanti tat dvitīyaṃ karma /",
  "SA16hvsatssu:9586": "kṛṣṇaśuklavyāmiśrasamudācaraṇaṃ tṛtīyaṃ karma /",
  "SA16hvsatssu:9587": "sarvāṇyanāsravakarmāṇi karmāṇāṃ kṣayāya saṃvartante /",
  "SA16hvsatssu:9588": "mitho virodhāt /",
  "SA16hvsatssu:9589": "na saptadaśaśaikṣacetanāmātraṃ caturthaṃ karma /",
  "SA16hvsatssu:9590": "(pṛ) anāsravaṃ vastutaḥ śuklam /",
  "SA16hvsatssu:9591": "kasmādaśuklamityucyate /",
  "SA16hvsatssu:9592": "(u) tat śuklalakṣaṇādbhinnam /",
  "SA16hvsatssu:9593": "na dvitīyaśuklakarmasamānam /",
  "SA16hvsatssu:9594": "asmādatiśayitamaśuklasya,",
  "SA16hvsatssu:9595": "tadanapekṣatvāt /",
  "SA16hvsatssu:9596": "yathā rājñaścakravartinaḥ suviśuddhātikrāntadevamānuṣacakṣuḥ sampat /",
  "SA16hvsatssu:9597": "vastutastu tanmānuṣameva cakṣuḥ /",
  "SA16hvsatssu:9598": "anyapuruṣātiśāyitvādatimānuṣamityucyate /",
  "SA16hvsatssu:9599": "tathā tatkarmāpi anyaśuklakarmātiśāyitvādaśuklamityucyate /",
  "SA16hvsatssu:9600": "kecidāhuḥ- akṛṣṇaṃ śuklavipākaṃ karmeti vaktavyamiti /",
  "SA16hvsatssu:9601": "tattvaduṣṭam /",
  "SA16hvsatssu:9602": "nirvāṇañca na śuklam /",
  "SA16hvsatssu:9603": "atastatkarmāśuklamiti vācyam /",
  "SA16hvsatssu:9604": "vaktavyañcākṛṣṇamaśuklamiti /",
  "SA16hvsatssu:9605": "kasmāt /",
  "SA16hvsatssu:9606": "nirvāṇaṃ hyadharmaḥ /",
  "SA16hvsatssu:9607": "nirvāṇārthatvāttatkarmākṛṣṇamaśuklam /",
  "SA16hvsatssu:9608": "loke ślādhyataraṃ sāsravaṃ kuśalaṃ karma śuklamityucyate /",
  "SA16hvsatssu:9609": "caturthaṃ karma tatkarma vyāvartayatīti aśuklam /",
  "SA16hvsatssu:9610": "tasya karmaṇo 'kṛṣṇalakṣaṇatvādaśuklalakṣaṇatāpi prāpyate /",
  "SA16hvsatssu:9611": "vipākasya śuklatvātkarma śuklamityākhyāyate /",
  "SA16hvsatssu:9612": "idaṃ karma tvavipākamityato na śuklamityākhyāyate //",
  "SA16hvsatssu:9613": "catuḥkarmavargaḥ saptotaraśatatamaḥ /",
  "SA16hvsatssu:9614": "[SSS_258]",
  "SA16hvsatssu:9615": "108 pañcānantaryavargaḥ",
  "SA16hvsatssu:9616": "[eta]tkāyasamanantaraṃ vipāko vedyata ityānantaryamityucyate /",
  "SA16hvsatssu:9617": "yadi dṛṣṭa eva dharme vedyate tadā savyābādhavipāko laghurbhavati /",
  "SA16hvsatssu:9618": "tasya gurutvātkrameṇa kṣipraṃ vā avaivartike narake patati /",
  "SA16hvsatssu:9619": "trīṇyānantaryāṇi puṇyakṣetraguṇagauravādānantaryāṇītyucyante yaduta saṅghabhedaḥ tathāgataśarīre duṣṭacittena lohitotpādanamarhadvadhaḥ /",
  "SA16hvsatssu:9620": "mātṛpitṛvadha ānantaryamakṛtajñatvāt /",
  "SA16hvsatssu:9621": "tadānantaryaṃ manuṣyagatāveva sambhavati /",
  "SA16hvsatssu:9622": "nānyagatiṣu /",
  "SA16hvsatssu:9623": "manuṣyāṇāmeva vivekajñānavattvāt /",
  "SA16hvsatssu:9624": "(pṛ) anyeṣāmāryajanānāṃ vadha ānantaryaṃ labhate na vā /",
  "SA16hvsatssu:9625": "(u) āryajanānāṃ vadhitā prāyo narake patati /",
  "SA16hvsatssu:9626": "yastvarhantaṃ hanti so 'vaśyaṃ narake patet /",
  "SA16hvsatssu:9627": "yastathāgataṃ tāḍayati na tu lohitamutpādayati sa gurutaraṃ pāpaṃ labhate /",
  "SA16hvsatssu:9628": "icchayā bhagavatyāghātāt /",
  "SA16hvsatssu:9629": "(pṛ) yadyekamānantaryaṃ karoti /",
  "SA16hvsatssu:9630": "tadā narake patati /",
  "SA16hvsatssu:9631": "yadi dve trīṇi vā karoti /",
  "SA16hvsatssu:9632": "tadā ekasminneva kāye vipākavedanā kṣīyate na vā /",
  "SA16hvsatssu:9633": "(u) pāpānāṃ prācuryāt sa ciraṃ gurutaraduḥkhānyanubhavati /",
  "SA16hvsatssu:9634": "tataścyutaḥ punastatraiva jāyate /",
  "SA16hvsatssu:9635": "(pṛ) saṅghabhede kathaṃ gurutaraṃ bhavati [pāpam] /",
  "SA16hvsatssu:9636": "(u) yadyadharmamadharmato jñātvā imaṃ dharmaṃ dharmato jānāti /",
  "SA16hvsatssu:9637": "evaṃmanaskāro gurutaro bhavati /",
  "SA16hvsatssu:9638": "yadyadharmaṃ dharmamiti vadati dharmañcādharmamiti /",
  "SA16hvsatssu:9639": "nedaṃ pūrvavat /",
  "SA16hvsatssu:9640": "yat kaścit buddhātsaṅghaṃ prabhidya ātmānaṃ praśaṃsati mahān śāstā devamanuṣyāṇāṃ pūjya iti /",
  "SA16hvsatssu:9641": "idamapi gurutaram /",
  "SA16hvsatssu:9642": "(pṛ) yaḥ prākṛtajanabhedyaḥ,",
  "SA16hvsatssu:9643": "nāyamāryaḥ /",
  "SA16hvsatssu:9644": "[tadbhedaḥ] kimiti gurutaraṃ pāpam /",
  "SA16hvsatssu:9645": "(u) saddharmasya vighnitatvādguru gurutaraṃ pāpam /",
  "SA16hvsatssu:9646": "(pṛ) saṅghadharmabhedaḥ kadā bhavati /",
  "SA16hvsatssu:9647": "(u) dharme 'cirapratiṣṭhite naikāmapi rātrimativāhayati sma /",
  "SA16hvsatssu:9648": "brahmādayo devāḥ śāliputrādimahāśrāvakāḥ punaḥ [saṅghaṃ] samīcakruḥ /",
  "SA16hvsatssu:9649": "kecidāhuḥ imāni pañca bhikṣuśatāni pūrvādhvani parān vighnayantaḥ kuśalamūlamārgalabdhāstatpratyayamidānīṃ tadvipākaṃ vindanta iti /",
  "SA16hvsatssu:9650": "prākṛtā laghucalacittatvātsubhedyāḥ /",
  "SA16hvsatssu:9651": "yo laukikānātmaśūnyatāmātraṃ labdhavān tasya cittamevābhedyam /",
  "SA16hvsatssu:9652": "kaḥ punarvādo 'nāsravaṃ [cittam] /",
  "SA16hvsatssu:9653": "cittagatāmidhyātvāt saṅghabhedapratyayaṃ karoti /",
  "SA16hvsatssu:9654": "ataḥ puṇyārthī san tyajedabhidhyām //",
  "SA16hvsatssu:9655": "pañcānantaryavargo 'ṣṭottaraśatatamaḥ /",
  "SA16hvsatssu:9656": "[SSS_259]",
  "SA16hvsatssu:9657": "109 pañcaśīlavargaḥ",
  "SA16hvsatssu:9658": "bhagavānāha- upāsakasya pañcaśīlānīti /",
  "SA16hvsatssu:9659": "(pṛ) kecidvadanti- samādānasamanvitastu śīlasaṃvaraṃ labhate iti /",
  "SA16hvsatssu:9660": "kathamidam /",
  "SA16hvsatssu:9661": "(u) samāttabahvalpatvavaśātsaṃvaraṃ labhate nāvaśyaṃ pañcamātrāṇi gṛhṇāti /",
  "SA16hvsatssu:9662": "(pṛ) āptiviratyādayaḥ kasmānna śīlam /",
  "SA16hvsatssu:9663": "kevalaṃ prāṇātipātaviratyādaya ucyante /",
  "SA16hvsatssu:9664": "(u) saparibāratvāt /",
  "SA16hvsatssu:9665": "(pṛ) kasmānnocyate kāmacāravarjanam /",
  "SA16hvsatssu:9666": "kāmamithyācāraviratiḥ kevalamucyate /",
  "SA16hvsatssu:9667": "(u) avadātavasanānāmāvasathe lokavyavahārasya sadā duṣparihāratvāt /",
  "SA16hvsatssu:9668": "svabhāryāgamanañca nāvaśyaṃ durgatiṣu pātayati /",
  "SA16hvsatssu:9669": "yathā srotaāpannādayo 'pīmaṃ dharmamācaranti /",
  "SA16hvsatssu:9670": "ato noktaṃ kāmacāravarjanam /",
  "SA16hvsatssu:9671": "(pṛ) paiśunyādiviratiḥ kasmānna śīlam /",
  "SA16hvsatssu:9672": "(u) vastvidamatisūkṣmaṃ duṣparipālam /",
  "SA16hvsatssu:9673": "paiśunyādirmṛṣāvādasyāṅgam /",
  "SA16hvsatssu:9674": "yadi mṛṣocyate tadā sāmānyataḥ [paiśunya]muktameva /",
  "SA16hvsatssu:9675": "(pṛ) kiṃ madyapānaṃ prakṛtisāvadyam /",
  "SA16hvsatssu:9676": "(u) na /",
  "SA16hvsatssu:9677": "kasmāt /",
  "SA16hvsatssu:9678": "madyapānasya sattvāvyābādhātkevalaṃ pāpahetuḥ /",
  "SA16hvsatssu:9679": "yo madyaṃ pibati so 'kuśaladvāramapāvṛṇoti /",
  "SA16hvsatssu:9680": "ato madyapānaṃ yaḥ śāsti sa pāpāṅgaṃ labhate /",
  "SA16hvsatssu:9681": "samādhyādikuśaladharmāṇāṃ vighnakṛttvāt /",
  "SA16hvsatssu:9682": "yathā taruṣaṇḍo 'vaśyaṃ bhittyāvaraṇārthaḥ /",
  "SA16hvsatssu:9683": "evamime catvāro dharmāḥ prakṛtisāvadyāḥ /",
  "SA16hvsatssu:9684": "tadviratayaḥ prakṛtipuṇyāni /",
  "SA16hvsatssu:9685": "tatpālanāyaitanmadya [saṃvara]śīlaṃ yojyate //",
  "SA16hvsatssu:9686": "pañcaśīlavargo navottaraśatatamaḥ //",
  "SA16hvsatssu:9687": "110 ṣaṭkarmavargaḥ",
  "SA16hvsatssu:9688": "ṣaḍvidhaṃ karma- naraka[vedanīya]vipākaṃ karma,",
  "SA16hvsatssu:9689": "tiryagyoni[vedanīya]vipākaṃ karma,",
  "SA16hvsatssu:9690": "preta[vedanīya]vipākaṃ karma,",
  "SA16hvsatssu:9691": "manuṣya[vedanīya]vipākaṃ karma,",
  "SA16hvsatssu:9692": "deva[vedanīya]vipākaṃ karma,",
  "SA16hvsatssu:9693": "asamādhivedanīyavipākaṃ karma iti /",
  "SA16hvsatssu:9694": "(pṛ) kānīmāni /",
  "SA16hvsatssu:9695": "(u) narakavedanīyavipākaṃ karmeti [SSS_260] yathā ṣaṭpādābhidharme lokaprajñaptau vistṛtam /",
  "SA16hvsatssu:9696": "prāṇātipātapāpena narakaṃ bhavati /",
  "SA16hvsatssu:9697": "yathoktaṃ sūtre- yaḥ prāṇātipātanirataḥ sa naraka utpadyate /",
  "SA16hvsatssu:9698": "yo manuṣyeṣu bhavati so 'lpāyurvindate /",
  "SA16hvsatssu:9699": "iti /",
  "SA16hvsatssu:9700": "evaṃ yāvanmithyādṛṣṭi [vaktavyam] /",
  "SA16hvsatssu:9701": "(pṛ) jānīma eva daśākuśalakarmapathairnarakavipākaṃ vindate /",
  "SA16hvsatssu:9702": "tiryakpretamanuṣyagatirvotpadyata iti /",
  "SA16hvsatssu:9703": "bhavāṃstu kevalamāha narakeṣu manuṣyeṣu votpadyata iti /",
  "SA16hvsatssu:9704": "idānīṃ viśiṣya vaktavyaṃ kiṃ karma narakavipākamātravedakamiti /",
  "SA16hvsatssu:9705": "(u) tadeva pāpakarma gurutaraṃ sat narakavipākavedakam /",
  "SA16hvsatssu:9706": "yadyalpaṃ laghu tadā tiryagādivipākavedakam /",
  "SA16hvsatssu:9707": "yaḥ sampannatrividhamithyācāraḥ tasya narakaṃ bhavati /",
  "SA16hvsatssu:9708": "asampannānyakarmaṇaḥ tiryagādayo bhavanti /",
  "SA16hvsatssu:9709": "ataśca gurutarapāpakriyāyāṃ narakaṃ bhavati /",
  "SA16hvsatssu:9710": "śīlabhedinā dṛṣṭibhedinā ca kṛtamakuśalaṃ karma narakāya bhavati /",
  "SA16hvsatssu:9711": "cittabhedacaryābhedākuśale 'dhicitto yastatkṛtamakuśalaṃ karma narakāya bhavati /",
  "SA16hvsatssu:9712": "yo 'kuśalaṃ karma kṛtvā akuśalasyānucaro bhavati /",
  "SA16hvsatssu:9713": "tasya narakaṃ bhavati /",
  "SA16hvsatssu:9714": "āryeṣu yo 'kuśalaṃ karma karoti /",
  "SA16hvsatssu:9715": "tasya narakaṃ bhavati /",
  "SA16hvsatssu:9716": "akuśalaṃ karma kurvato 'kuśalaṃ karmopacīyate /",
  "SA16hvsatssu:9717": "yathā kaścidakuśalaṃ karma kṛtvā paścātprīyā praśaṃsan na parityaktumicchati /",
  "SA16hvsatssu:9718": "tasya narakaṃ bhavati /",
  "SA16hvsatssu:9719": "yo vidveṣavyāpādacittena pāpakaṃ karoti /",
  "SA16hvsatssu:9720": "tasya narakaṃ bhavati /",
  "SA16hvsatssu:9721": "yo ghanārthaṃ [pāpaṃ] karoti /",
  "SA16hvsatssu:9722": "sa vipākāntaraṃ vedayate /",
  "SA16hvsatssu:9723": "mithyādṛṣṭicittenākuśalaṃ karma kurvato narakaṃ bhavati /",
  "SA16hvsatssu:9724": "śīladūṣiṇā kṛtaṃ pāpakarma narakāya bhavati /",
  "SA16hvsatssu:9725": "ahrīkeṇāpatrapeṇa kṛtaṃ pāpakarma narakāya bhavatti /",
  "SA16hvsatssu:9726": "akuśalasvabhāvena janena kṛtaṃ pāpakarma narakāya bhavati /",
  "SA16hvsatssu:9727": "tadyathā klinnā bhūmiralpavṛṣṭāpi kardamaṃ sādhayati /",
  "SA16hvsatssu:9728": "sadākuśala karmacāriṇā kṛtamakuśalaṃ karma narakāya bhavati /",
  "SA16hvsatssu:9729": "yaḥ sambhramakāraṇaṃ vinā [sasaṃbhrama]makuśalaṃ karma karoti /",
  "SA16hvsatssu:9730": "tasya narakaṃ bhavati /",
  "SA16hvsatssu:9731": "yo 'nātmaśūnyatāṅgamanyatrābhiniveśānna labhate /",
  "SA16hvsatssu:9732": "tena kṛta pāpakarma narakāya bhavati /",
  "SA16hvsatssu:9733": "yaḥ kāyena śīlaṃ manasā ca prajñāṃ nābhyasyati /",
  "SA16hvsatssu:9734": "tena kṛtamakuśalaṃ karma narakāya bhavati /",
  "SA16hvsatssu:9735": "prākṛtena kṛtamakuśalaṃ karma narakāya bhavati /",
  "SA16hvsatssu:9736": "kasmāt /",
  "SA16hvsatssu:9737": "na hyayaṃ prajānāti skandhadhātvāyatanadvādaśanidānādīni /",
  "SA16hvsatssu:9738": "ajñānādakāryaṃ kuryāt /",
  "SA16hvsatssu:9739": "kāryañca na kuryāt /",
  "SA16hvsatssu:9740": "avācyaṃ vadet /",
  "SA16hvsatssu:9741": "vācyañca na vadet /",
  "SA16hvsatssu:9742": "ananusmaraṇīyamanusmaret /",
  "SA16hvsatssu:9743": "anusmaraṇīyañca [SSS_261] nānusmaret /",
  "SA16hvsatssu:9744": "tena kṛtaṃ pāpamalpamapi narakāya bhavati /",
  "SA16hvsatssu:9745": "yo na paśyatyakuśalasyādīnavam /",
  "SA16hvsatssu:9746": "sa gurukaṃ pāpakarma kṛtvā narakavipākaṃ vedayate /",
  "SA16hvsatssu:9747": "yaḥ pāpaṃ kṛtvā na kuśalaṃ pratiśrayate /",
  "SA16hvsatssu:9748": "tasya narakaṃ bhavati /",
  "SA16hvsatssu:9749": "yathādhamarṇo na rājānaṃ śaraṇīkaroti /",
  "SA16hvsatssu:9750": "tadottamarṇo 'vakāśabhāgbhavati /",
  "SA16hvsatssu:9751": "yasya kuśalaṃ karma durbalam /",
  "SA16hvsatssu:9752": "tena kṛtamalpamapi pāpaṃ narakāya bhavati /",
  "SA16hvsatssu:9753": "yathā kasyacitkāye pācanaśaktiralpā /",
  "SA16hvsatssu:9754": "sa duṣparipācanamāhāraṃ bhuṅktvā na paripaktuṃ śaknoti /",
  "SA16hvsatssu:9755": "akuśalakarmavyāmiśramakuśalamātramācarato narakaṃ bhavati /",
  "SA16hvsatssu:9756": "yathā kaściccauryaṃ kṛtvā laghutaraṃ gurutaraṃ vā badhyate /",
  "SA16hvsatssu:9757": "yaḥ sarvakuśalamūlaviviktaḥ yathā hastinā yudhyamānaḥ [tasya] hastaṃ na parirakṣati /",
  "SA16hvsatssu:9758": "tatpuruṣakṛtaṃ pāpaṃ narakāya bhavati /",
  "SA16hvsatssu:9759": "yo hīnadharmamācaran hīnācāryācchikṣāṃ samādatte /",
  "SA16hvsatssu:9760": "tena kṛtaṃ pāpaṃ narakāya bhavati /",
  "SA16hvsatssu:9761": "yathā daridro 'dharmaṇa āhriyate /",
  "SA16hvsatssu:9762": "yo 'kuśalaṃ sadā vardhayati adhamarṇasyeva vṛddhim /",
  "SA16hvsatssu:9763": "tadyathā saunakaputravyādhādayaḥ /",
  "SA16hvsatssu:9764": "teṣāṃ karma narakāya bhavati /",
  "SA16hvsatssu:9765": "gaṇḍasyāntaḥ srāvavat pāpasya mrakṣaṇe narakaṃ bhavati /",
  "SA16hvsatssu:9766": "yo dīrghakālaṃ cittagatamakuśalaṃ na sahasā niyacchati /",
  "SA16hvsatssu:9767": "tasya narakaṃ bhavati /",
  "SA16hvsatssu:9768": "yathā cikitsāyai dattaṃ viṣameva puruṣaṃ hanti /",
  "SA16hvsatssu:9769": "yaḥ svayamakuśalaṃ kṛtvā parānapi śāsti /",
  "SA16hvsatssu:9770": "tena bahūnāṃ sattvānāṃ duḥkhopāyāsadvārasyoddhāṭanānnarakaṃ bhavati /",
  "SA16hvsatssu:9771": "yathā rāṣṭrapālā bahavo vijñāḥ pūrṇādivadakuśalamithyācāramācarantonyānyapi bahūn śikṣayanti /",
  "SA16hvsatssu:9772": "yacca kṛtaṃ karma bhūyasā sattvānāṃ byābādhāya bhavati yathā vanadāhādi /",
  "SA16hvsatssu:9773": "bahūnāṃ śāsanaṃ yena adharme te patanti /",
  "SA16hvsatssu:9774": "yathā kedāravyādhādayaḥ /",
  "SA16hvsatssu:9775": "yo 'kuśalakarmaṇā jīvati yathā corāmātyasūnikavyādhādayaḥ /",
  "SA16hvsatssu:9776": "atyantaśīladūṣiṇā kṛtaṃ pāpakarma narakāya bhavati /",
  "SA16hvsatssu:9777": "yadāmaraṇaṃ na tyajanti tadatyantamityucyate /",
  "SA16hvsatssu:9778": "yathāha gāthā-",
  "SA16hvsatssu:9779": "yasyātyantadauḥśīlyaṃ māluḥsālamivātatā /",
  "SA16hvsatssu:9780": "karoti sa tathātmānaṃ yathainaṃ icchanti dviṣaḥ // iti /",
  "SA16hvsatssu:9781": "avastu kupyati /",
  "SA16hvsatssu:9782": "anena kopena yatpāpaṃ karoti /",
  "SA16hvsatssu:9783": "tannarakāya bhavati /",
  "SA16hvsatssu:9784": "yastu savastu kupyasti /",
  "SA16hvsatssu:9785": "tatkṛtaṃ pāpaṃ na tādṛśaṃ bhavati /",
  "SA16hvsatssu:9786": "yo dveṣeṇa karma karoti /",
  "SA16hvsatssu:9787": "asya gurusaṃyojanatvānnarakaṃ bhavati /",
  "SA16hvsatssu:9788": "yathoktaṃ sūtre- dveṣaḥ pāpīyānapi sunigraha iti /",
  "SA16hvsatssu:9789": "yo 'kuśalacittasvabhāvaḥ tasya narakaṃ bhavati /",
  "SA16hvsatssu:9790": "yat hetupratyayaiḥ pāpaṃ karma karoti tadaṇīyo bhavati /",
  "SA16hvsatssu:9791": "yaḥ pramādāya vyutsṛṣṭaḥ tena kṛtamaśubhaṃ karma narakāya bhavati /",
  "SA16hvsatssu:9792": "yo vijñaiḥ paripālito bhavati sa deveṣūtpadyate /",
  "SA16hvsatssu:9793": "vāsavayakṣe āyuṣo 'nte mriyamāṇe śāriputraḥ tadantikamāgataḥ /",
  "SA16hvsatssu:9794": "so 'kuśalendriyeṇa śāliputramabhisabhīkṣya nānyathābhūt /",
  "SA16hvsatssu:9795": "purata āgataṃ mandamāhūya punaraucchvasat /",
  "SA16hvsatssu:9796": "[SSS_262] śāriputraprabhāsvaramāhātmyamavalokyācintayat ayaṃ mahātmā na hantavya iti viśuddhacittena saptakṛtvaḥ śāriputramūrdhvamadho vyavālokayat /",
  "SA16hvsatssu:9797": "anenaiva hetunā saptakṛtvo deveṣūdapadyata /",
  "SA16hvsatssu:9798": "saptakṛtvo manuṣyeṣu codapadyata /",
  "SA16hvsatssu:9799": "atha pratyekabuddhamārgamalabhata /",
  "SA16hvsatssu:9800": "yathā cāṅgulimālaḥ pāpakaṃ karma bahukṛtvā mātara[mapi]hantumaicchat /",
  "SA16hvsatssu:9801": "bhagavān tatkuśalābhijñatvāt tasya vimuktiṃ prāpayati sma /",
  "SA16hvsatssu:9802": "yathā ca kaściddānapati ragnighādaviṣānnabhojanairmadhye [gṛhaṃ] hantumaicchat /",
  "SA16hvsatssu:9803": "bhagavān tatkuśalābhijñatvāt tasya vimuktiṃ prāpayat /",
  "SA16hvsatssu:9804": "evamādayaḥ puruṣāḥ akuśalakarmakā api na narake patanti /",
  "SA16hvsatssu:9805": "ata uktaṃ yaḥ pramādāya vyusṛṣṭaḥ tena kṛtaṃ pāpaṃ karma narakāya bhavatīti /",
  "SA16hvsatssu:9806": "yaḥ samucchinnakuśalamūlo devadattādivatpunaracikitsyo bhavati /",
  "SA16hvsatssu:9807": "tadyathā kaścidrogī dṛṣṭamaraṇanimittaḥ /",
  "SA16hvsatssu:9808": "tena kṛtaṃ pāpaṃ narakāya bhavati /",
  "SA16hvsatssu:9809": "yaḥ kuśalaṃ kartumagaṇayan mriyamāṇo durutpādakuśalacitto bhavati /",
  "SA16hvsatssu:9810": "sa cittaparitāpānnarake patati /",
  "SA16hvsatssu:9811": "yo mriyamāṇo mithyādṛṣṭi cittamutpādayati /",
  "SA16hvsatssu:9812": "sa pūrvākuśalahetukaṃ mithyādṛṣṭi pratyayañca narake patati /",
  "SA16hvsatssu:9813": "evaṃ bahūni karmāṇi narakavipākāya bhavanti /",
  "SA16hvsatssu:9814": "ābhidharmikā vadanti- sarvāṇyakuśalāni narakanidānānīti /",
  "SA16hvsatssu:9815": "ebhyo 'kuśalebhyo 'nyaistiryagādiṣūtpadyante /",
  "SA16hvsatssu:9816": "yathoktaṃ sūtre- bhagavān bhikṣūnāmantryāvocat- yān sattvān paśyatha kāyikamithyācārān vācikamithyācārān mānasikamithyācārān tān jānīta narakaprekṣakāniti /",
  "SA16hvsatssu:9817": "(pṛ) narakavipākaṃ karmādhigatam /",
  "SA16hvsatssu:9818": "kiṃ punastiryagvipākaṃ karma /",
  "SA16hvsatssu:9819": "(u) yaḥ kuśalavyāmiśramakuśalaṃ karma karoti /",
  "SA16hvsatssu:9820": "sa tataḥ tiryakṣu patati /",
  "SA16hvsatssu:9821": "anuśayasaṃyojanautkaṭyācca tiryakṣu patati /",
  "SA16hvsatssu:9822": "yathā kāmarāgautkaṭyāccaṭakapārāvatacakravākādiṣūtpadyate /",
  "SA16hvsatssu:9823": "dveṣautkaṭayātsarpavṛścikādiṣūtpadyate /",
  "SA16hvsatssu:9824": "mohautkaṭyāt varāhādiṣūtpadyate /",
  "SA16hvsatssu:9825": "madautkaṭyāt siṃhavyāghraśvāpadādiṣūtpadyate /",
  "SA16hvsatssu:9826": "auddhatyacāñcalyautkaṭyānmarkaṭādiṣūtpadyate /",
  "SA16hvsatssu:9827": "īrṣyāmātsaryautkaṭyāt śvādiṣūtpadyate /",
  "SA16hvsatssu:9828": "evamādīnāmanyeṣāmapi kleśānāmautkaṭyānnānātiryakṣūtpadyate /",
  "SA16hvsatssu:9829": "yaḥ kaściddānabhāgī bhavati /",
  "SA16hvsatssu:9830": "sa tiryakṣūtpanno 'pi sukhamanubhavati /",
  "SA16hvsatssu:9831": "suvarṇapakṣagaruḍahastyaśvādayaḥ /",
  "SA16hvsatssu:9832": "vācikakarmaṇo vipāko bhūyasā tiryakṣu patanam /",
  "SA16hvsatssu:9833": "yathā kaścitkarmavipākamajñātvā śraddhayā ca nānāvākkarma tathā karoti yathā vadanti ayaṃ puruṣo markaṭavadaticapala iti /",
  "SA16hvsatssu:9834": "sa markaṭeṣūtpadyate /",
  "SA16hvsatssu:9835": "[SSS_263]",
  "SA16hvsatssu:9836": "yadvadanti vāyasavadāhāralolupaḥ /",
  "SA16hvsatssu:9837": "śvabukkavadbhāṣate /",
  "SA16hvsatssu:9838": "ajavarāhavaddhāvati /",
  "SA16hvsatssu:9839": "gardabhavacchabdāyate /",
  "SA16hvsatssu:9840": "uṣṭravat yāti /",
  "SA16hvsatssu:9841": "hastivadātmānamunnamayati /",
  "SA16hvsatssu:9842": "mattabalīvardavadaśubhayati /",
  "SA16hvsatssu:9843": "caṭakavadyabhati /",
  "SA16hvsatssu:9844": "viḍālavatsārajyati /",
  "SA16hvsatssu:9845": "śṛgālavadvañcayati /",
  "SA16hvsatssu:9846": "kṛṣṇorabhravajjaḍo bhavati /",
  "SA16hvsatssu:9847": "govat droṇabahulo bhavati /",
  "SA16hvsatssu:9848": "evamādyakuśalaṃ vācikaṃ karma kṛtvā yathākarma vipākaṃ vedayate /",
  "SA16hvsatssu:9849": "sattvāḥ sukhalobhānnānāpraṇidhānyutpādayati /",
  "SA16hvsatssu:9850": "tadyathā kāmasukharāge sati pakṣiṣūtpadyate /",
  "SA16hvsatssu:9851": "yo nāgagaruḍādīnāṃ śaktibalaṃ śrutvā praṇidadhāti sa tatrotpadyate /",
  "SA16hvsatssu:9852": "uktañca sūtre- yo nibiḍasthāne mriyamāṇaḥ praṇidadhāti vipulaṃ sthānaṃ labha iti /",
  "SA16hvsatssu:9853": "sa pakṣiṣūtpadyate /",
  "SA16hvsatssu:9854": "yaḥ paritarṣito mriyate sa jalārthitayā jaleṣūtpadyate /",
  "SA16hvsatssu:9855": "kṣudhito mriyamāṇo 'nnarāgārdvacaḥ kuṭyāmutpadyate /",
  "SA16hvsatssu:9856": "vyomāhāt laghu karmāṇi kurvan vyāmiśrakuśalatvāt makṣikālīkṣākṛmikīṭādiṣūtpadyate /",
  "SA16hvsatssu:9857": "yaḥ parānupadiśan asaddharme pātayati so 'vidvatpada utpadyate /",
  "SA16hvsatssu:9858": "andho jāyate /",
  "SA16hvsatssu:9859": "mṛtvā ca śave kṛmirbhavati /",
  "SA16hvsatssu:9860": "vyāmiśrakarmācaraṇācca tiryakṣūtpadyate /",
  "SA16hvsatssu:9861": "yathoktaṃ sūtre- tiryañco nānācittavaśānnānākārānanuprāpnuvanti iti /",
  "SA16hvsatssu:9862": "yastṛṇamadyām iti karma karoti /",
  "SA16hvsatssu:9863": "yathā kaścinmithyā vadati ahaṃ mantrānadhyemīti /",
  "SA16hvsatssu:9864": "yo vā idamannamattvā tṛṇamadbhīti prakaṭayati /",
  "SA16hvsatssu:9865": "atha vā vadati mṛdaṃ bhakṣayāmītyeyamādi /",
  "SA16hvsatssu:9866": "yaśca kaścidvākpārūṣyeṇādhikṣipati /",
  "SA16hvsatssu:9867": "kiṃ tṛṇamanattvā mṛdaṃ bhakṣayasīti /",
  "SA16hvsatssu:9868": "so 'bhilāpavaśāttṛṇamṛdādibhakṣakeṣūpapattiṃ vedayate /",
  "SA16hvsatssu:9869": "aviśuddhadānāmācāran tṛṇādibhakṣakeṣu vipākaṃ vedayate /",
  "SA16hvsatssu:9870": "ya ṛṇamādāya na pratyarpayati /",
  "SA16hvsatssu:9871": "sa gavājakṛṣṇamṛgāśvagardabhādiṣu patitvā ṛṇarātrīryāpayati /",
  "SA16hvsatssu:9872": "evamādikarmaṇā tiryakṣu patati /",
  "SA16hvsatssu:9873": "(pṛ) tiryadvipākaṃ karma parijñātam /",
  "SA16hvsatssu:9874": "kena karmaṇā preteṣu patati /",
  "SA16hvsatssu:9875": "(u) annapānādiṣu sañjātamatsaralobhacittaḥ san preteṣu patati /",
  "SA16hvsatssu:9876": "(pṛ) yadi kaścitsvadravyaṃ na dadāti /",
  "SA16hvsatssu:9877": "kasmātsa pāpabhāgbhavati /",
  "SA16hvsatssu:9878": "(u) ayaṃ kadaryo yadi kaścidyācanāṃ karoti /",
  "SA16hvsatssu:9879": "sāpekṣatvāttasmai kupyati /",
  "SA16hvsatssu:9880": "anenāvadyena preteṣūtpadyate /",
  "SA16hvsatssu:9881": "sa kṛpaṇaḥ yācanāṃ kurvati kasmiṃścit nāstīti vadan anṛtavāditvātpreteṣu patati /",
  "SA16hvsatssu:9882": "sa cirātkadaryasaṃyojanāmabhyasyati /",
  "SA16hvsatssu:9883": "parasya hitalābhaṃ dṛṣṭvā īrṣyāsūyācittamutpādayati /",
  "SA16hvsatssu:9884": "ataḥ preteṣu patati /",
  "SA16hvsatssu:9885": "kadaryo 'yaṃ dānacāriṇaṃ paraṃ dṛṣṭvā taṃ dānapatiṃ dvipyati /",
  "SA16hvsatssu:9886": "yācako 'yaṃ lābhābhyāsānmatto 'vaśyaṃ yāceteti /",
  "SA16hvsatssu:9887": "cirādārabhya kadaryacittavāsanayā na svayaṃ dadāti paramapi niṣedhati /",
  "SA16hvsatssu:9888": "yatkiñcidasti vihāre saṅghadravyaṃ yajñe ca brāhmaṇadravyam /",
  "SA16hvsatssu:9889": "[SSS_264] tat kaścit svayaṃ kevalamabhilaṣati na parasya dātumicchati /",
  "SA16hvsatssu:9890": "ataḥ preteṣu patati /",
  "SA16hvsatssu:9891": "yaḥ parasyānnapānamapaharati nāśayati vā /",
  "SA16hvsatssu:9892": "sa niraśanasthāna utpadyate /",
  "SA16hvsatssu:9893": "yo dānapuṇyavigataḥ sa tadupapattyāyatane vipākālābhī tato yācakādhikṣepakarmaṇo duḥkhaṃ tatraivānubhavati /",
  "SA16hvsatssu:9894": "ayaṃ kṛpaṇaḥ kṣuttṛṣṇārditaṃ paraṃ dṛṣṭvā nirdayacitto bhavati /",
  "SA16hvsatssu:9895": "ato yatrotpadyate tatra sadā kṣuttṛṣṇāmanubhavati /",
  "SA16hvsatssu:9896": "yathā dayayā deveṣūtpadyate /",
  "SA16hvsatssu:9897": "tathā dveṣopanāhābhyāṃ durgatāvutpadyate /",
  "SA16hvsatssu:9898": "bandhuparivārapriyajaneṣu supratiṣṭhite deśe ca paramāsaktatvātkaliṅgādipreteṣūtpadyate,",
  "SA16hvsatssu:9899": "rāgatṛṣṇāpratyayatvāt /",
  "SA16hvsatssu:9900": "evamādi yathā vistṛtaṃ karmavipākasūtre /",
  "SA16hvsatssu:9901": "(pṛ) parijñātāni trīṇi durgativipākāni /",
  "SA16hvsatssu:9902": "kena karmaṇā deveṣūtpadyate /",
  "SA16hvsatssu:9903": "(u) yo dānasaṃvarakuśalādikarmābhyasyati /",
  "SA16hvsatssu:9904": "sa uttamaḥ san deveṣūtpadyate /",
  "SA16hvsatssu:9905": "adhamaḥ san manuṣyeṣūtpadyate /",
  "SA16hvsatssu:9906": "yaśca tīkṣṇendriyaḥ sa manuṣyeṣūtpadyate /",
  "SA16hvsatssu:9907": "manuṣyadharmamācaratīti manuṣyaḥ /",
  "SA16hvsatssu:9908": "vyāmiśrakuśalakarmaṇā ca manuṣyeṣūtpadyate /",
  "SA16hvsatssu:9909": "tatkarma [trividha]muttamaṃ madhyamamadhamamiti /",
  "SA16hvsatssu:9910": "ekāgratānaikāgratā viśuddhamaviśuddhamityādi /",
  "SA16hvsatssu:9911": "kenedaṃ jñāyate /",
  "SA16hvsatssu:9912": "manuṣyāṇāṃ nānāvibhāgaśreṇīnāṃ vaiṣamyāt /",
  "SA16hvsatssu:9913": "yathoktaṃ sūtre- prāṇātipātyalpāyuṣko bhavati /",
  "SA16hvsatssu:9914": "caurye daridraḥ /",
  "SA16hvsatssu:9915": "kāmamithyācāre hīnāsatkulaḥ /",
  "SA16hvsatssu:9916": "mṛṣāvāde sadā paribhāṣyate /",
  "SA16hvsatssu:9917": "paiśunye kulapāṃsulaḥ /",
  "SA16hvsatssu:9918": "pāruṣye sadā paruṣaśabdaṃ śṛṇoti /",
  "SA16hvsatssu:9919": "saṃmbhinnapralāpe janānāmaśraddheyaḥ /",
  "SA16hvsatssu:9920": "rāgerṣyāyāṃ kāmacārabahulaḥ /",
  "SA16hvsatssu:9921": "krodhe duḥkhabhāvabhūyiṣṭhaḥ /",
  "SA16hvsatssu:9922": "mithyādṛṣṭau mohabahulaḥ /",
  "SA16hvsatssu:9923": "māne 'varajanmā /",
  "SA16hvsatssu:9924": "ātmana unmāne kharvaḥ /",
  "SA16hvsatssu:9925": "īrṣyāyāmate[ja]svī /",
  "SA16hvsatssu:9926": "mātsarye dāridryapīḍitaḥ /",
  "SA16hvsatssu:9927": "dveṣe virūpī bhavati /",
  "SA16hvsatssu:9928": "parapīḍāyāṃ vyādhibahulaḥ /",
  "SA16hvsatssu:9929": "vyāmiśracittena dāne 'madhurarasābhilāṣī /",
  "SA16hvsatssu:9930": "akāladāne na yatheṣṭabhāk /",
  "SA16hvsatssu:9931": "paścāttāpavimatau paryantabhūmau jāyate /",
  "SA16hvsatssu:9932": "aviśuddhadānacaryāyāṃ duḥkhato vipākalābhī bhavati /",
  "SA16hvsatssu:9933": "amārgeṇa kāmacaryāyāmapuruṣākāraṃ labhate /",
  "SA16hvsatssu:9934": "manuṣyeṣu evamādīni saṅkīrṇānyakuśalakarmāṇi /",
  "SA16hvsatssu:9935": "tadviparītāni tu kuśalakarmāṇi /",
  "SA16hvsatssu:9936": "yathā prāṇātipātaviratirdīrghāyuṣyaprāpiṇītyādi /",
  "SA16hvsatssu:9937": "manuṣyagatāvevamādi nānāvaiṣamyamastītyato jñāyate vyāmiśrakarmavipāko 'yamiti /",
  "SA16hvsatssu:9938": "praṇidhānena hi manuṣyeṣu jāyate /",
  "SA16hvsatssu:9939": "kecidapramādaratā api na kāmabahulā bhavanti /",
  "SA16hvsatssu:9940": "[SSS_265] ye prajñāsvadhimuktikā manuṣyadehapraṇidhānaṃ kurvanti /",
  "SA16hvsatssu:9941": "te manuṣyeṣūtpadyante /",
  "SA16hvsatssu:9942": "yaḥ pitroḥ pūjyānāñca satkāre svabhiruciko bhavati /",
  "SA16hvsatssu:9943": "brāhmaṇaśramaṇādīnāmapi satkāravit tatkarmakriyātuṣṭaśca puṇyaṃ samyagabhyasyati /",
  "SA16hvsatssu:9944": "so 'pi manuṣyeṣūtpadyate /",
  "SA16hvsatssu:9945": "manuṣyeṣu ca yo viśuddhakarmapratyayaḥ sa uttara[kuruṣū]tpadyate /",
  "SA16hvsatssu:9946": "yaśca kṣetragṛhakuṭīṣvātmīyaviśeṣeṣu dviṣyati /",
  "SA16hvsatssu:9947": "sa uttarāsūtpadyate /",
  "SA16hvsatssu:9948": "yaḥ śuklakarma samyagācaran parānapīḍayitvā dhanamādatte dānāya nābhiṣvaṅgāya /",
  "SA16hvsatssu:9949": "svayañca śīlamācaran na pūrvāparaparivāreṣu śīlaṃ bhedayati /",
  "SA16hvsatssu:9950": "sa uttarakuruṣūtpadyate /",
  "SA16hvsatssu:9951": "tataḥ kiñcidūnakuśalo godānīya utpadyate /",
  "SA16hvsatssu:9952": "tato 'pi kiñcidūnaśca ayathāvat (?)",
  "SA16hvsatssu:9953": "pūrvavideha utpadyate /",
  "SA16hvsatssu:9954": "devavipākaṃ karmeti /",
  "SA16hvsatssu:9955": "atiśuddhadānaśīlatvāt deveṣūtpadyate /",
  "SA16hvsatssu:9956": "yaḥ prajñāṅgaṃ labdhvā saṃyojanāni samucchedayati /",
  "SA16hvsatssu:9957": "sa deveṣūtpadyate /",
  "SA16hvsatssu:9958": "vyāmiśrakarmavaśācca viśiṣyate /",
  "SA16hvsatssu:9959": "manuṣyeṣūktavat praṇidhānahetunā ca viśrutadeveṣu sukhavedanāpratyayaṃ kṛtakuśalakarmakāḥ sarve tatra janmagatiṃ praṇidadhati /",
  "SA16hvsatssu:9960": "yathoktaṃ- aṣṭapuṇyasargasthāne yaḥ karuṇāmuditopekṣāsu viharati sa utpadyate brahmaloke yāvadbhavāgram /",
  "SA16hvsatssu:9961": "atra dhyānasamāpatterviśiṣṭarūpatvāt vipāko 'pi viśiṣyate /",
  "SA16hvsatssu:9962": "yasya styānamiddhauddhatyādīni na samyak prahīṇāni /",
  "SA16hvsatssu:9963": "so 'nābhāsvaradehaprabho bhavati /",
  "SA16hvsatssu:9964": "yasya samyak prahīṇāni sa viśuddhataraprabho bhavati /",
  "SA16hvsatssu:9965": "atyuttamakuśalakarmavipāko deveṣūtpadyate /",
  "SA16hvsatssu:9966": "amīpsitānāṃ yathāmanaskārameva pratilābhāt /",
  "SA16hvsatssu:9967": "yo viviktarūpairarūpyasamādhimupasampadya viharati /",
  "SA16hvsatssu:9968": "sa ārūpyasthāna utpadyate /",
  "SA16hvsatssu:9969": "evamādi devavipākaṃ karmākhyāyate /",
  "SA16hvsatssu:9970": "aniyatavipākaṃ karmeti /",
  "SA16hvsatssu:9971": "yadavaraṃ kuśalamakuśalaṃ karma /",
  "SA16hvsatssu:9972": "idaṃ karma narakeṣu preteṣu tiryakṣu deveṣu manuṣyeṣu vā vedyate /",
  "SA16hvsatssu:9973": "(pṛ) anyāsu catasṛṣu gatiṣu kuśalakarmavipāko vedayituṃ śakyate /",
  "SA16hvsatssu:9974": "narake katham /",
  "SA16hvsatssu:9975": "(u) kaścinnarakānmuhūrtaṃ nivartate /",
  "SA16hvsatssu:9976": "yathā [kaści]darcirnarakādvimukto dūrato vanaṣaṇḍaṃ dṛṣṭvā muditacitta āśu tasmin vane praviśati /",
  "SA16hvsatssu:9977": "śītavātakampite tasmin vane [yāvat] asitomarāṇi na patanti /",
  "SA16hvsatssu:9978": "tasmin samaye muhūrtaṃ sukhī bhavati /",
  "SA16hvsatssu:9979": "athavā kṣāranadīṃ dṛṣṭvā idaṃ prasannasalilamiti drutagati pradhāvya muhūrtaṃ sukhabhāgbhavati /",
  "SA16hvsatssu:9980": "evaṃ narake 'pi kuśalakarmaṇo vipākabhāgo 'sti /",
  "SA16hvsatssu:9981": "idamaniyataṃ karmetyucyate //",
  "SA16hvsatssu:9982": "ṣaṭkarmavargo daśottaraśatatamaḥ /",
  "SA16hvsatssu:9983": "[SSS_266]",
  "SA16hvsatssu:9984": "111 saptākuśalasaṃvaravargaḥ",
  "SA16hvsatssu:9985": "saptākuśalasaṃvarāḥ yaduta hiṃsāsteyakāmamithyācārapaiśunyapāruṣyamṛṣāvādasambhinnapralāpāḥ /",
  "SA16hvsatssu:9986": "ya eṣāṃ saptānāṃ vastunāṃ samagro vā asamagro bhavati /",
  "SA16hvsatssu:9987": "so 'kuśalasaṃvara ityucyate /",
  "SA16hvsatssu:9988": "(pṛ) ko 'kuśalasaṃvarasamanvāgataḥ /",
  "SA16hvsatssu:9989": "(u) hiṃsākuśalasamanvāgato yaduta saunikavyādhādayaḥ /",
  "SA16hvsatssu:9990": "steyasamanvāgato yaduta corādayaḥ /",
  "SA16hvsatssu:9991": "kāmamithyācārasamanvāgato yadutāmārgamaithunacāriṇo gaṇikādayaḥ /",
  "SA16hvsatssu:9992": "mṛṣāvādāmanvāgatā gāyakanaṭaputrādayaḥ /",
  "SA16hvsatssu:9993": "paiśunyasamanvāgato dūṣaṇaparivādānandī rāṣṭravṛttyādisandhilipidūṣaṇādhyetā ca /",
  "SA16hvsatssu:9994": "pāruṣyasamanvitā narakapālādayaḥ pāruṣyopajīvyādayaśca /",
  "SA16hvsatssu:9995": "sambhinnapralāpasamanvitāḥ śabdasandarbhayogena janahāsyakarādayaḥ /",
  "SA16hvsatssu:9996": "kecidāhuḥ- rājānaḥ pratipakṣiṇo rājñaḥ śāsanāvasare etadakuśalasaṃvarasamanvitā iti /",
  "SA16hvsatssu:9997": "tadayuktam /",
  "SA16hvsatssu:9998": "yaḥ pāpasantatiṃ kṛtvā na viramati /",
  "SA16hvsatssu:9999": "sa khalu etadakuśalasaṃvarasamanvita ityucyate /",
  "SA16hvsatssu:10000": "na tathā rājādayaḥ /",
  "SA16hvsatssu:10001": "(pṛ) ayamakuśalasaṃvara iti kathaṃ labhyate /",
  "SA16hvsatssu:10002": "(u) yasmin kāle pāpakarmācarati /",
  "SA16hvsatssu:10003": "tadā labhyate /",
  "SA16hvsatssu:10004": "(pṛ) kiṃ vadhitasattvāt saṃvaramimaṃ labhate kiṃ vā sarvasattvebhyaḥ /",
  "SA16hvsatssu:10005": "(u) sarvasattvebhyaḥ /",
  "SA16hvsatssu:10006": "yathā kaścit śīladhārī sarvasattvebhyaḥ śīlasaṃvaraṃ labhate /",
  "SA16hvsatssu:10007": "tathā akuśalasaṃvaramapi /",
  "SA16hvsatssu:10008": "prāṇātipātānuvartinaḥ vadhapāpasaṅgṛhītākuśalasaṃvarasaṅgṛhītarūpadvividhāvijñaptilābhe anyasattvebhyo 'kuśalasaṃvarasaṅgṛhītāpi labhyate /",
  "SA16hvsatssu:10009": "(pṛ) ayamakuśalasaṃvaraḥ kiyatkālaṃ samanvito bhavati /",
  "SA16hvsatssu:10010": "(u) yāvadupekṣācittaṃ na pratilabhyate /",
  "SA16hvsatssu:10011": "tāvatsadā samanvito bhavati /",
  "SA16hvsatssu:10012": "(pṛ) yo 'varamṛducittādakuśalasaṃvaraṃ pratilabhate /",
  "SA16hvsatssu:10013": "yo vā lobhādicitāt pratilabhate /",
  "SA16hvsatssu:10014": "sa sadā etatsamanvito bhavati /",
  "SA16hvsatssu:10015": "punaḥ kiṃ pratilabhate /",
  "SA16hvsatssu:10016": "(u) yathācittaṃ yathākleśapratyayañca punaretadakuśalasaṃvaraṃ pratilabhate /",
  "SA16hvsatssu:10017": "pratikṣaṇaṃ sadā pratilabhate /",
  "SA16hvsatssu:10018": "sarvasattveṣūtpannaḥ saptavidho bhavati /",
  "SA16hvsatssu:10019": "saptavidho 'yamuttamamadhyādhama iti ekaviṃśatidhā bhavati /",
  "SA16hvsatssu:10020": "evaṃ pratikṣaṇaṃ sarvasattvabhūmiṣu pratilabhate /",
  "SA16hvsatssu:10021": "[SSS_267]",
  "SA16hvsatssu:10022": "(pṛ) akuśalasaṃvaramimaṃ kadā tyajati /",
  "SA16hvsatssu:10023": "(u) kuśalasaṃvarasamādānakāle tyajati /",
  "SA16hvsatssu:10024": "maraṇakāle 'pi tyajati /",
  "SA16hvsatssu:10025": "adyaprabhṛti na punaḥ karomīti yadādhyāśayamutpādayati /",
  "SA16hvsatssu:10026": "tasmin kāle 'pi tyajati /",
  "SA16hvsatssu:10027": "abhidharmikā āhuḥ- indriyaparāvṛtto tyajatīti /",
  "SA16hvsatssu:10028": "tadayuktam /",
  "SA16hvsatssu:10029": "kasmāt /",
  "SA16hvsatssu:10030": "aśaktā api samanvāgamaṃ labhante /",
  "SA16hvsatssu:10031": "vinaye 'pyuktam /",
  "SA16hvsatssu:10032": "yo bhikṣuḥ parāvṛttendriyaḥ na sa vinaṣṭasaṃvaro bhavati iti /",
  "SA16hvsatssu:10033": "ato jñāyate nendriyaparāvṛttyā tyajatīti /",
  "SA16hvsatssu:10034": "(pṛ) pañcasu gatiṣu kasyāṃ gatau sattvā akuśalasaṃvarasamanvitā bhavanti /",
  "SA16hvsatssu:10035": "(u) manuṣyā eva samanvitā nānyagatisthāḥ /",
  "SA16hvsatssu:10036": "kecidāhuḥ- [tathā nocet] siṃhavyāghrādayaḥ sadā duṣkarmaṇopajīvino 'pi samanvitāḥ syuriti //",
  "SA16hvsatssu:10037": "saptākuśalasaṃvaravarga ekādaśottaraśatatamaḥ /",
  "SA16hvsatssu:10038": "112 saptakuśalasaṃvaravargaḥ",
  "SA16hvsatssu:10039": "sapta kuśalasaṃvarāḥ prāṇātipātaviratiryāvatsambhinnapralāpaviratiḥ /",
  "SA16hvsatssu:10040": "(pṛ) asattvākhyebhya imaṃ kuśalasaṃvaraṃ labhate na vā /",
  "SA16hvsatssu:10041": "(u) labhate /",
  "SA16hvsatssu:10042": "kevalaṃ sattvamupādāya bhavati /",
  "SA16hvsatssu:10043": "kuśalasaṃvaro 'yaṃ trividhaḥ- śīlasaṃvaro dhyānasaṃvaraḥ samādhisaṃvara iti /",
  "SA16hvsatssu:10044": "(pṛ) kasmānnocyate 'nāsrasaṃvaraḥ /",
  "SA16hvsatssu:10045": "(u) anāsravasaṃvaro 'ntyadvaye saṅgṛhīta ityataḥ pṛthaṅ nocyate /",
  "SA16hvsatssu:10046": "ābhidharmikā āhuḥ- asti punaḥ prahāṇasaṃvaro yaduta kāmadhātuvīta[rāgaḥ] tasmin kāle kuśalasaṃvaraṃ labhate /",
  "SA16hvsatssu:10047": "śīlabhedādyakuśalaṃ prajahātīti prahāṇam iti /",
  "SA16hvsatssu:10048": "vastutastu sarve saṃvarāstiṣu saṅgṛhītāḥ /",
  "SA16hvsatssu:10049": "(pṛ) tīrthikā imaṃ śīlasaṃvaraṃ labhante na vā /",
  "SA16hvsatssu:10050": "(u) labhante /",
  "SA16hvsatssu:10051": "teṣāmapi akuśalacittebhyo viratāvadhicittatvāt /",
  "SA16hvsatssu:10052": "ācāryaḥ śīlamupadiśati adyaprabhṛti prāṇātipātādipāpaṃ mā kuryā iti /",
  "SA16hvsatssu:10053": "(pṛ) anyāsu gatiṣu imaṃ śīlasavaraṃ labhante na vā /",
  "SA16hvsatssu:10054": "(u) uktaṃ hi sūtre- nāgādayo 'pi dinamekaṃ śīlamupādadate /",
  "SA16hvsatssu:10055": "iti /",
  "SA16hvsatssu:10056": "ato jñāyate bhavediti /",
  "SA16hvsatssu:10057": "(pṛ) kecidāhuḥ- aśaktādināṃ na śīlasaṃvaro 'stīti /",
  "SA16hvsatssu:10058": "kathamidam /",
  "SA16hvsatssu:10059": "(u) ayaṃ śīlasaṃvaraścittabhūmijaḥ /",
  "SA16hvsatssu:10060": "[SSS_268] aśaktādīnāmapi kuśalacittamasti /",
  "SA16hvsatssu:10061": "kuto na labhante /",
  "SA16hvsatssu:10062": "kuto na śṛṇvanti bhikṣukriyām /",
  "SA16hvsatssu:10063": "atigahanasaṃyojanānuśayānāmeṣāṃ durlabhamārgatvāt /",
  "SA16hvsatssu:10064": "tādṛśāḥ puruṣā na bhikṣumadhye vartate(nte)",
  "SA16hvsatssu:10065": "nāpi bhikṣuṇīmadhye /",
  "SA16hvsatssu:10066": "ato na śṛṇvanti /",
  "SA16hvsatssu:10067": "teṣu cānye pratiṣiddhāḥ yathā kāṇādayaḥ /",
  "SA16hvsatssu:10068": "te 'pi kuśalasaṃvarasyāsyārhāḥ /",
  "SA16hvsatssu:10069": "(pṛ) asti ca pratiṣedho vinaye pātakinīcavṛttikabhikṣuṇīdūṣakādayo na bhikṣucaryāṃ śṛṇvanti iti /",
  "SA16hvsatssu:10070": "teṣāmapi kiṃ kuśalasaṃvaro 'sti /",
  "SA16hvsatssu:10071": "(u) sa yadyavadātavasano bhavati /",
  "SA16hvsatssu:10072": "kadācitkuśalasaṃvaraṃ labhate /",
  "SA16hvsatssu:10073": "yathā te dānadayādisaddharmacaryābhyāse na pratiṣiddhāḥ /",
  "SA16hvsatssu:10074": "evaṃ laukikaśīlasaṃvaravattve ko doṣaḥ /",
  "SA16hvsatssu:10075": "kevalaṃ duṣkarmadūṣitatvāt te pratihatāryamārgāśca bhavanti /",
  "SA16hvsatssu:10076": "ato na pravrajyāṃ śṛṇvanti /",
  "SA16hvsatssu:10077": "(pṛ) kiṃ vadhyādisattvebhyaḥ kiṃ kuśalasaṃvaraṃ labhate kiṃ vā sarvasattvebhyaḥ /",
  "SA16hvsatssu:10078": "(u) sarvasattvānāṃ sāmantāllabhate /",
  "SA16hvsatssu:10079": "tathā no cet saṃvaraḥ prādeśikaḥ syāt /",
  "SA16hvsatssu:10080": "prādeśiko vikalaḥ syāt /",
  "SA16hvsatssu:10081": "ayaṃ tu saṃvara upacīyamāno 'pacīyamāno nirgranthaputradharmasamaśca yaduta śatayojaneṣvantaḥ prāṇātipātādibhyo viratiḥ iti /",
  "SA16hvsatssu:10082": "tādṛśadoṣavattvātsaṃvaro na prādeśiko bhavati /",
  "SA16hvsatssu:10083": "ya āha asya puruṣasya vadhādviramāmi na tasya puruṣasyeti /",
  "SA16hvsatssu:10084": "na sa imaṃ śīlasaṃvaraṃ labhate /",
  "SA16hvsatssu:10085": "ābhidharmikāḥ āhuḥ- prādeśike 'pi dānacaryākaruṇācittādau puṇyaguṇo 'sti /",
  "SA16hvsatssu:10086": "tathā śīlamapi bhavet /",
  "SA16hvsatssu:10087": "yathaikamapi śīladhāraṇaṃ śīlapuṇyaṃ prasūte /",
  "SA16hvsatssu:10088": "tathaikasattve saṃvaraṃ labheta iti /",
  "SA16hvsatssu:10089": "(pṛ) śīlasaṃvaro 'yaṃ dvividhaḥ yāvajjīvaka ekadināhorātraka iti /",
  "SA16hvsatssu:10090": "yāvajjīvaka iti yat bhikṣorūpāsakasya vā /",
  "SA16hvsatssu:10091": "ekāhorātraka iti yathā ekāhorātramaṣṭaśīlānyupādatte /",
  "SA16hvsatssu:10092": "kathamidam /",
  "SA16hvsatssu:10093": "(u) aniyatamidam /",
  "SA16hvsatssu:10094": "ekāhorātraṃ vā ekadinamātraṃ vā ekarātrimātraṃ vā ardhadinamātraṃ vā ardharātraṃ vā yathaśakti kālaṃ svīkaroti /",
  "SA16hvsatssu:10095": "pravrajyālabdhasya tu yāvajjīvamātraṃ bhavati /",
  "SA16hvsatssu:10096": "ya āha- āhamekamāsamātraṃ māsadvitayamātraṃ vā ekavatsaramātraṃ vā [śīlaṃ samādada iti] /",
  "SA16hvsatssu:10097": "na sa pravrajyālabdha ityucyate /",
  "SA16hvsatssu:10098": "tathā pañcaśīlānyapi /",
  "SA16hvsatssu:10099": "(pṛ) yaḥ kuśalasaṃvaraṃ labhate sa punaḥ saṃvarādbhraśyati na vā /",
  "SA16hvsatssu:10100": "(u) na bhraśyati /",
  "SA16hvsatssu:10101": "kevalamakuśaladharmeṇa saṃvaramimaṃ dūṣayati /",
  "SA16hvsatssu:10102": "(pṛ) kiṃ pratyutpannasattvebhyaḥ śīlasaṃvaraṃ labhate kiṃ vā traikālikasattvebhyaḥ /",
  "SA16hvsatssu:10103": "(u) traikālikasattvebhyo labdhasyaḥ /",
  "SA16hvsatssu:10104": "yathā [SSS_269] kaścidatītān pūjyān pūjayitvāpi puṇyaguṇo bhavati /",
  "SA16hvsatssu:10105": "tathā saṃvaro 'pi /",
  "SA16hvsatssu:10106": "ataḥ sarve buddhāḥ samānaikaśīlaskandhāḥ /",
  "SA16hvsatssu:10107": "apramāṇo 'yaṃ saṃvaraḥ /",
  "SA16hvsatssu:10108": "yathaikasya sattvasya saptavidha utpadyate /",
  "SA16hvsatssu:10109": "alobhādikuśalamūlebhya utpadyate /",
  "SA16hvsatssu:10110": "uttamamadhyādhamacittebhyaścotpadyata iti bahuvidho bhavati /",
  "SA16hvsatssu:10111": "yathaikasya puruṣasya tathā sarvasattvānāṃ samantādapi pratikṣaṇaṃ sadā pratilābhādapramāṇaḥ /",
  "SA16hvsatssu:10112": "(pṛ) śīlasaṃvaraḥ kadā labhyaḥ /",
  "SA16hvsatssu:10113": "(u) kaściddinamekaṃ śīlamupādatte /",
  "SA16hvsatssu:10114": "ayamādyasaṃvaraḥ /",
  "SA16hvsatssu:10115": "tasminneva dine upāsakaśīlamupādatte /",
  "SA16hvsatssu:10116": "ayaṃ dvitīyasaṃvaraḥ /",
  "SA16hvsatssu:10117": "tasminneva dine pravrajya śrāmaṇyaṃ karoti /",
  "SA16hvsatssu:10118": "ayaṃ tṛtīyasaṃvaraḥ /",
  "SA16hvsatssu:10119": "tasminneva dine samagraśīlamupādatte /",
  "SA16hvsatssu:10120": "ayaṃ caturthaḥ saṃvaraḥ /",
  "SA16hvsatssu:10121": "tasminneva dine dhyānasamāpattiṃ labhate /",
  "SA16hvsatssu:10122": "ayaṃ pañcamaḥ saṃvaraḥ /",
  "SA16hvsatssu:10123": "tasminneva dina ārūpyasamādhiṃ labhate /",
  "SA16hvsatssu:10124": "ayaṃ ṣaṣṭhaḥ saṃvaraḥ /",
  "SA16hvsatssu:10125": "tasminneva dine 'nāsrava[saṃvaraṃ] labhate /",
  "SA16hvsatssu:10126": "ayaṃ saptamaḥ saṃvaraḥ /",
  "SA16hvsatssu:10127": "mārgaphalalābhamanusaran punaḥ saṃvaraṃ labhate /",
  "SA16hvsatssu:10128": "labdhamūlo na naśyati /",
  "SA16hvsatssu:10129": "pratyuta viśiṣṭa ityākhyāṃ gṛhṇāti /",
  "SA16hvsatssu:10130": "evaṃ puṇyaguṇo 'bhivardhate /",
  "SA16hvsatssu:10131": "yasmādayaṃ śīlasaṃvaraḥ sarvasattveṣu sadā pratikṣaṇaṃ labhyate /",
  "SA16hvsatssu:10132": "tasmāducyate catvāro ratnākarā nārhanti ṣoḍaśīṃ kalāṃ dinamekaṃ saṃvarasyeti /",
  "SA16hvsatssu:10133": "dhyānasaṃvaro 'nāsravasaṃvaraśca yathācittaṃ samudācarati /",
  "SA16hvsatssu:10134": "śīlasaṃvaro na yathācitta[mātraṃ] samudācarati /",
  "SA16hvsatssu:10135": "(pṛ) kecidvadanti- samādhipraviṣṭasyāsti dhyānasaṃvaraḥ /",
  "SA16hvsatssu:10136": "na samādhivyutthitasyeti /",
  "SA16hvsatssu:10137": "kathamidam /",
  "SA16hvsatssu:10138": "(u) samādhivyutthitasya sadāsti /",
  "SA16hvsatssu:10139": "labdhatattvo 'yaṃ na karoti śīlabhedanaviruddhamakuśalam /",
  "SA16hvsatssu:10140": "akuśalaṃ kadāpyakurvadbhiḥ kuśalacittaprakarṣapravṛttaiḥ sadā bhavitavyam /",
  "SA16hvsatssu:10141": "(pṛ) yadyārūpye dhyānasya śīlabhedakatā nāsti /",
  "SA16hvsatssu:10142": "kasya virodhāt kuśalasaṃvara ityākhyā /",
  "SA16hvsatssu:10143": "(u) dharmatā īdṛśī syāt /",
  "SA16hvsatssu:10144": "[yat] āryā maharṣayaḥ sarve kuśalasaṃvaralābhina iti /",
  "SA16hvsatssu:10145": "yadi śīlabhedanavirodhādeva te saṃvaravantaḥ /",
  "SA16hvsatssu:10146": "tadā sampīḍanīyasattvebhya eva kuśalasaṃvaro labhyeta ityayamasti doṣaḥ /",
  "SA16hvsatssu:10147": "ato na yujyate /",
  "SA16hvsatssu:10148": "saptakuśalasaṃvaravargo dvādaśottaraśatatamaḥ /",
  "SA16hvsatssu:10149": "[SSS_270]",
  "SA16hvsatssu:10150": "113 aṣṭāṅgopavāsaśīla vargaḥ",
  "SA16hvsatssu:10151": "aṣṭāṅga upavāsa upāsakasyocyate /",
  "SA16hvsatssu:10152": "sa kuśalacetasā śīlabhedādvirata upavasatīti upavasathaḥ /",
  "SA16hvsatssu:10153": "(pṛ) kasmāt aṣṭa viratayo mukhyata ucyante /",
  "SA16hvsatssu:10154": "(u) aṣṭāvetā dvāraṃ bhavanti /",
  "SA16hvsatssu:10155": "ebhiraṣṭadharmaiḥ sarvākuśalebhyo viramati /",
  "SA16hvsatssu:10156": "tatra catvāri dravyato 'kuśalāni /",
  "SA16hvsatssu:10157": "surāpānaṃ sarvākuśalānāṃ mūlam /",
  "SA16hvsatssu:10158": "anyāni trīṇi pramādakāraṇāni /",
  "SA16hvsatssu:10159": "pañcākuśalebhyo viratiḥ puruṣasya puṇyakāraṇam /",
  "SA16hvsatssu:10160": "tribhyo 'nyebhyo viratirmārgakāraṇam /",
  "SA16hvsatssu:10161": "avadātavasanānāṃ kuśaladharmo bhūyasā hīnaḥ mārgasya kāraṇatāmātraṃ karoti /",
  "SA16hvsatssu:10162": "ata ebhiraṣṭabhirdharmaiḥ samanvāgatāni pañca yānāni /",
  "SA16hvsatssu:10163": "(pṛ) kimetānyaṣṭopavāsāṅgāni sahopādeyāni kiṃ vā pṛthak /",
  "SA16hvsatssu:10164": "(u) yathābalaṃ dhartuṃ śakyate /",
  "SA16hvsatssu:10165": "kecidāhuḥ- eme dharmā ekamupavāsadinaṃ rātriñca bhavanti iti /",
  "SA16hvsatssu:10166": "tadayuktam /",
  "SA16hvsatssu:10167": "bahvalpaṃ śīlaṃ yathā [balaṃ] upādāya ardhadinaṃ vā yāvadekaṃ māsaṃ vā sambhavatīti ko doṣo 'sti /",
  "SA16hvsatssu:10168": "kecidāhuḥ- avaśyamanyasmādupādatta iti /",
  "SA16hvsatssu:10169": "ayamapyaniyamaḥ /",
  "SA16hvsatssu:10170": "asatyanyasmin manasā smaran vācā vadati- ahamaṣṭaśīlāni dhārayāmīti /",
  "SA16hvsatssu:10171": "śīlasya pañca śaucāni- (1)",
  "SA16hvsatssu:10172": "daśakuśala[karma]pathācāraṇam /",
  "SA16hvsatssu:10173": "(2) pūrvāntāparāntayo duḥkha[saṃjñā] /",
  "SA16hvsatssu:10174": "(3) akuśalacittena na kasyacidupaghātaḥ /",
  "SA16hvsatssu:10175": "(4) smṛtvā saṃvararakṣaṇam /",
  "SA16hvsatssu:10176": "(5) nirvāṇapravaṇatā /",
  "SA16hvsatssu:10177": "ya idṛśopavāsasamarthaḥ tasya catvāro mahāratnākarā naikāmapi kalāmarhanti /",
  "SA16hvsatssu:10178": "denāvāmindrasya puṇyavipāko 'pi nārhati /",
  "SA16hvsatssu:10179": "śakro gāthāmavocat /",
  "SA16hvsatssu:10180": "bhagavān taṃ vigarhya [avocat]- yaḥkṣīṇāsravaḥ tena hīyaṃ gāthā vaktavyā / yathoktam-",
  "SA16hvsatssu:10181": "māse ṣaḍupāvāsārddha aṣṭāṅgeṣu prapannakaḥ /",
  "SA16hvsatssu:10182": "sa pumān puṇyamāpnoti mayā ca sadṛśo bhavet // iti /",
  "SA16hvsatssu:10183": "yo dinamupavasati sa upavāsapuṇyamupabhuñjānaḥ śakratulyo bhavati /",
  "SA16hvsatssu:10184": "imamupavāsadharmamupādāturnirvāṇaphalaṃ syāt /",
  "SA16hvsatssu:10185": "ataḥ kṣīṇāsraveṇa sā gāthā vaktavyeti /",
  "SA16hvsatssu:10186": "[SSS_271]",
  "SA16hvsatssu:10187": "upavāsadharmasamādāne sunibaddhāḥ śṛṅkhalāḥ sarvā mocayitavyāḥ /",
  "SA16hvsatssu:10188": "sarvākuśalapratyayo 'pi prahātavyaḥ /",
  "SA16hvsatssu:10189": "idaṃ śaucamityucyate /",
  "SA16hvsatssu:10190": "(pṛ) āryaścaka vartī rājā upavāsadharmasamādānamabhilaṣati [cet] kastaṃ samādāpayati /",
  "SA16hvsatssu:10191": "(u) bhadantā brahmā devā bhagaddraṣṭārastaṃ śāsayitvā grāhayeyuḥ //",
  "SA16hvsatssu:10192": "aṣṭāṅgopavāsaśīlavargasrayodaśottaraśatatamaḥ /",
  "SA16hvsatssu:10193": "114 aṣṭavidhavādavargaḥ",
  "SA16hvsatssu:10194": "aṣṭavidhavādeṣu catvāro 'śuddhāḥ catvāraḥ śuddhāḥ /",
  "SA16hvsatssu:10195": "catvāro 'śuddhā iti /",
  "SA16hvsatssu:10196": "yo vadati dṛṣṭvā nādrākṣamiti /",
  "SA16hvsatssu:10197": "adṛṣṭvā vadati adrākṣamiti /",
  "SA16hvsatssu:10198": "adṛṣṭvā adrākṣamiti van [vyavahāre] pṛṣṭo vadati nādrākṣamiti /",
  "SA16hvsatssu:10199": "dṛṣṭvā nādrākṣamiti brūvan pṛṣṭo vadati- adrākṣamiti /",
  "SA16hvsatssu:10200": "evaṃ vastuviparyāsena cittaviparyāsādaśuddhāḥ /",
  "SA16hvsatssu:10201": "catvāraḥ śuddhā iti /",
  "SA16hvsatssu:10202": "dṛṣṭvā vadati adrākṣamiti /",
  "SA16hvsatssu:10203": "adṛṣṭvā vadati nādrākṣamiti /",
  "SA16hvsatssu:10204": "dṛṣṭvā nādrākṣamiti brūvan pṛṣṭho vadati nādrākṣamiti /",
  "SA16hvsatssu:10205": "adṛṣṭvā adrākṣamiti bruvan pṛṣṭho vadati adrākṣamiti /",
  "SA16hvsatssu:10206": "evaṃ vastutattvena cittatattvāt śuddhāḥ /",
  "SA16hvsatssu:10207": "śrutibuddhijñāneṣvapi /",
  "SA16hvsatssu:10208": "(pṛ) dṛṣṭiśrutibuddhijñānānāṃ ko bhedaḥ /",
  "SA16hvsatssu:10209": "(u) trividhāḥ śraddhāḥ /",
  "SA16hvsatssu:10210": "dṛṣṭiḥ pratyutpanne śraddhā /",
  "SA16hvsatssu:10211": "śrutirāptavacane śraddhā /",
  "SA16hvsatssu:10212": "jñānamanumitijñānam /",
  "SA16hvsatssu:10213": "buddhistrividhaśraddhāvivecanī prajñā /",
  "SA16hvsatssu:10214": "imāstrividhāḥ prajñāḥ kadācitsatyā bhavanti /",
  "SA16hvsatssu:10215": "kadācidviparīttāḥ /",
  "SA16hvsatssu:10216": "uttamapuruṣā aśuddhavādamakṛtvā śuddhavādamātraṃ kurvanti /",
  "SA16hvsatssu:10217": "ato 'varajanaiḥ prayujyamāno 'śuddha ityucyate /",
  "SA16hvsatssu:10218": "uttamajanaiḥ prayujyamānastu śuddha iti /",
  "SA16hvsatssu:10219": "kecidāhuḥ- arthasyāsya samyagabhijñātāraḥ uttamā bhavanti /",
  "SA16hvsatssu:10220": "na mārgamātralābhina [uttamāḥ] /",
  "SA16hvsatssu:10221": "ataḥ prākṛtā api śuddhavādina iti //",
  "SA16hvsatssu:10222": "aṣṭhavidhavādavargaścaturdaśottaraśatatamaḥ /",
  "SA16hvsatssu:10223": "115 navakarmavargaḥ",
  "SA16hvsatssu:10224": "navavidhaṃ karma- kāmadhātupratisaṃyuktaṃ karma trividhaṃ vijñaptiravijñaptirnavijñapti nāvijñaptiriti /",
  "SA16hvsatssu:10225": "rūpadhātupratisaṃyuktaṃ karmāpyevam /",
  "SA16hvsatssu:10226": "ārūpyadhātupratisaṃyuktaṃ dvividhañcānāsravaṃ karma /",
  "SA16hvsatssu:10227": "[SSS_272] kāyavāgbhyāṃ kṛtaṃ karma vijñaptiḥ /",
  "SA16hvsatssu:10228": "vijñaptimupādāya [yaḥ] puṇyapāpasañcayaḥ sadānuyāyī /",
  "SA16hvsatssu:10229": "ayaṃ cittaviprayuktadharmo 'vijñaptirityucyate /",
  "SA16hvsatssu:10230": "cittamātrajāvijñaptirapyasti /",
  "SA16hvsatssu:10231": "navijñapti nāvijñaptiriti mana eva /",
  "SA16hvsatssu:10232": "manaśca cetanaiva /",
  "SA16hvsatssu:10233": "cetanā ca karmetyucyate /",
  "SA16hvsatssu:10234": "tasmādyanmanasā praṇidhāya paścātkāya[kṛtaṃ] tanmānasaṃ karmāpi cetanetyucyate /",
  "SA16hvsatssu:10235": "cetanayā cintayitvā kāya[kṛta]mityataḥ karmetyucyate /",
  "SA16hvsatssu:10236": "(pṛ) tathā cedanāsravacetanā na [syāt] /",
  "SA16hvsatssu:10237": "(u) yadidaṃ cetanātmakaṃ saivānāsravacetanā /",
  "SA16hvsatssu:10238": "(pṛ) avijñapteḥ kāyajātāyā api kiṃ tāratamyavibhāgo bhaviṣyati na vā /",
  "SA16hvsatssu:10239": "(u) yat sarve kāyāvayavāḥ vijñaptikarma kurvanti /",
  "SA16hvsatssu:10240": "tadupādāya sañcitāvijñaptirmahatī mahāvipākaprāpiṇī /",
  "SA16hvsatssu:10241": "(pṛ) avijñaptiriyaṃ kasmin sthāne vidyate /",
  "SA16hvsatssu:10242": "(u) karmapathasvarūpaṃ niyatamavijñaptisañcāyakam /",
  "SA16hvsatssu:10243": "vijñaptiḥ satī asatī vā bhavati /",
  "SA16hvsatssu:10244": "anyā tu cittāpekṣiṇī /",
  "SA16hvsatssu:10245": "yadi cittaṃ sudṛḍhaṃ bhavati /",
  "SA16hvsatssu:10246": "tadā satī /",
  "SA16hvsatssu:10247": "yadi cittaṃ mṛdu bhavati /",
  "SA16hvsatssu:10248": "tadā asatī /",
  "SA16hvsatssu:10249": "avijñaptiriyaṃ praṇidhānādapi utpadyate /",
  "SA16hvsatssu:10250": "yadi kaścitpraṇidadhāti- avaśyamahaṃ dāsyāmīti /",
  "SA16hvsatssu:10251": "yadi vā caityaṃ karomīti /",
  "SA16hvsatssu:10252": "so 'vaśyamavijñaptiṃ pratilabhate /",
  "SA16hvsatssu:10253": "(pṛ) kadā pratilabhyate 'vijñaptiriyaṃ /",
  "SA16hvsatssu:10254": "kadā praṇaśyati /",
  "SA16hvsatssu:10255": "(u) yathāvijñapti vastu vartate /",
  "SA16hvsatssu:10256": "yadi caityārāmādidānaṃ karoti /",
  "SA16hvsatssu:10257": "yāvaddattaṃ vastu na praṇaśyati /",
  "SA16hvsatssu:10258": "tāvatkālaṃ sadānuvartate /",
  "SA16hvsatssu:10259": "cittañcānusarati /",
  "SA16hvsatssu:10260": "noparamati /",
  "SA16hvsatssu:10261": "yathā kaściccittamutpādayati- mayedaṃ sadā kartavyam /",
  "SA16hvsatssu:10262": "yadi vā samaiḥ melayāmi,",
  "SA16hvsatssu:10263": "yadi vā cīvaraṃ dadāmīti /",
  "SA16hvsatssu:10264": "evamādi vastu cittagataṃ noparamati /",
  "SA16hvsatssu:10265": "tasmin samaye sadā pratilabhyate /",
  "SA16hvsatssu:10266": "yāvajīvamanurati ca /",
  "SA16hvsatssu:10267": "yathā pravrajyāśīlaṃ samādadāti /",
  "SA16hvsatssu:10268": "tasmātkālātsadā pratilabhyate /",
  "SA16hvsatssu:10269": "(pṛ) kecidāhuḥ- kāmadhātāveva vijñapteravijñaptirutpadyate /",
  "SA16hvsatssu:10270": "na rūpadhātāviti /",
  "SA16hvsatssu:10271": "kathamidam /",
  "SA16hvsatssu:10272": "(u) dhātudvaye 'pyutpadyate /",
  "SA16hvsatssu:10273": "kasmāt /",
  "SA16hvsatssu:10274": "rūpadhātukadevā api dharmaṃ pravadanti /",
  "SA16hvsatssu:10275": "buddhaṃ saṅghañca vandante /",
  "SA16hvsatssu:10276": "yathā manuṣyādaya iti kathaṃ vijñaptikarmato 'vijñaptirnotpadyate /",
  "SA16hvsatssu:10277": "kecidāhuḥ- vilīnāvyākṛtā nāstyavijñaptiriti /",
  "SA16hvsatssu:10278": "idamayuktam /",
  "SA16hvsatssu:10279": "vilīnāvyākṛtā gurutarakleśaḥ /",
  "SA16hvsatssu:10280": "kleśopacayo 'yamanuśaya ityucyate /",
  "SA16hvsatssu:10281": "avilīnāvyākṛtā paraṃ nāstyavijñaptiḥ /",
  "SA16hvsatssu:10282": "kasmāt /",
  "SA16hvsatssu:10283": "cittamidamavaraṃ mṛdu sat nopacayamutpādayati /",
  "SA16hvsatssu:10284": "yathā puṣpaṃ tilaṃ vāsayati na tṛṇavṛkṣādi /",
  "SA16hvsatssu:10285": "kecidāhuḥ- brahmalokādūrdhvaṃ nāsti vijñaptikarmacittamutpādakaṃ iti /",
  "SA16hvsatssu:10286": "kasmāt /",
  "SA16hvsatssu:10287": "vitarkavicārau hi vākkarma samutpādayataḥ /",
  "SA16hvsatssu:10288": "na tatra sto vitarkavicārauḥ /",
  "SA16hvsatssu:10289": "brahmalokopabhogacittamātraṃ [SSS_273] vākkarma samutpādayati /",
  "SA16hvsatssu:10290": "iti /",
  "SA16hvsatssu:10291": "tadayuktam /",
  "SA16hvsatssu:10292": "sattvāḥ karmānusāreṇa śarīramupādadate /",
  "SA16hvsatssu:10293": "ya ūrdhvaloka utpadyate /",
  "SA16hvsatssu:10294": "na sa brahmaloke vipākamupabhuñjyāt /",
  "SA16hvsatssu:10295": "ato jñāyate svabhūmikacittena vākkarma karotīti /",
  "SA16hvsatssu:10296": "yaduktaṃ bhavatā na tatra vitarkavicārau sta iti /",
  "SA16hvsatssu:10297": "tatpaścādvakṣyate sta iti /",
  "SA16hvsatssu:10298": "(pṛ) āryā aparyavasannasaṃyojanaprahāṇā vijñaptikarma kurvanti na vā /",
  "SA16hvsatssu:10299": "(u) āryāḥ prakṛtito nāvadyaṃ karma kurvanti /",
  "SA16hvsatssu:10300": "(pṛ) śvādīnāṃ sattvānāṃ [vāg]dhvaniḥ vākkarma bhavati na vā /",
  "SA16hvsatssu:10301": "(u) asatyapyālāpaviśeṣe cittataḥ samutthānātkarmetyapyucyate /",
  "SA16hvsatssu:10302": "yadi vā vyaktalakṣaṇaṃ yadi vāhvānaṃ yadi vā veṇvādi sarvaṃ [tat] vākkarmetyucyate /",
  "SA16hvsatssu:10303": "idaṃ kāyikaṃ vācikaṃ karmāvaśyaṃ manovijñānādutpadyate /",
  "SA16hvsatssu:10304": "nānyavijñānāt /",
  "SA16hvsatssu:10305": "ataḥ puruṣāḥ svakāyikaṃ karma paśyanti svavācikaṃ karma śṛṇvanti ca /",
  "SA16hvsatssu:10306": "manovijñānasamutpannaṃ karma santatyāvicchinnaṃ sat svayaṃ paśyanti śṛṇvanti ca //",
  "SA16hvsatssu:10307": "navakarmavargaḥ pañcadaśottaraśatatamaḥ /",
  "SA16hvsatssu:10308": "116 daśākuśalakarmapathavargaḥ",
  "SA16hvsatssu:10309": "sūtre bhagavānāha- daśākuśalakarmapathā yaduta prāṇātipātādi /",
  "SA16hvsatssu:10310": "pañcaskandhakalāpaḥ sattva ityucyate /",
  "SA16hvsatssu:10311": "tadāyuṣaśchedaḥ prāṇātipāto nāma /",
  "SA16hvsatssu:10312": "(pṛ) yadīme pañcaskandhāḥ pratikṣaṇavināśinaḥ /",
  "SA16hvsatssu:10313": "kena vadho bhavati /",
  "SA16hvsatssu:10314": "(u) pañcaskandhāḥ pratikṣaṇavināśino 'pi punaḥ punaḥ santatyā samutpadyante /",
  "SA16hvsatssu:10315": "tatsantatisamuccheda eva prāṇātipāto bhavati /",
  "SA16hvsatssu:10316": "prāṇātipātacittena ca prāṇātipātapāpaṃ labhate puruṣaḥ /",
  "SA16hvsatssu:10317": "(pṛ) kiṃ pratyutpannapañcaskandhānāṃ samucchedaḥ prāṇātipāto bhavati /",
  "SA16hvsatssu:10318": "(u) pañcaskandhasantatāvasti sattva ityākhyā /",
  "SA16hvsatssu:10319": "tatsantativināśaḥ prāṇātipātaḥ /",
  "SA16hvsatssu:10320": "na kṣaṇikeṣu sattva ityākhyāsti /",
  "SA16hvsatssu:10321": "(pṛ) kecidāhuḥ kaścidanucarānavalambya sattvān hanti /",
  "SA16hvsatssu:10322": "atha vā dṛḍhāsinābhihatya sahasā sattvān hanti /",
  "SA16hvsatssu:10323": "tadā tasya pāpaṃ nāstīti /",
  "SA16hvsatssu:10324": "kathamidam /",
  "SA16hvsatssu:10325": "(u) te 'pi pāpaṃ labheran /",
  "SA16hvsatssu:10326": "kasmāt /",
  "SA16hvsatssu:10327": "te vadhapāpasamanvitāḥ /",
  "SA16hvsatssu:10328": "caturbhiḥ pratyayaiḥ khalu prāṇātipātapāpaṃ labhante /",
  "SA16hvsatssu:10329": "(1) sattvasattā, (2)",
  "SA16hvsatssu:10330": "sattvasattājñānam, (3)",
  "SA16hvsatssu:10331": "jighatsācittam, (4)",
  "SA16hvsatssu:10332": "tajjīvitoccheda iti /",
  "SA16hvsatssu:10333": "ebhiścaturbhirhetubhirmaṇḍitaḥ pumān kathamapāpī syāt /",
  "SA16hvsatssu:10334": "adattādānamiti yadvastu yatpuruṣasambandhī tat tasmātpuruṣāccauryeṇa gṛhṇāti /",
  "SA16hvsatssu:10335": "tadadattādānamityucyate /",
  "SA16hvsatssu:10336": "atrāpi santi catvāraḥ pratyayāḥ- (1)",
  "SA16hvsatssu:10337": "dravyasya parasambandhitā, [SSS_274] (2)",
  "SA16hvsatssu:10338": "parasambandhitājñānam /",
  "SA16hvsatssu:10339": "(3) cauryacittam, (4)",
  "SA16hvsatssu:10340": "cauryeṇa grahaṇam iti /",
  "SA16hvsatssu:10341": "(pṛ) kecidāhuḥ- nidhiḥ rājasambandhī /",
  "SA16hvsatssu:10342": "ya imaṃ gṛhṇāti /",
  "SA16hvsatssu:10343": "sa rājñaḥ pāpaṃ labhata iti /",
  "SA16hvsatssu:10344": "kathamidam /",
  "SA16hvsatssu:10345": "(u) bhūmadhyagatadravyasya na vicāraḥ /",
  "SA16hvsatssu:10346": "bhūmāvupari gataṃ dravyaṃ paraṃ rājasambandhi syāt /",
  "SA16hvsatssu:10347": "kasmāt /",
  "SA16hvsatssu:10348": "anāthapiṇḍadādaya āryā api hīdaṃ dravyaṃ gṛhṇanti /",
  "SA16hvsatssu:10349": "ato jñāyate nāsti pāpamiti /",
  "SA16hvsatssu:10350": "yaḥ svābhāvikadravyasya lābhaḥ na tat cauryam /",
  "SA16hvsatssu:10351": "(pṛ) yadi sarve padārthāḥ sādhāraṇakarmabhirutpadyante /",
  "SA16hvsatssu:10352": "kasmāt cauryeṇa pāpaṃ labhante /",
  "SA16hvsatssu:10353": "(u) sādhāraṇakarmahetoḥ samutpattāvapi asti hetoḥ prābalyadaurbalyam /",
  "SA16hvsatssu:10354": "yat [yasya] puruṣasya karmahetubalatiśayādhiṣṭhitaṃ tat dravyaṃ tatsambandhi /",
  "SA16hvsatssu:10355": "(pṛ) yadi kaściccaityāt saṅghādvā kiñcit kṣetragṛhādidravyamapaharati /",
  "SA16hvsatssu:10356": "katarasmāt pāpaṃ labhate /",
  "SA16hvsatssu:10357": "(u) bhagavataḥ saṅghasya vā dravye nāsti mamatācittam /",
  "SA16hvsatssu:10358": "asatyapi tataḥ pāpaṃ labhate /",
  "SA16hvsatssu:10359": "dravyamidaṃ niyamena bhagavataḥ saṅghasya vā sambandhi /",
  "SA16hvsatssu:10360": "tasya caurye adattādāne vā akuśalacittaṃ samutpannamityataḥ pāpaṃ labhate /",
  "SA16hvsatssu:10361": "kāmamithyācāra iti /",
  "SA16hvsatssu:10362": "yā [yasya] sattvasya jāyā na bhavati /",
  "SA16hvsatssu:10363": "tayā saha kāmacāraḥ /",
  "SA16hvsatssu:10364": "[tasya] kāmamithyācāraḥ /",
  "SA16hvsatssu:10365": "svajāyāyāmapi amārgeṇa kāmacāro 'pi kāmamithyācāra ityucyate /",
  "SA16hvsatssu:10366": "sarvāsāṃ strīṇāṃ santi pālakāḥ yanmātṛpitṛbhrātṛgaṇasvāmiputravadhvādayaḥ /",
  "SA16hvsatssu:10367": "pravrajitastrīṇāṃ rājādayaḥ pālakāḥ /",
  "SA16hvsatssu:10368": "(pṛ) gaṇikā na [kasyacit] jāyā bhavati /",
  "SA16hvsatssu:10369": "tayā saha kāmacāraḥ kathaṃ na kāmamithyācāraḥ /",
  "SA16hvsatssu:10370": "(u) alpavayaskā hi jāyā /",
  "SA16hvsatssu:10371": "yathoktaṃ vinaye- alpavayaskā jāyā yāvadekena śmaśrṛṇāntaritā iti /",
  "SA16hvsatssu:10372": "(pṛ) yadi kācidasvāminī strī svayamāgatya prārthayate jāyā bhavāmīti /",
  "SA16hvsatssu:10373": "kathamidam /",
  "SA16hvsatssu:10374": "(u) yā vastuto 'svāminī kasyacitsattvasya purato yathādharmamāgatā,",
  "SA16hvsatssu:10375": "[tayā saha gamanaṃ] na kāmamithyācāraḥ /",
  "SA16hvsatssu:10376": "(pṛ) pravrajitasya jāyāparigraheṇa kāmamithyācārādunmoko 'sti na vā /",
  "SA16hvsatssu:10377": "(u) nonmoko 'sti /",
  "SA16hvsatssu:10378": "kasmāt /",
  "SA16hvsatssu:10379": "na hyasti sa dharmaḥ /",
  "SA16hvsatssu:10380": "pravrajitasya dharmaḥ sadā kāmamithyācārādviratiḥ /",
  "SA16hvsatssu:10381": "parastrī- [gamana]āpattito 'tijaghanyaṃ pāpaṃ bhavati /",
  "SA16hvsatssu:10382": "mṛṣāvāda iti /",
  "SA16hvsatssu:10383": "yatkāyabāṅmanobhiḥ parasattvān vañcayitvā mṛṣā pratipādayati /",
  "SA16hvsatssu:10384": "ayaṃ mṛṣāvādaḥ /",
  "SA16hvsatssu:10385": "pāpasya gurutaratvādbhagavānāha bahūnāṃ paśnasamādhiḥ mṛṣāvādaḥ /",
  "SA16hvsatssu:10386": "yāvadekasmin puruṣe pṛcchatyapi mṛṣāvādaḥ /",
  "SA16hvsatssu:10387": "kimuta bahūnām iti /",
  "SA16hvsatssu:10388": "yo vañcayitumabhīṣṭaḥ,",
  "SA16hvsatssu:10389": "[SSS_275] tasmātpāpaṃ labhate /",
  "SA16hvsatssu:10390": "yadi kaścitparaṃ vadati ahamamukamīdṛśaṃ vadāmīti /",
  "SA16hvsatssu:10391": "tadvastuno 'tattve 'pi na mṛṣāvādaḥ /",
  "SA16hvsatssu:10392": "kiñca saṃjñāmanusṛtya mṛṣāvādaḥ /",
  "SA16hvsatssu:10393": "yaḥ paśyan na paśyati saṃjñām /",
  "SA16hvsatssu:10394": "sa pṛṣṭo vadati nādrākṣamiti /",
  "SA16hvsatssu:10395": "tasya nāsti mṛṣāvādapāpam /",
  "SA16hvsatssu:10396": "iti yathā varṇitaṃ vinaye /",
  "SA16hvsatssu:10397": "(pṛ) yadi kaścidvastuviparyayāt adṛṣṭvā vadati adrākṣamiti tasya kathaṃ na mṛṣāvādaḥ /",
  "SA16hvsatssu:10398": "(u) sarvāṇi puṇyapāpāni cittādhīnāni utpadyante /",
  "SA16hvsatssu:10399": "sa puruṣo 'dṛṣṭavastuni dṛṣṭasaṃjñāmutpādayatītyato nāsti pāpam /",
  "SA16hvsatssu:10400": "yathā [yasya] tāttvikasattve nāsti sattvasaṃjñā /",
  "SA16hvsatssu:10401": "asattve ca sattvasaṃjñotpannā /",
  "SA16hvsatssu:10402": "sa na vadhapāpaṃ labhate /",
  "SA16hvsatssu:10403": "(pṛ) yathā vastusati sattva utpannasattvasaṃjño vadhapāpaṃ labhate /",
  "SA16hvsatssu:10404": "tathā yadi dṛṣṭe dṛṣṭasaṃjñāmutpādayati /",
  "SA16hvsatssu:10405": "tadā na pāpaṃ syāt /",
  "SA16hvsatssu:10406": "natvadṛṣṭe dṛṣṭasaṃjñāmutpādayan na pāpaṃ labhata iti /",
  "SA16hvsatssu:10407": "(u) pāpamidaṃ sattvopādānakacittamupādāyotpadyate /",
  "SA16hvsatssu:10408": "ataḥ sattve satyapi sattvasaṃjñāvihīno na labhate pāpam /",
  "SA16hvsatssu:10409": "[tādṛśa]cittābhāvāt /",
  "SA16hvsatssu:10410": "asati sattve sattvasaṃjñāvān [vastutaḥ] sattvasyābhāvādapi na pāpaṃ labhate /",
  "SA16hvsatssu:10411": "sati sattve sattvasaṃjñāvān prāṇātipātapāpaṃ labhata eva /",
  "SA16hvsatssu:10412": "hetupratyayānāṃ samagratvāt /",
  "SA16hvsatssu:10413": "yasya dṛṣṭe vastuni adṛṣṭasaṃjñotpadyate /",
  "SA16hvsatssu:10414": "sa pṛṣṭo vadati nādrākṣamiti /",
  "SA16hvsatssu:10415": "sa saṃjñāviparyayābhāvāt na sattvān vañcayati /",
  "SA16hvsatssu:10416": "vastuviparyaye 'pi satyamityevocyate /",
  "SA16hvsatssu:10417": "yasyādṛṣṭe vastuni dṛṣṭasaṃjñotpadyate /",
  "SA16hvsatssu:10418": "sa pṛṣṭo vadati nādrākṣamiti /",
  "SA16hvsatssu:10419": "sa saṃjñāviparyayāt sattvān vañcayati /",
  "SA16hvsatssu:10420": "vastvaviparyaye 'pi mṛṣāvāda ityucyate /",
  "SA16hvsatssu:10421": "paiśunyamiti /",
  "SA16hvsatssu:10422": "yat kaścitparavibhedayiṣayā vākkarma karoti /",
  "SA16hvsatssu:10423": "tatpaiśunyamityucyate /",
  "SA16hvsatssu:10424": "yasya nāsti sambhedabuddhiḥ /",
  "SA16hvsatssu:10425": "paraḥ śrutvā svayaṃ bhedayati /",
  "SA16hvsatssu:10426": "sa na pāpabhāgbhavati /",
  "SA16hvsatssu:10427": "yastu vinayakuśalabuddhayā durjanān sambhedayati /",
  "SA16hvsatssu:10428": "sa sambhede kṛte 'pi na pāpabhāgbhavati /",
  "SA16hvsatssu:10429": "yaḥ saṃyojanānuśayena kaluṣitacitto na bhavati /",
  "SA16hvsatssu:10430": "sa vācaṃ vadannapi na pāpabhāgbhavati /",
  "SA16hvsatssu:10431": "pāruṣyamiti /",
  "SA16hvsatssu:10432": "yat kaścitkaṭu vadati hitakarañca na bhavati parasyopāyāsamātramicchati /",
  "SA16hvsatssu:10433": "tatpāruṣyamityucyate /",
  "SA16hvsatssu:10434": "yastu karuṇācittena hitaṃ kurvan kaṭu vadati /",
  "SA16hvsatssu:10435": "na tasyāsti pāpam /",
  "SA16hvsatssu:10436": "yathā nirarthakaprayukta upāyāse pāpamasti /",
  "SA16hvsatssu:10437": "[cikitsārthaṃ] kasmiṃścitkāyadeśe sūcyā vedhanaṃ kaṭvapi na pāpaṃ bhavati /",
  "SA16hvsatssu:10438": "tathā kaṭuvacanamapi /",
  "SA16hvsatssu:10439": "buddhā āryā api kurvantī dam /",
  "SA16hvsatssu:10440": "yathā rūgṇādīnāmupadeśaḥ /",
  "SA16hvsatssu:10441": "yaḥ saṃyojanānuśayakaluṣitacitto na bhavati /",
  "SA16hvsatssu:10442": "tena kṛtaṃ kaṭuvacanaṃ na pāpamityucyate /",
  "SA16hvsatssu:10443": "yathā vītarāgādayaḥ /",
  "SA16hvsatssu:10444": "yaḥ kaluṣitacittena kaṭu vadati /",
  "SA16hvsatssu:10445": "sa kleśotpattikāla eva pāpaṃ labhate /",
  "SA16hvsatssu:10446": "sambhinnapralāpa iti /",
  "SA16hvsatssu:10447": "yadanṛju asatyārthabhāṣaṇaṃ sa sambhinnapralāpaḥ /",
  "SA16hvsatssu:10448": "akāṇḍe satyavacanamapi [SSS_276] sambhinnapralāpaḥ /",
  "SA16hvsatssu:10449": "satyamapi kāle vipattyānulomyenāhitakaratvāt sambhinnapralāpa ityucyate /",
  "SA16hvsatssu:10450": "satyavacane 'pi kāle cāhite amūlamanarthamakramaṃ vacanaṃ sambhinnapralāpaḥ /",
  "SA16hvsatssu:10451": "mohādikleśavikṣiptacittatayā vacanaṃ sambhinnapralāpaḥ /",
  "SA16hvsatssu:10452": "kāyamanasoranārjavamapi sambhinnaṃ karma /",
  "SA16hvsatssu:10453": "kintu bhūyasā vākkṛtameva vyavahārataḥ sambhinnapralāpa ityucyate /",
  "SA16hvsatssu:10454": "anyāni trīṇi vākkarmāṇi sambhinnapralāpasaṃmiśrāṇi bhavanti na vivekabhāgīni /",
  "SA16hvsatssu:10455": "yadi mṛṣāvādaḥ kaṭuvacanāñcāviviktam /",
  "SA16hvsatssu:10456": "tadā dvidhā bhavati mṛṣāvādaḥ sambhinnapralāpa iti /",
  "SA16hvsatssu:10457": "yadi mṛṣāvādo 'pi saṃbibhedayiṣayā akaṭuvacanaḥ /",
  "SA16hvsatssu:10458": "tadā tridhā bhavati mṛṣāvādaḥ paiśunyaṃ sambhinnapralāpa iti /",
  "SA16hvsatssu:10459": "yadi mṛṣāvādaḥ kaṭuvacanaḥ sambibhitsā ca /",
  "SA16hvsatssu:10460": "tadā caturdhā bhavati /",
  "SA16hvsatssu:10461": "yadi nāsti mṛṣāvādaḥ /",
  "SA16hvsatssu:10462": "kaṭuvacanamapi aviviktaṃ kevalamakāṇḍavacanamahitavacanamanarthavacanam /",
  "SA16hvsatssu:10463": "tadā sambhinnapralāpamātram /",
  "SA16hvsatssu:10464": "ayaṃ sambhinnapralāpo 'pi sūkṣmo dustyajaḥ /",
  "SA16hvsatssu:10465": "kevalaṃ buddhā eva tadindriyaṃ samucchedayanti /",
  "SA16hvsatssu:10466": "ato buddhā eva bhagavadvādaprasādhane śraddheyāḥ nānye /",
  "SA16hvsatssu:10467": "(pṛ) uktāḥ saptavidhāḥ karmapathāḥ /",
  "SA16hvsatssu:10468": "ka upayogaḥ punastrividhamānasakarmakathanena /",
  "SA16hvsatssu:10469": "(u) kecidvadanti- puṇyaṃ pāpamavaśyaṃ kāyavāgadhīnaṃ na cittamātrāt iti /",
  "SA16hvsatssu:10470": "ato vadanti cittamapi karmapathaḥ /",
  "SA16hvsatssu:10471": "trividhasyāsya mānasakarmaṇo balādutpadyate kāyikaṃ vācikamakuśalakarma iti /",
  "SA16hvsatssu:10472": "idaṃ trividhaṃ yadyapi gurutaram /",
  "SA16hvsatssu:10473": "mānasakarmaṇaḥ sūkṣmatvāt iti paścādvakṣyate /",
  "SA16hvsatssu:10474": "sarveṣāṃ leśānāmakuśalakarmotpādakatve 'pi idaṃ trividhaṃ paraṃ sattvānāmupāyāsakaratvādakuśalakarmapatha ityucyate /",
  "SA16hvsatssu:10475": "yadi rāgo madhyamo 'varo vā na sa karmapatho bhavati /",
  "SA16hvsatssu:10476": "rāgo 'yamadhimātraḥ paramadhirajya saṃpīḍecchayā sopāyaḥ kāyikavācikakarmotpādakatvāt rāgerṣyā karmapatho bhavati /",
  "SA16hvsatssu:10477": "pratighamohāvapi tathā /",
  "SA16hvsatssu:10478": "yadi moha eva sarvakleśātmaka ucyata iti matam /",
  "SA16hvsatssu:10479": "tasyaiva kāyavāgbhyāṃ sattvānāmupadravotpādakatvāt traividhyamucyate /",
  "SA16hvsatssu:10480": "(pṛ) kasmānmoho mithyādṛṣṭirbhavati /",
  "SA16hvsatssu:10481": "(u) asti [sa]mohaviśeṣaḥ /",
  "SA16hvsatssu:10482": "kasmāt /",
  "SA16hvsatssu:10483": "na hi sarvo moho 'kuśalaḥ /",
  "SA16hvsatssu:10484": "yo moho mithyādṛṣṭipravṛttāvadhipatiḥ so 'kuśalaḥ karmapathaḥ /",
  "SA16hvsatssu:10485": "sarvāṇyakuśalāni etattrimukhādhīnāni bhavanti /",
  "SA16hvsatssu:10486": "yadi [vā] kaściddhanalābhāyākuśalaṃ karma karoti tadyathā suvarṇakārṣāpaṇāya prāṇinaṃ hanti /",
  "SA16hvsatssu:10487": "dveṣeṇa vā [akuśalaṃ karma karoti] tadyathā amitraṃ coraṃ vā hanti /",
  "SA16hvsatssu:10488": "atha vā na dhanalābhāya na dveṣeṇa,",
  "SA16hvsatssu:10489": "api tu mohabalenaiva parāparāvijñānāt prāṇinaṃ hanti /",
  "SA16hvsatssu:10490": "(pṛ) catvāro durgatipratyayāḥ sūtra uktā [SSS_277] rāgato dveṣato bhayato mohataśca durgatiṣu patantīti /",
  "SA16hvsatssu:10491": "idānīmatra kasmānnoktaṃ bhayato 'kuśalaṃ karmotpadyata iti /",
  "SA16hvsatssu:10492": "(u) bhayaṃ mohasaṅgṛhītam /",
  "SA16hvsatssu:10493": "yaducyate bhayata iti tanmohata eva bhavati /",
  "SA16hvsatssu:10494": "kasmāt /",
  "SA16hvsatssu:10495": "na jñānī yāvadāyurvināśapratyayamapi akuśalaṃ karma karoti /",
  "SA16hvsatssu:10496": "idañca pūrvaṃ pratyuktameva /",
  "SA16hvsatssu:10497": "yat kleśavivṛddhiḥ kāyikavācikarmotpādayati sa kālo 'kuśalakarmapatha ityucyate /",
  "SA16hvsatssu:10498": "asya trividhasya bhūyasā akuśalotpādakatvāt /",
  "SA16hvsatssu:10499": "(pṛ) kasmātkarmapatha ityucyate /",
  "SA16hvsatssu:10500": "(u) mana eva karma /",
  "SA16hvsatssu:10501": "tatra caratīti karmapatha ityucyate /",
  "SA16hvsatssu:10502": "antimatritaye pūrvaṃ carati /",
  "SA16hvsatssu:10503": "ādyasaptake paścāccarati /",
  "SA16hvsatssu:10504": "trīṇi karmapathāḥ na karma /",
  "SA16hvsatssu:10505": "sapta karmāṇi karma ca panthāśca /",
  "SA16hvsatssu:10506": "(pṛ) kaśātāḍanasurāpānādīnyakuśalakarmāṇyuktāni /",
  "SA16hvsatssu:10507": "kasmāddaśaivoktāni /",
  "SA16hvsatssu:10508": "(u) gurutarapāpatvādimāni daśoktāni /",
  "SA16hvsatssu:10509": "kaśātāḍanādīni sarvāṇi tatparivārāḥ paurvāparikāḥ /",
  "SA16hvsatssu:10510": "na surāpānaṃ prakṛtisāvadyam /",
  "SA16hvsatssu:10511": "nāpi paropadravakṛta /",
  "SA16hvsatssu:10512": "paropadravakṛditi svīkāre 'pi na surāpānaṃ tadbhavati /",
  "SA16hvsatssu:10513": "(pṛ) akuśalakarmapathā ime kutra vartante /",
  "SA16hvsatssu:10514": "(u) sarvatra pañcagatiṣu vartante /",
  "SA16hvsatssu:10515": "uttarakuruṣu kevalaṃ na santi /",
  "SA16hvsatssu:10516": "mithyākāmacārastribhirvastubhirutthāpitaḥ kāmarāgeṇa saṃsiddhaḥ /",
  "SA16hvsatssu:10517": "anye tribhirvastubhirutthāpitaḥ tribhirvastubhiḥ saṃsiddhaḥ /",
  "SA16hvsatssu:10518": "(pṛ) āryāḥ kimakuśalaṃ karma kuvanti na vā /",
  "SA16hvsatssu:10519": "(u) mānasākuśalakarmotpattāvapi na kāyikavācikakarmotpādayanti /",
  "SA16hvsatssu:10520": "mānasakarmaṇyapi dveṣacittamātramutpādayanti na vadhacittam /",
  "SA16hvsatssu:10521": "(pṛ) sūtra uktam- śaikṣā anyān śapamānā āhuḥ samucchinnavṛṣaṇo bhava iti /",
  "SA16hvsatssu:10522": "tatkatham /",
  "SA16hvsatssu:10523": "(u) [anyat] kiñcitsūtramāha- arhan śapata iti /",
  "SA16hvsatssu:10524": "ayaṃ kṣīṇāsrava puruṣaḥ prahīṇakleśamūlaḥ cittameva notpādayati /",
  "SA16hvsatssu:10525": "kiṃ puna śapeta iti /",
  "SA16hvsatssu:10526": "śaikṣasya śāpavacanamapi tathaiva syāt /",
  "SA16hvsatssu:10527": "āryā akuśalakarmasu avijñaptisaṃvaraṃ labhanta /",
  "SA16hvsatssu:10528": "kathaṃ kuryurakuśalam /",
  "SA16hvsatssu:10529": "na ca te durgatau patanti /",
  "SA16hvsatssu:10530": "yadyakuśalamutpādayanti /",
  "SA16hvsatssu:10531": "pateyurapi /",
  "SA16hvsatssu:10532": "yadyāryā ihādhvani akuśalaṃ karma kṛtvā durgatau na patanti /",
  "SA16hvsatssu:10533": "atītādhvani akuśalakarmavanta iti kasmānna patanti /",
  "SA16hvsatssu:10534": "(u) āryāṇāṃ manasi tattvajñāne samutpanne sarve 'kuśalakarmapathā mandā bhavanti yathā dagdhaṃ bījaṃ na punaḥ prarohati /",
  "SA16hvsatssu:10535": "[SSS_278]",
  "SA16hvsatssu:10536": "trīṇi ca viṣāṇi dvividhāni- durgatiprāpakāṇi tadaprāpakāṇīti /",
  "SA16hvsatssu:10537": "yāni durgatiprāpakāṇi tāni āryāṇāṃ prakṣīṇāni /",
  "SA16hvsatssu:10538": "karmakleśābhyāṃ hi śarīramupādīyate /",
  "SA16hvsatssu:10539": "āryāḥ karmayuktā api kleśavikalatvānna patanti /",
  "SA16hvsatssu:10540": "kiñca te ratnatrayākhyamahāsthānabalamavaṣṭabhya mahadakuśalaṃ kṣapayanti /",
  "SA16hvsatssu:10541": "yathā kaścidrājāśrita uttamarṇena na pīḍyate /",
  "SA16hvsatssu:10542": "te ca tīkṣṇaprajñāvidyā akuśalaṃ karma kṣapayanti /",
  "SA16hvsatssu:10543": "yathā kaścitkāye 'gniśaktivivṛddhyā duṣparipācaṃ paripācayati /",
  "SA16hvsatssu:10544": "teṣāṃ santi bahava upāyāḥ /",
  "SA16hvsatssu:10545": "kadācid buddhān smṛtvā kadācitkaruṇāṃ smṛtvā kuśalakarmahetubhi[rvā] akuśalebhyo vimuktiṃ labhante /",
  "SA16hvsatssu:10546": "yathā coro vahvalīkairaraṇyadurgamāśritya nopalabhyate /",
  "SA16hvsatssu:10547": "āryā ime jñānena vimuktimārgaṃ labhante /",
  "SA16hvsatssu:10548": "yathā gauḥ svāminaṃ yāti /",
  "SA16hvsatssu:10549": "vihaga ākāśaṃ niśrayate /",
  "SA16hvsatssu:10550": "dīrgharātraṃ kuśaladharmāṇāmabhyāsānna durgatau patanti /",
  "SA16hvsatssu:10551": "yathoktaṃ sūtre- yo nityaṃ kāyena śīlaṃ cittena prajñāmabhyasyati sa narakavedanīyaṃ karmābhimukhībhūya laghu vedayate iti /",
  "SA16hvsatssu:10552": "yathā cāha gāthā-",
  "SA16hvsatssu:10553": "carantaṃ karuṇācitte 'pramāṇe 'nirāvṛte /",
  "SA16hvsatssu:10554": "gurukarmāṇi sarvāṇi na kiñcidupayanti ca // iti /",
  "SA16hvsatssu:10555": "āryāṇāmeṣāñcitte 'kuśalaṃ karma na sthirībhavati /",
  "SA16hvsatssu:10556": "santaptāyasi patitaikajalabinduvat /",
  "SA16hvsatssu:10557": "āryāṇāṃ kuśalaṃ karma sudūragāmi khadira vṛkṣamūlavat /",
  "SA16hvsatssu:10558": "āryāśceme bahukuśalā alpākuśalāḥ /",
  "SA16hvsatssu:10559": "alpamakuśalaṃ bahukuśaleṣu vartamānaṃ na balavat yathā gaṅgāyāṃ kṣiptamekapalalavaṇaṃ na vikārayati tadrasam /",
  "SA16hvsatssu:10560": "āryāste puṇyaśraddhādinā dhanikāḥ /",
  "SA16hvsatssu:10561": "yathā daridra ekakarṣāpaṇāya pāpaṃ svīkaroti /",
  "SA16hvsatssu:10562": "na [tathā]dhanikaḥ śatasahasrebhyo 'pi pāpaṃ prāpnoti /",
  "SA16hvsatssu:10563": "āryamārgapraveśābdahumatā bhavanti /",
  "SA16hvsatssu:10564": "yathāryāḥ satyapi pāpe na narakaṃ praviśanti /",
  "SA16hvsatssu:10565": "yathā vyāghraśārdūlajāśvavarāhānāṃ(ṇāṃ)",
  "SA16hvsatssu:10566": "saha vivadamānānāṃ baliṣṭho jayaṃ labhate /",
  "SA16hvsatssu:10567": "āryāṇāmeṣāṃ cittāmāryamārgoṣitam /",
  "SA16hvsatssu:10568": "durgatikapāpāni na punarupāyāsayanti /",
  "SA16hvsatssu:10569": "yathā rājādhyuṣita ekāntagṛhe nānye praviśanti /",
  "SA16hvsatssu:10570": "āryāḥ svavihṛtisthānavihāriṇaḥ /",
  "SA16hvsatssu:10571": "na [teṣu] durgatikapāpakarmāṇyavakāśaṃ labhante /",
  "SA16hvsatssu:10572": "tadyathā gṛdhro vā kaṅka iti dṛṣṭāntaḥ /",
  "SA16hvsatssu:10573": "kiñcāryāścatusmṛtyupasthāneṣu cittaṃ pratibadhnanti /",
  "SA16hvsatssu:10574": "ato durgatikakarmāṇi nāvakāśaṃ labhante /",
  "SA16hvsatssu:10575": "śākhāniveśitavṛttaghaṭavat /",
  "SA16hvsatssu:10576": "dvividhasaṃyojanasamanvāgamāddhi durgatau patito yathākarma vipākaṃ vedayate /",
  "SA16hvsatssu:10577": "āryāstu eka [saṃyojana]prahāṇānna durgatau patanti /",
  "SA16hvsatssu:10578": "te sadā kuśalakarmavipākaṃ samādadata ityato [SSS_279] durgatikakarmāṇi nāvakāśaṃ labhante /",
  "SA16hvsatssu:10579": "yathā pūrvaṃ ṣaṭkarmavarge pratipāditaṃ naraka[vedanīyaṃ] karmalakṣaṇam /",
  "SA16hvsatssu:10580": "[tādṛśa]kāraṇābhāvādāryā na durgatau patanti //",
  "SA16hvsatssu:10581": "daśākuśalakarmapathavargaḥ ṣoḍaśottaraśatatamaḥ /",
  "SA16hvsatssu:10582": "117 daśakuśalakarmapathavargaḥ",
  "SA16hvsatssu:10583": "daśakuśalakarmapathā yaduta prāṇātipātaviratiḥ yāvatsamyakdṛṣṭiḥ /",
  "SA16hvsatssu:10584": "ime daśaśīlasaṃvarasaṅgṛhītā aikakālikāḥ /",
  "SA16hvsatssu:10585": "dhyānamarūpasaṃvarasaṅgṛhītamapi aikakālikam /",
  "SA16hvsatssu:10586": "viratirnāma karmapathaḥ /",
  "SA16hvsatssu:10587": "sāvijñaptireva /",
  "SA16hvsatssu:10588": "(pṛ) vandanādīni puṇyāni anye karmapathāḥ santi /",
  "SA16hvsatssu:10589": "kasmādviratimātraṃ karmapatha ityucyate /",
  "SA16hvsatssu:10590": "(u) viratiprādhānyāt /",
  "SA16hvsatssu:10591": "imāni daśa karmāṇi dānādibhya utkṛṣṭāni /",
  "SA16hvsatssu:10592": "kasmāt /",
  "SA16hvsatssu:10593": "dānādinā labdhaḥ puṇyavipāko na śīladhāraṇasya [tulā]marhati /",
  "SA16hvsatssu:10594": "yathā daśavārṣikaḥ pumān prāṇātipātaviratipratyayamāyurvardhayati /",
  "SA16hvsatssu:10595": "daśākuśalakarmaṇāṃ pāpatvāt tadviratiḥ prakṛtitaḥ puṇyam /",
  "SA16hvsatssu:10596": "antimāni trīṇi kuśalakarmāṇi kuśalakarmāṇāṃ mūlam /",
  "SA16hvsatssu:10597": "tasmāddānādīni kuśalāni karmapathasaṅgṛhītāni /",
  "SA16hvsatssu:10598": "asmin karmapathe 'sti paurvāparyeṇopanidhyoktakaśātāḍanādiviratiḥ /",
  "SA16hvsatssu:10599": "ataḥ sarvāṇi kuśalāni atra saṅgṛhītāni //",
  "SA16hvsatssu:10600": "daśakuśalakarmapathavargaḥ saptadaśottaraśatatamaḥ /",
  "SA16hvsatssu:10601": "118 ādīnavavargaḥ",
  "SA16hvsatssu:10602": "(pṛ) akuśalakarmaṇāṃ kimādīnavam /",
  "SA16hvsatssu:10603": "(u) akuśalakarmabhirnarakādiduḥkhaṃ vedayate /",
  "SA16hvsatssu:10604": "yathoktaṃ sūtre- prāṇātipātapratyayaṃ narake patati /",
  "SA16hvsatssu:10605": "yadi manuṣyeṣūtpadyate /",
  "SA16hvsatssu:10606": "alpāyu rvindate /",
  "SA16hvsatssu:10607": "yāvadevaṃ mithyādṛṣṭiḥ /",
  "SA16hvsatssu:10608": "akuśakarmapratyayaṃ ciraṃ duḥkhamanubhavati /",
  "SA16hvsatssu:10609": "yathāvīcinarake 'pramāṇavarṣāṇyativāhayan nāyuḥ kṣapayati iti /",
  "SA16hvsatssu:10610": "sattvānāṃ vidyamānāḥ sarvā akuśalaparābhavahānipīḍā akuśalaiḥ [karmabhi]reva bhavanti /",
  "SA16hvsatssu:10611": "adṛṣṭākuśalakarmaṇāṃ mahopakāro 'sti /",
  "SA16hvsatssu:10612": "yathā sainikavyādhādayo nānena karmaṇā bahumānaṃ labhante /",
  "SA16hvsatssu:10613": "coravadhapratyayaṃ dhanabhānaṃ labhata iti yat bhavata āśayaḥ /",
  "SA16hvsatssu:10614": "tadidaṃ pūrvameva trikarmavarge pratyuktam /",
  "SA16hvsatssu:10615": "akuśalacārī garhānirbhatsanādīni [SSS_280] duḥkhopāyāsāṅgāni vindate /",
  "SA16hvsatssu:10616": "pareṣāmaniṣṭaprāpakaṃ krūramityata ebhyo 'kuśalakarmabhyo viramitavyam /",
  "SA16hvsatssu:10617": "uktañca sūtre- prāṇātipātasya pañcāvadyāniḥ- (1)",
  "SA16hvsatssu:10618": "janānāmaśraddheyatā, (2)",
  "SA16hvsatssu:10619": "duryaśaḥprāptiḥ, (3)",
  "SA16hvsatssu:10620": "kuśalādviprakṛṣyākuśalapratyāsattiḥ, (4)",
  "SA16hvsatssu:10621": "maraṇakāle cittavipratisāraḥ, (5)",
  "SA16hvsatssu:10622": "ante durgatipatanam iti /",
  "SA16hvsatssu:10623": "prāṇātipātapratyayamalpasukhaṃ bahudduḥkhaṃ bhavati /",
  "SA16hvsatssu:10624": "akuśalakarmācaraṇaṃ puruṣacittaṃ saṃkleśayati /",
  "SA16hvsatssu:10625": "adhvanyadhvani samupacitasamudayaściraṃ duścikitso bhavati /",
  "SA16hvsatssu:10626": "akuśalacārī tamasastamaḥ praviṣṭaḥ pravṛttimārgatritayānna niryāṇaṃ labhate /",
  "SA16hvsatssu:10627": "akuśalacārī manuṣyadehopādānaṃ vṛthākaroti /",
  "SA16hvsatssu:10628": "yathoṣadhinicitāt himagirerviṣatṛṇasya samāhartātimūḍho bhavati /",
  "SA16hvsatssu:10629": "evaṃ daśakuśalakarmapathairmanuṣyadehaṃ labhate /",
  "SA16hvsatssu:10630": "kuśalamanācaran kevalaṃ mahatīṃ hānimeva karoti /",
  "SA16hvsatssu:10631": "kiṃ punarakuśalakarmasamādāne /",
  "SA16hvsatssu:10632": "kiñcākuśalacārī svakāyaṃ kāmayannapi na vastutaḥ svātmānaṃ kāmayate /",
  "SA16hvsatssu:10633": "svātmānaṃ rakṣannapi nātmānaṃ rakṣati /",
  "SA16hvsatssu:10634": "ātmapīḍākarakarmapratyayatvāt /",
  "SA16hvsatssu:10635": "puruṣo 'yaṃ kāyasaṅgataḥ tadyathāmitracoreṇa [saṅgataḥ] svātmana eva duḥkhakārakatvāt /",
  "SA16hvsatssu:10636": "yo 'kuśalamācarati /",
  "SA16hvsatssu:10637": "sa svayameva tatkāyaṃ corayati /",
  "SA16hvsatssu:10638": "kiṃ punaḥ paraḥ /",
  "SA16hvsatssu:10639": "akuśalakarmacaryā yadyapīdānīṃ nābhivyajyate vipāke tu adhyavasīyate /",
  "SA16hvsatssu:10640": "tasmādalpīyasyapi aśraddhā na kartavyā /",
  "SA16hvsatssu:10641": "yathālpīyo 'pi viṣaṃ puruṣaṃ hanti /",
  "SA16hvsatssu:10642": "yathā vā ṛṇamalpamapi krameṇa vṛddhyā vardhate /",
  "SA16hvsatssu:10643": "parasya kṛtaṃ pāpaṃ paraḥ sadā na vismarati /",
  "SA16hvsatssu:10644": "ataḥ kṛtaṃ ciraviprakṛṣṭamapi na śraddhātavyam /",
  "SA16hvsatssu:10645": "akuśalacārī na sukhe ramate /",
  "SA16hvsatssu:10646": "akuśalācaraṇāddevamanuṣyasukhādbhraśyati /",
  "SA16hvsatssu:10647": "asukharato mūḍhaḥ śreṣṭhaḥ /",
  "SA16hvsatssu:10648": "akuśalacāriṇo duḥkhaṃ gāḍhaśocanīyaṃ bhavati /",
  "SA16hvsatssu:10649": "vipratisārādiduḥkhaṃ pratyakṣaṃ vedayate /",
  "SA16hvsatssu:10650": "ante tu durgatiduḥkhaṃ vedayate /",
  "SA16hvsatssu:10651": "akuśalakarmaphalāt vihāyasā gatvā samudre nimajyāpi na vimuktisthānaṃ labhate /",
  "SA16hvsatssu:10652": "yathā suvarṇatomaro buddhamanvadhāvat /",
  "SA16hvsatssu:10653": "sarvamakuśalaṃ mohotthitam /",
  "SA16hvsatssu:10654": "ato vidvān nānusmaret /",
  "SA16hvsatssu:10655": "uktañca sūtre- pramādaḥ śatruvatkuśaladharmān hanti iti /",
  "SA16hvsatssu:10656": "ato nānusmaret /",
  "SA16hvsatssu:10657": "kiñcākuśalaṃ karma buddhabodhisattvairarhadbhirāryaiḥ pañcabhijñairmaharṣibhiḥ puṇyapāpavedibhiravigītaṃ na bhavati /",
  "SA16hvsatssu:10658": "ato na kurvīta /",
  "SA16hvsatssu:10659": "paśyāmaḥ khalu pratyakṣamakuśalacittavaipulya eva bhāvavyāmohavikṣepopāyāsādhiduḥkhairvikṛtamukhavarṇaḥ pumānaprīto dṛśyata iti /",
  "SA16hvsatssu:10660": "kiṃ punaḥ kāyikavācikakarmotpādane /",
  "SA16hvsatssu:10661": "ebhiḥ pratyayairjñāyate akuśalānāmapramāṇānyavadyāni santīti //",
  "SA16hvsatssu:10662": "ādīnavargo 'ṣṭādaśottaraśatatamaḥ /",
  "SA16hvsatssu:10663": "[SSS_281]",
  "SA16hvsatssu:10664": "119 trikarmagauravalāghavavargaḥ",
  "SA16hvsatssu:10665": "triṣu karmasu kiṃ gurutaraṃ- kiṃ kāyikaṃ karma,",
  "SA16hvsatssu:10666": "vācikaṃ karma kiṃ vā mānasaṃ karma /",
  "SA16hvsatssu:10667": "(pṛ) kecidāhuḥ- kāyikaṃ vācikañca karma gurutaram /",
  "SA16hvsatssu:10668": "na mānasaṃ karmeti /",
  "SA16hvsatssu:10669": "kasmāt /",
  "SA16hvsatssu:10670": "kāyikavācikakarmaṇorniyamena satyatvāt /",
  "SA16hvsatssu:10671": "yathā pañcānantaryāṇi kāyaṃ vācañcopādāya kriyante /",
  "SA16hvsatssu:10672": "kāyo vāk ca karma niṣpādayati /",
  "SA16hvsatssu:10673": "yathā kaścidimaṃ sattvaṃ hanmīti cittamutpādya kāyavāgbhyāṃ tatkarma sādhayati /",
  "SA16hvsatssu:10674": "na mānasakarmamātreṇa prāṇivadhapāpaṃ vindate /",
  "SA16hvsatssu:10675": "nāpi cittotpādamātreṇa caityanirmāṇabrāhmapuṇyaṃ vindate /",
  "SA16hvsatssu:10676": "kāyavacasyasati mānasikakarmamātrasya na vipāko 'sti /",
  "SA16hvsatssu:10677": "yathā kaściccittamutpādayati dānaṃ dāsyāmīti /",
  "SA16hvsatssu:10678": "na tu prayacchati /",
  "SA16hvsatssu:10679": "na tasyāsti dānapuṇyam /",
  "SA16hvsatssu:10680": "nāpi praṇidhānamātreṇa vastu pariniṣpadyate /",
  "SA16hvsatssu:10681": "yathā kaścitsaṅghasya mahādānaṃ karomīti praṇidadhāti /",
  "SA16hvsatssu:10682": "na tu dadāti /",
  "SA16hvsatssu:10683": "tasya nāsti saṅghadānapuṇyam /",
  "SA16hvsatssu:10684": "mānasaṃ karma mahattaramiti cet [tadā] dānapuṇyaṃ labheta /",
  "SA16hvsatssu:10685": "tathā ca karmavipākaḥ vyāmohaḥ syāt /",
  "SA16hvsatssu:10686": "vinaye ca nāsti mānasyāpattiḥ /",
  "SA16hvsatssu:10687": "yadi mānasaṃ karma mahattaram /",
  "SA16hvsatssu:10688": "kasmānnāstyāpattiḥ /",
  "SA16hvsatssu:10689": "yadi cittamutpādayituḥ puṇyaṃ labhyata iti /",
  "SA16hvsatssu:10690": "tadā puṇyaṃ sulabhaṃ syāt /",
  "SA16hvsatssu:10691": "ācaritā kasmāt sulabhamidaṃ karma tyaktvā durācaraṇaṃ dānādikarma kuryāt /",
  "SA16hvsatssu:10692": "tathā cedakṣīṇapuṇyaḥ syāt /",
  "SA16hvsatssu:10693": "yathā kaścid vṛthā cittamātramutpādayati /",
  "SA16hvsatssu:10694": "nātyantaṃ vyāpriyate /",
  "SA16hvsatssu:10695": "[tadā] kasya kṣayaḥ /",
  "SA16hvsatssu:10696": "dhanaṃ parimitamityataḥ puṇya[mapi] kṣīyate /",
  "SA16hvsatssu:10697": "na cittotpādamātraṃ parasyopakaroti /",
  "SA16hvsatssu:10698": "apakaroti vā /",
  "SA16hvsatssu:10699": "yathā tarṣito bubhukṣitaḥ sattvaḥ pānamāhāramabhilaṣati /",
  "SA16hvsatssu:10700": "na mānasakarmaṇā vāryate /",
  "SA16hvsatssu:10701": "laukikānāṃ hānilābhāvatimātrau /",
  "SA16hvsatssu:10702": "cittaṃ laghu calaṃ durdamamityato 'kuśalākaraṇaṃ na kiñcit /",
  "SA16hvsatssu:10703": "tadā gurvī hāniṃ vinderan /",
  "SA16hvsatssu:10704": "ye puṇyacikīrṣayā kuśalacittamutpādayanti /",
  "SA16hvsatssu:10705": "te mahālābhamevāpnuyuḥ /",
  "SA16hvsatssu:10706": "idantu atyantaṃ duṣṭam /",
  "SA16hvsatssu:10707": "yadi mānasaṃ karma mahattaram,",
  "SA16hvsatssu:10708": "prāṇātipātacikīrṣācittamutpādayan narake patet /",
  "SA16hvsatssu:10709": "evaṃ ciropacitenāpi śīlādinā kimupakṛtaṃ syāt /",
  "SA16hvsatssu:10710": "śīlādikuśalācārāṇāṃ guṇā avyavasthitā bhaveyuḥ /",
  "SA16hvsatssu:10711": "kasmāt /",
  "SA16hvsatssu:10712": "ekacittotpādamātreṇa pāpalābhāt /",
  "SA16hvsatssu:10713": "uktañca sūtre- kāyikaṃ vācikaṃ karma audārikam /",
  "SA16hvsatssu:10714": "ataḥ pūrvaṃ prajahyāt /",
  "SA16hvsatssu:10715": "audārikakleśaprahāṇāccittaṃ samādhīyata iti /",
  "SA16hvsatssu:10716": "yo 'brahmacaryacittamutpādayati /",
  "SA16hvsatssu:10717": "tasya maithunaṃ kṛtamiti śīlaṃ vipadyeta /",
  "SA16hvsatssu:10718": "yaścittotpādaḥ na tanmaithunam /",
  "SA16hvsatssu:10719": "etanmaithunacittavyatiriktaḥ ko dharmo maithunamityucyate /",
  "SA16hvsatssu:10720": "utpadyamānaṃ vijñaptikarma sarvaṃ kāyavacasā bhavati na mānasakarmaṇā /",
  "SA16hvsatssu:10721": "yathā parapuruṣanindā avaśyaṃ vākkarmādhīnā mṛṣāvādapāpaṃ gamayati /",
  "SA16hvsatssu:10722": "yatpūrvamuktaṃ caturbhiḥ pratyayaiḥ [SSS_282] prāṇātipātapāpaṃ labhate yaduta sattvasattā,",
  "SA16hvsatssu:10723": "sattvasattājñānaṃ,",
  "SA16hvsatssu:10724": "jighatsācittaṃ tajjīvitoccheda iti caturbhirvastubhiḥ pāpaṃ sidhyati /",
  "SA16hvsatssu:10725": "[ato] jñātavyaṃ na mānasaṃ karma gurutaramiti /",
  "SA16hvsatssu:10726": "yathā cāha bhagavān- yo bālaka ājanma karuṇāmabhyasyati /",
  "SA16hvsatssu:10727": "sa kimakuśalaṃ karmotpādayituṃ śankoti akuśalaṃ karma cetayate vā iti /",
  "SA16hvsatssu:10728": "ato jñāyate kāyikaṃ karmaivotpādayati na mānasaṃ karma iti /",
  "SA16hvsatssu:10729": "atrocyate / yat bhavānāha- kāyikaṃ vācikaṃ karmaiva gurutaraṃ na mānasam iti /",
  "SA16hvsatssu:10730": "tadayuktam /",
  "SA16hvsatssu:10731": "kasmāt /",
  "SA16hvsatssu:10732": "sūtre bhagavānāha-",
  "SA16hvsatssu:10733": "cittaṃ dharmasya vai mūlaṃ cittaṃ prabhuśca kiṅkaraḥ /",
  "SA16hvsatssu:10734": "śubhāśubhaṃ tatsmarati vacanaṃ caraṇañca tat // iti /",
  "SA16hvsatssu:10735": "ato jñāyate mānasaṃ karmaiva gurutaramiti /",
  "SA16hvsatssu:10736": "manoviśiṣṭatvena kāyikavācikakarmaṇo rviśeṣo 'sti /",
  "SA16hvsatssu:10737": "yathā uttamaṃ madhyamamadhamamityādi /",
  "SA16hvsatssu:10738": "vinā cittaṃ nāsti kāyikaṃ vācikaṃ karma /",
  "SA16hvsatssu:10739": "sūtre vacanācca vijñaptikarma kṛtvā niyamena vipākaṃ vedayate /",
  "SA16hvsatssu:10740": "āha ca- saptaviśuddhipuṇyānāṃ trividhamānasakarmamātramupayojayati /",
  "SA16hvsatssu:10741": "imāni saptaviśuddhipuṇyāni puṇyasampatsūttamāni bhavanti /",
  "SA16hvsatssu:10742": "karuṇā ca mānasaṃ karma /",
  "SA16hvsatssu:10743": "sūtramāha- karuṇācittaṃ vipākaprāpakamiti /",
  "SA16hvsatssu:10744": "yathāha sūtram- purāhaṃ saptavarṣāṇi karuṇāsamudācaraṇānneemaṃ lokaṃ saptamahākalpān pratinivartāmīti /",
  "SA16hvsatssu:10745": "ato jñāyate mānasaṃ karmeva gurutaramiti /",
  "SA16hvsatssu:10746": "tadeva sarvān lokān vyāptuṃ śaknoti /",
  "SA16hvsatssu:10747": "mānasaṃ karma gurutaram /",
  "SA16hvsatssu:10748": "yathā mānasakarmavipākādaśītimahākalpahasrāṇyāyurbhavati /",
  "SA16hvsatssu:10749": "mānasakarmaṇaḥ śakti kāyikaṃ vācikaṃ karmātiśete /",
  "SA16hvsatssu:10750": "yathā kuśalacārī āyuṣo 'nte mithyādṛṣṭimutpādayan narake patati /",
  "SA16hvsatssu:10751": "akuśalacārī maraṇakāle samyagdṛṣṭimutpādayan deveṣūtpadyate /",
  "SA16hvsatssu:10752": "[tato] jñātavyaṃ mānasaṃ karma mahattaramiti /",
  "SA16hvsatssu:10753": "uktañca sūtre- pāpeṣu mithyādṛṣṭirgurutareti /",
  "SA16hvsatssu:10754": "āha- yo lokottarāṃ samyagdṛṣṭimutpādayati sa varṣaśatasahasyāṇi saṃsāre saṃsarannapi na durgatau patati iti /",
  "SA16hvsatssu:10755": "mānasakarmaṇo balaṃ kāyikaṃ vācikaṃ karmātiśete /",
  "SA16hvsatssu:10756": "yathoktamupālisūtre- tīrthiko maharṣiḥ [āgatya vadet] ekena manodaṇḍena nālandaṃ bhasmīkaromīti iti /",
  "SA16hvsatssu:10757": "yathā daṇḍakāraṇyāni ṛṣiṇāṃ manodaṇḍena [bhasmī]kṛtāni iti /",
  "SA16hvsatssu:10758": "mānasaṃ karmaiva vipākaprāpakam /",
  "SA16hvsatssu:10759": "yathoktaṃ [SSS_283] sūtre- yo 'yamatra mṛtaḥ sa eva narakaṃ praviśati /",
  "SA16hvsatssu:10760": "sa eva deveṣūtpadyate hastamukteṣuvat iti /",
  "SA16hvsatssu:10761": "yathā mānasakarmaṇopacittairmaladharmairyāvadavaivartikanarakaṃ praviśati /",
  "SA16hvsatssu:10762": "[tathā] upacitaiḥ kuśaladharmairyāvannirvāṇam /",
  "SA16hvsatssu:10763": "caitasikasya savipākatvādeva kāyikaṃ vācikaṃ vipacyate /",
  "SA16hvsatssu:10764": "abhāve karmaṇo vipākābhāvāt /",
  "SA16hvsatssu:10765": "na vinā mānasaṃ karma kāyavākkarmaṇorvipāko 'sti /",
  "SA16hvsatssu:10766": "yanmanasā kāyaṃ vācañca niśritya kuśalamakuśalaṃ vā carati tatkāyikaṃ vācikaṃ karmetyucyate /",
  "SA16hvsatssu:10767": "vināpi kāyikavācikakarmaṇanasakarmaṇo vipāko 'sti /",
  "SA16hvsatssu:10768": "na tu vinā mānasaṃ karma kāyikasya vācikasya vā vipākaḥ /",
  "SA16hvsatssu:10769": "ato jñāyate mānasaṃ karma gurutaraṃ na kāyikaṃ vācikam / iti /",
  "SA16hvsatssu:10770": "yadbhavatoktaṃ kāyikavācikakarmaṇorniyamena satyatvāt yathā pañcānantaryāṇi kāyaṃ vāca[ñcopādāya] kriyanta ityato gurutarāṇīti /",
  "SA16hvsatssu:10771": "tanna yujyate /",
  "SA16hvsatssu:10772": "yasmāt cetanā gurvī vastu ca guru tasmātkarma guru /",
  "SA16hvsatssu:10773": "na kāyavacasī guruṇī iti /",
  "SA16hvsatssu:10774": "cittanaiyatyātkarma niyamena satyam /",
  "SA16hvsatssu:10775": "yathā cittabalamātreṇa saddharmapadaṃ praviśati tathā cittabalenaiva cānantaryapāpaṃ sampādayati /",
  "SA16hvsatssu:10776": "asati citte mātāpitṛvadho 'pi nānantaryam /",
  "SA16hvsatssu:10777": "ato jñāyate kāyavacasī na balavatīti /",
  "SA16hvsatssu:10778": "uktaṃ bhavatā kāye vāk ca karma vastu niṣpādayatīti /",
  "SA16hvsatssu:10779": "tanna yuktam /",
  "SA16hvsatssu:10780": "karmasamāpanaṃ niṣpattiḥ /",
  "SA16hvsatssu:10781": "parasyāyurapaharan prāṇātipātapāpaṃ labhate /",
  "SA16hvsatssu:10782": "na kāyikavācikakarmotpattikāle /",
  "SA16hvsatssu:10783": "karmasamāpane cittabalamavaśyamapekṣate /",
  "SA16hvsatssu:10784": "na kāyavacasī /",
  "SA16hvsatssu:10785": "yaduktaṃ bhavatā- vṛthācittotpādamātreṇa nāsti vipāka iti /",
  "SA16hvsatssu:10786": "tadayuktam /",
  "SA16hvsatssu:10787": "yathoktaṃ sūtre- dṛḍhacittamutpādya tadaiva deveṣūtpadyate narake vādhaḥ patati iti /",
  "SA16hvsatssu:10788": "kathamāha mānasakarmaṇo na vipāko 'stīti /",
  "SA16hvsatssu:10789": "yaduktaṃ bhavatā- nāpi praṇidhānamātreṇa vastu sādhayatīti /",
  "SA16hvsatssu:10790": "tadapyayuktam /",
  "SA16hvsatssu:10791": "kasyacidutpannaṃ gabhīraṃ kuśalacittaṃ mahāsaṅgha[dāna]puṇyamapyatiśete /",
  "SA16hvsatssu:10792": "yadāha bhavān- nāsti mānasyāpattiriti /",
  "SA16hvsatssu:10793": "tadayuktam /",
  "SA16hvsatssu:10794": "yadākuśalacittamutpādayati tadaiva pāpaṃ labhate /",
  "SA16hvsatssu:10795": "yathāha bhagavān- santi vividhāni pāpāni kāyikavācikamānasapāpānīti /",
  "SA16hvsatssu:10796": "ato jñāyate 'kuśalacittotpādamātrama pāpamiti na labhyate /",
  "SA16hvsatssu:10797": "asaṃyojanamātraṃ śīlam,",
  "SA16hvsatssu:10798": "durdharatvāt /",
  "SA16hvsatssu:10799": "audārikaṃ pāpaṃ śīladhāraṇena vārayati /",
  "SA16hvsatssu:10800": "sūkṣmaṃ pāpaṃ samādhyādinā pariharati /",
  "SA16hvsatssu:10801": "yaduktaṃ bhavatā puṇyaṃ pāpañca sulabhaṃ syāditi /",
  "SA16hvsatssu:10802": "tadayuktam /",
  "SA16hvsatssu:10803": "cittabalasya tanutvāt janāḥ sulabhaṃ tyaktvā durlabhaṃ kurvanti /",
  "SA16hvsatssu:10804": "yathā karuṇācittādi,",
  "SA16hvsatssu:10805": "tatpuṇyamatimātrabahulam /",
  "SA16hvsatssu:10806": "na tu dānaṃ [tathā] /",
  "SA16hvsatssu:10807": "sattvā avarajñānabalāḥ karuṇādi mānasaṃ karma carituṃ na samarthā ityato [SSS_284] dānādi kurvanti /",
  "SA16hvsatssu:10808": "prakīrṇakusamagandhādiṣu pūjopakaraṇeṣu viśuddhacittasya durlabhatvāt /",
  "SA16hvsatssu:10809": "yaduktamakṣīṇapuṇyaḥ syāditi /",
  "SA16hvsatssu:10810": "tatpratibrūmaḥ /",
  "SA16hvsatssu:10811": "sa yadi bodhibalayuktaḥ tadā akṣīṇaṃ kuśaladharmaṃ labhetaiva /",
  "SA16hvsatssu:10812": "yaduktaṃ mānasaṃ karma na kasyacidupakaroti apakaroti vā iti /",
  "SA16hvsatssu:10813": "tanna yujyate /",
  "SA16hvsatssu:10814": "kāyikavācikarmāṇi mānasakarmaṇāhṛtānīti na pradhānāni bhavanti /",
  "SA16hvsatssu:10815": "yadbalādutpadyate tat [tataḥ] pradhānam /",
  "SA16hvsatssu:10816": "sarva upakārāḥ karuṇācittavihārādhīnā bhavanti /",
  "SA16hvsatssu:10817": "kasmāt /",
  "SA16hvsatssu:10818": "karuṇāvihārabalātsamīraṇavṛṣṭayoḥ ṛtumanuvartamānayorapi bījaśatāni pacyante /",
  "SA16hvsatssu:10819": "yathā kalpādau taṇḍulāni svayamutpadyante puruṣāṇāṃ daśavarṣāyuḥkāle prāpte tatsarvaṃ nābhūta /",
  "SA16hvsatssu:10820": "kathamāha- karuṇācittamanupakārakamiti /",
  "SA16hvsatssu:10821": "karuṇāvihārī sarvāṇyakuśalamūlāni kṣapayati /",
  "SA16hvsatssu:10822": "akuśalakarmādhīnā hi sarva upadravāḥ /",
  "SA16hvsatssu:10823": "kathamāha- karuṇāvihāro mahopakāraka iti /",
  "SA16hvsatssu:10824": "yadi sarve sattvāḥ karuṇācitte virahanti /",
  "SA16hvsatssu:10825": "tadā sarve susthāna utpadyeran /",
  "SA16hvsatssu:10826": "na hi sarve prakṛtitaḥ puṇyaprayogamabhilaṣanti /",
  "SA16hvsatssu:10827": "ato jñāyate karuṇāpuṇyaṃ paramagabhīragahanamiti /",
  "SA16hvsatssu:10828": "kadācitkaruṇādānābhyāṃ sattvānupakurvanti /",
  "SA16hvsatssu:10829": "kadācitkaruṇāmātreṇa /",
  "SA16hvsatssu:10830": "karuṇāvihāriṇaḥ sattvā yadi kāyaṃ spṛśanti /",
  "SA16hvsatssu:10831": "yadi vā tacchāyāyāṃ nipatanti /",
  "SA16hvsatssu:10832": "sarvathā nivṛtiṃ labhante /",
  "SA16hvsatssu:10833": "jñātavyaṃ karuṇāpuṇyaṃ dānādibhya uttamamiti /",
  "SA16hvsatssu:10834": "yaduktaṃ bhavatā- hānilābhāvatimātrāviti /",
  "SA16hvsatssu:10835": "tatpratyuktapūrvaṃ yanmanobalena sattvānupakaroti apakaroti ceti /",
  "SA16hvsatssu:10836": "ato jñāyate mānasaṃ karma gurutaramiti /",
  "SA16hvsatssu:10837": "yaduktaṃ ciropacitenāpi śīlādīnā na kiñcidupakṛtamiti /",
  "SA16hvsatssu:10838": "tadapyayuktam /",
  "SA16hvsatssu:10839": "kasmāt /",
  "SA16hvsatssu:10840": "manoviśuddhayā hi śīlaviśuddhiḥ /",
  "SA16hvsatssu:10841": "yadi mano na viśuddham /",
  "SA16hvsatssu:10842": "śīlamapi na viśuddhyati /",
  "SA16hvsatssu:10843": "yathedaṃ saptābrahmacaryasūtra uktam /",
  "SA16hvsatssu:10844": "viśuddhaśīlaśca mahāvipākaṃ pratilabhate /",
  "SA16hvsatssu:10845": "yathāha sūtrama- śīlavrataḥ prāṇihitaṃ mano 'nuyāyi bhavati /",
  "SA16hvsatssu:10846": "yaduta śīlaviśuddhyā iti /",
  "SA16hvsatssu:10847": "śīlaviśuddhau ca cittaṃ praśāmyati /",
  "SA16hvsatssu:10848": "nānyadharme [sati] /",
  "SA16hvsatssu:10849": "yaduktaṃ kāyikaṃ vācikaṃ karmādaurikam /",
  "SA16hvsatssu:10850": "ataḥ pūrvaṃ prajahātīti /",
  "SA16hvsatssu:10851": "tadayuktam /",
  "SA16hvsatssu:10852": "sūkṣmakuśalena mahāvipākaṃ labhate /",
  "SA16hvsatssu:10853": "yathā dhyānasamāpattau cetanā /",
  "SA16hvsatssu:10854": "yaduktaṃ yadyabrahmacaryacittamutpādayati tadā śīlaṃ vipadyeteti /",
  "SA16hvsatssu:10855": "tadayuktam /",
  "SA16hvsatssu:10856": "yasya mānasaṃ karmāviśuddham,",
  "SA16hvsatssu:10857": "tasya śīlamapi aviśuddham /",
  "SA16hvsatssu:10858": "puṇyapāpayorbhede labdhe saṃyojanaśīladharmayorbhedaḥ /",
  "SA16hvsatssu:10859": "yaduktaṃ tvayā- utpadyamānaṃ vijñaptikarma kāyavāgbhyāṃ bhavatīti /",
  "SA16hvsatssu:10860": "tat sāmānyataḥ pratyuktaṃ yaduta kāyikavācikakarmadharmabhede mānasakarmadharmabhedaḥ /",
  "SA16hvsatssu:10861": "kāyikaṃ vācikaṃ karma avaśyaṃ vijñāpayitrā sidhyati /",
  "SA16hvsatssu:10862": "yathā caturbhiḥ pratyayaiḥ siddhaṃ prāṇātipātapāpaṃ na mānasakarma vinā bhavati /",
  "SA16hvsatssu:10863": "laukikāḥ satvā vadanti kāyikaṃ vācikaṃ karmākuśalaṃ na tathā mānasamiti /",
  "SA16hvsatssu:10864": "[SSS_285] mānasaṃ karma ca na janeṣūpaprayujyate nāpyupalabhyate 'stīti /",
  "SA16hvsatssu:10865": "pūrvañcoktaṃ puṇyapāpayorlakṣaṇam /",
  "SA16hvsatssu:10866": "tallakṣaṇatvānmānasaṃ karmaiva gurutaraṃ na kāyikaṃ vācikaṃ vā //",
  "SA16hvsatssu:10867": "trikarmagauravalāghavavarga ekonaviṃśatyuttaraśatatamaḥ /",
  "SA16hvsatssu:10868": "120 karmahetuprakāśanavargaḥ",
  "SA16hvsatssu:10869": "śāstramāha- saṃkṣipyoktāni karmāṇi /",
  "SA16hvsatssu:10870": "karmedaṃ kāyopādānasya kāraṇam /",
  "SA16hvsatssu:10871": "kāyo duḥkhasvabhāvaḥ /",
  "SA16hvsatssu:10872": "atastaṃ nirodhayet /",
  "SA16hvsatssu:10873": "etatkāyaniroddhukāmena tatkarma prahātavyam /",
  "SA16hvsatssu:10874": "hetunirodhe phalasyāpi nirodhāt /",
  "SA16hvsatssu:10875": "yathā bimbamupādāya pratibimbam /",
  "SA16hvsatssu:10876": "bimbanirodhe pratibimbaṃ nirudhyate /",
  "SA16hvsatssu:10877": "ato duḥkhanirodhakāminā taddhetukarmaprahāṇāya vīryamārabdhavyam /",
  "SA16hvsatssu:10878": "(pṛ) karmataḥ kāya utpadyata itīdaṃ pratipādayitavyam /",
  "SA16hvsatssu:10879": "kasmāt /",
  "SA16hvsatssu:10880": "kecidāhuḥ- kāyaḥ prakṛtita utpadyata iti /",
  "SA16hvsatssu:10881": "kecidāhuḥ- maheśvarādutpadyata iti /",
  "SA16hvsatssu:10882": "kecidāhuḥ- mahāpuruṣātsambhūta iti /",
  "SA16hvsatssu:10883": "anye kecidāhuḥ- svabhāvaja iti /",
  "SA16hvsatssu:10884": "ato vaktavyaṃ kāraṇaṃ kathaṃ jñāyate karmata utpadyata iti /",
  "SA16hvsatssu:10885": "(u) idaṃ vividhaiḥ kāraṇairdūṣitam /",
  "SA16hvsatssu:10886": "jñātavyaṃ karmataḥ kāyamupādatta iti /",
  "SA16hvsatssu:10887": "padārthā nānāviprakīrṇajātaya iti jñātavyaṃ heturapi bhidyata iti /",
  "SA16hvsatssu:10888": "yathā paśyāmaḥ alakasandukakodravādīnāṃ bhedaḥ tadbījamasamaṃ jñāpayati iti /",
  "SA16hvsatssu:10889": "maheśvarādīnāṃ bhedābhāvāt na heturiti jñātavyam /",
  "SA16hvsatssu:10890": "karmaṇastu apramāṇavibhaktatvāt nānākāyā upādīyante /",
  "SA16hvsatssu:10891": "kiñca sajjanāḥ śraddhadhante yat karmopādāya kāya upādīyata iti /",
  "SA16hvsatssu:10892": "kasmāt /",
  "SA16hvsatssu:10893": "te hi sadācaranti dānaśīlakṣāntyādikuśaladharmān /",
  "SA16hvsatssu:10894": "viramyante ca prāṇātipātādyakuśaladharmebhyaḥ /",
  "SA16hvsatssu:10895": "ato jñāyate karmataḥ śarīramupādīyata iti /",
  "SA16hvsatssu:10896": "yadi karmopādāya śarīramupādīyate tadā tat nivartanīyam /",
  "SA16hvsatssu:10897": "tattvajñānalābhānmithyājñānaṃ prahīyate /",
  "SA16hvsatssu:10898": "mithyājñānaprahāṇātkāmakrodhādayaḥ kleśāḥ prahīyante /",
  "SA16hvsatssu:10899": "kleśānāṃ prahāṇādūrdhvajanmotpādakaṃ karmāpi prahīyate /",
  "SA16hvsatssu:10900": "tadā tvayaṃ kāyo nivartyate /",
  "SA16hvsatssu:10901": "īśvarādīnāṃ kāraṇatve tu na nivartayituṃ śakyate /",
  "SA16hvsatssu:10902": "īśvarādīnāmaprahātavyatvāt /",
  "SA16hvsatssu:10903": "ato jñāyate karmataḥ śarīramupādīyata iti /",
  "SA16hvsatssu:10904": "pratyakṣaṃ praśyāmaḥ khalu hetusadṛśaṃ phalam /",
  "SA16hvsatssu:10905": "yathā krodravātkodrava utpadyate śāleśca śāliḥ /",
  "SA16hvsatssu:10906": "evamakuśalakarmato 'niṣṭavipāko labhyate /",
  "SA16hvsatssu:10907": "kuśalakarmata iṣṭavipākaḥ /",
  "SA16hvsatssu:10908": "īśvarādīṣu tu nedṛśamasti /",
  "SA16hvsatssu:10909": "ataḥ karma kāyasya mūlam /",
  "SA16hvsatssu:10910": "neśvarādayaḥ /",
  "SA16hvsatssu:10911": "[SSS_286]",
  "SA16hvsatssu:10912": "paśyāmaḥ khalu pratyakṣaṃ padārthāḥ karmasambhūtā iti /",
  "SA16hvsatssu:10913": "akuśalakarmaṇā hi tāḍananigrahabandhanakaśādhātādiduḥkhānyanubhavanti /",
  "SA16hvsatssu:10914": "kuśalakarmapratyayañca yaśolābhasatkārādisukhānyanubhavanti /",
  "SA16hvsatssu:10915": "manojñapriyavādī manojñapriyavipākaṃ vindate /",
  "SA16hvsatssu:10916": "ato jñāyate karmataḥ śarīramupādīyate na maheśvarādibhya iti /",
  "SA16hvsatssu:10917": "laukikāḥ svayaṃ jānanti padārthāḥ karmahetasambhūtā iti /",
  "SA16hvsatssu:10918": "ata eva kṛṣyādikarma kurvanti /",
  "SA16hvsatssu:10919": "dānaśīlakṣāntyādipuṇyakarmāṇi ca kurvanti /",
  "SA16hvsatssu:10920": "nānta[rgṛha]mupaviśanti īśvarādibhya īpsitamākāṃkṣamāṇāḥ /",
  "SA16hvsatssu:10921": "ato jñāyate karmato vipāko labhyata iti /",
  "SA16hvsatssu:10922": "janā īśvarādīn kāraṇaṃ vadanto 'pi karmāṇi niśrayante yaduta svadehaṃ khedayanta upavāsādīn svīkurvanti ca /",
  "SA16hvsatssu:10923": "ato jñāyate karmahetukamiti /",
  "SA16hvsatssu:10924": "yadadṛṣṭaṃ vastu tatra paraśāsanamanusaret yadāryāṇāmācaritam /",
  "SA16hvsatssu:10925": "sarve cāryāḥ śīlādikuśaladharmān niśrayante yato jānanti karmahetorloko 'stīti /",
  "SA16hvsatssu:10926": "yadi śīlādivirataḥ na [sa] āryo bhavati /",
  "SA16hvsatssu:10927": "na kaścidāryaḥ śāsanapratidvandvikarmako bhavati /",
  "SA16hvsatssu:10928": "ato jñāyate karmaṇaḥ śarīramupādīyata iti /",
  "SA16hvsatssu:10929": "kiñca śīlādi karmaṇāmācaraṇādṛdhyabhijñānirmitādīni sādhayanti /",
  "SA16hvsatssu:10930": "ato jñāyate karmahetuka iti /",
  "SA16hvsatssu:10931": "narakādidurgatiṣu dveṣapradāśādayo bahulāḥ /",
  "SA16hvsatssu:10932": "ato jñāyate dveṣapradāśādinā durgatayo bhavantīti /",
  "SA16hvsatssu:10933": "yathā upari vṛkṣe phalaṃ dṛṣṭvā jānanti vṛkṣastaddheturiti /",
  "SA16hvsatssu:10934": "ato jñāyate karma dehasya mūlamiti /",
  "SA16hvsatssu:10935": "durgatau mohādayaḥ prabalā iti jñātavyaṃ kleśāḥ durgatikāraṇam /",
  "SA16hvsatssu:10936": "sarveṣāmakuśalānāṃ mohādhīnatvāt iti /",
  "SA16hvsatssu:10937": "durgatiṣūtpannā bahavaḥ,",
  "SA16hvsatssu:10938": "sugatiṣūtpannā alpāḥ /",
  "SA16hvsatssu:10939": "cakṣuṣā paśyāmaḥ khalu vadhādyakuśalacāriṇo bahavaḥ /",
  "SA16hvsatssu:10940": "kuśalacāriṇo 'lpā iti /",
  "SA16hvsatssu:10941": "ato jñāyate hiṃsādivṛttirdurgatikāraṇamiti /",
  "SA16hvsatssu:10942": "vadhādi sajjanā vigarhya na kurvanti /",
  "SA16hvsatssu:10943": "yadi jānanti nāśubhaphalānīti kasmāt nirākurvanti /",
  "SA16hvsatssu:10944": "sajjānānāṃ citte yadyakuśalamutpadyate tadaiva prayatnena nigṛhyate /",
  "SA16hvsatssu:10945": "akuśalavipākabhīrutvāt /",
  "SA16hvsatssu:10946": "[ato] jñātavyaṃ vadhādayo 'vaśyamakuśalavipākā iti /",
  "SA16hvsatssu:10947": "tathā nocet yatheṣṭaṃ kuryaḥ idameva paramaṃ sukhamiti /",
  "SA16hvsatssu:10948": "tadā hatvā sattvānāṃ bhojanaṃ paradravyāpahāraḥ yadi vā parastrīgamanaṃ imānyapi sukhāni bhaveyuḥ /",
  "SA16hvsatssu:10949": "āgāmiduḥkhabhīrutvāt tāni dūrataḥ pariharanti /",
  "SA16hvsatssu:10950": "ato jñāyate karmataḥ kāyo bhavatīti /",
  "SA16hvsatssu:10951": "samyak jñānabhāvanayā sāsravaṃ karma kṣīyate /",
  "SA16hvsatssu:10952": "na tadā kāya upādīyate /",
  "SA16hvsatssu:10953": "ato jñāyate karma tasya mūlamiti /",
  "SA16hvsatssu:10954": "arhato yadyapi sāsravakarmāṇi santi /",
  "SA16hvsatssu:10955": "samyak jñānabhāvanayā tu [tāni] nopacinoti /",
  "SA16hvsatssu:10956": "ato jñāyate karma kāyasya heturiti /",
  "SA16hvsatssu:10957": "kāyahetunirodhātkāyo 'pi nirudhyate /",
  "SA16hvsatssu:10958": "catussatyajñānāt satyāśrayāḥ kleśā na kadāpi punarudbhavanti /",
  "SA16hvsatssu:10959": "anudbhavānna bhavati kāyavān /",
  "SA16hvsatssu:10960": "vidvānevaṃ cintayan catussatyāni jijñāsati /",
  "SA16hvsatssu:10961": "ato jñāyate karma kāyasya heturiti /",
  "SA16hvsatssu:10962": "pratyaye vikale ca na [SSS_287] kāyamupādatte /",
  "SA16hvsatssu:10963": "yathā śuṣkabhūmau bīje ca dagdhe na sarvo 'ṅkuraḥ prarohati /",
  "SA16hvsatssu:10964": "evaṃ vijñānasthitikṣetre tṛṣṇāsnehānabhiṣyandite karmabīje ca tattvajñānadagdhe nordhvadehāṅkuraḥ prarohati /",
  "SA16hvsatssu:10965": "vidvānetadvastu prajñāya vijñānasthitikṣetraṃ śoṣayituṃ karma bījaṃ dagdhuñca vīryamadhiṣṭhāya prayatate /",
  "SA16hvsatssu:10966": "ato jñāyate karma kāyopādānasya pratyaya iti //",
  "SA16hvsatssu:10967": "karmahetuprakāśanavargo viṃśatyuttaraśatatamaḥ /",
  "SA16hvsatssu:10968": "karmādhikāraḥ samāptaḥ //",
  "SA16hvsatssu:10969": "[SSS_288]",
  "SA16hvsatssu:10970": "121 samudayasatyaskandhe kleśādhikāre ādyakleśalakṣaṇavargaḥ",
  "SA16hvsatssu:10971": "śāstramāha- uktāni karmāṇi /",
  "SA16hvsatssu:10972": "kleśā idānīṃ vakṣyante /",
  "SA16hvsatssu:10973": "malinacittasamudācāraḥ kleśa ityucyate /",
  "SA16hvsatssu:10974": "(pṛ) kiṃ malamucyate /",
  "SA16hvsatssu:10975": "(u) yat saṃsārasantānasya pravartakaṃ tanmalinacittamityucyate /",
  "SA16hvsatssu:10976": "tanmalinacittaprabhedā eva rāgadveṣamohādayaḥ /",
  "SA16hvsatssu:10977": "idaṃ malinacittaṃ kleśa ityucyate /",
  "SA16hvsatssu:10978": "pāpadharma ityapi,",
  "SA16hvsatssu:10979": "parihāṇidharmaḥ tirobhāvadharma paritapanadharma anupatanadharma ityādināmnāpyucyate /",
  "SA16hvsatssu:10980": "etanmalinacittābhyāsopacayo 'nuśaya ityucyate /",
  "SA16hvsatssu:10981": "na tu malinacitta utpannamātre 'nuśayaḥ /",
  "SA16hvsatssu:10982": "kleśā nāma rāgadveṣamohavicikitsāmānapañcadṛṣṭayaḥ /",
  "SA16hvsatssu:10983": "tatprabhedā aṣṭanavatiranuśayāḥ /",
  "SA16hvsatssu:10984": "rāgaḥ prītisukhākhyastrividhaḥ /",
  "SA16hvsatssu:10985": "vibhavaprītisukhamapi rāga ityucyate /",
  "SA16hvsatssu:10986": "yathoktaṃ sūtre- kāmatṛṣṇā bhavatṛṣṇā vibhavatṛṣṇā iti /",
  "SA16hvsatssu:10987": "vibhavo nāma prahāṇaṃ nirodhaḥ /",
  "SA16hvsatssu:10988": "sattvā duḥkhābhihatā skandhakāyaṃ parijihīrṣavo vibhavaṃ sukhaṃ manyante /",
  "SA16hvsatssu:10989": "(pṛ) prītisukhaṃ vedanālakṣaṇaṃ na nandirāgaḥ /",
  "SA16hvsatssu:10990": "yathoktaṃ sūtre- aihikaṃ saumanasyamāmuṣmikaṃ saumanasyaṃ ihalaukikasukhavedanā āmuṣmikasukhavedanā ityarthamabhidadhāti iti /",
  "SA16hvsatssu:10991": "kiñcāha- aihikaṃ daurmanasyamāmuṣmikaṃ daurmanasyaṃ ihalaukikaduḥkhavedanā āmuṣmikaduḥkhavedanā ityarthamabhidadhāti /",
  "SA16hvsatssu:10992": "yathoktaṃ devatāpraśne- kiṃ nandati putraiḥ putravān /",
  "SA16hvsatssu:10993": "bhagavānāha- śocati putraiḥ putravān ityādi /",
  "SA16hvsatssu:10994": "[SSS_289]",
  "SA16hvsatssu:10995": "atrocyate / rāgo nandyaṅgam /",
  "SA16hvsatssu:10996": "yathoktaṃ sūtre- vedanāpratyayā tṛṣṇā /",
  "SA16hvsatssu:10997": "sukhavedanāyāṃ rāgo 'nuśayaḥ /",
  "SA16hvsatssu:10998": "kabalīkārāhāre 'sti nandirasti rāgaḥ /",
  "SA16hvsatssu:10999": "nandikṣayādrāgakṣaya iti /",
  "SA16hvsatssu:11000": "ato jñātavyaṃ rāgaḥ prītyaṅgamiti /",
  "SA16hvsatssu:11001": "idaṃ tvanavadyam /",
  "SA16hvsatssu:11002": "kena tat jñāyate /",
  "SA16hvsatssu:11003": "yathoktaṃ sūtre- samudayasatyaṃ yaduta tarṣaṇaṃ iti /",
  "SA16hvsatssu:11004": "kasyābhidhānaṃ tarṣaṇam /",
  "SA16hvsatssu:11005": "yat punarbhavalipsā /",
  "SA16hvsatssu:11006": "kiṃlakṣaṇamidaṃ tarṣaṇam /",
  "SA16hvsatssu:11007": "yat rāgaṃ niśritya vividhalipsā /",
  "SA16hvsatssu:11008": "(pṛ) yadyucyate punarbhavalipsā tarṣaṇalakṣaṇamiti /",
  "SA16hvsatssu:11009": "kasmātpunarucyate rāgaṃ niśritya vividhalipseti /",
  "SA16hvsatssu:11010": "(u) asti punastarṣaṇalakṣaṇam /",
  "SA16hvsatssu:11011": "vividhalipseti viśiṣṭalakṣaṇavacanam /",
  "SA16hvsatssu:11012": "vītarāgasyāpyasti vividhalipsātarṣaṇaṃ yaduta salilādilipsā /",
  "SA16hvsatssu:11013": "neyaṃ samudayasatyasaṅgṛhītam /",
  "SA16hvsatssu:11014": "yadrāgamupadāya punarbhavalipsā,",
  "SA16hvsatssu:11015": "tattarṣaṇaṃ samudayasatyasaṅgṛhītam /",
  "SA16hvsatssu:11016": "(pṛ) yadi tarṣaṇamapi nandiḥ,",
  "SA16hvsatssu:11017": "rāgo 'pi nandiḥ kasmāducyate rāgaṃ niśrityeti /",
  "SA16hvsatssu:11018": "(u) ādyotpannaṃ tarṣaṇam /",
  "SA16hvsatssu:11019": "vivṛddho rāgaḥ /",
  "SA16hvsatssu:11020": "atastaṃ niśrityetyucyate /",
  "SA16hvsatssu:11021": "yathoktaṃ sūtre- nandisambandho loka iti /",
  "SA16hvsatssu:11022": "ato nandireva rāgaḥ /",
  "SA16hvsatssu:11023": "uktañca sūtre- nirodhaṃ varjayitvā rāgo daurmanasyañca sarve 'kuśalā dharmā iti /",
  "SA16hvsatssu:11024": "tatra rāga eva nandiḥ /",
  "SA16hvsatssu:11025": "daurmanasyaṃ dveṣaḥ /",
  "SA16hvsatssu:11026": "yathocyate dveṣo daurmanasyamiti tadā jñāyate nandiḥ rāga ityupyucyata iti /",
  "SA16hvsatssu:11027": "ato 'ṣṭādaśamanaupavicāreṣu na kleśā ucyante kevalaṃ vedanā ucyante /",
  "SA16hvsatssu:11028": "ato jñāyate nandyaṅgaṃ rāga iti /",
  "SA16hvsatssu:11029": "pṛthagjanā vītarāgā na vedayante sukham /",
  "SA16hvsatssu:11030": "vītadveṣāśca na duḥkhaṃ vedayante /",
  "SA16hvsatssu:11031": "vītamohā nāduḥkhamasukhaṃ vedayante /",
  "SA16hvsatssu:11032": "kena tat jñāyate /",
  "SA16hvsatssu:11033": "tṛtīyavedanāyāmucyate pṛthagjanā asyā vedanāyā na jānanti samudayaṃ,",
  "SA16hvsatssu:11034": "na jānanti nirodhaṃ,",
  "SA16hvsatssu:11035": "na jānanti āsvādaṃ,",
  "SA16hvsatssu:11036": "na jānanti ādīnavaṃ na jānanti nissaraṇam /",
  "SA16hvsatssu:11037": "ato 'duḥkhāsukhavedanāyāmavidyānuśayo 'nuśete /",
  "SA16hvsatssu:11038": "ime pṛthagjanāḥ sadā pañcadharmān tān na jānantītyato 'duḥkhāsukhavedanāyāṃ sadāvidyānuśayaṃ rvanti /",
  "SA16hvsatssu:11039": "yo 'vidyānuśayaḥ tadvedanopavicārasvabhāvājñānam /",
  "SA16hvsatssu:11040": "evaṃ pṛthagjanānāṃ sukhaduḥkhamanaupavicārāveva [SSS_290] rāgapratighau /",
  "SA16hvsatssu:11041": "yadādāvāgatya citte vartate [sā] vedanetyucyate /",
  "SA16hvsatssu:11042": "tadeva cittamadhimātraṃ kleśa ityucyate /",
  "SA16hvsatssu:11043": "samudayasatyaskandhe kleśādhikāre ādyakleśalakṣaṇavargaṃ ekaviṃśatyuttaraśatatamaḥ /",
  "SA16hvsatssu:11044": "122 rāgalakṣaṇavargaḥ",
  "SA16hvsatssu:11045": "śāstramāha- navasaṃyojaneṣu rāgo 'yamātridhātupratipratisaṃyuktastṛṣṇetyucyate /",
  "SA16hvsatssu:11046": "saptānuśayānāmaṅgaṃ dvidhā bhavati- kāmarāgo bhavarāga iti /",
  "SA16hvsatssu:11047": "kasmāt /",
  "SA16hvsatssu:11048": "kecidūrdhvadhātudvaye vimuktisaṃjñāmutpādayanti /",
  "SA16hvsatssu:11049": "ato bhagavānāha- sthānamidaṃ bhava iti /",
  "SA16hvsatssu:11050": "bhavo nāma janma /",
  "SA16hvsatssu:11051": "asati rāge na janma bhavati ityataḥ pṛthagucyate bhavarāga iti /",
  "SA16hvsatssu:11052": "na tu kāmarāgamātram /",
  "SA16hvsatssu:11053": "kecidāhuḥ- kāmarāgamātraṃ kleśaḥ /",
  "SA16hvsatssu:11054": "kṣīṇakāmarāgo vimukto nāma iti /",
  "SA16hvsatssu:11055": "ato bhagavānāha- ārūpyadhyāne 'pyasti bhavarāga iti /",
  "SA16hvsatssu:11056": "pradarśayati ca bhagavān tatra[āpi] bhavaḥ sūkṣmaḥ pravartata iti /",
  "SA16hvsatssu:11057": "ataḥ pṛthagucyate 'yaṃ rāgaḥ /",
  "SA16hvsatssu:11058": "daśākuśalakarmapatheṣu caturṣu bandhaneṣu ca kāmarāga ityākhyā bhavati /",
  "SA16hvsatssu:11059": "kāmarāgasya paradravyalipyetyākhyā /",
  "SA16hvsatssu:11060": "pañcanīvaraṇānāṃ pañcāvarabhāgīyasaṃyojanānāñca kāmakāmanetyākhyā bhavati /",
  "SA16hvsatssu:11061": "[tatra]kāmakāmanā nāma pañcakāma [guṇā]nāṃ kāmakāmanā /",
  "SA16hvsatssu:11062": "trayāṇāmakuśalamūlānāmakuśalamūlarāga ityākhyā /",
  "SA16hvsatssu:11063": "akuśalamūlarāgo nāma akuśalamūlānāmupacayanam /",
  "SA16hvsatssu:11064": "ayaṃ rāgo yadyadhamācaraṇaḥ tadā akuśalarāga ityākhyā /",
  "SA16hvsatssu:11065": "yathā paradravyāpaharaṇaṃ,",
  "SA16hvsatssu:11066": "yāvaccaityasaṅghadravyādānam /",
  "SA16hvsatssu:11067": "yadyamṛtasattvasya māṃsabubhukṣā,",
  "SA16hvsatssu:11068": "yadi vā mātṛbhaginīsvasrācāryapatnīḥ pravrajitapatnīṃ svapatnīṃ vāmārgeṇa jigamiṣati /",
  "SA16hvsatssu:11069": "ayamakuśalarāga ityucyate /",
  "SA16hvsatssu:11070": "yat svadravyaṃ na tyaktumicchati /",
  "SA16hvsatssu:11071": "tatkārpaṇyam /",
  "SA16hvsatssu:11072": "kārpaṇyaṃ rāga eva /",
  "SA16hvsatssu:11073": "vastuto 'sati guṇe astīti vaktumanyapreraṇamakuśalarāgaḥ /",
  "SA16hvsatssu:11074": "sati guṇe anyasya tadvijijñāpayiṣā rāgotpādanam /",
  "SA16hvsatssu:11075": "bahudānasya bahudravyasya vā lipsā,",
  "SA16hvsatssu:11076": "sā bahurāgatā /",
  "SA16hvsatssu:11077": "yadalpadravyasyālpadānaṃ labdhvā priyataraṃ kāmayate na tṛpyati /",
  "SA16hvsatssu:11078": "[iya]masantuṣṭiḥ /",
  "SA16hvsatssu:11079": "gotrakulabandhuyaśorūpasampadyauvanajīvitādiṣu yadabhiṣvaṅgaḥ [sa] mada ityucyate /",
  "SA16hvsatssu:11080": "yaccatuḥsatkārarāgaḥ [tat] tṛṣṇācatuṣṭayamityucyate /",
  "SA16hvsatssu:11081": "ayañca rāgo dvividhaḥ kāmarāgaḥ upakaraṇarāga iti /",
  "SA16hvsatssu:11082": "punardvividhaḥ ātmarāga ātmīyarāga iti /",
  "SA16hvsatssu:11083": "ādya ādyātmikapratyayaḥ /",
  "SA16hvsatssu:11084": "aparo bāhyapratyayaḥ /",
  "SA16hvsatssu:11085": "ūrdhvadhātudvaye rāga ekāntenādhyātmikapratyayaḥ /",
  "SA16hvsatssu:11086": "[SSS_291] punaḥ pañcavidhaḥ- rūparāgaḥ,",
  "SA16hvsatssu:11087": "saṃsthānarāgaḥ,",
  "SA16hvsatssu:11088": "sparśarāgaḥ,",
  "SA16hvsatssu:11089": "iryāpathapralāparāgaḥ,",
  "SA16hvsatssu:11090": "sarvarāga iti /",
  "SA16hvsatssu:11091": "rūparasagandhaśabdasparśarāgaḥ pañcakāmaguṇarāgaḥ /",
  "SA16hvsatssu:11092": "ṣaṭsu sparśeṣūtpannā tṛṣṇā ṣaḍviṣayarāgaḥ /",
  "SA16hvsatssu:11093": "tisṛṣu vedanāsu rāgo 'sti sukhavedanāyāmasti lipsārāgaḥ,",
  "SA16hvsatssu:11094": "tatparipālanarāgaḥ /",
  "SA16hvsatssu:11095": "duḥkhavedanāyāmasti alipsārāgaḥ tatparijihīrṣārāgaḥ /",
  "SA16hvsatssu:11096": "aduḥkhāsukhavedanāyāmasti moharāgaḥ /",
  "SA16hvsatssu:11097": "santi cāsya rāgasya navāṅgāni /",
  "SA16hvsatssu:11098": "yathoktaṃ mahānidānasūtre- tṛṣṇāṃ pratītya yatheṣṭavastuparyeṣaṇā /",
  "SA16hvsatssu:11099": "yathā kaścit anena vastunā duḥkhito vastvantaraṃ paryeṣate /",
  "SA16hvsatssu:11100": "yathoktam- sukhī na paryeṣate duḥkhī tu bahu paryeṣate /",
  "SA16hvsatssu:11101": "rāgavivṛddhiḥ paryeṣaṇā /",
  "SA16hvsatssu:11102": "paryeṣaṇākāle yallabhyate [sa] tṛṣṇālābhaḥ /",
  "SA16hvsatssu:11103": "lābhaṃ pratītya viniścayaḥ /",
  "SA16hvsatssu:11104": "idaṃ grāhyamidamagrāhyamiti yaccittanirdhāraṇaṃ sa viniścayaḥ /",
  "SA16hvsatssu:11105": "viniścayaṃ pratītya chandarāgaḥ /",
  "SA16hvsatssu:11106": "chandarāgaṃ pratītyādhyavasānam /",
  "SA16hvsatssu:11107": "adhyavasānaṃ nāma pragāḍhacchandaḥ /",
  "SA16hvsatssu:11108": "adhyavasānaṃ pratītya parigrahaḥ /",
  "SA16hvsatssu:11109": "parigraho nāma upādānam /",
  "SA16hvsatssu:11110": "upādānaṃ pratītya mātsaryam /",
  "SA16hvsatssu:11111": "mātsaryaṃ pratītya ārakṣā /",
  "SA16hvsatssu:11112": "ārakṣādhikaraṇaṃ daṇḍādānaśastrādānādi /",
  "SA16hvsatssu:11113": "imāni navāṅgāni punarapi navāṅgagāni /",
  "SA16hvsatssu:11114": "rāgo 'yaṃ kālamanusṛtya adhamaḥ,",
  "SA16hvsatssu:11115": "madhyamaḥ,",
  "SA16hvsatssu:11116": "uttamaḥ,",
  "SA16hvsatssu:11117": "adhamādhamaḥ,",
  "SA16hvsatssu:11118": "adhamamadhyamaḥ,",
  "SA16hvsatssu:11119": "adhamottamaḥ,",
  "SA16hvsatssu:11120": "madhyamādhamaḥ,",
  "SA16hvsatssu:11121": "madhyamamadhyamaḥ,",
  "SA16hvsatssu:11122": "madhyamottamaḥ,",
  "SA16hvsatssu:11123": "uttamādhamaḥ,",
  "SA16hvsatssu:11124": "uttamamadhyama,",
  "SA16hvsatssu:11125": "uttamottama iti /",
  "SA16hvsatssu:11126": "rāgasya cāsya laukikāṅgāni daśa bhavanti /",
  "SA16hvsatssu:11127": "tadyathā priyarūpaṃ dṛṣṭvā citte idaṃ [priya]miti vacanaṃ karoti /",
  "SA16hvsatssu:11128": "tato rāgaṃ janayati /",
  "SA16hvsatssu:11129": "praṇidhānaṃ karoti /",
  "SA16hvsatssu:11130": "anusmarati /",
  "SA16hvsatssu:11131": "yathāśikṣitaṃ prakaṭayati /",
  "SA16hvsatssu:11132": "hryapatrapāṃ vismarati /",
  "SA16hvsatssu:11133": "sadā svayaṃ purovartate /",
  "SA16hvsatssu:11134": "pramatto bhavati /",
  "SA16hvsatssu:11135": "unmatto bhavati /",
  "SA16hvsatssu:11136": "murcchāmaraṇaṃ [karoti] /",
  "SA16hvsatssu:11137": "idaṃ rāgalakṣaṇam //",
  "SA16hvsatssu:11138": "rāgalakṣaṇavargo dvāviṃśatyuttaraśatatamaḥ /",
  "SA16hvsatssu:11139": "123 kāmahetuvargaḥ",
  "SA16hvsatssu:11140": "(pṛ) kāmo 'yaṃ kathamutpadyate /",
  "SA16hvsatssu:11141": "(u) strīrūpādhyālambane yadi mithyāmanaskāramutpādayati /",
  "SA16hvsatssu:11142": "yadi vā tadrūpe yadi vākāre yadi vā sparśe yadi vā subhāṣite [mithyāmanaskāramutpādayati] /",
  "SA16hvsatssu:11143": "tadā kāmarāga utpadyate /",
  "SA16hvsatssu:11144": "cakṣuḥ śrotrādidvārāsaṃvaraṇe kāmarāga [SSS_292] utpadyate /",
  "SA16hvsatssu:11145": "bhojane cāmātratājñāne kāmarāga utpadyate /",
  "SA16hvsatssu:11146": "strīrūpasaṃstave kāmarāga utpadyate /",
  "SA16hvsatssu:11147": "sukhāni vedayataḥ kāmarāga utpadyate /",
  "SA16hvsatssu:11148": "mohātkāmarāga utpadyate /",
  "SA16hvsatssu:11149": "aśucisaṃjñājananāt,",
  "SA16hvsatssu:11150": "durvijñānātkāmarāga utpadyate /",
  "SA16hvsatssu:11151": "yathā śuddhaṃ vastra [mapagatakalaṅkaṃ] samyaṅ malena dūṣyate /",
  "SA16hvsatssu:11152": "rāgabahulānāṃ puruṣāṇāṃ saṃvāsena kāmarāga utpadyate /",
  "SA16hvsatssu:11153": "kāyādiṣu cāturbhautikeṣu mithyāmanaskāramutpādayan kāmāhṛto bhavati /",
  "SA16hvsatssu:11154": "apragṛhītavṛttaghaṭavadagrathitakusumavacca /",
  "SA16hvsatssu:11155": "yadi kausīdyānna kuśalaṃ bhāvayati /",
  "SA16hvsatssu:11156": "tadā kāmarāgo 'vakāśaṃ labhate /",
  "SA16hvsatssu:11157": "agamyasthāne gacchan rāgeṇā bhibhūyate /",
  "SA16hvsatssu:11158": "yaduta veśyāṅganāmadyavikrayavadhakakuṭyādayaḥ /",
  "SA16hvsatssu:11159": "tadyathā gṛdhro vā kaṅko vā iti dṛṣṭāntaḥ /",
  "SA16hvsatssu:11160": "aśucyādi vilokya apratihatālambanasya kāmarāgo vegaṃ labhate /",
  "SA16hvsatssu:11161": "sucirādārabhya sadā kāmarāgābhyāsāt rāgānuśayaḥ sidhyati /",
  "SA16hvsatssu:11162": "tadā sūtpādo 'yaṃ bhavati /",
  "SA16hvsatssu:11163": "strīrūpādyalambane prīto nimittaṃ gṛhṇāti paricchedañca gṛhṇāti /",
  "SA16hvsatssu:11164": "nimittagrahaṇaṃ nāma pāṇipādamukhanayanālāpamandahāsakaṭākṣarodananayanabāṣpādinimittānāṃ grahaṇam /",
  "SA16hvsatssu:11165": "paricchedagrahaṇaṃ nāma strī pumāniti saṃsthānaviśeṣavikalpaḥ /",
  "SA16hvsatssu:11166": "evaṃ gṛhītānusmaraṇavikalpasya kāmarāga utpadyate /",
  "SA16hvsatssu:11167": "durbalavicāraṇācitta ālambanamanudhāvati na nigṛhṇāti /",
  "SA16hvsatssu:11168": "tadā kāmarāga utpadyate /",
  "SA16hvsatssu:11169": "yaḥ pravṛttakāmarāgaḥ [tat]kṣāntiṃ vedayan na parityajati /",
  "SA16hvsatssu:11170": "sa kramaśo vardhayati /",
  "SA16hvsatssu:11171": "adhamānmadhyamamutpādayati /",
  "SA16hvsatssu:11172": "madhyamādadhamamutpādayati /",
  "SA16hvsatssu:11173": "kāmarāgasya hitāsvādamātraṃ dṛṣṭvā tadānīnavamajānataḥ kāmarāga utpadyate /",
  "SA16hvsatssu:11174": "ṛtunā ca kāmarāga utpadyate yathā vasantādayaḥ /",
  "SA16hvsatssu:11175": "sthānavaśena ca kāmarāga utpadyate yathā kiñcitsthānaṃ yatra cirādārabhya kāmacāro bahuśo 'bhyastaḥ /",
  "SA16hvsatssu:11176": "dehasyā [vasthā]vaśācca kāmarāgo bhavati /",
  "SA16hvsatssu:11177": "yathā yūno 'rogasya dhanasampannasya /",
  "SA16hvsatssu:11178": "balaśaktyā ca kāmarāgo bhavati /",
  "SA16hvsatssu:11179": "yathā pānauṣadhādiḥ /",
  "SA16hvsatssu:11180": "śubhān manohāriṇaḥ pañcakāmaguṇān yaduta supuṣpitasarārāmaprasannasnigdhavāpīkūpanavameghataṭitsurabhivātavyajanāni labdhavataḥ,",
  "SA16hvsatssu:11181": "pakṣiṇāṃ kalaravaṃ strīṇāṃ sukumārabhūṣaṇarutāni subhāṣitāni vā śṛṇvataḥ kāmarāga utpadyate /",
  "SA16hvsatssu:11182": "karmapratyayena ca kāmarāga utpadyate /",
  "SA16hvsatssu:11183": "yathā viśuddhadātā viśuddhapraṇīteṣu pañcakāmaguṇeṣu saṃpraharṣati /",
  "SA16hvsatssu:11184": "pāpī tu aviśuddheṣu /",
  "SA16hvsatssu:11185": "jātitaśca kāmarāgo [SSS_293] bhavati /",
  "SA16hvsatssu:11186": "yathā puruṣaḥ puruṣamicchati /",
  "SA16hvsatssu:11187": "prajñaptāvatyāsaṅge ca kāmarāga utpadyate /",
  "SA16hvsatssu:11188": "[yathā] kaścidantaḥpuṃlakṣaṇo bahistu strīlakṣaṇo vastraveṣavairamaitryādilakṣaṇaśca /",
  "SA16hvsatssu:11189": "alabdhacittasamādhānasya antaḥ sattvaṃ paśyato bahiḥ rūpādi paśyataśca kāmarāgo bhavati /",
  "SA16hvsatssu:11190": "yasya rāgānuśo 'kṣīṇaḥ tṛṣṇāpratyayaśca sammukhī bhavati /",
  "SA16hvsatssu:11191": "tasya mithyāmanaskāra utpadyate /",
  "SA16hvsatssu:11192": "evamādipratyayaiḥ kāmarāgautpadyate //",
  "SA16hvsatssu:11193": "kāmahetuvargastrayoviṃśatyuttaraśatatamaḥ /",
  "SA16hvsatssu:11194": "124 kāmadoṣavargaḥ",
  "SA16hvsatssu:11195": "(pṛ) kāmarāgasya ke doṣāḥ santīti kāmaḥ prahātavyaḥ /",
  "SA16hvsatssu:11196": "(u) kāmarāgo vastuto duḥkham /",
  "SA16hvsatssu:11197": "pṛthagjanā viparyayeṇa mṛṣā [tatra] sukhasaṃjñāmutpādayanti /",
  "SA16hvsatssu:11198": "jñānī tu duḥkhaṃ paśyati /",
  "SA16hvsatssu:11199": "duḥkhaṃ paśyan prajahāti /",
  "SA16hvsatssu:11200": "kāmopādāne nāsti tṛptiḥ /",
  "SA16hvsatssu:11201": "yathā madyapānaṃ tatparitarṣaṇamanuvardhayati /",
  "SA16hvsatssu:11202": "paritarṣaṇavivṛddhyā kaḥ sukhī bhavati /",
  "SA16hvsatssu:11203": "kāmopādānādakuśalāni sahopacīyante /",
  "SA16hvsatssu:11204": "asiśastrādīnāṃ kāmādhīnatvāt /",
  "SA16hvsatssu:11205": "uktañca sūtre- kāmaḥ pāpo laghurdūstyajaḥ /",
  "SA16hvsatssu:11206": "vyāpāda[gato] laghupāpaḥ,",
  "SA16hvsatssu:11207": "vastutaḥ sa [tato 'pi] laghuttaraḥ iti /",
  "SA16hvsatssu:11208": "kāmaḥ punarbhavasya hetuḥ /",
  "SA16hvsatssu:11209": "yathoktaṃ- tṛṣṇāpratyayamupādānaṃ yāvanmahato duḥkhaskandhasya samudaya iti /",
  "SA16hvsatssu:11210": "tṛṣṇāṃ pratītya kāyo bhavati /",
  "SA16hvsatssu:11211": "āha ca duḥkhahetustṛṣṇā bhavatīti /",
  "SA16hvsatssu:11212": "kiñcāha- vidyamānāni duḥkhāni bhikṣavaḥ kasmādbhavantīti manasikṛtvā jānīdhvaṃ [tāni] kāmahetukāni /",
  "SA16hvsatssu:11213": "tṛṣṇāyāśca kāyo heturiti /",
  "SA16hvsatssu:11214": "kiñcāha- kabalīkāre [bhikṣava] āhāre 'sti nandi asti rāgaḥ /",
  "SA16hvsatssu:11215": "ato vijñānaṃ tatra pratiṣṭhitam iti /",
  "SA16hvsatssu:11216": "jñātavyaṃ tṛṣṇā kāyavedanāyāḥ pratyaya iti /",
  "SA16hvsatssu:11217": "ayañca rāgaḥ sadā aśucau samudācarati /",
  "SA16hvsatssu:11218": "yathā stryādiṣu /",
  "SA16hvsatssu:11219": "strīṇāṃ kāyacittamaśuci śakṛnmṛtsu [vidyamāna]vṛścikavat daṣṭvā dūṣayati /",
  "SA16hvsatssu:11220": "sa kāmarāgaḥ sadā mohe samudācarati /",
  "SA16hvsatssu:11221": "yathoktaṃ sūtre- yathā śvā raktaliptamasthikaṅkālaṃ svādayitvā [sva]lālāyogānmanyate yanmadhura[mida]miti /",
  "SA16hvsatssu:11222": "tathā rāgyapi nīrase kāme mithyāviparyāsabalena manyate yadidaṃ rasāsvādamiti /",
  "SA16hvsatssu:11223": "[SSS_294] yathā māṃsapeśyādayaḥ sasopamā [uktāḥ] /",
  "SA16hvsatssu:11224": "keṣāñcidatīte 'tāgate vā vastuni kāmarāga utpadyate /",
  "SA16hvsatssu:11225": "ato jñāyate mohe sadā samudācaratīti /",
  "SA16hvsatssu:11226": "sattvānāṃ kāmarāgapratyayaṃ sukhamalpaṃ duḥkhaṃ bahu kena kim [syāt] /",
  "SA16hvsatssu:11227": "kāmatṛṣṇāvān sukhahetoḥ sarvaduḥkhānyanubhavati yadutārjanakāle duḥkhaṃ rakṣaṇakāle duḥkhamupabhogakāle 'pi duḥkham /",
  "SA16hvsatssu:11228": "yathā kṛṣivāṇijyasaṃgrāmarājasevāparicaryādīni arjane duḥkhaṃ hānabhītyā rakṣaṇe duḥkhaṃ,",
  "SA16hvsatssu:11229": "pratyutpanne tṛptyabhāvādduḥkham /",
  "SA16hvsatssu:11230": "iṣṭasaṅgame prītiralpā virahe ca duḥkhaṃ bahu /",
  "SA16hvsatssu:11231": "yatho jñāyate kāyo bahudoṣa iti /",
  "SA16hvsatssu:11232": "yathāha bhagavān- kāmatṛṣṇāyāḥ pañcādīnavāḥ- alpāsvādo bahuduḥkhaṃ,",
  "SA16hvsatssu:11233": "saṃyojanādīpanamāmaraṇatṛptirāryavigarhaṇamakuśalaṃ vinā na karaṇam iti /",
  "SA16hvsatssu:11234": "anena kāmarāgeṇa sattvāḥ saṃsārasrotānugāmino nirvāṇāddūrībhavanti /",
  "SA16hvsatssu:11235": "evamādīnyapramāṇānyavadyāni santi /",
  "SA16hvsatssu:11236": "iti jñātavyaṃ kāyo bahudoṣaḥ iti /",
  "SA16hvsatssu:11237": "kleśā rāgamupādāya bhavanti yathā kāmarāgāt kleśāḥ sarve samudbhavanti /",
  "SA16hvsatssu:11238": "tṛṣṇānuśaye 'nunmūlite punaḥ punarduḥkhamanubhavati /",
  "SA16hvsatssu:11239": "yathā viṣavṛkṣo 'nucchinnaḥ sadā puruṣaṃ hanti /",
  "SA16hvsatssu:11240": "rāgeṇa sattvā gurvī dhuraṃ vahanti /",
  "SA16hvsatssu:11241": "uktañca sūtre- kāmatṛṣṇā bandhanamityucyate /",
  "SA16hvsatssu:11242": "yathā kṛṣṇaśuklā gauḥ svayamabaddhā rajjunā paramabaddhā /",
  "SA16hvsatssu:11243": "evaṃ cakṣurna rūpabaddhaṃ,",
  "SA16hvsatssu:11244": "rūpañca na cakṣurbaddham,",
  "SA16hvsatssu:11245": "kāmarāgastu tatra baddhaḥ /",
  "SA16hvsatssu:11246": "imaṃ bandhamavalambayato na vimuktirlabhyate /",
  "SA16hvsatssu:11247": "kiñcoktaṃ sūtre- pūrvā koṭirna [prajñāyate] avidyānīvaraṇānāṃ sattvānāṃ tṛṣṇāsaṃyojanānāṃ sandhāvatāṃ saṃsaratām iti /",
  "SA16hvsatssu:11248": "api coktaṃ sūtre- rāgaprahāṇādrūpaṃ prahīyate yāvadvijñānaṃ prahīyata iti /",
  "SA16hvsatssu:11249": "rāgo 'yamanityatādibhāvanayā prahīyate /",
  "SA16hvsatssu:11250": "prahīṇe 'smin kāmarāge cittaṃ vimucyate /",
  "SA16hvsatssu:11251": "rūparāgaprahāṇe [SSS_295] nāsti rūpam /",
  "SA16hvsatssu:11252": "asati rūpe duḥkhaṃ nirudhyate /",
  "SA16hvsatssu:11253": "yāvadvijñāne 'pyevam /",
  "SA16hvsatssu:11254": "jñāyate kāmarāgāḥ sudṛḍhaṃ bandhanamiti /",
  "SA16hvsatssu:11255": "kāmarāgaścoropamaḥ /",
  "SA16hvsatssu:11256": "sattvāstu tadakuśalaṃ na paśyanti /",
  "SA16hvsatssu:11257": "kāmarāgaḥ sadā kusumāramukhataḥ samudācaratītyataḥ paramamakuśalaṃ nāma /",
  "SA16hvsatssu:11258": "kiñca sattvāścittapramodena kāmarāge pravartante yāvanmaśakapipīlikā[daya]ḥ sarve 'pi āhāramaithunayoḥ pravartante /",
  "SA16hvsatssu:11259": "sa kāmarāgo nānākāraṇaiḥ puruṣāṇāṃ cittaṃ badhnāti yaduta mātṛpitṛsvasṛbhaginīpatnīsaṃjñā dhanādayaḥ /",
  "SA16hvsatssu:11260": "satvā āhāramaithunādikāmarāganīvṛtacittāḥ santo janmopādadate /",
  "SA16hvsatssu:11261": "dhyānasamāpattirāga ūrdhvabhūmāvutpadyate /",
  "SA16hvsatssu:11262": "kāmarāgo 'yaṃ saṅgamaṃ karoti /",
  "SA16hvsatssu:11263": "sarveṣāṃ lokānāṃ rucayaḥ pratyekaṃ vibhinnāḥ /",
  "SA16hvsatssu:11264": "rāgātsaṅgacchante /",
  "SA16hvsatssu:11265": "yathā śuṣkāḥ sikatāḥ salilayoge saṃyujyante /",
  "SA16hvsatssu:11266": "saṃsāre kāmatṛṣṇāṃ rasaṃ manyante /",
  "SA16hvsatssu:11267": "yathā rūpāṇāmāsvādādhyavasānamityuktaṃ yaduta rūpaṃ pratītyotpadyate sukhaṃ saumanasyam /",
  "SA16hvsatssu:11268": "asati rāge nāsvādaḥ /",
  "SA16hvsatssu:11269": "āsvāde 'sati saṃsāramāśu prajahāti /",
  "SA16hvsatssu:11270": "sa ca kāmarāgo vimuktiviruddhaḥ /",
  "SA16hvsatssu:11271": "kasmāt /",
  "SA16hvsatssu:11272": "yasmāt sattvāḥ kāmaḥ sukhaṃ dhyānaṃ sukhaṃ samāpattiḥ sukhamiti saṃrajyante /",
  "SA16hvsatssu:11273": "tasmāt vimuktirasukham /",
  "SA16hvsatssu:11274": "[yat] rāgāṅgaprahāṇaṃ tadeva sukhaṃ pariṇamati /",
  "SA16hvsatssu:11275": "yathoktaṃ- yasya vairāgyaṃ sa paramaṃ sukhamanuprāpnoti iti /",
  "SA16hvsatssu:11276": "kiñcāha- yaḥ sarvasukhalābhamicchati tena sarvāṇi kāmasukhāni tyaktavyāni /",
  "SA16hvsatssu:11277": "sarvakāmānāṃ tyāgādātyantikanityasukhaṃ labhata iti /",
  "SA16hvsatssu:11278": "yo mahāsukhaṃ lipsati tenālpasukhamupekṣitavyam /",
  "SA16hvsatssu:11279": "alpasukhopekṣayā apramāṇasukhaṃ pratilabhate /",
  "SA16hvsatssu:11280": "viduṣaśca nāsti pratyekalābha ityuktam /",
  "SA16hvsatssu:11281": "yathā vītarāgatṛṣṇacittasya /",
  "SA16hvsatssu:11282": "yasya cittaṃ rāgatṛṣṇāviviktaṃ tasya sarve duḥkhopāyāsā niruddhāḥ /",
  "SA16hvsatssu:11283": "kāmarāgo 'yaṃ saddharmaṃ vihanti /",
  "SA16hvsatssu:11284": "kasmāt /",
  "SA16hvsatssu:11285": "na hi paramarāgī śīlajātidharmaśāsaneryāpathaśāṃsyapekṣate /",
  "SA16hvsatssu:11286": "nāvavādamādatte /",
  "SA16hvsatssu:11287": "nādīnavaṃ paśyati /",
  "SA16hvsatssu:11288": "nāpi puṇyapāpamālocayati /",
  "SA16hvsatssu:11289": "unmattavat pramattavacca na jānāti kurūpaṃ surūpam /",
  "SA16hvsatssu:11290": "andhavacca na paśyati dhanalābham /",
  "SA16hvsatssu:11291": "yathoktaṃ- kāmarāgo na paśyati hitam /",
  "SA16hvsatssu:11292": "kāmarāgo na vijānāti dharmaṃ andhatamasi ajñānavat /",
  "SA16hvsatssu:11293": "rāgānapagamāt / kiñcoktam-",
  "SA16hvsatssu:11294": "kāmarāgaḥ samudro ['ya]maparyantaścāpyagādhakaḥ /",
  "SA16hvsatssu:11295": "sormiḥ savīciḥ sāvartaḥ sagrahaśca sarākṣasaḥ //",
  "SA16hvsatssu:11296": "[SSS_296]",
  "SA16hvsatssu:11297": "evaṃ durgā aśeṣāśca manuṣyāṇāmatāraṇāḥ /",
  "SA16hvsatssu:11298": "viśuddhaśīlanaukāsthaḥ saddṛṣṭivāyuvegavān //",
  "SA16hvsatssu:11299": "nāvikaśca mahān buddhaḥ sanmārgān sampradarśayan /",
  "SA16hvsatssu:11300": "yathoktabhāvanāyogī so 'yaṃ tarati vai tadā // iti /",
  "SA16hvsatssu:11301": "nāsti kasyacitkleśānāṃ saṃjñāvikalpāsvādo yathā kāmarāgiṇaḥ /",
  "SA16hvsatssu:11302": "sa ca kāmarāgo 'tyantaṃ duṣprajahaḥ /",
  "SA16hvsatssu:11303": "yathoktaṃ- dve ime āśe duṣprajahe /",
  "SA16hvsatssu:11304": "katame dve /",
  "SA16hvsatssu:11305": "lābhāśā jīvitāśā iti /",
  "SA16hvsatssu:11306": "kāmarāgasyedṛśā doṣāḥ santi /",
  "SA16hvsatssu:11307": "kathaṃ jñāyate kāmarāgiṇo lakṣaṇam /",
  "SA16hvsatssu:11308_0": "(u) kāmarāgabahulaḥ strīrūpakusumagandhamālanṛttavādyagīteṣu pramudito veśyāgṛhapānagoṣṭhīgāmī",
  "SA16hvsatssu:11308_1": "mahāsamājanāṭakarasikaḥ sānurāgālāpānanditaḥ sadā paritoṣitacittaḥ prasannavadanaḥ",
  "SA16hvsatssu:11308_2": "sākūtasakākusasmitābhilāṣī durlabhakopaḥ sulabhapramodo bhūyasā dayālucittaḥ punaḥ",
  "SA16hvsatssu:11308_3": "punarvyādhitacapalagātraḥ svadehādhyāsakta ityevamādi rāgabahulasya lakṣaṇam /",
  "SA16hvsatssu:11309": "lakṣaṇamidaṃ svabhāvabandhenānu gatamityato duṣprajaham /",
  "SA16hvsatssu:11310": "sarve ca kāmarāgā ātyantikaduḥkhāḥ /",
  "SA16hvsatssu:11311": "kasmāt /",
  "SA16hvsatssu:11312": "rāgābhilaṣitasya viprayogo 'vaśyabhāvī /",
  "SA16hvsatssu:11313": "viprayogapratyayaṃ daurmanasyaduḥkhamavaśyabhāvi /",
  "SA16hvsatssu:11314": "yathoktaṃ- rūpasukhino [bhikṣavo] devamanuṣyā rūparāgino rūpamuditā rūpavipariṇāme duḥkhacittā viharanti iti /",
  "SA16hvsatssu:11315": "evaṃ vedanāsaṃjñāsaṃskāravijñāneṣvapi /",
  "SA16hvsatssu:11316": "bhagavān tatra tatra sūtre nānādṛṣṭāntairimaṃ kāmarāgaṃ garhayati yaduta [āśī] viṣopamaḥ,",
  "SA16hvsatssu:11317": "prajñāyuḥkṣayakaratvāt /",
  "SA16hvsatssu:11318": "śalyopamaḥ cittagataduḥkhatvāt /",
  "SA16hvsatssu:11319": "asiśūlopamaḥ kuśalamūlasamucchedakatvāt /",
  "SA16hvsatssu:11320": "agniskandhopamaḥ kāyacittaparidāhatvāt /",
  "SA16hvsatssu:11321": "amitra [bhūtaḥ] duḥkhānāmutpādakatvāt /",
  "SA16hvsatssu:11322": "antaḥsapatnabhūtaḥ manasi [SSS_297] jātatvāt /",
  "SA16hvsatssu:11323": "rūḍhamūlopamaḥ durunmūlanatvāt /",
  "SA16hvsatssu:11324": "paṅkabhūtaḥ yaśodūṣakatvāt /",
  "SA16hvsatssu:11325": "vighnabhūtaḥ kuśalamārgāṇāmāvaraṇatvāt /",
  "SA16hvsatssu:11326": "hṛdgataśalyabhūtaḥ antarvyathanāt /",
  "SA16hvsatssu:11327": "akuśalamūlabhūtaḥ sarvākuśalānāmutpādakatvāt /",
  "SA16hvsatssu:11328": "oghabhūtaḥ saṃsārārṇave saṃplābanāt /",
  "SA16hvsatssu:11329": "corabhūtaḥ kuśalasampadapahārāt /",
  "SA16hvsatssu:11330": "evamādyaprahāṇānāmādīnavānāṃ sattvāt kāmarāgaḥ prahātavyaḥ /",
  "SA16hvsatssu:11331": "kāmānāmādinavavargaścatuviṃśatyuttaraśatatamaḥ /",
  "SA16hvsatssu:11332": "125 rāgaprahāṇavargaḥ",
  "SA16hvsatssu:11333": "(pṛ) kāmarāgasyedṛśā doṣāḥ santi /",
  "SA16hvsatssu:11334": "kathaṃ prahātavyaḥ /",
  "SA16hvsatssu:11335": "(u) aśuci bhāvanādibhiḥ pratiṣedhayati /",
  "SA16hvsatssu:11336": "anityatādibhāvanādibhiḥ prajahāti /",
  "SA16hvsatssu:11337": "(pṛ) keṣāñcidanityatādibodhanātkāmarāgo vardhate /",
  "SA16hvsatssu:11338": "kathamidam /",
  "SA16hvsatssu:11339": "(u) yaḥ sarvamanityamiti prajānāti na tasya kāmarāgo 'sti /",
  "SA16hvsatssu:11340_0": "yathoktaṃ sūtre- anityasaṃjñā [bhikṣavaḥ] bhāvitā bahulīkṛtā tadā sarvaḥ kāmarāgaḥ",
  "SA16hvsatssu:11340_1": "paryādīryate sarvaḥ rūparāgaḥ paryādīryate sarvo bhavarāgaḥ paryādīryate sarvāvidyā",
  "SA16hvsatssu:11340_2": "paryādīryate sarvo 'smimānaḥ paryādīryate samuddhanyate iti /",
  "SA16hvsatssu:11341": "yaḥ paśyati loko duḥkhaṃ duḥkhahetuḥ rāga iti /",
  "SA16hvsatssu:11342": "tasyāyaṃ rāgaḥ prahīyate /",
  "SA16hvsatssu:11343": "yo nityaṃ smarati mayā jātijarāvyādhimaraṇānyanubhavitavyānīti sa imaṃ rāgaṃ prajahāti /",
  "SA16hvsatssu:11344": "viśuddhasukhe labdhe aviśuddhasukhaṃ tyajati /",
  "SA16hvsatssu:11345": "yathā prathamadhyānalābhe kāmatṛṣṇāṃ tyajati /",
  "SA16hvsatssu:11346": "kāmānāmādīnavānudarśī imāṃ tyajati /",
  "SA16hvsatssu:11347": "ādīnavaśca yathāpūrvamuktaḥ /",
  "SA16hvsatssu:11348": "bahuśrutādiprajñāvivṛdhyā ca kāmarāgaṃ tyajati /",
  "SA16hvsatssu:11349": "jñānasya kleśabhedanasvabhāvatvāt /",
  "SA16hvsatssu:11350": "kuśalapratyayasampannasya kāmarāgaḥ prahīyate yaduta śīlaviśuddhyā dīnyekādaśasamādhyupakaraṇānīti paścānmārgasatye vakṣyate /",
  "SA16hvsatssu:11351": "rūpajñānādīni dharmajñānādīnyupāyāḥ /",
  "SA16hvsatssu:11352": "bhagavān mahābhiṣak /",
  "SA16hvsatssu:11353": "sabrahmacāriṇo 'nucarāḥ /",
  "SA16hvsatssu:11354": "saddharma auṣadham /",
  "SA16hvsatssu:11355": "ātmanā [SSS_298] yathoktavadācaraṇaṃ virecanam /",
  "SA16hvsatssu:11356": "tadā kāmarāgavyādhiḥ prahīyate /",
  "SA16hvsatssu:11357": "yathā jñāyate rūgṇasya trivastusampannasya tasminneva samaye vyādhiḥ śāmyati iti /",
  "SA16hvsatssu:11358": "(pṛ) yathoktaṃ sūtre- aśubha[bhāvanayā] rāgaṃ nirvāpaya iti /",
  "SA16hvsatssu:11359": "kasmāt bhavān bravīti aśubhādi anityatādi ca /",
  "SA16hvsatssu:11360": "(u) sarvāṇi buddhaśāsanāni kleśānāṃ bhedakāni /",
  "SA16hvsatssu:11361": "tathāpi pratyekamasti balaviśeṣaḥ /",
  "SA16hvsatssu:11362": "ādau aśubhayā rāgo vāryate paścādanityatājñānena prahīyate /",
  "SA16hvsatssu:11363": "aśubhayā audariko rāgo 'panīyata itīdaṃ bahūnāṃ jñātameva /",
  "SA16hvsatssu:11364": "rāgānuśayaḥ sūkṣma iti anityatayā prahīyate /",
  "SA16hvsatssu:11365": "kevalamekasmin sūtra īdṛśaṃ vacanamuktam /",
  "SA16hvsatssu:11366": "sarveṣu sūtreṣvanye 'pi prahāṇadharmā uktāḥ /",
  "SA16hvsatssu:11367": "īdṛśapratyaye sati kāmarāgaḥ prahīyate /",
  "SA16hvsatssu:11368": "rāgaprahāṇavargaḥ pañcaviṃśatyuttaraśatatamaḥ /",
  "SA16hvsatssu:11369": "126 vyāpādavargaḥ",
  "SA16hvsatssu:11370": "śāstramāha- vyāpādo dveṣalakṣaṇamiti /",
  "SA16hvsatssu:11371": "yo dviṣyati sa vināśaṃ kartumicchati /",
  "SA16hvsatssu:11372": "parasya tāḍanabandhanamāraṇavihiṃsanāni kartuṃ praṇidadhāti /",
  "SA16hvsatssu:11373": "ekāntato nirākṛtya naiva draṣṭumicchati /",
  "SA16hvsatssu:11374": "ayaṃ dveṣaḥ pratidha ityākhyāyate /",
  "SA16hvsatssu:11375": "gurutaro dveṣa ityarthaḥ /",
  "SA16hvsatssu:11376": "kaścit dveṣī parān nindituṃ daṇḍena tāḍayituñcecchati /",
  "SA16hvsatssu:11377": "[ayaṃ dveṣo] vihiṃsā ityabhidhīyate /",
  "SA16hvsatssu:11378": "madhyamadveṣa ityarthaḥ /",
  "SA16hvsatssu:11379": "kaścit dveṣī [paraṃ] parihartuṃ necchati /",
  "SA16hvsatssu:11380": "kadācit tatputrabhāryādīn vidviṣati /",
  "SA16hvsatssu:11381": "tatrotpadyamāno [dveṣaḥ] krodha ityucyate /",
  "SA16hvsatssu:11382": "adhamadveṣa ityarthaḥ /",
  "SA16hvsatssu:11383": "kaścit dveṣī sadākliṣṭacittaḥ [sa]mrakṣa ityabhidhīyate /",
  "SA16hvsatssu:11384": "avipakvendriya ityarthaḥ /",
  "SA16hvsatssu:11385": "kaścit dveṣī cittagatamakuśalamatyaktvā punarvipākāyecchati /",
  "SA16hvsatssu:11386": "[sa] upanāha ityucyate /",
  "SA16hvsatssu:11387": "vipakvendriya ityarthaḥ /",
  "SA16hvsatssu:11388": "kaścit dveṣī sahasā kiñcit gṛhītvā nānākāraṇai[rna] tyaktumicchati /",
  "SA16hvsatssu:11389": "yathā siṃho nadīṃ vigāhya [SSS_299] tattīranimittaṃ gṛhītvā āmaraṇaṃ na [tato] vinivartate /",
  "SA16hvsatssu:11390": "[sa] pradāśa ityucyate /",
  "SA16hvsatssu:11391": "āgraha ityarthaḥ /",
  "SA16hvsatssu:11392": "kaścit dveṣī hitalābhinaṃ paraṃ dṛṣṭvā citte mātsaryamutpādayati /",
  "SA16hvsatssu:11393": "iyamīrṣyatyucyate /",
  "SA16hvsatssu:11394": "kaścit dveṣī sadā kalahapriyo dhṛṣṭamanovāg bhavati /",
  "SA16hvsatssu:11395": "[ayaṃ] saṃrambha ityucyate /",
  "SA16hvsatssu:11396": "roṣakalaha ityarthaḥ /",
  "SA16hvsatssu:11397": "kaścit dveṣī ciramātsaryeṇa śīlamupadiṣṭo 'pi punaḥ pratilomayati /",
  "SA16hvsatssu:11398": "ayaṃ dveṣa ityākhyāyate /",
  "SA16hvsatssu:11399": "krauryamityarthaḥ /",
  "SA16hvsatssu:11400": "kaścit dveṣī kiñcidabhīṣṭasya amanaḥprahlādanasya vastuno lābhe kṣubhitacitto bhavati /",
  "SA16hvsatssu:11401": "iyamakṣāntirityucyate /",
  "SA16hvsatssu:11402": "akṣametyarthaḥ /",
  "SA16hvsatssu:11403": "kaścit dveṣī asukumāravacanaḥ sadā bhrukuṭilālaso na manaḥ pūrvamālāpaṃ yojayati /",
  "SA16hvsatssu:11404": "iyamapakīrtirityucyate /",
  "SA16hvsatssu:11405": "anāttamanaskatetyarthaḥ /",
  "SA16hvsatssu:11406": "kaścit dveṣī sahavāsiṣu sadādhikṣepalolupo bhavati /",
  "SA16hvsatssu:11407": "idamasauratya mityabhidhīyate /",
  "SA16hvsatssu:11408": "adānta ityarthaḥ /",
  "SA16hvsatssu:11409": "kaścit dveṣī kāyavāṅmanobhiḥ satīrthyaṃ saṃspṛṣṭopāyāsaṃ karoti /",
  "SA16hvsatssu:11410": "iayaṃ jigīṣā ityabhidhīyate /",
  "SA16hvsatssu:11411": "upāyāsasparśa ityarthaḥ /",
  "SA16hvsatssu:11412": "kaścit dveṣī sadā garhāprakaṭanaprīto vigītavastupriyaśca bhavati /",
  "SA16hvsatssu:11413": "iyaṃ todanatā ityucyate /",
  "SA16hvsatssu:11414": "upālambha ityarthaḥ /",
  "SA16hvsatssu:11415": "dveṣo 'yaṃ dvividhaḥ- kadācitsattvamupādāya bhavati kadācidasattvamupādāya iti /",
  "SA16hvsatssu:11416": "sattvamupādayotpadyamāno gurutaraḥ pāpaḥ /",
  "SA16hvsatssu:11417": "uttamamadhyamādhamavikalpena navarāśayo bhavanti /",
  "SA16hvsatssu:11418": "navakleśānupādāya navadhā vibhajyate /",
  "SA16hvsatssu:11419": "vinā vastu dveṣapariṇāho daśamo bhavati /",
  "SA16hvsatssu:11420": "idaṃ dveṣalakṣaṇam /",
  "SA16hvsatssu:11421": "(pṛ) kathaṃ dveṣa utpadyate /",
  "SA16hvsatssu:11422": "(u) amanojñādduḥkhopāyāsādutpadyate /",
  "SA16hvsatssu:11423": "duḥkhavedanāsvabhāvasya asamyak parijñānādvyāpāda utpadyate /",
  "SA16hvsatssu:11424": "garhāvadhataḍanādibhyo vā samutpadyate /",
  "SA16hvsatssu:11425": "durjanasahavṛttyā vā vyāpāda utpadyate yathā saunikavyādhādayaḥ /",
  "SA16hvsatssu:11426": "mandajñānabalādvā dveṣa utpadyate yathā vṛkṣāṇāṃ śākhopaśākhā vāteritā bhavanti /",
  "SA16hvsatssu:11427": "cirasamupacitadveṣānuśayasya āniryātanabhāvaṃ dveṣa utpadyate saunikavyādhasarpāṇāmāgamādvā dveṣa utpadyate /",
  "SA16hvsatssu:11428": "paradoṣānusmṛtipremṇā vā dveṣa utpadyata iti yathā navakleśeṣūktam /",
  "SA16hvsatssu:11429": "kālavaśādvā dveṣa utpadyate yathā daśavayaskādīnām /",
  "SA16hvsatssu:11430": "jātyā vā dveṣa utpadyate yathā sarpādīnām /",
  "SA16hvsatssu:11431": "deśasthānādvā dveṣa utpadyate yathā kānyakubjadeśādau /",
  "SA16hvsatssu:11432": "pūrvamukto rāgajananapratyayaḥ /",
  "SA16hvsatssu:11433": "tadvirodhe dveṣa utpadyate /",
  "SA16hvsatssu:11434": "ātmabuddhimadhyayasya [tatra] mānaparipoṣaṇaṃ padārthādhyavasānañcetyevamādipratyayeṣu satsu dveṣa utpadyate /",
  "SA16hvsatssu:11435": "[SSS_300]",
  "SA16hvsatssu:11436": "(pṛ) dveṣasya ke doṣāḥ /",
  "SA16hvsatssu:11437": "(u) uktaṃ sūtre- dveṣaḥ kāmarāgād gurutaraṃ pāpam iti /",
  "SA16hvsatssu:11438": "ataḥ suvimokaḥ /",
  "SA16hvsatssu:11439": "vastutastu durvimokaḥ /",
  "SA16hvsatssu:11440": "kintu rāgavanna ciraṃ cittamanuvartate /",
  "SA16hvsatssu:11441": "dveṣo dvidhā santāpakaḥ /",
  "SA16hvsatssu:11442": "ādāvātmānaṃ santāpayati ante paraṃ santāpayati /",
  "SA16hvsatssu:11443": "kiñca dveṣo niyamena narakāya bhavati /",
  "SA16hvsatssu:11444": "dveṣotthakarmaṇāṃ bhūyasā narake pātanāt /",
  "SA16hvsatssu:11445": "dveṣaḥ kuśalapuṇyāni vināśayati yaduta dānaśīlakṣāntayaḥ /",
  "SA16hvsatssu:11446": "imāstrisraḥ karuṇācittajāḥ /",
  "SA16hvsatssu:11447": "dveṣasya karuṇāvirodhitvāt [tāḥ] vināśayati /",
  "SA16hvsatssu:11448": "dveṣajañca karma sarvamante cittaṃ paritāpayati /",
  "SA16hvsatssu:11449": "dveṣendriyavān nirdayatvāt krūracaṇḍāla ityucyate /",
  "SA16hvsatssu:11450": "sattvāḥ sadā duḥkhinaḥ punardveṣeṇa pīḍitāḥ vraṇe prayuktakṣāravat /",
  "SA16hvsatssu:11451": "kiñca sūtre bhagavān svayaṃ dveṣadoṣānāha- dveṣabahulaḥ kutsitaḥ kharvākāro 'praśāntabuddhiśayaḥ sadā bhīrucitto janānāmaśraddheya iti /",
  "SA16hvsatssu:11452": "(pṛ) vyāpādabahulasya kāni lakṣaṇāni /",
  "SA16hvsatssu:11453": "(u) dhṛṣṭavāṅmanāḥ sadā anāttamanā bhavati /",
  "SA16hvsatssu:11454": "bhrukuṭikṣepeṇa durabhigamo 'saṃśliṣṭamukhavarṇo durvimokasulabhakopaḥ sadā vyāpādopanāhamudito vigrahabhūṣaṇāyudheṣu prīto durmitrapakṣapātī sajjanavidveṣī,",
  "SA16hvsatssu:11455": "janānāṃ bhīṣaṇāyātathyadhyānacintano 'lpahrayapatrapa ityevamādīni dveṣalakṣaṇāni /",
  "SA16hvsatssu:11456": "imānyanyeṣāṃ vipriyakarāṇi /",
  "SA16hvsatssu:11457": "ataḥ prahātavyāni /",
  "SA16hvsatssu:11458": "(pṛ) kathaṃ sa prahātavyo bhaviṣyati /",
  "SA16hvsatssu:11459": "(u) sadā karuṇāmuditāpekṣābhāvanāyāṃ dveṣaḥ prahīyate /",
  "SA16hvsatssu:11460": "dveṣasyādīnavaṃ paśyan dveṣaṃ prajahāti /",
  "SA16hvsatssu:11461": "tattvajñānalābhino dveṣaḥ prahīyate /",
  "SA16hvsatssu:11462": "kṣāntibalācca dveṣaḥ prahīyate /",
  "SA16hvsatssu:11463": "(pṛ) kiṃ nāma kṣāntibalam /",
  "SA16hvsatssu:11464": "(u) yaḥ paragarhādiduḥkhaṃ kṣamate sa kuśaladharmapuṇyaṃ labhate /",
  "SA16hvsatssu:11465": "nākṣāntijamakuśalaṃ labhate /",
  "SA16hvsatssu:11466": "idaṃ kṣāntibalam /",
  "SA16hvsatssu:11467": "kṣāntivihārī śramaṇa ityucyate /",
  "SA16hvsatssu:11468": "kṣāntirhi mārgasyādyaṃ dvāraṃ bhavati /",
  "SA16hvsatssu:11469": "ataḥ śramaṇadharmaṇaḥ kope 'pi na kopavipākaḥ /",
  "SA16hvsatssu:11470": "nindāyāñca na nindāvipākaḥ /",
  "SA16hvsatssu:11471": "tāḍane ca na tāḍanavipākaḥ /",
  "SA16hvsatssu:11472": "yo bhikṣuḥ kṣamāvān sa pravrajyādharmā syāt /",
  "SA16hvsatssu:11473": "vyāpādavato na pravrajitadhardho bhavati /",
  "SA16hvsatssu:11474": "kṣāntiriyaṃ pravrajitadharmaḥ /",
  "SA16hvsatssu:11475": "ya ākāraveṣābhyāṃ bhikṣuḥ bhinnavyavahāro dveṣacittasahagataśca na sa bhavyo bhavati /",
  "SA16hvsatssu:11476": "yastu kṣamāvihārī sa eva karuṇāguṇasavanvitaḥ /",
  "SA16hvsatssu:11477": "kṣamāvihārī svahitaṃ sādhayati /",
  "SA16hvsatssu:11478": "kasmāt /",
  "SA16hvsatssu:11479": "dveṣakārī parān vyābādhituṃ kāmayānaḥ svātmānameva vyābādhate /",
  "SA16hvsatssu:11480": "yāni kāyavāgbhyāṃ paratra pratyuktānyakuśalāni /",
  "SA16hvsatssu:11481": "[teṣā]makuśalānāṃ doṣāḥ śatasahasraguṇamātmanaiva labhyante /",
  "SA16hvsatssu:11482": "ato jñāyate dveṣo mahāntamātmāpakarṣaṃ karoti iti /",
  "SA16hvsatssu:11483": "ataḥ prājñenātmano hitaṃ kartukāmena mahadduḥkhaṃ mahatpāpañcāpākurvatā kṣāntirācaritavyāḥ /",
  "SA16hvsatssu:11484": "[SSS_301]",
  "SA16hvsatssu:11485": "(pṛ) ko nindādiduḥkhaṃ khamate /",
  "SA16hvsatssu:11486": "(u) yo 'nityatāṃ bhāvayati bahulīkaroti pratibudhyate sarvadharmā kṣaṇikāḥ,",
  "SA16hvsatssu:11487": "nindako vedakaḥ sarvo 'pi kṣaṇika iti /",
  "SA16hvsatssu:11488": "tasya kutra dveṣa utpadyeta /",
  "SA16hvsatssu:11489": "śūnyatācittasya samyak bhāvanayā kṣamamāṇa evaṃ cintayati dharmeṣu vatustaḥ śūnyeṣu ko nindakaḥ ko vā nindāvedaka iti /",
  "SA16hvsatssu:11490": "yadi vastu satyaṃ tadā [ta]dvedanā kṣantavyā /",
  "SA16hvsatssu:11491": "ahaṃ satyato doṣavān iti pūrvapuruṣāḥ satyaṃ vadanti,",
  "SA16hvsatssu:11492": "kasmāt dviṣāmi /",
  "SA16hvsatssu:11493": "yadi vastu satyaṃ /",
  "SA16hvsatssu:11494": "te puruṣāḥ svayameva mṛṣāvādapāpaṃ labheran /",
  "SA16hvsatssu:11495": "kasmādahaṃ dviṣāmīti /",
  "SA16hvsatssu:11496": "aśubhanindāṃ śṛṇvan evaṃ cintayet sarve lokā yathākarma vipākaṃ vedayante /",
  "SA16hvsatssu:11497": "mayā purā idaṃ nindākarma samupacitamāsīt /",
  "SA16hvsatssu:11498": "tadidānīṃ pratyanubhavitavyam /",
  "SA16hvsatssu:11499": "kasmād dviṣyāmīti /",
  "SA16hvsatssu:11500": "yadi cāśubhanindāṃ śṛṇoti taddoṣamātmani bhāvayet /",
  "SA16hvsatssu:11501": "ātmavaśenaiva kāyamanubhavāmi /",
  "SA16hvsatssu:11502": "kāyaśca duḥkhabhājanam /",
  "SA16hvsatssu:11503": "ato nindānubhavitavyeti /",
  "SA16hvsatssu:11504": "kṣāntivihārī evaṃ cintayet padārthāḥ pratītyasamutpannāḥ /",
  "SA16hvsatssu:11505": "idamaśubhaṃ nindākarma śrotravijñānamanovijñānaśabdādisamutpannam /",
  "SA16hvsatssu:11506": "eṣu ahaṃ dvyaṅgasamanvitaḥ /",
  "SA16hvsatssu:11507": "parastu śabdamātrasamanvitaḥ /",
  "SA16hvsatssu:11508": "evañca mamaiva pāpāṅgaṃ bahu /",
  "SA16hvsatssu:11509": "kasmāt dviṣāmi /",
  "SA16hvsatssu:11510": "mayā śabdasyāsya nimittagrahaṇādeva daurmanasyopāyāsāḥ sambhavanti ityahameva duṣṭaḥ /",
  "SA16hvsatssu:11511": "kṣāntimān na parān doṣayati /",
  "SA16hvsatssu:11512": "kasmāt dveṣādīni pāpāni na sattvānāṃ doṣāḥ,",
  "SA16hvsatssu:11513": "sattvā vyādhisamutthāpitacittatvādanīśvarāḥ /",
  "SA16hvsatssu:11514": "yathā bhūtacikitsako bhūtoccāṭanādhyavasito bhūtameva dviṣati na tu rogiṇam /",
  "SA16hvsatssu:11515": "ayaṃ vīryotsukaḥ kuśaladharmāṇāṃ sañcaya ārajyate /",
  "SA16hvsatssu:11516": "ataḥ parapravādān na gaṇayati /",
  "SA16hvsatssu:11517": "buddhānāryasaṅghañca smṛtvā na nindāḥ pramocayati /",
  "SA16hvsatssu:11518": "yathā nindāpaṭavo brāhmaṇādayo buddhaṃ vividhaṃ nindanti /",
  "SA16hvsatssu:11519": "yathā vā śāriputrādiṣu brāhmaṇaiḥ prayujyante 'pavādanindāḥ /",
  "SA16hvsatssu:11520": "kaḥ punarvādo 'smāsu tanupuṇyeṣu /",
  "SA16hvsatssu:11521": "kiñcedaṃ cintayet lokā akuśabahulā ātmajīvitamahṛtvaiva kaṭukaṃ kurvanti /",
  "SA16hvsatssu:11522": "kiṃ punastāḍananindāmiti /",
  "SA16hvsatssu:11523": "kiñcaivaṃ cintayet- aśubhanindādinā na mama duḥkhamiti vedanā kṣantavyā /",
  "SA16hvsatssu:11524": "yathā bhagavān bhikṣūn śāsti- kāye krakaceṇa vidīrṇe 'pi vedanā kṣantavyā /",
  "SA16hvsatssu:11525": "kā punarnindā iti /",
  "SA16hvsatssu:11526": "idamācaran sadā saṃsārānnirvidyate /",
  "SA16hvsatssu:11527": "nindāyāṃ labdhāyāṃ nirvedaṃ bhūyasā mātrayā suniśritamavagamyākuśalamācarati /",
  "SA16hvsatssu:11528": "sa jānāti ca nindāyā akṣamā ante duḥkhaṃvipākavedanā ityevaṃ cintayan narake mā bhūt pāta iti gurvīmapi nindāṃ vedayate /",
  "SA16hvsatssu:11529": "so 'tīva hryapatrapāsāpekṣaḥ cintayati ahaṃ mahāpuruṣasya bhagavataḥ śrāvako mārgabhāvayitā /",
  "SA16hvsatssu:11530": "[mama]kathamutpādayedakāryaṃ kāyavākkarma iti /",
  "SA16hvsatssu:11531": "kṣānticāribhirbodhisattvaiḥ śakrādibhiśca labhyaṃ kṣāntibalaṃ śrūyate ca /",
  "SA16hvsatssu:11532": "ataḥ kṣāntiḥ kāryā //",
  "SA16hvsatssu:11533": "vyāpādavargaḥ ṣaḍviṃśatyuttaravaśatatamaḥ /",
  "SA16hvsatssu:11534": "[SSS_302]",
  "SA16hvsatssu:11535": "127 avidyāvargaḥ",
  "SA16hvsatssu:11536": "śāstramāha- prajñaptyanuvartanamavidyā /",
  "SA16hvsatssu:11537": "iti /",
  "SA16hvsatssu:11538": "yathāhuḥ- pṛthagjanā ātmarutamanuvartante /",
  "SA16hvsatssu:11539": "tatra nāsti vastuta ātmā nātmīyam /",
  "SA16hvsatssu:11540": "dharmāṇāṃ samavāyaḥ kevalaṃ prajñaptyā puruṣa ityucyate /",
  "SA16hvsatssu:11541": "pṛthagjanānāmavivekādātmacittaṃ pravartate /",
  "SA16hvsatssu:11542": "ātmacittapravṛttiriyamavidyaiva /",
  "SA16hvsatssu:11543": "(pṛ) bhagavānāha- pūrvāntājñānavidyā iti /",
  "SA16hvsatssu:11544": "kasmāducyate /",
  "SA16hvsatssu:11545": "ātmacittamātramiyamavidyeti /",
  "SA16hvsatssu:11546": "(u) atītādau bahavo bhrāntāḥ /",
  "SA16hvsatssu:11547": "ata āha- tatrājñānamavidyeti /",
  "SA16hvsatssu:11548": "ata āha tasyājñānamavidyeti /",
  "SA16hvsatssu:11549": "sūtre ca vidyāyā artho vivṛtaḥ- yasya kasyacit jñānaṃ vidyeti /",
  "SA16hvsatssu:11550": "keṣāṃ dharmāṇāṃ jñānam /",
  "SA16hvsatssu:11551": "rūpamanityamiti yathābhūtajñānam /",
  "SA16hvsatssu:11552": "vedanā saṃjñā saṃskārā vijñānamanityamiti yathābhūtajñānam /",
  "SA16hvsatssu:11553": "vidyāyā viruddhā vidyāvidyā /",
  "SA16hvsatssu:11554": "tathā ca yathābhūtā vidyā avidyaiva /",
  "SA16hvsatssu:11555": "(pṛ) yathābhūtāvidyā yadyavidyā /",
  "SA16hvsatssu:11556": "tarupāṣāṇādidharmā api avidyā syāt /",
  "SA16hvsatssu:11557": "yathābhūtavidyāyā abhāvāt /",
  "SA16hvsatssu:11558": "(u) maivam /",
  "SA16hvsatssu:11559": "tarupāṣāṇāni cācittakāni na pūrvāntādi vikalpayanti /",
  "SA16hvsatssu:11560": "avidyā tu vikalpinīti na tarupāṣāṇayoḥ samānā /",
  "SA16hvsatssu:11561": "(pṛ) avidyā nāma dharmābhāvaḥ /",
  "SA16hvsatssu:11562": "yathā puruṣasya cakṣuṣā rūpādarśanaṃ nādarśanadharmo bhavati /",
  "SA16hvsatssu:11563": "ato vidyāyā abhāvamātramavidyā /",
  "SA16hvsatssu:11564": "na dharmāntaram /",
  "SA16hvsatssu:11565": "(u) maivam /",
  "SA16hvsatssu:11566": "yadyabhāvo 'vidyā /",
  "SA16hvsatssu:11567": "pañcaskandheṣu asti pudgala iti mithyākalpanā ghaṭaśakale ca suvarṇasaṃjñotpadyata iti kasmādbhavati /",
  "SA16hvsatssu:11568": "ato jñāyate mithyāvikalpasvabhāvāvidyā /",
  "SA16hvsatssu:11569": "na tu vidyāyā abhāvo 'vidyeti /",
  "SA16hvsatssu:11570": "avidyāpratyayāḥ saṃskārādayaḥ santatyā pravartante /",
  "SA16hvsatssu:11571": "yadyabhāvaḥ kathamutpādayet /",
  "SA16hvsatssu:11572": "(pṛ) na vidyā avidyā iti cet idānīṃ vidyāṃ vihāya sarve dharmā abhāvāḥ syuḥ /",
  "SA16hvsatssu:11573": "ato naiko dharmo 'vidyā bhavati /",
  "SA16hvsatssu:11574": "(u) avidyeyaṃ svalakṣaṇata ucyate nānyadharmataḥ /",
  "SA16hvsatssu:11575": "yathocyate akuśalamevākuśalasvarūpaṃ nāvyākṛtam /",
  "SA16hvsatssu:11576": "[SSS_303] tathāvidyāpi /",
  "SA16hvsatssu:11577": "kusūlaṃ puruṣākāramapi puruṣagatyabhāvāt apuruṣa ityucyate /",
  "SA16hvsatssu:11578": "evamiyaṃ vidyā savikalpāpi yathābhūtaṃ na prajānātītyavidyetyucyate /",
  "SA16hvsatssu:11579": "na tarupāṣāṇayorapi tathā /",
  "SA16hvsatssu:11580": "(pṛ) yānyuktāni arūpamapratighamanāsravamasaṃskṛtamiti tāni sarvāṇi tadanyābhidhāyakāni /",
  "SA16hvsatssu:11581": "kasmādavidyāpi naivam /",
  "SA16hvsatssu:11582": "(u) asti kadācidayaṃ nyāyaḥ /",
  "SA16hvsatssu:11583": "akuśalādiṣu tu naivaṃ bhavati /",
  "SA16hvsatssu:11584": "(pṛ) kecidāhuḥ- vidyāyā abhāvamātramavidyeti /",
  "SA16hvsatssu:11585": "yathā prakāśābhāve tama iti /",
  "SA16hvsatssu:11586": "(u) loke dvidhā vadanti- vidyāyā abhāvo 'vidyeti /",
  "SA16hvsatssu:11587": "kadācidviparītā vidyā avidyeti /",
  "SA16hvsatssu:11588": "vidyāyā abhāvo 'vidyeti yathā vadanti loke- adho 'rūpadarśī,",
  "SA16hvsatssu:11589": "badhiro 'śabdaśroteti /",
  "SA16hvsatssu:11590": "viparītā vidyā avidyeti- yathā rātrau sthāṇuṃ dṛṣṭvā puruṣa iti buddhirbhavati /",
  "SA16hvsatssu:11591": "puruṣaṃ vā dṛṣṭvā sthāṇubuddhiḥ /",
  "SA16hvsatssu:11592": "yadi kaścididamiti yathābhūtaṃ na prajānāti /",
  "SA16hvsatssu:11593": "tadajñānam /",
  "SA16hvsatssu:11594": "mithyācittaṃ kleśaḥ /",
  "SA16hvsatssu:11595": "ayaṃ saṃskārāṇāṃ pratyayaḥ /",
  "SA16hvsatssu:11596": "arhataḥ samucchedānna santi avidyāpratyayāḥ saṃskārāḥ /",
  "SA16hvsatssu:11597": "yadi na vidyā avidyeti /",
  "SA16hvsatssu:11598": "arhato buddhadharmeṣu vidyā nāstīti vidyāvidyā syāt /",
  "SA16hvsatssu:11599": "yo 'vidyāvān na so 'rhan /",
  "SA16hvsatssu:11600": "[ato] jñātavyaṃ pṛthagasti avidyāsvarūpam /",
  "SA16hvsatssu:11601": "idaṃ mithyācittamiti /",
  "SA16hvsatssu:11602": "sarve kleśā asyā avidyāyā aṅgāni /",
  "SA16hvsatssu:11603": "kasmāt /",
  "SA16hvsatssu:11604": "sarveṣāṃ kleśānāṃ mithyācāra [rūpa]tvāt /",
  "SA16hvsatssu:11605": "te puruṣāṇāṃ cittāvaraṇā andhatamorūpāḥ /",
  "SA16hvsatssu:11606": "yathāha- kāmarāgī na dharmaṃ paśyati,",
  "SA16hvsatssu:11607": "kāmarāgī na puṇyaṃ paśyati iti /",
  "SA16hvsatssu:11608": "tatkāmopādātā andhatamobhūmaḥ /",
  "SA16hvsatssu:11609": "evaṃ krodhamohāvapi /",
  "SA16hvsatssu:11610": "sarve kleśāḥ saṃskārāṇāmutpādakāḥ /",
  "SA16hvsatssu:11611": "uktantu sūtre- avidyāpratyayāḥ saṃskārā iti /",
  "SA16hvsatssu:11612": "ato jñāyate sarve kleśā avidyā iti /",
  "SA16hvsatssu:11613": "aśūnyatādarśino nityamastyavidyā /",
  "SA16hvsatssu:11614": "kliṣṭāvidyāmātraṃ sarvasaṃskārāṇāṃ pratyayaḥ /",
  "SA16hvsatssu:11615": "viparītā vidyā avidyetyucyate /",
  "SA16hvsatssu:11616": "adṛṣṭaśūnyabhāvasya nityamastīyamavidyā /",
  "SA16hvsatssu:11617": "ato jñāyate avidyāṅgāni sarve kleśā iti /",
  "SA16hvsatssu:11618": "(pṛ) avidyā kathamutpadyate /",
  "SA16hvsatssu:11619": "(u) asaddhetuṃ śrutvā cintayato 'vidyotpadyate /",
  "SA16hvsatssu:11620": "yathā asti dravyamastyavayavī asti cit,",
  "SA16hvsatssu:11621": "sarve dharmā akṣaṇikāḥ,",
  "SA16hvsatssu:11622": "nāsti punarbhavaḥ /",
  "SA16hvsatssu:11623": "śabda ātmā, sa ca nityaḥ,",
  "SA16hvsatssu:11624": "tṛṇavṛkṣādayaḥ sacetanā ityevamādimithyāgrahe sati avidyotpadyate /",
  "SA16hvsatssu:11625": "asatkāraṇairvāvidyotpadyate /",
  "SA16hvsatssu:11626": "yaduta durmitrasaṃstavo 'saddharmaśravaṇaṃ mithyāmanaskāro mithyāsamudācāra [SSS_304] ityebhiścaturbhiḥ kāraṇairavidyotpadyate /",
  "SA16hvsatssu:11627": "anyakleśajananapratyayāḥ sarve 'vidyājananahetavaḥ /",
  "SA16hvsatssu:11628": "avidyāhetubhyaścāvidyotpadyate /",
  "SA16hvsatssu:11629": "yathā yavebhyo yavāḥ śālibhyaḥ śālayaḥ /",
  "SA16hvsatssu:11630": "evaṃ yatrāsti sattvakalpanā,",
  "SA16hvsatssu:11631": "tatrāvidyotpadyate /",
  "SA16hvsatssu:11632": "kiñcoktaṃ sūtre- mithyāmanaskārapratyaye 'vidyotpadyata iti /",
  "SA16hvsatssu:11633": "mithyāmanaskāraścāvidyāyā nāmāntarameva /",
  "SA16hvsatssu:11634": "puruṣaṃ dṛṣṭvā astīti buddheḥ pūrvameva puruṣamanaskāra utpadyate paścānniścaya ityato 'vidyetyucyate /",
  "SA16hvsatssu:11635": "idamubhayaṃ pūrvāparalakṣaṇamanyonyasahāyamutpadyate /",
  "SA16hvsatssu:11636": "yathā vṛkṣātphalaṃ bhavati phalādvṛkṣaḥ /",
  "SA16hvsatssu:11637": "avidyāyāḥ ke doṣāḥ /",
  "SA16hvsatssu:11638": "(u) sarve vipattyupāyāsā avidyādhīnāḥ /",
  "SA16hvsatssu:11639": "kasmāt /",
  "SA16hvsatssu:11640": "[yasmāt] avidyātaḥ samutpadyante rāgādayaḥ kleśāḥ /",
  "SA16hvsatssu:11641": "tebhyo 'kuśalaṃ karma /",
  "SA16hvsatssu:11642": "tataḥ kāyānubhavaḥ /",
  "SA16hvsatssu:11643": "tatpratyayo vividhavipatyupāyāsānāṃ pratilābhaḥ /",
  "SA16hvsatssu:11644": "yathoktaṃ sūtre- avidyānivṛtasya [bhikṣavo vālasya] tṛṣṇāsamprayuktasyaivamayaṃ kāyaḥ samudāgata iti /",
  "SA16hvsatssu:11645": "siṃha nādasūtre coktam- upādānāni tṛṣṇānidānānīti / gāthā cāha-",
  "SA16hvsatssu:11646": "yāḥ kāścidimā durgatayo 'smiṃlloke paratra ca /",
  "SA16hvsatssu:11647": "avidyāmūlakāḥ sarvā icchālobhasamucchrayāḥ // iti /",
  "SA16hvsatssu:11648": "avidyāsamutpannatvātsarvakleśānām /",
  "SA16hvsatssu:11649": "pṛthagjanā vedayante [sukhata] imān skandhān pañca [ye] 'śucayo 'nityā duḥkhāḥ śunyā anātmakāḥ /",
  "SA16hvsatssu:11650": "ya āryāḥ te tān duḥkhān vedayante /",
  "SA16hvsatssu:11651": "samyaṅmanaskārātpañca skandhān prajahāti /",
  "SA16hvsatssu:11652": "yathoktaṃ sūtre- ātmasaṃjñā mithyāviparyāsa iti prajānato na punarutpadyata iti /",
  "SA16hvsatssu:11653": "ato 'vidyāpratyayo bandho vidyāpratyayo mokṣa iti /",
  "SA16hvsatssu:11654": "loke sattvā avidyābalādalpādabhiniveśādbahūnādīnavān na paśyanti /",
  "SA16hvsatssu:11655": "yathā śalabhā agnau patanti /",
  "SA16hvsatssu:11656": "yathā vā matsyā aṅkuśaṃ gilanti /",
  "SA16hvsatssu:11657": "tathā sattvā api dṛṣṭe 'lpāsvādagṛddhā bahūnādīnavān na pratīkṣante /",
  "SA16hvsatssu:11658": "tīrthikagranthairutpannamithyādṛṣṭikā vadanti na santi puṇyādīni iti /",
  "SA16hvsatssu:11659": "sarvamiyamavidyā /",
  "SA16hvsatssu:11660": "asatāṃ mārgo 'kuśalahetuḥ /",
  "SA16hvsatssu:11661": "akuśalahetuḥ sarvo 'vidyā /",
  "SA16hvsatssu:11662": "[SSS_305] mithyādṛṣṭyā kṛtakarmaṇā bhūyasā narake patanti /",
  "SA16hvsatssu:11663": "mithyādṛṣṭayaḥ sarvā avidyayotpadyante /",
  "SA16hvsatssu:11664": "buddho bhagavān sarvajñaḥ śāstā trayāṇāṃ dhātūnāṃ samyak caryāviśuddha āryavinīta ityādi tīrthikā na vivicya prajānanti /",
  "SA16hvsatssu:11665": "yathā sadratnamandhā nirākurvanti /",
  "SA16hvsatssu:11666": "ime 'vidyāyā doṣāḥ /",
  "SA16hvsatssu:11667": "kiñca sarvasattvānāṃ vipattyupāyasavipralopādayaḥ sarve 'vidyādhīnāḥ /",
  "SA16hvsatssu:11668": "sarve ca lābhasaṃsiddhiprakarṣā vidyādhīnāḥ /",
  "SA16hvsatssu:11669": "yo vardhitāvidyaḥ sa ekāntato 'vīcinarake patati /",
  "SA16hvsatssu:11670": "yathā kalpādau janā āsvādastuccha ityanabhijñāya [tatra] rāgādhyavasāyamutpādayāmāsuḥ /",
  "SA16hvsatssu:11671": "ato rūpabalāyurādayo vinaṣṭāḥ /",
  "SA16hvsatssu:11672": "ato jñātavyamavidyayā sarve lābhāḥ pramuṣitā iti /",
  "SA16hvsatssu:11673": "iyamavidyā ca tatprajñānamātreṇa prahīyate /",
  "SA16hvsatssu:11674": "rāgādibhistu na tathā /",
  "SA16hvsatssu:11675": "rāgacitte nāsti krodhaḥ /",
  "SA16hvsatssu:11676": "krodhacitte nāsti rāgaḥ /",
  "SA16hvsatssu:11677": "avidyā tu sarvacitteṣu vartate /",
  "SA16hvsatssu:11678": "abhāvitaprajñasya cāvidyā sadā citte vartate /",
  "SA16hvsatssu:11679": "sarvakleśeṣu avidyā prabalā /",
  "SA16hvsatssu:11680": "yathoktaṃ sūtre- avidyā pāpīyasī gurvī durvimokā ca iti /",
  "SA16hvsatssu:11681": "avidyā ca dvādaśanidānānāṃ mūlam /",
  "SA16hvsatssu:11682": "asatyāmavidyāyāṃ karmāṇi nopacīyante na saṃsidhyanti /",
  "SA16hvsatssu:11683": "kasmāt /",
  "SA16hvsatssu:11684": "nahyasti arhatāṃ sattva[saṃjñā]lakṣaṇam /",
  "SA16hvsatssu:11685": "avidyāvirahānna karmāṇyu pacīyante /",
  "SA16hvsatssu:11686": "karmaṇāmanupacayādvijñānādīnyaṅgāni na punaḥ prādurbhavanti ato jñāyate avidyā sarvaduḥkhānāṃ mūlamiti /",
  "SA16hvsatssu:11687": "pratyakṣaṃ dṛśyate khalu asminnaśucikāya āsaṅgaḥ,",
  "SA16hvsatssu:11688": "anitye nityasaṃjñā ca /",
  "SA16hvsatssu:11689": "yathā riktamuṣṭirbālānāmullāpanāya /",
  "SA16hvsatssu:11690": "yathā ca māyā mūḍhānāṃ puraḥ pradarśayati mṛdaṃ suvarṇamiti /",
  "SA16hvsatssu:11691": "prākṛtā mūḍhā dṛṣṭe pāpādhiṣṭhitā abhidhānenollapanīyā bhavanti /",
  "SA16hvsatssu:11692": "tathā lokā api cakṣuṣā aśuci dṛṣṭvā tadvañcitā bhavanti /",
  "SA16hvsatssu:11693": "caittā dharmā kṣaṇikāḥ,",
  "SA16hvsatssu:11694": "nimittagrahaṇādutpadyante /",
  "SA16hvsatssu:11695": "kṣaṇike rūpe mohānnimittaṃ gṛhṇanti /",
  "SA16hvsatssu:11696": "tathā śabdādāvapi /",
  "SA16hvsatssu:11697": "tasmāddurvimokā /",
  "SA16hvsatssu:11698": "ime 'vidyāyā doṣāḥ /",
  "SA16hvsatssu:11699": "(pṛ) avidyābahulasya puṃsaḥ kāni lakṣaṇāni /",
  "SA16hvsatssu:11700": "(u) ayaṃ bhayasthāne nirbhayo bhavati /",
  "SA16hvsatssu:11701": "susthāne prītivigataḥ sajjanadveṣī durjanasnidgho 'bhiprāyasya viparyayagrāhī priyamitre sadā pratikūlaḥ tucchavastuṣu sāragrāhī alpahrayapatrapo na vicikitsāpratīkṣī,",
  "SA16hvsatssu:11702": "na pareṣāṃ tarpaṇa ātmanāpi durniṣevaṇo mūḍho 'vijñātā sujīrṇamalinavastro bhramati /",
  "SA16hvsatssu:11703": "ramyapradeśādaśucipradeśamandhakāre prayāti /",
  "SA16hvsatssu:11704": "ātmanaivātmānaṃ mahāniti ślāghamānaḥ parasya laghūkaraṇe tṛpyati /",
  "SA16hvsatssu:11705": "apathenātmaguṇān prakaṭayati /",
  "SA16hvsatssu:11706": "doṣaṃ doṣa iti na vijānāti /",
  "SA16hvsatssu:11707": "hitaṃ hitamiti na vijānāti /",
  "SA16hvsatssu:11708": "apariśuddho 'nairyāṇiko bhāṣaṇe 'paṭuḥ sadā krodhopanāhamuditaḥ paropadeśaṃ viparyayato gṛhītvā [tatra] paramādhyāvasito durlabhamabhyasya suvinaśvaraṃ labhate /",
  "SA16hvsatssu:11709": "labdhasyāpi [SSS_306] nārtha vetti /",
  "SA16hvsatssu:11710": "viditamapi mithyā viparyayati /",
  "SA16hvsatssu:11711": "evamādilakṣaṇāni sarvāṇyavidyādhīnāni /",
  "SA16hvsatssu:11712": "ato jñāyate 'vidyāpramāṇaduṣṭā ataḥ prahātavyeti /",
  "SA16hvsatssu:11713": "(pṛ) kathaṃ prahātavyā /",
  "SA16hvsatssu:11714": "(u) tattvajñānaṃ bhāvayato 'vidyā prahīyate /",
  "SA16hvsatssu:11715": "(pṛ) skandhadhātvāyatanānāṃ jñānamapi tattvajñānam /",
  "SA16hvsatssu:11716": "kasmātsūtra uktam- avidyāyā bhaiṣajyaṃ pratītyasamutpādaḥ pratītyasamutpādabhāvanā vā iti /",
  "SA16hvsatssu:11717": "(u) tīrthikā bahavo bhrāntāḥ /",
  "SA16hvsatssu:11718": "hetau bhrāntā vadanti- īśvarā dayo lokakāraṇamiti /",
  "SA16hvsatssu:11719": "vastutastu bhrāntā vadanti- asti dravyamastyavayavītyādi /",
  "SA16hvsatssu:11720": "pratītyasamutpādā[di]dvayaṃ bhāvayato ['vidyā] prahī yate /",
  "SA16hvsatssu:11721": "(pṛ) pratītyasamutpādo 'vidyāyā bhaiṣajyam /",
  "SA16hvsatssu:11722": "kasmāducyate dvayamiti /",
  "SA16hvsatssu:11723": "(u) anyajñānasaṃjihīrṣayā /",
  "SA16hvsatssu:11724": "skandhadhātvāyatanādi bhāvayannapi avidyāṃ bhinatti /",
  "SA16hvsatssu:11725": "mithyādṛṣṭimātraṃ gurutarāvidyā /",
  "SA16hvsatssu:11726": "mithyādṛṣṭiśca pratītyasamutpādapraheyā /",
  "SA16hvsatssu:11727": "ato dvayamityucyate /",
  "SA16hvsatssu:11728": "evaṃ rāgadveṣāvapi /",
  "SA16hvsatssu:11729": "laukikā bhūyasā ghaṭādipade bhrāntāḥ /",
  "SA16hvsatssu:11730": "yathā ghaṭapadaṃ śṛṇvato manasi saṃśaya udeti kiṃ rūpādiḥ ghaṭaḥ kiṃvā rūpādivyatirikto 'nyo 'sti ghaṭa iti /",
  "SA16hvsatssu:11731": "evaṃ pañcaskandhātmakaḥ puruṣaḥ kiṃ vā tadvyatirikto 'nyo 'sti puruṣa iti /",
  "SA16hvsatssu:11732": "samāhitacittaḥ kāya evātmā kāyādanya ātmā iti śāśvatocchadākhye 'ntadvaye na patati /",
  "SA16hvsatssu:11733": "yaḥ prajānāti ghaṭaḥ pratītyasamutpanno rūparasagandhasparśamaya iti /",
  "SA16hvsatssu:11734": "evaṃ rūpādayaḥ skandhaḥ puruṣa iti /",
  "SA16hvsatssu:11735": "[sa] evaṃ prajānan nāmajaṃ saṃśayaṃ prajahāti /",
  "SA16hvsatssu:11736": "idaṃ nāma dharmāṇāṃ paramārthaṃ sañchādayati /",
  "SA16hvsatssu:11737": "yathāha devatāparipṛcchāsūtram-",
  "SA16hvsatssu:11738": "nāma sarvamadhvabhāvi nāma bhūyo na vidyate /",
  "SA16hvsatssu:11739": "ekadharmasya nāmno 'sya sarve dharmā vaśānugāḥ // iti /",
  "SA16hvsatssu:11740": "kiñcāha- lokasya samudayaṃ paśyato 'bhāvadṛṣṭirnirudhyate /",
  "SA16hvsatssu:11741": "lokasya nirodhaṃ paśyato bhāvadṛṣṭirnirudhyate /",
  "SA16hvsatssu:11742": "iti /",
  "SA16hvsatssu:11743": "api coktam- saṃskārāṇāṃ santatiṃ pañcaskandhānāṃ saṃsaraṇaṃ vadanti /",
  "SA16hvsatssu:11744": "ime 'vidyādīnavāḥ pratītyasamutpādaṃ bhāvayato nirudhyanta iti /",
  "SA16hvsatssu:11745": "ukta ñca sūtre- yaḥ pratītyasabhutpādaṃ paśyati sa dharmaṃ paśyati /",
  "SA16hvsatssu:11746": "yo dharmaṃ paśyati sa buddhaṃ [SSS_307] paśyatīti /",
  "SA16hvsatssu:11747": "evaṃ yo nāmajaṃ saṃśayaṃ prajahāti so 'parapratyayaḥ paramārthato buddhaṃ paśyati /",
  "SA16hvsatssu:11748": "atastattvajñānādavidyā kṣīyate /",
  "SA16hvsatssu:11749": "pratītyasamutpādaṃ samyak prajānan tattvajñānaṃ pratilabhate /",
  "SA16hvsatssu:11750": "saṃkṣepata uktaṃ caturaśītidharmaskandhe- yā kācana prajñā sarvā sāvidyāvyāvartinīti /",
  "SA16hvsatssu:11751": "avidyā ca sarvakleśānāṃ mūlaṃ sarvakleśānāṃ sahakāriṇī cetyevaṃ pratītyasamutpāda [jñāne] avidyā prahīyate //",
  "SA16hvsatssu:11752": "avidyāvargaḥ saptaviṃśatyuttaraśatatamaḥ /",
  "SA16hvsatssu:11753": "128 mānavargaḥ",
  "SA16hvsatssu:11754": "(pṛ) trayaḥ kleśāḥ saṃsārasya mūlamityuktam /",
  "SA16hvsatssu:11755": "ato 'nyaḥ punarasti na vā /",
  "SA16hvsatssu:11756": "(u) asti mānākhyaḥ /",
  "SA16hvsatssu:11757": "(pṛ) katamo mānaḥ /",
  "SA16hvsatssu:11758": "(u) mithyācittenātmana unnatirmāna ityucyate /",
  "SA16hvsatssu:11759": "māno 'yaṃbahuvidhaḥ /",
  "SA16hvsatssu:11760": "avara ātmani unnatirmānaḥ /",
  "SA16hvsatssu:11761": "sameṣu samatāmanyatāpi māna ityucyate /",
  "SA16hvsatssu:11762": "tatrātmabuddhinimittagrahadoṣasattvāt /",
  "SA16hvsatssu:11763": "sameṣu ātmana unnatirmahāmānaḥ /",
  "SA16hvsatssu:11764": "viśiṣṭeṣu ātmana unnatirabhimānaḥ /",
  "SA16hvsatssu:11765": "pañcasu skandheṣu ātmanimittagraho 'smimānaḥ /",
  "SA16hvsatssu:11766": "asmimāno dvividho nimittapradarśano 'nimittapradarśana iti /",
  "SA16hvsatssu:11767": "nimittapradarśanaḥ pṛthagjanānāmātmamāno yaduta rūpamātmā,",
  "SA16hvsatssu:11768": "rūpavānātmā,",
  "SA16hvsatssu:11769": "ātmani rūpaṃ,",
  "SA16hvsatssu:11770": "rūpa ātmā iti darśanam,",
  "SA16hvsatssu:11771": "evaṃ yāvadvijñānamapi /",
  "SA16hvsatssu:11772": "iti viṃśatidhā pradarśanāt nimittapradarśanaḥ /",
  "SA16hvsatssu:11773": "animittapradarśanaḥ śaikṣajanānāmasmimānaḥ /",
  "SA16hvsatssu:11774": "yathā sthaviraḥ kṣemaka āha- na khalvāyuṣman rūpamasmīti vadāmi,",
  "SA16hvsatssu:11775": "na vedanā,",
  "SA16hvsatssu:11776": "na saṃjñā,",
  "SA16hvsatssu:11777": "na saṃskārā,",
  "SA16hvsatssu:11778": "na vijñānam,",
  "SA16hvsatssu:11779": "[nāpyanyatra vijñānādasmīti vadāmi] /",
  "SA16hvsatssu:11780": "api ca ma āyuṣman pañcasūpādānaskandheṣu anusahagato 'smīti mānaḥ asmīticchandaḥ asmītyanuśayo 'samuddhataḥ /",
  "SA16hvsatssu:11781": "[ityādi] /",
  "SA16hvsatssu:11782": "ayamasmimāna ityucyate /",
  "SA16hvsatssu:11783": "[SSS_308]",
  "SA16hvsatssu:11784": "yaḥ srotaāpattyādiphalaviśeṣānapratilabhya pratilabdhavāniti vadati so 'dhimānaḥ /",
  "SA16hvsatssu:11785": "(pṛ) alābhe kasmādbhavati lābhabuddhiḥ /",
  "SA16hvsatssu:11786": "(u) dhyānābhyāse 'lpāsvādalābhāt saṃyojanā nuśayaṃ vyāvartayati na punaścitte samudācarati /",
  "SA16hvsatssu:11787": "ato 'yaṃ māno bhavati /",
  "SA16hvsatssu:11788": "śrutacintāmayaprajñābalena ca sadā kalyāṇamitramupasadya [ta]tsamudācāravivekamabhirocayati /",
  "SA16hvsatssu:11789": "pañcaskandhānāṃ lakṣaṇamalpaṃ jñātvā srotaāpattyādiphalasaṃjñāmutpādayati /",
  "SA16hvsatssu:11790": "[aya]madhimānaḥ /",
  "SA16hvsatssu:11791": "(pṛ) adhimānasya ke doṣāḥ /",
  "SA16hvsatssu:11792": "(u) ante daurmanasyopāyāsairbhavitavyam /",
  "SA16hvsatssu:11793": "yathoktaṃ sūtre- yo bhikṣuḥ kathayati ahaṃ samuddhatavicikitsaḥ pratilabdhamārga iti /",
  "SA16hvsatssu:11794": "[tasya] purata evaṃ kathayet- atigabhīraḥ pratītyasamutpādo lokottaradharma iti /",
  "SA16hvsatssu:11795": "yadyayaṃ bhikṣurvastuto 'pratilabdhamārgaḥ /",
  "SA16hvsatssu:11796": "[tadāsya] imaṃ dharmaṃ śṛṇvataḥ kaukṛtyopāyāso bhavati /",
  "SA16hvsatssu:11797": "ato yatnenādhimānamimaṃ samucchindyāt /",
  "SA16hvsatssu:11798": "adhimānini buddhā bhagavanto mahākāruṇikā api [taṃ] dūrīkṛtya na dharmāvavādaṃ kurvanti /",
  "SA16hvsatssu:11799": "ataḥ samucchindyāt /",
  "SA16hvsatssu:11800": "kiñcādhimānī dharmasya mithyādarśane viharati /",
  "SA16hvsatssu:11801": "ato nāsti tāttviko guṇaḥ /",
  "SA16hvsatssu:11802": "tadyathā vaṇik gabhīramahāsamudragato ratnābhāseṣvāsakto bhavati /",
  "SA16hvsatssu:11803": "tathāyamapi buddhaśāsanārṇavagataḥ alpaṃ dhyānasukhaṃ pratilabhya pāramārthikamārga iti tatrāsaṅgaṃ janayati /",
  "SA16hvsatssu:11804": "adhimānī ante maraṇakāle na mārgaṃ vedayate /",
  "SA16hvsatssu:11805": "ato yatnena pāramārthikatattvajñānamanviṣyāt /",
  "SA16hvsatssu:11806": "adhimānī svārthaṃ vināśayati sammohañca bardhayati /",
  "SA16hvsatssu:11807": "alabdhe labdhasaṃjñāvatvāt /",
  "SA16hvsatssu:11808": "ato nātmānamātmanaiva vañcayet /",
  "SA16hvsatssu:11809": "iti kṣipraṃ visṛjet /",
  "SA16hvsatssu:11810": "yaduttamaṃ puruṣamavaraṃ vadanti /",
  "SA16hvsatssu:11811": "tadayathā bhavatīti ayathāmāna ityucyate /",
  "SA16hvsatssu:11812": "ayaṃ svayamucco 'pi svātmabhāvamavanamayati /",
  "SA16hvsatssu:11813": "yadaguṇāḥ santa ātmānamunnamayanti /",
  "SA16hvsatssu:11814": "tanmithyāmāna ityucyate /",
  "SA16hvsatssu:11815": "akuśaladharmairātmana uccakaraṇamapi mithyāmānaḥ /",
  "SA16hvsatssu:11816": "yat sujane pūjye pṛṣṭhato 'satkāra uddhatamānaḥ saḥ /",
  "SA16hvsatssu:11817": "ityādi mānalakṣaṇam /",
  "SA16hvsatssu:11818": "(pṛ) kathaṃ māna utpadyate /",
  "SA16hvsatssu:11819": "(u) skandhānāṃ paramārthalakṣaṇamajānānāṃ māna [SSS_309] utpadyate /",
  "SA16hvsatssu:11820": "yathoktaṃsūtre- ye kecit [śramaṇā brāhmaṇā vā] anityena rūpeṇa [duḥkhena vipariṇāmadharmeṇa] śreṣṭho 'hamasmīti samanupaśyanti /",
  "SA16hvsatssu:11821": "sadṛśo ['hamasmāti samanupaśyanti] hīno ['hamasbhīti samanupaśyanti] kimanyatra yathābhūtasyādarśanāt /",
  "SA16hvsatssu:11822": "evaṃ yāvadvijñānamiti /",
  "SA16hvsatssu:11823": "skandhānāṃ paramārthalakṣaṇaṃ jānatāṃ nāsti mānaḥ /",
  "SA16hvsatssu:11824": "kāyānusmṛtiṃ bhāvayato nāsti mānaḥ /",
  "SA16hvsatssu:11825": "yathā gauḥ śṛṅgamapekṣya tīkṣṇo bhavati /",
  "SA16hvsatssu:11826": "tacchṛṅge gate na bhavati /",
  "SA16hvsatssu:11827": "kāyo 'śuciḥ navadvāreṣu malaprasrāvī /",
  "SA16hvsatssu:11828": "kaḥ prājña imamapekṣya ucco 'smīti [manyeta] evamādikāyānusmṛtipratyaye tu nāsti mānaḥ /",
  "SA16hvsatssu:11829": "prājño jānāti sarve sattvā yadi vā daridrī yadi vā dhanī yadi vā pūjyo yadi vā jadhanyaḥ sarve 'pi asthimāṃsasnāyusirāpañcasandhipeśīkalalasamavāyamayakāyāḥ,",
  "SA16hvsatssu:11830": "jātijarāvyādhimaraṇadaurmanasyaparidevaduḥkhopāyāsasamanvitā rāgakrodhādipuṇyapāpakarmayuktā narakādidurgatibhāginaśceti /",
  "SA16hvsatssu:11831": "kathamutpādayenmānam /",
  "SA16hvsatssu:11832": "ābhyantaraṃ bāhyaṃ cittaṃ pratītyasamutpannaṃ sarvaṃ kṣaṇikamiti paśyato na bhavati mānaḥ /",
  "SA16hvsatssu:11833": "cittasamādhiñca samyak bhāvayato na bhavati mānaḥ /",
  "SA16hvsatssu:11834": "kasmāt /",
  "SA16hvsatssu:11835": "nimitte 'nugate hi māna utpadyate /",
  "SA16hvsatssu:11836": "asati nimitte kutra mānamutpādayet /",
  "SA16hvsatssu:11837": "kiñca prājñasya śīlādiṣu satsu na bhavati mānaḥ /",
  "SA16hvsatssu:11838": "kasmāt /",
  "SA16hvsatssu:11839": "śīlādayo hi sarve eṣāṃ kleśānāṃ kṣayakarāḥ /",
  "SA16hvsatssu:11840": "asatsu guṇeṣu kaḥ prājño 'sadvastuni mānamutpādayet /",
  "SA16hvsatssu:11841": "anityatādilakṣaṇaṃ bhāvayato māno nirudhyate /",
  "SA16hvsatssu:11842": "kaḥ prājño 'nityena duḥkhena aśucinā padārthena mānaṃ kuryāt /",
  "SA16hvsatssu:11843": "(pṛ) mānasya ke doṣāḥ /",
  "SA16hvsatssu:11844": "(u) mānātkāyo bhavati /",
  "SA16hvsatssu:11845": "kāyātsarvaṃ duḥkhaṃ pravartate /",
  "SA16hvsatssu:11846": "yathāha bhagavān sūtre- yadāhaṃ māṇavako 'bhūvam,",
  "SA16hvsatssu:11847": "na tadā mānalakṣaṇamājñāsiṣam ahamiti vedanāvyākaraṇaṃ kutracidutpatsyata iti /",
  "SA16hvsatssu:11848": "anyamānānāmaprahīṇatvāt /",
  "SA16hvsatssu:11849": "sarve kleśā nimittagrahānuvartinaḥ /",
  "SA16hvsatssu:11850": "ahamiti nimitteṣu mahat /",
  "SA16hvsatssu:11851": "ato jñāyate mānātkāyo bhavatīti /",
  "SA16hvsatssu:11852": "māno 'yaṃ mohabhāgīyaḥ /",
  "SA16hvsatssu:11853": "kasmāt /",
  "SA16hvsatssu:11854": "cakṣuṣā rūpaṃ dṛṣṭvā ahaṃ paśyāmītyāha /",
  "SA16hvsatssu:11855": "māno 'yamanītyā ca pravartate /",
  "SA16hvsatssu:11856": "kasmāt /",
  "SA16hvsatssu:11857": "sarve lokā anityā duḥkhā anātmakāḥ /",
  "SA16hvsatssu:11858": "kathamanena māno bhavati /",
  "SA16hvsatssu:11859": "ato rāgadveṣamohāḥ paramānītayaḥ /",
  "SA16hvsatssu:11860": "manoddhitaṃ karma tīkṣṇaṃ gurukañca /",
  "SA16hvsatssu:11861": "[SSS_310] gabhīrāsaktatvāt /",
  "SA16hvsatssu:11862": "rāgoddhitantu nedṛśaṃ bhavati /",
  "SA16hvsatssu:11863": "mānabalādrāgādayo vardhante /",
  "SA16hvsatssu:11864": "anena rāgeṇa labdho gotrādimānastu vipulaṃ vardhate /",
  "SA16hvsatssu:11865": "asmimānapratyayaṃ pravartate nīcakulam /",
  "SA16hvsatssu:11866": "siṃhavyāghra vṛkeṣvapi bhavati /",
  "SA16hvsatssu:11867": "asmātpratyayānnarake patati /",
  "SA16hvsatssu:11868": "mānasya santyevamādīnyapramāṇānyavadyāni /",
  "SA16hvsatssu:11869": "(pṛ) kiṃ mānabahulasya lakṣaṇam /",
  "SA16hvsatssu:11870": "(u) ayaṃ samupāttadhārṣṭyo duḥsahabhāṣaṇo 'satkāracitto 'lpabhayaḥ svairācāramuditaḥ svayañca mahāduḥśāsano yatkiñcijjadhanya[mapi]svayaṃ bahumānī,",
  "SA16hvsatssu:11871": "parakutsanapriyāluritīme doṣā durapaneyāḥ /",
  "SA16hvsatssu:11872": "ato jñāninā nācaritavyāḥ /",
  "SA16hvsatssu:11873": "māno 'yaṃ sarvaguṇānāṃ vighaṭakatayā pravartate //",
  "SA16hvsatssu:11874": "mānavargo 'ṣṭhāviṃśatyuttaraśatattamaḥ /",
  "SA16hvsatssu:11875": "129 vicikitsāvargaḥ",
  "SA16hvsatssu:11876": "śāstramāha- vicikitsā nāma tattvārthe buddhyaviniścaḥ kimasti vimuktiḥ kiṃ vā nāsti /",
  "SA16hvsatssu:11877": "kimasti kuśalamakuśalam /",
  "SA16hvsatssu:11878": "uta na /",
  "SA16hvsatssu:11879": "kimasti ratnatrayam / uta na iti /",
  "SA16hvsatssu:11880": "(pṛ) vṛkṣe saṃśayo bhavati kiṃ sthāṇuḥ kiṃ vā puruṣa iti /",
  "SA16hvsatssu:11881": "mṛtpiṇḍe saṃśayo bhavati kiṃ mṛtpiṇḍaḥ uta kokila iti /",
  "SA16hvsatssu:11882": "madhukare saṃśayo bhavati kiṃ madhukaraḥ kiṃ vā jambūphalamiti /",
  "SA16hvsatssu:11883": "sarpe saṃśayo bhavati kiṃ sarpaḥ kiṃ vā rajjuriti /",
  "SA16hvsatssu:11884": "ghoṭakamṛge saṃśayo bhavati kiṃ prabhā kiṃ vā salilaṃ iti /",
  "SA16hvsatssu:11885": "evamādayaḥ saṃśayahetavaścākṣuṣavijñānajanakāḥ /",
  "SA16hvsatssu:11886": "dhvanau saṃśayo bhavati kiṃ mayūrakṛta uta manuṣyakṛta iti /",
  "SA16hvsatssu:11887": "gandhe saṃśayo bhavati kimutpalagandhaḥ uta saṃparkagandha iti /",
  "SA16hvsatssu:11888": "rase saṃśayo bhavati kiṃ māṃsarasa uta māṃsābhāsarasa iti /",
  "SA16hvsatssu:11889": "sparśe saṃśayo bhavati kimautpattikatantava uta paripakvatantava iti /",
  "SA16hvsatssu:11890": "mānasavijñānantu nānāvidhasaṃśayajanakam /",
  "SA16hvsatssu:11891": "yathā kimayaṃ dharmo dravyavān uta guṇamātram /",
  "SA16hvsatssu:11892": "vimastyātmā uta na ityevamādayaḥ kiṃ saṃśayā na santi /",
  "SA16hvsatssu:11893": "atra brūmaḥ /",
  "SA16hvsatssu:11894": "sthāṇurvā puruṣo va ityevamādibhistu na kleśā bhavanti /",
  "SA16hvsatssu:11895": "na ca te punarbhavasya pratyayā bhavanti /",
  "SA16hvsatssu:11896": "kṣīṇāsravāṇāmapyetatsambhavāt /",
  "SA16hvsatssu:11897": "(pṛ) vicikitseyaṃ kathamutpadyate /",
  "SA16hvsatssu:11898": "(u) dvividhadharmadarśanaśravaṇajñānairvicikitsā bhavati /",
  "SA16hvsatssu:11899": "kasmāt /",
  "SA16hvsatssu:11900": "pūrvaṃ dvidhāvasthitaṃ padārthaṃ sthāṇuṃ puruṣañca dṛṣṭvā paścāddūrataḥ paśyati [SSS_311] puruṣādi vastu tadā saṃśeta sthāṇurvā puruṣo veti /",
  "SA16hvsatssu:11901": "tadā mṛdādāvapi /",
  "SA16hvsatssu:11902": "dvidhāśravaṇam- yadi kaścicchṛṇoti asti puṇyaṃ pāpamiti /",
  "SA16hvsatssu:11903": "paścācchṛṇoti loke nāstīti /",
  "SA16hvsatssu:11904": "ataḥ saṃśayo bhavati /",
  "SA16hvsatssu:11905": "dvidhājñānam- yadā deve varṣati nadī samṛddhā bhavati /",
  "SA16hvsatssu:11906": "jalasetubhede 'pi nadī samṛddhā /",
  "SA16hvsatssu:11907": "yathā deve vivṛkṣati pipīlikāpotānyaṇḍavāhīni /",
  "SA16hvsatssu:11908": "kasmiṃścit [kutracit] khanatyapi aṇḍasaṃkrānto gacchati /",
  "SA16hvsatssu:11909": "mayūrakūjanaṃ puruṣo 'pi kartuṃ śaknoti /",
  "SA16hvsatssu:11910": "kiñcidvastu dṛśyaṃ yathā ghaṭaḥ /",
  "SA16hvsatssu:11911": "kiñcidadṛśyaṃ yathālātacakram /",
  "SA16hvsatssu:11912": "adṛśyaṃ vastu yathā vṛkṣamūlaṃ pṛthivyāmadhastāt jala[sthaṃ]vā /",
  "SA16hvsatssu:11913": "kiñcidavastu adṛśyañca yathā dvitīyaṃ śiraḥ tṛtīyo bāhuḥ /",
  "SA16hvsatssu:11914": "evamādibhirdvidhādharmadarśanaśravaṇajñānaiḥ saṃśayo bhavati /",
  "SA16hvsatssu:11915": "aparīkṣya darśanācca saṃśayo bhavati /",
  "SA16hvsatssu:11916": "yathātidūrādibhiraṣṭapratyayaiḥ /",
  "SA16hvsatssu:11917": "dvidhāśraddhāvattvena ca saṃśayo bhavati /",
  "SA16hvsatssu:11918": "yathā kaścidvadati- asti paraloka iti /",
  "SA16hvsatssu:11919": "[anyaḥ] kaścidvadati nāstīti /",
  "SA16hvsatssu:11920": "ubhayorapi puruṣayoḥ śraddhāvataḥ saṃśayo bhavati /",
  "SA16hvsatssu:11921": "vimate vastuni yāvadviśiṣṭalakṣaṇaṃ na paśyati tāvatsaṃśayo bhavati /",
  "SA16hvsatssu:11922": "viśiṣṭalakṣaṇaṃ paśyatastu saṃśayo na bhavati /",
  "SA16hvsatssu:11923": "(pṛ) kathaṃ viśiṣṭhalakṣaṇaṃ paśyati /",
  "SA16hvsatssu:11924": "(u) darśanaśravaṇajñānānāṃ viniścayādvigatasaṃśayo bhavati /",
  "SA16hvsatssu:11925": "bhagavacchāsane yaḥ kāyena dharmatālakṣaṇaṃ sākṣātkaroti /",
  "SA16hvsatssu:11926": "so 'tyantavigatasaṃśayo bhavati /",
  "SA16hvsatssu:11927": "yathā bodhisattvo bodhimaṇḍe niṣaṇṇo 'vadat vyavasāyena brāhmaṇalabdhaṃ gamīraṃ dharmamabhisametya pratyayān jānan paśyaṃśca prakṣīṇasaṃśayajālo bhaveyamiti /",
  "SA16hvsatssu:11928": "sadyuktiprajñālābhinaśca saṃśayaḥ prahīyate /",
  "SA16hvsatssu:11929": "yathā jñānī saṃskārāṇāṃ pratītyasamutpādaṃ śrutvā vijñāya ca nirdhāsyati saṃsāro 'nādirityevamādi /",
  "SA16hvsatssu:11930": "(pṛ) vicikitsāyāḥ ke doṣāḥ /",
  "SA16hvsatssu:11931": "(u) vicikitsābahulasya laukikaṃ lokottaraṃ sarvaṃ na sidhyati /",
  "SA16hvsatssu:11932": "kasmāt /",
  "SA16hvsatssu:11933": "sandidghaḥ pumān na kāryaṃ karma karoti /",
  "SA16hvsatssu:11934": "yat karoti tat jaghanyaṃ bhavati /",
  "SA16hvsatssu:11935": "sādhayitumakṣamatvāt /",
  "SA16hvsatssu:11936": "uktañca sūtre- vicikitsā cittasyānuprarohaḥ /",
  "SA16hvsatssu:11937": "tadyathā satṛṇakṣetre 'nuprarohabahulatvādanyatṛṇānyeva na prarohanti /",
  "SA16hvsatssu:11938": "kiḥ punaḥ śālisasyādīni /",
  "SA16hvsatssu:11939": "[SSS_312] evaṃ cittaṃ vicikitsāprasṛṣṭamasadvastunyeva samādadhāti /",
  "SA16hvsatssu:11940": "kiṃ punaḥ samyak samādhau iti /",
  "SA16hvsatssu:11941": "kiñcāha bhagavān- vicikitsā nāma tamaso rāśiriti /",
  "SA16hvsatssu:11942": "sa tamaso rāśistrividhaḥ atīto 'nāgataḥ pratyutpanna iti /",
  "SA16hvsatssu:11943": "sa tamaso rāśirātmadṛṣṭīnāmuttisthānam /",
  "SA16hvsatssu:11944": "puruṣo 'yaṃ cittaṃ samādadhāno 'pi mithyā samādadhāti /",
  "SA16hvsatssu:11945": "vinā bhagavacchāsanaṃ na samyaksamādhimān iti vaktuṃ śakyate /",
  "SA16hvsatssu:11946": "bahavaḥ sattvā āmaraṇaṃ vicikitsāvinaṣṭāḥ /",
  "SA16hvsatssu:11947": "tadyathāha- aṣṭakādayaḥ pañcābhijñā maharṣayaḥ saṃśayālīḍhā vipannā iti /",
  "SA16hvsatssu:11948": "saṃśayānasya dānādi kurvataḥ puṇyamavipākaṃ vā syādalpavipākaṃ vā /",
  "SA16hvsatssu:11949": "kasmāt /",
  "SA16hvsatssu:11950": "imāni puṇyakarmāṇi cittodgatāni /",
  "SA16hvsatssu:11951": "tasya puruṣasya cittaṃ sadā vicikitsākaluṣitamityato nāsti kuśalam /",
  "SA16hvsatssu:11952": "uktañca sūtre- vicikitsitacitto dānaṃ datvā pratyantabhūmau vipākaṃ vedayata iti /",
  "SA16hvsatssu:11953": "kasmāt /",
  "SA16hvsatssu:11954": "vicikitsābahulo naikāgracitto yathākālaṃ pāṇibhyāṃ prayacchati /",
  "SA16hvsatssu:11955": "nāpi vividhaṃ satkāracittamutpādayati /",
  "SA16hvsatssu:11956": "ataḥ pratyantabhūmau kṣudraṃ vipākaṃ vedayate /",
  "SA16hvsatssu:11957": "tadyathā pāyāsyādayaḥ kṣudrarājāḥ /",
  "SA16hvsatssu:11958": "(pṛ) nāstīyaṃ vicikitsā /",
  "SA16hvsatssu:11959": "kasmāt /",
  "SA16hvsatssu:11960": "vicikikitsā nāma caitasikadharmaḥ /",
  "SA16hvsatssu:11961": "caitasikāśca kṣaṇikāḥ /",
  "SA16hvsatssu:11962": "san na vicikitsā /",
  "SA16hvsatssu:11963": "asan api na vicikitsā /",
  "SA16hvsatssu:11964": "naikaṃ cittaṃ sat asaditi bhavati /",
  "SA16hvsatssu:11965": "ato nāstīti jñāyate /",
  "SA16hvsatssu:11966": "(u) nāhaṃ vadāmi kṣaṇikeṣvasti vicikitseti /",
  "SA16hvsatssu:11967": "anirdhāritacittasantāno vicikitsetyākhyāyate /",
  "SA16hvsatssu:11968": "na tasmin samaye cittaṃ nirdhārayati ayaṃ sthāṇurayaṃ puruṣa iti /",
  "SA16hvsatssu:11969": "satanyamānamidaṃ cittamaśraddadhānatvādāvilam /",
  "SA16hvsatssu:11970": "mithyādarśanādasti vā nāsti veti vicikitsanna śraddadhate /",
  "SA16hvsatssu:11971": "aśraddheyaṃ dvividhā vicikitsāsambhavā mithyādarśanasambhavā iti /",
  "SA16hvsatssu:11972": "vicikitsāsambhavā laghutarā /",
  "SA16hvsatssu:11973": "mithyādarśanasambhavā tu gurutarā /",
  "SA16hvsatssu:11974": "śraddhā ca dvividhā samyadgarśanasambhavā śravaṇasambhaveti /",
  "SA16hvsatssu:11975": "samyadgarśanasambhavā śraddhā dṛḍhā bhavati śravaṇasambhavā tu naivaṃ bhavati //",
  "SA16hvsatssu:11976": "vicikitsāvarga ekonatriṃśaduttaraśatatamaḥ /",
  "SA16hvsatssu:11977": "[SSS_313]",
  "SA16hvsatssu:11978": "130 satkāyadṛṣṭivargaḥ",
  "SA16hvsatssu:11979": "pañcasu skandheṣu ātmabuddhiḥ satkāyadṛṣṭiḥ /",
  "SA16hvsatssu:11980": "vastuta ātmano 'bhāvātpañcaskandhālambinītyucyate /",
  "SA16hvsatssu:11981": "kāyaḥ pañcaskandhātmakaḥ /",
  "SA16hvsatssu:11982": "tatrotpannā [ātma]dṛṣṭiḥ satkāyadṛṣṭirityucyate /",
  "SA16hvsatssu:11983": "nirātmaka ātmanimittagrahaṇāt dṛṣṭirityākhyāyate /",
  "SA16hvsatssu:11984": "(pṛ) pañcasu skandheṣu ātmeti nāmakaraṇe ko doṣaḥ /",
  "SA16hvsatssu:11985": "yathā ghaṭādayaḥ padārthāḥ pratyekaṃ svalakṣaṇāḥ /",
  "SA16hvsatssu:11986": "na tatrāsti doṣaḥ /",
  "SA16hvsatssu:11987": "tathātmāpi /",
  "SA16hvsatssu:11988": "skandhavyatirikta ātmāstīti brūvatastu doṣaḥ syāt /",
  "SA16hvsatssu:11989": "(u) yadyapi na skandhavyatirikta ātmetyucyate /",
  "SA16hvsatssu:11990": "tathāpīdaṃ duṣṭam /",
  "SA16hvsatssu:11991": "kasmāt /",
  "SA16hvsatssu:11992": "tīrthikā hi vadanti- ātmā nityaḥ /",
  "SA16hvsatssu:11993": "asminnadhvani kṛtakarmaṇāmante vipākavedanāt iti /",
  "SA16hvsatssu:11994": "evaṃ bruvataḥ pañcaskandhā eva nityāḥ syuḥ /",
  "SA16hvsatssu:11995": "ātmavādī manyate ātmā eka iti /",
  "SA16hvsatssu:11996": "tathā sati pañcaskandhā eka eva syuḥ /",
  "SA16hvsatssu:11997": "ityayaṃ doṣaḥ /",
  "SA16hvsatssu:11998": "ātmagrahaśca duṣṭaḥ /",
  "SA16hvsatssu:11999": "kasmāt /",
  "SA16hvsatssu:12000": "ātmabuddhau hi ātmīya [buddhi]rasti /",
  "SA16hvsatssu:12001": "ātmīye sati rāgadveṣādayaḥ sarve kleśāḥ samudbhavanti /",
  "SA16hvsatssu:12002": "ato jñāyata ātmabuddhiḥ kleśānāmutpattisthānamiti /",
  "SA16hvsatssu:12003": "yadyapīme na vadanti skandhavyatirikta ātmeti /",
  "SA16hvsatssu:12004": "[tathāpi] skandheṣu nimittagrahānna [teṣāṃ] śūnyatāyāmavacaranti /",
  "SA16hvsatssu:12005": "śūnya[tā]yāmanavacaraṇātkleśāḥ sambhavanti /",
  "SA16hvsatssu:12006": "kleśebhyaḥ karma sambhavati /",
  "SA16hvsatssu:12007": "karmato duḥkham /",
  "SA16hvsatssu:12008": "evaṃ jananamaraṇasantāno 'vicchinno bhavati /",
  "SA16hvsatssu:12009": "ima ātmakalpanayā kāyaśiraścakṣurhastapādasyaudārikaṃ vivekameva na labhante /",
  "SA16hvsatssu:12010": "kiṃ punaḥ skandhānāṃ vivekam /",
  "SA16hvsatssu:12011": "eka ātmā nitya ātmeti samādānāt /",
  "SA16hvsatssu:12012": "yo na vivecayati /",
  "SA16hvsatssu:12013": "ko 'vakrāmati śūnya[tāyā]m /",
  "SA16hvsatssu:12014": "ātmadarśīnirvāṇabhīta ātmā na bhaviṣyatīti /",
  "SA16hvsatssu:12015": "yathoktaṃ sūtre- pṛthagjanāḥ śūnyānātmatāṃ śrutvā mahābhītimutpādayanti ātmā na bhaviṣyati /",
  "SA16hvsatssu:12016": "ato nāsti kiñcidupalabhyamiti /",
  "SA16hvsatssu:12017": "evaṃ pṛthagjanā yāvatpāmopahataṃ kāyaṃ prārthayamānā na nirvāṇāya prayante /",
  "SA16hvsatssu:12018": "yaḥ śūnyatājñānapratilābhī sa punarnirbhīto bhavati /",
  "SA16hvsatssu:12019": "yathohopasenasūtram-",
  "SA16hvsatssu:12020": "brahmacaryaṃ sucaritaṃ mārgaścāpi subhāvitaḥ /",
  "SA16hvsatssu:12021": "tuṣṭa āyuḥkṣaye bhoti rogasyāpagame yathā // iti /",
  "SA16hvsatssu:12022": "[SSS_314]",
  "SA16hvsatssu:12023": "ātmāstīti yo vadati sa mithyādṛṣṭau patati /",
  "SA16hvsatssu:12024": "yadyātmā nityaḥ tadā sukhaduḥkhayorvikāro na syāt /",
  "SA16hvsatssu:12025": "asati vikāre nāsti puṇyaṃ pāpaṃ vā /",
  "SA16hvsatssu:12026": "yadyanitya ātmā /",
  "SA16hvsatssu:12027": "tadā nāsti paralokaḥ /",
  "SA16hvsatssu:12028": "svabhāvato vimuktasyāpi nāsti puṇyaṃ pāpaṃ vā /",
  "SA16hvsatssu:12029": "ato jñāyate satkāyadṛṣṭirgurutaraṃ pāpamiti /",
  "SA16hvsatssu:12030": "kiñca satkāyadṛṣṭiko 'tyantamūḍhaḥ /",
  "SA16hvsatssu:12031": "pṛthagjanāḥ sarve satkāyadṛṣṭyā vikṣiptacittā bhavanti /",
  "SA16hvsatssu:12032": "atyāsaṅgāt saṃsāre yātāyātā bhavanti /",
  "SA16hvsatssu:12033": "yo nairātmyaṃ paśyati tasya yātāyātaṃ samucchidyate /",
  "SA16hvsatssu:12034": "(pṛ) yadi pañcaskandhā anātmakāḥ /",
  "SA16hvsatssu:12035": "kasmāt satvānāṃ tatrātmabuddhirbhavati /",
  "SA16hvsatssu:12036": "(u) martyo devaḥ pumān strī iti nāmanimittaṃ śṛṇvataḥ saṃjñāvikalpādātmabuddhirutpadyate /",
  "SA16hvsatssu:12037": "na tu hetunā /",
  "SA16hvsatssu:12038": "hetvabhāvenātmabuddhirutpadyate yaduta yadyātmā nāsti kaḥ sukhaṃ sukhaṃ vedayet,",
  "SA16hvsatssu:12039": "iryāpathavyavahāroddhitapuṇyapāpakarmaṇā vipākaṃ [ko] vedayeteti /",
  "SA16hvsatssu:12040": "anādau saṃsāre ca cirasañcitamātmanimittantu tadanuśayasādhanam /",
  "SA16hvsatssu:12041": "yathā ghaṭādinimittam /",
  "SA16hvsatssu:12042": "ata ātmabuddhirutpadyate /",
  "SA16hvsatssu:12043": "sarvavedanāskandheṣu ātmabuddhirutpadyate na tu vedanāyām /",
  "SA16hvsatssu:12044": "ata ucyata ātmamatiryatrotpadyate tatrātmāstīti /",
  "SA16hvsatssu:12045": "kasmāt /",
  "SA16hvsatssu:12046": "na hi sarvatrātmamatirbhavati /",
  "SA16hvsatssu:12047": "vyāmohādātmamatirutpadyate /",
  "SA16hvsatssu:12048": "tadyathā andha[kalpa]sya śakalādi labdhvā suvarṇamaṇisaṃjñā bhavati /",
  "SA16hvsatssu:12049": "kiñcāyaṃ śūnyatāvivekajñānālābhī mohātpaśyatyātmānam /",
  "SA16hvsatssu:12050": "tadyathā māyā[marīcī]gandharvanagarālātacakrādiṣu astīti matirbhavati /",
  "SA16hvsatssu:12051": "(pṛ) paśyāmaḥ khalu pratyakṣaṃ rūpakāye keśanakharomādyavayavān pratyekaṃ vibhinnān /",
  "SA16hvsatssu:12052": "kaḥ sacetanastānātmānaṃ manyeta /",
  "SA16hvsatssu:12053": "(u) kecitpaśyanti ātmānaṃ yavasadṛśaṃ sarṣapādisamānaṃ hṛdayāntarvartinañca /",
  "SA16hvsatssu:12054": "brāhmaṇānāmātmā śuklaḥ /",
  "SA16hvsatssu:12055": "kṣatriyāṇāmātmā pītaḥ /",
  "SA16hvsatssu:12056": "vaiśyānāmātmā raktaḥ /",
  "SA16hvsatssu:12057": "śūdrāṇāmātmā kṛṣṇa iti /",
  "SA16hvsatssu:12058": "uktañca vede-",
  "SA16hvsatssu:12059": "[SSS_315]",
  "SA16hvsatssu:12060": "purāsīnmahān puruṣa ādityavarṇaḥ tamasaḥ parastāt /",
  "SA16hvsatssu:12061": "tamevaṃ vidvānamṛta iha bhavati /",
  "SA16hvsatssu:12062": "nānyaḥ panthā vidyate ['yanāya] /",
  "SA16hvsatssu:12063": "aṇoraṇiyān mahato mahīyān ātmā guhāyāṃ nihito 'sya jantoḥ /",
  "SA16hvsatssu:12064": "tamakratuḥ paśyati [vītaśokaḥ] sūtraṃ maṇigaṇeṣviva /",
  "SA16hvsatssu:12065": "evaṃ kecinmanyante rūpamātmeti /",
  "SA16hvsatssu:12066": "sthūlacetanā āhuḥ vedanātmeti /",
  "SA16hvsatssu:12067": "vṛkṣaśilādau vedanāyā abhāvāt jñeyaṃ vedanaivātmeti /",
  "SA16hvsatssu:12068": "madhyamacetanā āhuḥ saṃjñā ātmā,",
  "SA16hvsatssu:12069": "sukhaduḥkhayoratītayorapi [tat] saṃjñāvadātmeti buddhi[sattvā]t /",
  "SA16hvsatssu:12070": "sūkṣmacetanā āhuḥ saṃskāra ātmeti /",
  "SA16hvsatssu:12071": "ghaṭādāvatīte 'pi [tat] cetanāvānātmeti buddheḥ /",
  "SA16hvsatssu:12072": "paramasūkṣmacetanā āhu- vijñānamātmeti /",
  "SA16hvsatssu:12073": "cetanāpi audārikī /",
  "SA16hvsatssu:12074": "cetanāyāmasyāmatītāyāmapi [tat] vijñānavānātmeti buddheriti jānanti /",
  "SA16hvsatssu:12075": "[yasya] pañcasu skandheṣu ātmabuddhirbhavati /",
  "SA16hvsatssu:12076": "na sa vivecayati vedanādīn skandhān /",
  "SA16hvsatssu:12077": "rūpaṃ cittañca sammiśrya ātmasaṃjñā samutpadyate /",
  "SA16hvsatssu:12078": "yathā rūpādicaturdharmasāmānye ghaṭasaṃjñotpadyate /",
  "SA16hvsatssu:12079": "rūpādivibhāgena viṃśatibhāgaiḥ paśyati rūpamātmeti /",
  "SA16hvsatssu:12080": "kasmāt /",
  "SA16hvsatssu:12081": "rūpavānayamātmeti pratīto dharmo vedanādīnāmāśrayaḥ /",
  "SA16hvsatssu:12082": "vedanādaya ime rūpe pratibaddhā ityata ucyate rūpa[vān] ātmeti /",
  "SA16hvsatssu:12083": "kecidvedanādigataṃ rūpaṃ paśyanti /",
  "SA16hvsatssu:12084": "vedanādaya ime 'nupalabhyamānadharmā ityato rūpamāśrayante /",
  "SA16hvsatssu:12085": "yathā ākāśo 'nupalabhya ityataḥ pṛthivyādaya āśrīyante /",
  "SA16hvsatssu:12086": "eva [mātmadṛṣṭe] viṃśatibhāgā mohādbhavanti /",
  "SA16hvsatssu:12087": "(pṛ) cakṣurādiṣu kasmānnocyata ātmeti bhāgaḥ /",
  "SA16hvsatssu:12088": "(u) asti ca /",
  "SA16hvsatssu:12089": "yathoktaṃ sūtre- yadyāha kaścit yaccakṣurayamātmeti /",
  "SA16hvsatssu:12090": "tanna yujyate /",
  "SA16hvsatssu:12091": "kasmāt /",
  "SA16hvsatssu:12092": "cakṣurutpannavināśi /",
  "SA16hvsatssu:12093": "yadi cakṣurayamātmā /",
  "SA16hvsatssu:12094": "tadā ātmā utpannavināśī syāt /",
  "SA16hvsatssu:12095": "cakṣurādīni pṛthak pṛthagviśiṣṭalakṣaṇāni /",
  "SA16hvsatssu:12096": "yadyucyate cakṣurātmeti /",
  "SA16hvsatssu:12097": "śrotrādayo nātmā syuḥ /",
  "SA16hvsatssu:12098": "tattu na [SSS_316] yujyate /",
  "SA16hvsatssu:12099": "yadi śrotrādayaḥ punarā[tmā] /",
  "SA16hvsatssu:12100": "tadā eka eva pumān bahvātmā syāt /",
  "SA16hvsatssu:12101": "rūpādīnāṃ saviśeṣatvāt vaktuṃ śakyaṃ rūpamevā na vedanādaya iti /",
  "SA16hvsatssu:12102": "(pṛ) nāstyātmeti yadvacanam /",
  "SA16hvsatssu:12103": "sāpi mithyādṛṣṭiḥ /",
  "SA16hvsatssu:12104": "kathamidam /",
  "SA16hvsatssu:12105": "(u) asti satyadvayam /",
  "SA16hvsatssu:12106": "paramārthato 'styātmeti yadvacanaṃ sā satkāyadṛṣṭiḥ /",
  "SA16hvsatssu:12107": "saṃvṛtito nāsti ātmeti vacanaṃ mithyādṛṣṭiḥ /",
  "SA16hvsatssu:12108": "lokasatyato 'styātmā paramārthato nāstyātmeti vacanaṃ samyak dṛṣṭiḥ /",
  "SA16hvsatssu:12109": "paramārthato nāsti saṃvṛtito 'stīti vadan na dṛṣṭau patati /",
  "SA16hvsatssu:12110": "evamasti nāstīti vacanaṃ jñeyam /",
  "SA16hvsatssu:12111": "yathā vyāghrī svapotaṃ mukhenāpaharati atiniṣṭhuragrahaṇe kṣataṃ [bhavediti] atiśithilagrahaṇe bhraṃśo [bhavediti] /",
  "SA16hvsatssu:12112": "evamāstitvaṃ pratipannaścetsatkāyadṛṣṭau patati /",
  "SA16hvsatssu:12113": "ātmanāstitvaṃ pratipannaścenmithyādṛṣṭau patati /",
  "SA16hvsatssu:12114": "kṛtahānamakṛtābhyāgama ubhayaṃ duṣṭam /",
  "SA16hvsatssu:12115": "nāstīti pratipannasya [kṛta]hānam /",
  "SA16hvsatssu:12116": "ātmāstīti pratipannasyā [kṛtā]bhyāgamaḥ /",
  "SA16hvsatssu:12117": "ataḥ sūtra uktaṃ- dvāvantau parihāryāviti /",
  "SA16hvsatssu:12118": "paramārthato nāstīti vadan saṃvṛtito 'stīti ca vadan antadvayaṃ parityajya madhyamāyāṃ pratipadi caratītyākhyāyate /",
  "SA16hvsatssu:12119": "buddhaśāsanamavivādamanutkarṣaṇam /",
  "SA16hvsatssu:12120": "paramārthato nāstītyuktau paṇḍito notkarṣati /",
  "SA16hvsatssu:12121": "saṃvṛtito 'stītyuktau pāmaro na vivadate /",
  "SA16hvsatssu:12122": "tathāgataśāsane 'śāśvatānucchedā pariśuddhā madhyamā pratipat /",
  "SA16hvsatssu:12123": "paramārthato nāstitayā na śāśvataḥ /",
  "SA16hvsatssu:12124": "saṃvṛtitostitayā nocchedaḥ /",
  "SA16hvsatssu:12125": "(pṛ) yo dharmaḥ paramārthato nāsti sa sutarāṃ nāstīti syāt /",
  "SA16hvsatssu:12126": "kena punarucyate saṃvṛtito 'stīti /",
  "SA16hvsatssu:12127": "(u) sarvairlaukikairvyavahriyate astīti yaduta karma karmavipāko yadi vā bandho yadi vā mokṣa iti /",
  "SA16hvsatssu:12128": "ime sarve mohajāḥ /",
  "SA16hvsatssu:12129": "kasmāt /",
  "SA16hvsatssu:12130": "ime pañcaskandhāḥ śūnyā māyopamāḥ jvālāvacca santānenotpannatvāt /",
  "SA16hvsatssu:12131": "pṛthagjanānāṃ titīrṣayā astītivacanamanuvartate /",
  "SA16hvsatssu:12132": "yadi nāstīti vadet /",
  "SA16hvsatssu:12133": "tadā pṛthagjanā vyāmuhya yadi vā ucchedavāde pateyuḥ yadi vā skandhānāṃ nāstītākathane avineyāḥ syuḥ /",
  "SA16hvsatssu:12134": "puṇyapāpādikarmabhirbandho vā mokṣo vā na sidhyet /",
  "SA16hvsatssu:12135": "yastaṃ mohavādaṃ vināśayati /",
  "SA16hvsatssu:12136": "saḥ svayameva śūnyatāyāmavatarati /",
  "SA16hvsatssu:12137": "tadāsya sarvā mithyādṛṣṭayo na bhavanti /",
  "SA16hvsatssu:12138": "ataḥ paramārthasatyaṃ paścāducyate /",
  "SA16hvsatssu:12139": "yathā strīpuṃnimittavyāvṛttaye kāyapratyavekṣaṇamādāvupadiśyate /",
  "SA16hvsatssu:12140": "atha keśaromanakhādibhiḥ kāyavikalpalakṣaṇa[mupadiśyate] pañcaskandhamātramastīti /",
  "SA16hvsatssu:12141": "atha śūnyatālakṣaṇena pañcaskandhanirodhalakṣaṇa[mupadiśyate] /",
  "SA16hvsatssu:12142": "pañcaskandhanirodhalakṣaṇaṃ paramārthasatyamityucyate /",
  "SA16hvsatssu:12143": "saṃvṛtyāstīti kathane na tadā punaḥ paramārthato [SSS_317] nāstīti vacanamapekṣyate /",
  "SA16hvsatssu:12144": "uktañca sūtre- yaḥ sarvadharmān niḥsvabhāvān prajānāti sa śūnyatāyāmavatarati /",
  "SA16hvsatssu:12145": "iti /",
  "SA16hvsatssu:12146": "ato jñāyate pañca skandhā api na santīti /",
  "SA16hvsatssu:12147": "uktañca paramārthaśūnyatāsūtre- cakṣurādi paramārthato nasti /",
  "SA16hvsatssu:12148": "asti tu saṃvṛtita iti /",
  "SA16hvsatssu:12149": "mahāśūnyatāsūtra uktam- yadidaṃ jarāmaraṇamiti vacanaṃ yadi vāyaṃ puruṣo jarāmaraṇa[-lakṣaṇa] iti vacanaṃ /",
  "SA16hvsatssu:12150": "yadi vā tīrthikānāṃ vacanaṃ kāya eva jīvaḥ,",
  "SA16hvsatssu:12151": "yadivānyaḥ kāyo 'nyo jīva itīdamekārthakaṃ,",
  "SA16hvsatssu:12152": "vyañjanameva nānā /",
  "SA16hvsatssu:12153": "kāya eva jīvaḥ anyaḥ kāyo 'nyo jīva itīdaṃ vacane na brahmacaryaṃ bhavati /",
  "SA16hvsatssu:12154": "yaḥ pratiṣedhaḥ ayaṃ puruṣo jarāmaraṇa[lakṣaṇa] iti nairātmyasyābhidhānam /",
  "SA16hvsatssu:12155": "yaḥ pratiṣedha idaṃ jarāmaraṇamiti tat jarāmaraṇasya vyāvartanam /",
  "SA16hvsatssu:12156": "yāvadavidyāyāḥ iti /",
  "SA16hvsatssu:12157": "ato jñāyate paramārthato na jarāmaraṇādi /",
  "SA16hvsatssu:12158": "saṃvṛtyā tūcyate jātipratyayaṃ jarāmaraṇam /",
  "SA16hvsatssu:12159": "iyamucyate madhyamā pratipat /",
  "SA16hvsatssu:12160": "kiñcoktaṃ rādhasūtre- rūpaṃ rādha yūyaṃ vikirata vidhamata vidhvaṃsata vikrīḍanakaṃ kuruta [tṛṣṇā]kṣayāya [pratipadyata] tadyathā pāṃsvāgārikāḥ /",
  "SA16hvsatssu:12161": "avastutvāt kṣayāya bhāvyā iti /",
  "SA16hvsatssu:12162": "skandhā api kṣayāya [bhāvyāḥ] /",
  "SA16hvsatssu:12163": "paramārthato 'bhāvāt skandhavṛttilakṣaṇavṛttimanusarato nātmamatiratyantaṃ prahīyate /",
  "SA16hvsatssu:12164": "hetupratyayānāmanirodhāt /",
  "SA16hvsatssu:12165": "yathā vṛkṣaḥ paraśunā chinno bhasmasātkṛtaḥ /",
  "SA16hvsatssu:12166": "tathāpi [tatra] vṛkṣasaṃjñāmanuvartate /",
  "SA16hvsatssu:12167": "yadā tu mahāvāte opūyate jalena vā pravāhitaḥ tadā vṛkṣasaṃjñā nirudhyate /",
  "SA16hvsatssu:12168": "evaṃ yadā vidhvaṃsitāni vikrīḍanakaṃ kṛtāni vikīrṇāni vidhmātāni niruddhāni pañcaskandhalakṣaṇāni,",
  "SA16hvsatssu:12169": "tasmin samaye śūnyatālakṣaṇaṃ sampannaṃ bhavati /",
  "SA16hvsatssu:12170": "yathāha sūtram- rādha yūyaṃ [rūpaṃ] vidhvaṃsata vikrīḍanakaṃ kuruta vikirata vidhamata bhāgaśo vidalayata sattvakṣayāya iti /",
  "SA16hvsatssu:12171": "asmin sūtra uktam- pañcaskandhā anityāḥ sattvaśūnyāḥ na santīti /",
  "SA16hvsatssu:12172": "pūrvasmin sūtra uktam- pañcaskandhā vikīrṇā niruddhāḥ te dharmaśūnyā bhavanti iti //",
  "SA16hvsatssu:12173": "satkāyadṛṣṭivargastrīṃśatyuttaraśatatamaḥ /",
  "SA16hvsatssu:12174": "[SSS_318]",
  "SA16hvsatssu:12175": "131 anta[graha]dṛṣṭivargaḥ",
  "SA16hvsatssu:12176": "dharmāḥ samucchidyante vā śāśvatā vā iti yadidaṃ vacanaṃ tadanta[graha]dṛṣṭirityucyate /",
  "SA16hvsatssu:12177": "kecidābhidharmikā āhuḥ- yadā kaścidāha ātmā śāśvato vā aśāśvato veti iyamevāntagrahadṛṣṭiḥ na sarve dharmāḥ[śāśvatā vā aśāśvatā vā] iti /",
  "SA16hvsatssu:12178": "kasmāt /",
  "SA16hvsatssu:12179": "dṛṣṭaṃ khalu pratyakṣaṃ [yat] bāhyaṃ vastu samucchidyata iti /",
  "SA16hvsatssu:12180": "uktañca sūtre- astīti darśanaṃ śāśvatagrahaḥ /",
  "SA16hvsatssu:12181": "nāstīti darśanamucchedagraha iti /",
  "SA16hvsatssu:12182": "kāya eva jīva ityucchedadṛṣṭiḥ /",
  "SA16hvsatssu:12183": "anyaḥ kāyo 'nyo jīva iti śāśvatadṛṣṭiḥ /",
  "SA16hvsatssu:12184": "nāsti karma paraṃ maraṇāditi ucchedadṛṣṭiḥ /",
  "SA16hvsatssu:12185": "asti karma paraṃ maraṇāditi śāśvatadṛṣṭiḥ /",
  "SA16hvsatssu:12186": "asti ca nāsti ca karma paraṃ maraṇādityatra yadastīti sa śāśvata[vādaḥ] yannāstīti sa ucchedavādaḥ /",
  "SA16hvsatssu:12187": "naivāsti na ca nāstītyapyevam /",
  "SA16hvsatssu:12188": "(pṛ) ayaṃ caturtho graho na dṛṣṭiḥ syāt /",
  "SA16hvsatssu:12189": "(u) lokasatyato 'pi pudgalarahitatvāddharmāṇāṃ dṛṣṭirityucyate /",
  "SA16hvsatssu:12190": "śāśvato 'śāśvataḥ antavānanantavānityādi catuṣkoṭikamapyevam /",
  "SA16hvsatssu:12191": "uktañca sūtre- ṣaṭ sparśāyatanāni nirudhyante santyanyānīti śāśvatavādaḥ /",
  "SA16hvsatssu:12192": "na santyanyānīti uccheda[vāda] iti /",
  "SA16hvsatssu:12193": "ātmā pūrvamakarot paścātkariṣyatīti yaddarśanaṃ sā śāśvatadṛṣṭiḥ ātmā pūrvaṃ nākarot paścānna kariṣyatītīyamucchedadṛṣṭiḥ /",
  "SA16hvsatssu:12194": "api cāha mithyādṛṣṭisūtram- puruṣasya saptakāyāḥ pṛthivyaptejovāyavaḥ sukhaṃduḥkhaṃ jīvitamiti /",
  "SA16hvsatssu:12195": "mriyamāṇasya catvāri mahābhūtāni tammūlapratiśaraṇānīndriyāṇyākāśapratiśaraṇāni iti /",
  "SA16hvsatssu:12196": "kiñcāha- kṣureṇa ca krakacena prāṇino hatvā [eka]māṃsapuṃñca kuryāt nāsti [tato nidānaṃ]pāpaṃ [nāsti pāpasyāgama] iti /",
  "SA16hvsatssu:12197": "iyamucchedadṛṣṭiḥ /",
  "SA16hvsatssu:12198": "brahmajālasūtra ucchedadṛṣṭilakṣaṇamuktam /",
  "SA16hvsatssu:12199": "asti paralokaḥ yaḥ kārakaḥ sa eva vedaka iti yadvacanam /",
  "SA16hvsatssu:12200": "iyaṃ śāśvatadṛṣṭirityucyate /",
  "SA16hvsatssu:12201": "[SSS_319]",
  "SA16hvsatssu:12202": "(pṛ) śāśvatocchedadṛṣṭiḥ kathamutpadyate /",
  "SA16hvsatssu:12203": "(u) yena hetunā bhavati tathāgataḥ paraṃ maraṇāditi vadanti tato nidānaṃ śāśvatadṛṣṭirbhavati /",
  "SA16hvsatssu:12204": "yena hetunā na bhavati tathāgataḥ paraṃ maraṇāditi vadanti tato nidānamucchedadṛṣṭirbhavati /",
  "SA16hvsatssu:12205": "(pṛ) kathamiyaṃ dṛṣṭiḥ prahīyate /",
  "SA16hvsatssu:12206": "(u) śūnyatāṃ samyagbhāvayato nāstyātmadṛṣṭiḥ /",
  "SA16hvsatssu:12207": "asatyāmātmadṛṣṭau nāstyantadvayam /",
  "SA16hvsatssu:12208": "yathoktaṃ yamakasūtre- nāstyaikakasmin skandhe tathāgataḥ /",
  "SA16hvsatssu:12209": "nāsti samudite skandhe tathāgataḥ /",
  "SA16hvsatssu:12210": "nāsti cānyatra skandhāttathāgataḥ /",
  "SA16hvsatssu:12211": "evaṃ dṛṣṭa eva dharme [tathāgato] 'nupalabhyamānaḥ /",
  "SA16hvsatssu:12212": "kathaṃ vaktavyaṃ [yathā] kṣīṇāsravo 'rhan kāyasya bhedā [ducchetsyati vinaṃkṣyati] na bhavati paraṃ maraṇāditi /",
  "SA16hvsatssu:12213": "ato jñāyate nopalabhyate pudgala iti /",
  "SA16hvsatssu:12214": "pudgalasyānupalambhādātmadṛṣṭiḥ śāśvatocchedadṛṣṭiśca nāsti /",
  "SA16hvsatssu:12215": "dharmāḥ pratityasamutpannā iti paśyato nāstyantadvayam /",
  "SA16hvsatssu:12216": "yathā punaruktam- lokasamudayaṃ paśyato 'bhāvadṛṣṭirnirudhyate /",
  "SA16hvsatssu:12217": "lokanirodhaṃ paśyato bhāvadṛṣṭirnirudhyata iti /",
  "SA16hvsatssu:12218": "madhyamāyāṃ pratipadi viharataścāntadvayaṃ nirudhyate /",
  "SA16hvsatssu:12219": "kasmāt /",
  "SA16hvsatssu:12220": "dharmāṇāṃ santatyotpādaṃ paśyata ucchedadṛṣṭi rnirudhyate /",
  "SA16hvsatssu:12221": "[teṣāṃ] kṣaṇikatāṃ paśyataḥ śāśvatadṛṣṭirnirudhyate /",
  "SA16hvsatssu:12222": "kiñcoktam- na pañcaskandhāstathāgataḥ /",
  "SA16hvsatssu:12223": "na cāsti anyatra skandhāttathāgata iti /",
  "SA16hvsatssu:12224": "ato jñāyate nocchedo na śāśvata iti /",
  "SA16hvsatssu:12225": "kāyādanya upalabhyata ityato naikaḥ kāyena bhavati /",
  "SA16hvsatssu:12226": "sahāyaṃ sattva ityato nānyo bhavati /",
  "SA16hvsatssu:12227": "pañcaskandhāḥ punaḥ santanyanta ityataḥ sattvo jāyate mriyata iti vaktameva na prabhavati /",
  "SA16hvsatssu:12228": "santānena pravṛttatvādanya iti na vaktuṃ śakyate /",
  "SA16hvsatssu:12229": "santānasyaikatvenābhidhānāt /",
  "SA16hvsatssu:12230": "[SSS_320] ime skandhāste skandhāścānya ityabhidhānāt śāśvatavādo na bhavati /",
  "SA16hvsatssu:12231": "svasantānapratyayabalena pravartata ityata ucchedavādo na bhavati /",
  "SA16hvsatssu:12232": "antagrahadṛṣṭivarga ekatriṃśaduttaraśatatamaḥ /",
  "SA16hvsatssu:12233": "132 mithyādṛṣṭivargaḥ",
  "SA16hvsatssu:12234": "vastutaḥ satsu dharmeṣu nāstīti cittotpādanaṃ mithyādṛṣṭiḥ /",
  "SA16hvsatssu:12235": "yathā vadanti na santi catussatyāni trīṇi ratnānītyādi /",
  "SA16hvsatssu:12236": "ūktañcasūtre- katamā bhikṣavo mithyādṛṣṭiḥ,",
  "SA16hvsatssu:12237": "nāsti dattaṃ nāstīṣṭaṃ,",
  "SA16hvsatssu:12238": "nāsti hutaṃ,",
  "SA16hvsatssu:12239": "nāstisukṛtaduṣkṛtānāṃ phalaṃ vipākaḥ /",
  "SA16hvsatssu:12240": "nāstyayaṃ lokaḥ nāsti paro lokaḥ,",
  "SA16hvsatssu:12241": "nāsti mātā nāsti pitā,",
  "SA16hvsatssu:12242": "na santi sattvā aupapātikāḥ,",
  "SA16hvsatssu:12243_0": "na santi śramaṇabrāhmaṇāḥ samyaggatāḥ samyak pratipannā ya imaṃ lokaṃ parañca lokaṃ",
  "SA16hvsatssu:12243_1": "svayamabhijñāya sākṣātkṛtya pravedayanti- kṣīṇā me jātiruṣitaṃ brahmacaryaṃ kṛtaṃ",
  "SA16hvsatssu:12243_2": "karaṇīyaṃ nāparamitthatvāya iti /",
  "SA16hvsatssu:12244": "dattaṃ [yat] parahitāya prayacchati /",
  "SA16hvsatssu:12245": "iṣṭhaṃ iti vedokto devānāṃ kṛte yāgaḥ /",
  "SA16hvsatssu:12246": "hutamiti devebhyo ghṛtādidravyahomaḥ /",
  "SA16hvsatssu:12247": "sukṛtamiti trayāṇāṃ sukṛtakarmaṇāmiṣṭaphalapratilābhaḥ /",
  "SA16hvsatssu:12248": "duṣkṛtamiti trayāṇāṃ duṣkṛtakarmaṇāmaniṣṭaphalapratilābhaḥ /",
  "SA16hvsatssu:12249": "sukṛtaduṣkṛtakarmaṇāṃ [phalaṃ] vipākaḥ ihalokaśubhāśubhakīrtyādiḥ devakāyādayaḥ pāralauke vipākaśca /",
  "SA16hvsatssu:12250": "ayaṃ loka iti vartamānaḥ /",
  "SA16hvsatssu:12251": "paraloka iti anāgataḥ /",
  "SA16hvsatssu:12252": "mātā pitā janakau /",
  "SA16hvsatssu:12253": "sattva aupapātika iti asmāllokātparalokagantā /",
  "SA16hvsatssu:12254": "arhanniti kṣīṇāsravaḥ /",
  "SA16hvsatssu:12255": "yadidaṃ sarvaṃ nāstīti sā mithyādṛṣṭiḥ /",
  "SA16hvsatssu:12256": "sattvānāṃ saṃkleśo vyavadānaṃ jñānadarśanamajñānadarśanam- idaṃ sarvamahetukam /",
  "SA16hvsatssu:12257": "nāsti balaṃ nāsti vīryam /",
  "SA16hvsatssu:12258": "nāsti ca teṣāṃ phalamityādi mithyādṛṣṭiḥ /",
  "SA16hvsatssu:12259": "saṃkṣipyedaṃ brūmaḥ- yadviparyayacittaṃ sarvaṃ tanmithyādṛṣṭiḥ iti /",
  "SA16hvsatssu:12260": "tadyathā anitye nityasaṃjñā,",
  "SA16hvsatssu:12261": "duḥkhe sukhasaṃjñā,",
  "SA16hvsatssu:12262": "aśucau śucisaṃjñā,",
  "SA16hvsatssu:12263": "anātmani [SSS_321] ātmasaṃjñā anutkṛṣṭa utkṛṣṭasaṃjñā,",
  "SA16hvsatssu:12264": "utkṛṣṭe cānutkṛṣṭasaṃjñā,",
  "SA16hvsatssu:12265": "vyavadānamārge avyavadānamārgasaṃjñā,",
  "SA16hvsatssu:12266": "avyavadānamārge ca vyavadānamārgasaṃjñā,",
  "SA16hvsatssu:12267": "abhāve bhāvasaṃjñā,",
  "SA16hvsatssu:12268": "bhāve cābhāvasaṃjñā ityevamādīni viparyayacittāni /",
  "SA16hvsatssu:12269": "abhidharme yāḥ pañcadṛṣṭayaḥ brahmajālasūtre ca dvāṣaṣṭidṛṣṭayaḥ sarvā[stā] mithyādṛṣṭayo bhavati /",
  "SA16hvsatssu:12270": "mithyādṛṣṭiḥ kathamamutpadyate /",
  "SA16hvsatssu:12271": "(u) mohādutpadyate /",
  "SA16hvsatssu:12272": "ahetau hetvābhāse cāsaṃkliṣṭāsaktatvādbhavati /",
  "SA16hvsatssu:12273": "sukhahetāvāsaṅgādvadati nāsti duḥkhamiti /",
  "SA16hvsatssu:12274": "bhraṣṭaśūnyatāmārgatvādvadanti nāsti duḥkhamiti /",
  "SA16hvsatssu:12275": "na hi duḥkhavedako 'stīti /",
  "SA16hvsatssu:12276": "laukikāḥ padārthā ahetukā apratyayā iti yadvadanti /",
  "SA16hvsatssu:12277": "yadi vā vadanti īśvarādihetukā na tṛṣṇāhetukā iti /",
  "SA16hvsatssu:12278": "idaṃ nāsti samudaya iti /",
  "SA16hvsatssu:12279": "yena hetunā vadanti nāsti nirvāṇamiti /",
  "SA16hvsatssu:12280": "anyathā vā vadanti nirvāṇam /",
  "SA16hvsatssu:12281": "idaṃ nāsti nirvāṇamiti /",
  "SA16hvsatssu:12282": "asati nirvāṇamārge kena prāpyeta /",
  "SA16hvsatssu:12283": "atha vā vadanti asti vimuktermārgāntaramupavāsādiriti /",
  "SA16hvsatssu:12284": "idaṃ nāsti mārga iti /",
  "SA16hvsatssu:12285": "nāsti buddha iti /",
  "SA16hvsatssu:12286": "te vadanti dharmā apramāṇāḥ /",
  "SA16hvsatssu:12287": "kathamekaḥ puruṣaḥ sarvān jānīyāt iti /",
  "SA16hvsatssu:12288": "atha vā manyante buddhaḥ puruṣāṇāṃ pūjyo nāsti puruṣa ityato nāsti [sa] buddha iti draṣṭavyam /",
  "SA16hvsatssu:12289": "kleśānāṃ kṣayābhāvānnāsti dharmaḥ /",
  "SA16hvsatssu:12290": "samyakcaryayā taddharmapratilābhino na santītyato nāsti saṅghaḥ /",
  "SA16hvsatssu:12291": "dattasya dṛṣṭaphalānupalambhādvadanti nāsti dattamiti /",
  "SA16hvsatssu:12292": "uktañca sūtre- nāsti dattam /",
  "SA16hvsatssu:12293": "tadanumānamapyanaikāntikam /",
  "SA16hvsatssu:12294": "loke kaściddānābhirato daridro bhavati /",
  "SA16hvsatssu:12295": "kṛpaṇastu dhanika ityādibhiḥ nāsti kāraṇairvadanti dattamiti /",
  "SA16hvsatssu:12296": "nāstīṣṭaṃ nāsti hutamityapyevam /",
  "SA16hvsatssu:12297": "yadyagnau prakṣiptaṃ dravyaṃ bhasmasādbhavati /",
  "SA16hvsatssu:12298": "tasya kiṃ phalamasti /",
  "SA16hvsatssu:12299": "nāsti sukṛtaṃ duṣkṛtaṃ,",
  "SA16hvsatssu:12300": "nāsti ca sukṛtaduṣkṛtānāṃ [phalaṃ] vipākaḥ /",
  "SA16hvsatssu:12301": "yadi jīvo nityaḥ tadā nāsti sukṛtaṃ duṣkṛtam /",
  "SA16hvsatssu:12302": "yadi jīvo 'nityaḥ tadā nāsti paralokaḥ /",
  "SA16hvsatssu:12303": "nāsti paro loka ityato nāsti sukṛtaṃ duṣkṛtaṃ,",
  "SA16hvsatssu:12304": "nāsti sukṛtaduṣkṛtānāṃ vipākaḥ,",
  "SA16hvsatssu:12305": "nāstyayaṃ loka iti /",
  "SA16hvsatssu:12306": "avayavaśaḥ pravibhajyamānā dharmā atyantābhāvatāṃ pratigacchanti /",
  "SA16hvsatssu:12307": "nāsti paro loka iti /",
  "SA16hvsatssu:12308": "maraṇātparaṃ na bhavati pratītyasamutpāda ityato vadanti nāsti paro loka iti /",
  "SA16hvsatssu:12309": "nāsti mātā pitā /",
  "SA16hvsatssu:12310": "te 'pyavayavaśaḥ pravibhajyamānāḥ prakṣīyante /",
  "SA16hvsatssu:12311": "vadanti ca gomayamupādāya krimayo bhavanti /",
  "SA16hvsatssu:12312": "na hi gomayaṃ krimīṇāṃ pitarau /",
  "SA16hvsatssu:12313": "ye mastakādayaḥ śarīrāvayavāḥ,",
  "SA16hvsatssu:12314": "na ta eva matāpitroḥ śarīrāvayavāḥ /",
  "SA16hvsatssu:12315": "dharmāṇāṃ kṣaṇikatvāt mātā pitā ca kiṃ karoti /",
  "SA16hvsatssu:12316": "na sattvā aupapātikā iti /",
  "SA16hvsatssu:12317": "sattvadharmābhāvādayaṃ loka eva nāsti /",
  "SA16hvsatssu:12318": "kiṃ puna[stadūrdhva]kāyaṃ vedayata iti /",
  "SA16hvsatssu:12319": "[SSS_322]",
  "SA16hvsatssu:12320": "cetanākhyaḥ sattvo 'yaṃ kiṃ kāyātmakaḥ kimakāyātmakaḥ /",
  "SA16hvsatssu:12321": "yadi kāyātmakaḥ /",
  "SA16hvsatssu:12322": "tadā cakṣuṣā paridṛśyamāno 'yaṃ kāyaḥ khanyamāno mṛdbhavati /",
  "SA16hvsatssu:12323": "hūyamāno bhasma bhavati /",
  "SA16hvsatssu:12324": "krimibhuktaḥ purīṣaṃ bhavati /",
  "SA16hvsatssu:12325": "ato nāstyaupapātikaḥ /",
  "SA16hvsatssu:12326": "akāyātmaka ityayaṃ dvividho yadi cittātmako yadi vā cittavyatirikta iti /",
  "SA16hvsatssu:12327": "yadi cittātmakaḥ,",
  "SA16hvsatssu:12328": "tadā caittadharmaḥ /",
  "SA16hvsatssu:12329": "caittadharmaśca pratikṣaṇamutpattivināśī, na sthāyī /",
  "SA16hvsatssu:12330": "kimuta paradehaṃ prāpnuyāt /",
  "SA16hvsatssu:12331": "yadi cittavyatiriktaḥ tadā nātmamatiḥ /",
  "SA16hvsatssu:12332": "parasya citta eva nātmamatiḥ,",
  "SA16hvsatssu:12333": "kimutācittasthāne /",
  "SA16hvsatssu:12334": "ato nāstyaupapātikaḥ /",
  "SA16hvsatssu:12335": "nāstyarhanniti /",
  "SA16hvsatssu:12336": "sa kṣudhitaḥ sarvān dṛṣṭvā annaṃ prārthayate /",
  "SA16hvsatssu:12337": "śīte satyauṣṇyaṃ prārthayate /",
  "SA16hvsatssu:12338": "tāpe śītaṃ prārthayate /",
  "SA16hvsatssu:12339": "ninditaḥ kupyati /",
  "SA16hvsatssu:12340": "satkṛtastṛpyati /",
  "SA16hvsatssu:12341": "ato nāsti kṣīṇāsravaḥ /",
  "SA16hvsatssu:12342": "sūtre kecidvadanti- nāstyarhanniti /",
  "SA16hvsatssu:12343": "idaṃ sūtramanusṛtya sā mithyādṛṣṭirbhavati /",
  "SA16hvsatssu:12344": "saṃkleśa iti /",
  "SA16hvsatssu:12345": "kāya eva saṃkleśaḥ /",
  "SA16hvsatssu:12346": "ato vadantyakāraṇamiti /",
  "SA16hvsatssu:12347": "jñānadarśanamajñānadarśanamapyevam /",
  "SA16hvsatssu:12348": "nāsti balaṃ nāsti vīryamiti /",
  "SA16hvsatssu:12349": "paśyāmaḥ khalu sarve sattvāḥ prajñaptikāraṇakā iti /",
  "SA16hvsatssu:12350": "kecidvadanti īśvaraḥ [svātantryeṇa] karaṇīyaṃ karotīti /",
  "SA16hvsatssu:12351": "paśyāmaśca sarvān sattvān karmakāraṇatantrān na svatantrān /",
  "SA16hvsatssu:12352": "ato vadanti nāsti balaṃ nāsti vīryaṃ [nāsti] ca tatphalamiti /",
  "SA16hvsatssu:12353": "anitye nityasaṃjñeti /",
  "SA16hvsatssu:12354": "yena kāraṇena kṣaṇika[vādaḥ] khaṇḍyate /",
  "SA16hvsatssu:12355": "tena kāraṇena śāśvatadṛṣṭirutpadyate /",
  "SA16hvsatssu:12356": "vadanti ca dharmā nirudhyamānāḥ punaḥ paramāṇavo bhavantīti /",
  "SA16hvsatssu:12357": "[anye] kecidvadanti mūlaprakṛtau pratiyantīti /",
  "SA16hvsatssu:12358": "dharmāṇāṃ vināśe 'pi saṃjñānusmaraṇāt sukhaduḥkhe vedayate /",
  "SA16hvsatssu:12359": "tasya śāśvatadṛṣṭirutpadyate /",
  "SA16hvsatssu:12360": "āhuśca jīvo nityaḥ /",
  "SA16hvsatssu:12361": "śabdo 'pi nitya iti /",
  "SA16hvsatssu:12362": "ebhiḥ kāraṇaiḥ śāśvatadṛṣṭirbhavati /",
  "SA16hvsatssu:12363": "duḥkhe sukha[saṃjñe]ti /",
  "SA16hvsatssu:12364": "yena kāraṇena vadanti asti sukhamiti /",
  "SA16hvsatssu:12365": "yathā pūrvamuktaṃ trivedanāvarge /",
  "SA16hvsatssu:12366": "anena kāraṇenotpadyate sukhasaṃjñā /",
  "SA16hvsatssu:12367": "aśucau śucisaṃjñeti /",
  "SA16hvsatssu:12368": "kāye 'bhyāsaṅgāt cakṣuṣā aśuci dṛṣṭvā śucisaṃjñāmutpādayanti /",
  "SA16hvsatssu:12369": "keciccintayanti- ātmā puruṣalakṣaṇalabdhaḥ /",
  "SA16hvsatssu:12370": "asya puruṣasya kāyamaśuciṃ paśyāmaḥ /",
  "SA16hvsatssu:12371": "asti punaḥ sattvo yena śucīkriyata iti /",
  "SA16hvsatssu:12372": "ebhiḥ kāraṇaiḥ śucisaṃjñotpadyate /",
  "SA16hvsatssu:12373": "anātmani ātmasaṃjñeti /",
  "SA16hvsatssu:12374": "skandhānāṃ santānena pravṛttiṃ dṛṣṭvā ekalakṣaṇaṃ gṛhṇāti /",
  "SA16hvsatssu:12375": "[SSS_323] tadā ātmeti manyante /",
  "SA16hvsatssu:12376": "yathā ca pūrvamutpannaṃ satkāyadṛṣṭeḥ kāraṇam /",
  "SA16hvsatssu:12377": "anenaiva kāraṇenātmasaṃjñā sambhavati /",
  "SA16hvsatssu:12378": "anutkṛṣṭa utkṛṣṭasaṃjñeti /",
  "SA16hvsatssu:12379": "pūraṇādiṣu tīrthikācāryeṣu utkṛṣṭasaṃjñāmutpādayanti /",
  "SA16hvsatssu:12380": "brahmā svayamāha- ahamasmi mahābrahmā prabhurdevānāṃ kartā jagata ityevamādi /",
  "SA16hvsatssu:12381": "kecidāhuḥ- yadi kaścitpañcakāmānāṃ sukhavedanāsampannaḥ ayamutkṛṣṭa dharma iti /",
  "SA16hvsatssu:12382": "kecitpunarāhuḥ - yadi kaścidviraktaḥ prathamadhyāna[mārabhya]yāvaccaturthadhyānamupasampadya viharati ayamutkṛṣṭa dharma iti /",
  "SA16hvsatssu:12383": "kecidāhuḥ- loke pratyakṣadṛṣṭeṣu brāhmaṇāḥ pūjyāḥ /",
  "SA16hvsatssu:12384": "parekṣeṣu sattveṣu devāḥ pūjyā iti /",
  "SA16hvsatssu:12385": "iyamanutkṛṣṭa utkṛṣṭasaṃjñeti /",
  "SA16hvsatssu:12386": "utkṛṣṭe cānutkṛṣṭasaṃjñeti /",
  "SA16hvsatssu:12387": "sarveṣu sattveṣu buddhaḥ paramapūjyaḥ /",
  "SA16hvsatssu:12388": "kecittasmin anutkṛṣṭasaṃjñāmutpādya vadanti- ayaṃ kṣatriyaḥ alpakālikaśikṣāmārgaḥ /",
  "SA16hvsatssu:12389": "buddhavacanañca na cāṭukāvya[vat] kleśagurukaṃ na vedasadṛśam /",
  "SA16hvsatssu:12390": "tadutkṛṣṭamiti na vadanti /",
  "SA16hvsatssu:12391": "santi saṅghe catuṣkoṭikāḥ pudgalā ityato 'nutkṛṣṭaḥ /",
  "SA16hvsatssu:12392": "evamutkṛṣṭe 'nutkṛṣṭasaṃjñāmutpādayanti /",
  "SA16hvsatssu:12393": "avyadānamārge vyavadānamārgasaṃjñeti /",
  "SA16hvsatssu:12394": "yatkecidāhuḥ- bhasmatīrthādisnānaiḥ puruṣaḥ śudhyatīti /",
  "SA16hvsatssu:12395": "kecidāhuḥ- jananamaraṇayoḥ kṣayo 'vasānaṃ vyavadānamārga iti /",
  "SA16hvsatssu:12396": "śīladhāraṇa brahmacaryamātra āsajya devapūjādayaśca [vyavadānamārga ākhyāyeta] īśvara [prasādena] ca viśuddhiṃ labhata iti ca vadanti /",
  "SA16hvsatssu:12397": "kecidāhuḥ- tapaścaryayā pūrvatanīnakarmakṣayo vyavadānamārga iti /",
  "SA16hvsatssu:12398": "[kecidāhuḥ]- laśunaṃ tyaktvā dadhinavanītādinā viśuddhiṃ labhate /",
  "SA16hvsatssu:12399": "punaḥ prayataḥ snātvā brahmayajñapaṭhanatadūrdhvabhojanaṃ viśuddhimārga iti /",
  "SA16hvsatssu:12400": "ebhirnānāvidhairasanmārgairvimukti rlabhyate natvaṣṭhāṅgikaviśuddhimārgeṇeti /",
  "SA16hvsatssu:12401": "bhāve 'bhāvasaṃjñeti /",
  "SA16hvsatssu:12402": "yat dharmā lokasatyataḥ santo 'pi abhāva ityucyante /",
  "SA16hvsatssu:12403": "abhāve bhāvasaṃjñeti yaducyate santi dravyāṇi astyavayavīti /",
  "SA16hvsatssu:12404": "santi saṃkhyāparimāṇādayo guṇā ityapi vadanti /",
  "SA16hvsatssu:12405": "sāmānyalakṣaṇaṃ pṛthaktvalakṣaṇaṃ samavāyañca vadanti /",
  "SA16hvsatssu:12406": "prakṛtikālādayo 'satpadārthāḥ santīti ca vadanti /",
  "SA16hvsatssu:12407": "ebhiḥ kāraṇairutpannāni viparyayacittāni mithyādṛṣṭayo bhavanti /",
  "SA16hvsatssu:12408": "āsu mithyādṛṣṭiṣu viśiṣya catasro dṛṣṭayaḥ /",
  "SA16hvsatssu:12409": "anyā ya ugrakleśā sā mithyādṛṣṭiḥ /",
  "SA16hvsatssu:12410": "[SSS_324]",
  "SA16hvsatssu:12411": "(pṛ) iyaṃ mithyādṛṣṭiḥ kathaṃ prahīyate /",
  "SA16hvsatssu:12412": "(u) sūtre bhagavatā proktasamyakdṛṣṭyā prajahāti /",
  "SA16hvsatssu:12413": "(pṛ) samyagdṛṣṭiḥ kathamutpadyate /",
  "SA16hvsatssu:12414": "(u) yo darśanaśravaṇānvayajñānaiḥ samyagviniścinoti /",
  "SA16hvsatssu:12415": "tasya samyagdṛṣṭirbhavati /",
  "SA16hvsatssu:12416": "samyaksamādhiṃ bhāvayataḥ samyagdṛṣṭirutpadyate /",
  "SA16hvsatssu:12417": "yathāha sūtram- samāhito yathābhūtaṃ prajānātīti /",
  "SA16hvsatssu:12418": "na vikṣiptacitta [ityarthaḥ] /",
  "SA16hvsatssu:12419": "(pṛ) asyā mithyādṛṣṭeḥ ke doṣāḥ /",
  "SA16hvsatssu:12420": "(u) sarve doṣā vipattivyasanāni ca mithyādṛṣṭyā bhavanti /",
  "SA16hvsatssu:12421": "sa āha- nāsti pāpaṃ nāsti puṇyaṃ sukṛtaduṣkṛtānāṃ phalaṃ vipāka iti /",
  "SA16hvsatssu:12422": "ato dṛṣṭadharma eva na santi suvṛttāni /",
  "SA16hvsatssu:12423": "kiṃ punaranāgatāni /",
  "SA16hvsatssu:12424": "evaṃ dūṣitasukṛtaduṣkṛtaḥ pumān samucchinnakuśalamūla ityucyate /",
  "SA16hvsatssu:12425": "sa niyatamavīcau patiṣyati /",
  "SA16hvsatssu:12426": "yathoktaṃ ṣaṭpādābhidharme- krimipipīlikāhananaṃ puruṣahananād gurutaram iti /",
  "SA16hvsatssu:12427": "sa mithyādṛṣṭikaḥ puruṣaḥ lokadūṣakaḥ satvānāṃ bhūyasāpakārāya pravartate /",
  "SA16hvsatssu:12428": "yathā viṣavṛkṣo hiṃsāyai prarohati /",
  "SA16hvsatssu:12429": "tena kṛtaṃ kāyikaṃ vācikaṃ mānasaṃ karma sarvamaśubhavipākāya bhavati /",
  "SA16hvsatssu:12430_0": "yathoktaṃ sūtre- mithyādṛṣṭikasya [bhikṣavaḥ] puruṣapudgalasya yatkāyakarma yathādṛṣṭisamāttaṃ",
  "SA16hvsatssu:12430_1": "samādattaṃ yacca vākkarma........yacca manaḥkarma yā cetanā yā prārthanā yaḥ praṇidhiḥ",
  "SA16hvsatssu:12430_2": "ye ca saṃskārāḥ sarve te 'niṣṭāya akāntāya amanāpāya ahitāya duḥkhāya saṃvartate /",
  "SA16hvsatssu:12431_0": "tadyathā tiktakālābubījaṃ koṣātakībījaṃ picumandabījamādrāyāṃ pṛthivyāṃ nikṣiptaṃ",
  "SA16hvsatssu:12431_1": "yaccaiva pṛthivīrasamupādīyate yaccāporasaṃ tejorasaṃ vāyurasamupādīyate sarvaṃ tat",
  "SA16hvsatssu:12431_2": "tiktakatvāya kaṭukatvāya asātatvāya saṃvartate /",
  "SA16hvsatssu:12432": "[tatkasya hetoḥ] bījaṃ hi bhikṣavaḥ pāpakam /",
  "SA16hvsatssu:12433": "evameva mithyādṛṣṭikasya puruṣapudgalasya cittacaitasikā dharmā aniṣṭāya [akāntāya [SSS_325] amanāpāya ahitāya duḥkhāya] saṃvartate /",
  "SA16hvsatssu:12434": "[tatkasya hetoḥ] dṛṣṭirhi bhikṣavaḥ pāpikā iti /",
  "SA16hvsatssu:12435": "atastasya puruṣapudgalasya kṛtamapi dānādi neṣṭaphalaṃ bhavati /",
  "SA16hvsatssu:12436": "pūrvakṛtamithyādṛṣṭicittena vinaṣṭatvāt /",
  "SA16hvsatssu:12437": "tatkṛtasyāśubhamevādhimātraṃ bhavati /",
  "SA16hvsatssu:12438": "pāpakacittasya cirasañcitatvāt /",
  "SA16hvsatssu:12439": "saṃvareṇa ca kaścidasaddharmaṃ pratiroddhuṃ śaknoti /",
  "SA16hvsatssu:12440": "asya puruṣapudgalasya nāsti sukṛtaṃ duṣkṛtamityato na yataḥ kutaścitprativiratiḥ /",
  "SA16hvsatssu:12441": "atyantapramatto 'saddharma carati /",
  "SA16hvsatssu:12442": "hryapatrapākhyadvividhaśukladharmasabhinnaḥ paśusamo bhavati /",
  "SA16hvsatssu:12443": "yaśca vadati nāsti sukṛtaṃ duṣkṛtaṃ veti sa sadā citte 'kuśalameva kāṅkṣate /",
  "SA16hvsatssu:12444": "tasya saddharmasamādāpanakāraṇameva nāsti /",
  "SA16hvsatssu:12445": "kasmāt na hi sa sajjanamupagacchati /",
  "SA16hvsatssu:12446": "nā[pi] saddharmaṃ śṛṇoti /",
  "SA16hvsatssu:12447": "tasya duṣkṛtacittaṃ sūtthānaṃ bhavati /",
  "SA16hvsatssu:12448": "sukṛtacittaṃ durutpādam /",
  "SA16hvsatssu:12449": "duṣkṛtasya sūtthānatvātsukṛtasya kāraṇameva nāsti /",
  "SA16hvsatssu:12450": "evaṃ krameṇa duṣkṛtopacaye samucchinnakuśalamūlo bhavati /",
  "SA16hvsatssu:12451": "mithyādṛṣṭikasya puruṣapudgalasya dusthānagata ityākhyā /",
  "SA16hvsatssu:12452": "yathā nārakāḥ sattvā na mārgapratilābhapravaṇāḥ /",
  "SA16hvsatssu:12453": "tathā ca pudgalo madhyamadeśa utpanna iṣṭāniṣṭavivekāya ṣaḍindriyasampanno 'pi na mārgapratilābhapravaṇo bhavati /",
  "SA16hvsatssu:12454": "mithyādṛṣṭikasya nāsti [yatkiñcit] duṣkṛtamakuṭam /",
  "SA16hvsatssu:12455": "nāsti viratirlaghoralpādvā [duṣkṛtāt] /",
  "SA16hvsatssu:12456": "alpamapyakuśalaṃ kurvan narake patati /",
  "SA16hvsatssu:12457": "karmaṇo 'sya gurupāpakacittena samutpannatvāt /",
  "SA16hvsatssu:12458": "yathā karmavarge narakavimocakaṃ karma ityanena kāraṇena tatpuruṣakṛtaṃ sarvaṃ narakāya saṃvartate /",
  "SA16hvsatssu:12459": "na ca sa pāpakamakuśalaṃ karma kṣapayati /",
  "SA16hvsatssu:12460": "akuśaladharmasya sadā cittagatatvāt /",
  "SA16hvsatssu:12461": "durlabhā ca tasyottarottarānnarakādvimuktiḥ /",
  "SA16hvsatssu:12462": "kasmāt /",
  "SA16hvsatssu:12463": "samucchinnakuśalamūlasya hi yadā kuśalaṃ na pravartate tadanantaraṃ narakānnaiva vimuktiḥ /",
  "SA16hvsatssu:12464": "citte mithyādṛṣṭikatvāt tasya kuśalamūlaṃ kathaṃ pravarteta /",
  "SA16hvsatssu:12465": "mithyādṛṣṭikaḥ pudgalo 'cikitsyaḥ tadyathā samupasthitamaraṇanimitto rogī /",
  "SA16hvsatssu:12466": "cikitsakaḥ sannapi na cikitsituṃ śaknoti /",
  "SA16hvsatssu:12467": "evamayamapi /",
  "SA16hvsatssu:12468": "anyakuśalarahitatvādyāvad buddhā api na cikitsante /",
  "SA16hvsatssu:12469": "ato 'vaśyamavīcyāṃ patati //",
  "SA16hvsatssu:12470": "mithyādṛṣṭivargo dvātriṃśaduttaraśatatamaḥ /",
  "SA16hvsatssu:12471": "[SSS_326]",
  "SA16hvsatssu:12472": "133 parāmarśadvayavargaḥ",
  "SA16hvsatssu:12473": "abhūtavastuni idameva satyamanyanmithyeti vacanaṃ dṛṣṭiparāmarśa ityucyate /",
  "SA16hvsatssu:12474": "pūrvokte 'nutkṛṣṭadharma utkṛṣṭasaṃjñāviniścayo 'pi dṛṣṭiparāmarśaḥ /",
  "SA16hvsatssu:12475": "(pṛ) dṛṣṭiparāmarśasya ke doṣāḥ /",
  "SA16hvsatssu:12476": "(u) sa puruṣo nyūnaguṇaṃ labdhvā ātmānaṃ pūrṇaṃ manyate /",
  "SA16hvsatssu:12477": "tasya guṇañcātivakti /",
  "SA16hvsatssu:12478": "kasmāt /",
  "SA16hvsatssu:12479": "akuśale vastuni atyantakuśalasaṃjñāmutpādya vīryamārabhate /",
  "SA16hvsatssu:12480": "tena hetunā ca paścātparitapati /",
  "SA16hvsatssu:12481": "viduṣāṃ parihāsyaśca bhavati /",
  "SA16hvsatssu:12482": "anutkṛṣṭe utkṛṣṭasaṃjñāyāḥ kṛtatvāt /",
  "SA16hvsatssu:12483": "yo 'nutkṛṣṭamutkṛṣṭaṃ vadati sa bālo mūḍhasaṃjñaḥ /",
  "SA16hvsatssu:12484": "yathāndho ghaṭaśakale suvarṇasaṃjñāmutpādya cakṣuṣmatāṃ laghu hāsyo bhavati /",
  "SA16hvsatssu:12485": "dṛṣṭiparāmarśasyedṛśā doṣāḥ /",
  "SA16hvsatssu:12486": "yat kaścit bodhimupekṣamāṇaḥ snānādiśīlena viśuddhiprāptiṃ kāṅkṣate tat śīlavrataparāmarśa ityucyate /",
  "SA16hvsatssu:12487": "(pṛ) nanu śīlena na viśuddhilābhaḥ /",
  "SA16hvsatssu:12488": "(u) prajñayaiva viśuddhilābhaḥ /",
  "SA16hvsatssu:12489": "śīlantu prajñendriyasya mūlam /",
  "SA16hvsatssu:12490": "(pṛ) ke doṣāḥ śīlavrataparāmarśasya /",
  "SA16hvsatssu:12491": "(u) ye doṣā uktā dṛṣṭiparāmarśasya \"nyūnaṃ vastu [labdhvā] sampūrṇaṃ manyate ityādinā ta eva doṣāḥ /",
  "SA16hvsatssu:12492": "śīlavrataparāmarśapratyayamatyadhikaṃ duḥkhānyanubhavati /",
  "SA16hvsatssu:12493": "yaduta śītoṣṇavedanā,",
  "SA16hvsatssu:12494": "bhasmabhūmitarukaṇṭakādiṣu śayanaṃ jalahradāgnipraveśo bhṛgupatanamityādi /",
  "SA16hvsatssu:12495": "paraloke 'pi atimātraduḥkhavipākaḥ /",
  "SA16hvsatssu:12496": "yathoktaṃ sūtre- govratikaḥ saṃsiddha[vrata]ḥ [kāyasya bhedātparaṃ maraṇāt] gavāṃ sahavyatāmupapadyate /",
  "SA16hvsatssu:12497": "asaṃsiddho narake patati iti /",
  "SA16hvsatssu:12498": "sa tamasaḥ tamaḥ praviśati /",
  "SA16hvsatssu:12499": "yatastaṃ dharmaṃ samādadāno dṛṣṭadharme duḥkhamanubhavati /",
  "SA16hvsatssu:12500": "ūrdhvamapi duḥkham /",
  "SA16hvsatssu:12501": "sa gurutaraṃ pāpañca vindate /",
  "SA16hvsatssu:12502": "kasmāt /",
  "SA16hvsatssu:12503": "adharmaṃ dharmaṃ matvā saddharmaṃ vināśayati /",
  "SA16hvsatssu:12504": "saddharmacaryāpabādakaśca bahūn sattvān narake pātayati /",
  "SA16hvsatssu:12505": "suviśuddhadharmasya pṛṣṭhīkṛtatvāt /",
  "SA16hvsatssu:12506": "sañcitamahāpāpo 'vaśyamavīcinarake vipākamanubhavati /",
  "SA16hvsatssu:12507": "[ato] anācārādvirama /",
  "SA16hvsatssu:12508": "mā cara mithyāmārgam /",
  "SA16hvsatssu:12509": "kasmāt ya ādito nācarati tasya mārgacaraṇaṃ sukaram /",
  "SA16hvsatssu:12510": "mithyācāraparāhatacittasya tu duṣkaro mārgapraveśaḥ /",
  "SA16hvsatssu:12511": "śatrurapi [SSS_327] na tathā pudgalaṃ glapayati yathā mithyādṛṣṭiḥ /",
  "SA16hvsatssu:12512": "kasmāt /",
  "SA16hvsatssu:12513": "na hi śatrustathā pudgalaṃ paribhāvayati yathā mithyādṛṣṭayanugāmināṃ tīrthikācaritānāṃ nānāduḥśīlānāṃ nagnatānirlajjatābhasmarajaḥkāyatākeśolluñcchanādīnāṃ samādānam /",
  "SA16hvsatssu:12514": "mithyādṛṣṭikaḥ sarvasmāllaukikahitakāmāt bhraśyati /",
  "SA16hvsatssu:12515": "dṛṣṭadharme pañcakāmaguṇebhyo bhraśyati /",
  "SA16hvsatssu:12516": "tadūrdhvaṃ sugatisukhānnirvāṇācca bhraśyati /",
  "SA16hvsatssu:12517": "sukhaṃ prārthayitvā duḥkhaṃ labhamāno vimuktiṃ prārthayitvā bandhaṃ labhamānaḥ puruṣaḥ kiṃ na mattaḥ /",
  "SA16hvsatssu:12518": "tat kasmāt /",
  "SA16hvsatssu:12519": "[ya] ekenānnadānapratyayena svarge janmalābhārho bhavati /",
  "SA16hvsatssu:12520": "tasya puruṣasya mithyācāracāritvāt dānāya kāyajīvite satyapi na kiñcana hitaṃ bhavati //",
  "SA16hvsatssu:12521": "parāmarśadvayavargastrayastiṃśaduttaraśatatamaḥ /",
  "SA16hvsatssu:12522": "134 upakleśavargaḥ",
  "SA16hvsatssu:12523": "gurucittasya svāpakāmatā middham /",
  "SA16hvsatssu:12524": "cittasamādhānāya prabodhaviratiḥ svāpaḥ /",
  "SA16hvsatssu:12525": "viṣayeṣu vikṣiptacittatā auddhatyam /",
  "SA16hvsatssu:12526": "cittākāṃkṣite daurmanasyabandhaḥ kaukṛtyam /",
  "SA16hvsatssu:12527": "tadyathā kṛtamakartavyamakṛtañca kartavyamiti /",
  "SA16hvsatssu:12528": "kuśalakuhanakuṭilacittaṃ māyā /",
  "SA16hvsatssu:12529": "māyācittavṛttinirvartanaṃ śāṭhyam /",
  "SA16hvsatssu:12530": "svakṛtākuśalasyāhrepaṇamāhrīkyam /",
  "SA16hvsatssu:12531": "saṅghe kṛtākuśalasyāhrepaṇamanapatrāpyam /",
  "SA16hvsatssu:12532": "akuśalānugaṃ cittaṃ pramādaḥ /",
  "SA16hvsatssu:12533": "yadasantaṃ guṇaṃ khyāpayati tena janā vadanti astīti /",
  "SA16hvsatssu:12534": "[sā] kuhanā /",
  "SA16hvsatssu:12535": "lābhasatkārāyādbhutaṃ prakhyāpya pareṣāṃ manaḥprahlādinī vāk lapanā /",
  "SA16hvsatssu:12536": "paradravyalipsayā tallipsāmupagūhya vadati idaṃ vastu sundaramityādi /",
  "SA16hvsatssu:12537": "tannaimittikatā /",
  "SA16hvsatssu:12538": "yadetatpuruṣanindāyai anyaṃ stauti- tava pitā vyavasāyī tvantu neti /",
  "SA16hvsatssu:12539": "[tat] niṣpeṣikatā /",
  "SA16hvsatssu:12540": "yat dānena dānaṃ prārthayamāno vadati- idaṃ dānavastu amukātpatyantāllabdhamityādi /",
  "SA16hvsatssu:12541": "[SSS_328] tat lābhena lābhajigṛkṣā /",
  "SA16hvsatssu:12542": "yat puruṣasya nidrāvyādhau niratiḥ sā tandrītyucyate /",
  "SA16hvsatssu:12543": "yā mārgacaryākāraṇasudeśasaṃpattāvapi sadotkaṇṭhitatā [sā] aratirityucyate /",
  "SA16hvsatssu:12544": "yat puruṣasya kāyasya jṛmbhaṇā adamanaṃ styānamiddhasya pratyayaḥ sā vijṛmbhikā /",
  "SA16hvsatssu:12545": "ya āhāre bahvalpatādamanānabhijñaḥ /",
  "SA16hvsatssu:12546": "[sa] ādito 'dama ityucyate /",
  "SA16hvsatssu:12547": "yo nātimātravyavasāyī bhavati /",
  "SA16hvsatssu:12548": "[sa] vivartyacitta ityucyate /",
  "SA16hvsatssu:12549": "yo mahāmātrāṇāṃ vacanaṃ na satkaroti na bibheti /",
  "SA16hvsatssu:12550": "so 'bahumānītyucyate /",
  "SA16hvsatssu:12551": "akuśalarucikaḥ puruṣaḥ pāpamitra ityucyate /",
  "SA16hvsatssu:12552": "ityādaya upakleśāḥ /",
  "SA16hvsatssu:12553": "kleśebhya utpannatvāt //",
  "SA16hvsatssu:12554": "upakleśavargaścatustriṃduttaraśatatamaḥ /",
  "SA16hvsatssu:12555": "135 akuśalamūlavargaḥ",
  "SA16hvsatssu:12556": "trīṇyakuśalamūlāni yaduta lobhadveṣamohāḥ /",
  "SA16hvsatssu:12557": "(pṛ) madamānādyapi akuśalamūlaṃ syāt /",
  "SA16hvsatssu:12558": "kasmāttīṇyevoktāni /",
  "SA16hvsatssu:12559": "(u) sarve 'pi kleśā strayāṇāṃ kleśānāmaṅgānyeva /",
  "SA16hvsatssu:12560": "mānādikaṃ mohāṅgam /",
  "SA16hvsatssu:12561": "ato na pṛthagucyate /",
  "SA16hvsatssu:12562": "trayaḥ kleśā sāvānāṃ cetasi bhūyasā vartante /",
  "SA16hvsatssu:12563": "na mānādi /",
  "SA16hvsatssu:12564": "sarveṣāmavītarāgāṇāṃ maśakapipīlikāparyantānāmime trayaḥ kleśā eva cittavartinaḥ /",
  "SA16hvsatssu:12565": "naivaṃ madamānādiḥ /",
  "SA16hvsatssu:12566": "rāge sati dveṣo 'kuśalamūlaṃ bhavati /",
  "SA16hvsatssu:12567": "anuraktasya virodhe dveṣo 'nupravartate /",
  "SA16hvsatssu:12568": "mohastu dvayormūlam /",
  "SA16hvsatssu:12569": "kasmāt /",
  "SA16hvsatssu:12570": "yasya nāsti mohaḥ na tasya rāgadveṣau /",
  "SA16hvsatssu:12571": "yathoktaṃ sūtre- daśākuśalakarmāṇi trividhāni lobhadveṣamohajānīti /",
  "SA16hvsatssu:12572": "na tūktaṃ mānādijānīti /",
  "SA16hvsatssu:12573": "santi ca tisra eva vedanā na punarasti caturthī /",
  "SA16hvsatssu:12574": "āsu tisṛṣu vedanāsu trayaḥ kleśā anuśayā bhavanti /",
  "SA16hvsatssu:12575": "yadyasti pṛthaṅ mānādiḥ /",
  "SA16hvsatssu:12576": "kasyāṃ vedanāyāmanuśayaḥ syāt /",
  "SA16hvsatssu:12577": "tadvastuto nābhidhātuṃ śakyate /",
  "SA16hvsatssu:12578": "[iti] jñātavyaṃ tāni trīṇyeva kleśamūlānīti /",
  "SA16hvsatssu:12579": "[SSS_329]",
  "SA16hvsatssu:12580": "(pṛ) kasmātsukhavedanāyāṃ rāgo 'nuśayaḥ /",
  "SA16hvsatssu:12581": "(u) pratyakṣaṃ hi tatra tasyotpattiḥ /",
  "SA16hvsatssu:12582": "yathoktaṃ sūtre- sukhavedanīyasparśaṃ labhamānasya bhavati prītiḥ /",
  "SA16hvsatssu:12583": "duḥkhavedanīyasparśaṃ labhamānasya bhavati aprītiḥ /",
  "SA16hvsatssu:12584": "tasya vedanānāmudayavyayāsvādādīnavanissaraṇānāṃ yathābhūtāprajñānāt /",
  "SA16hvsatssu:12585": "iti /",
  "SA16hvsatssu:12586": "aduḥkhāsukhavedanāyāmavidyānuśayaḥ /",
  "SA16hvsatssu:12587": "kasmāt /",
  "SA16hvsatssu:12588": "nahyayamārūpyadhātvāptānāṃ skandhānāṃ santānaṃ yathābhūtaṃ prajānāti /",
  "SA16hvsatssu:12589": "tadā [khalvasya] tatra bhavati nirvāṇasaṃjñā vā vimuktisaṃjñā vā aduḥkhāsukhasaṃjñā vā ātmasaṃjñā vā /",
  "SA16hvsatssu:12590": "ata uktaṃ- aduḥkhāsukhavedanāyāṃ moho 'nuśayo bhavatīti /",
  "SA16hvsatssu:12591": "(pṛ) anuśayāḥ kiṃ dharme 'nuśerate ki vā sattve 'nuśerate /",
  "SA16hvsatssu:12592": "(u) dharmānupādāya sattvabuddhirbhavati /",
  "SA16hvsatssu:12593": "sattvabuddhimanusṛtya vedanā vedyante /",
  "SA16hvsatssu:12594": "vedanā anusṛtya lobhādayaḥ kleśānuśayāḥ /",
  "SA16hvsatssu:12595": "ato jñāyate dharmānupādāyotpanno 'nuśayaḥ sattve 'nuśeta iti /",
  "SA16hvsatssu:12596": "kasmāt tat jñāyate /",
  "SA16hvsatssu:12597": "yasya sattvasyāprahīṇaḥ so 'nuśayaḥ tasya so 'nuśayo 'nuśete /",
  "SA16hvsatssu:12598": "yasya tu prahīṇaḥ na tasyānuśete 'nuśayaḥ /",
  "SA16hvsatssu:12599": "yadi dharme 'nuśayo 'sti /",
  "SA16hvsatssu:12600": "dharmāṇāṃ nityasattvādanuśayā nityānuśayāḥ syuḥ /",
  "SA16hvsatssu:12601": "nityasyāprahātavyatvāt /",
  "SA16hvsatssu:12602": "asattvasaṃkhyāto 'pi sānuśayaḥ syāt /",
  "SA16hvsatssu:12603": "tathā cet puruṣasyānuśayo 'stīti bhittyādiranuśayavān syāt /",
  "SA16hvsatssu:12604": "puruṣasya vijñānamastīti bhittyādirapi vijñānavān syāt /",
  "SA16hvsatssu:12605": "nedaṃ vastuto 'sti /",
  "SA16hvsatssu:12606": "tathārhanna syāt /",
  "SA16hvsatssu:12607": "anyeṣāṃ puruṣapudgalānāmanuśayo 'stīti [so] 'nuśayavān[syāt] /",
  "SA16hvsatssu:12608": "(pṛ) ayamanuśayaḥ aprahīṇaḥ san anuśete /",
  "SA16hvsatssu:12609": "prahīṇassannānuśete /",
  "SA16hvsatssu:12610": "(u) dvidhānuśayo 'nuśete /",
  "SA16hvsatssu:12611": "(1) ālambanatonuśayanam (2)",
  "SA16hvsatssu:12612": "samprayogato 'nuśayanamiti /",
  "SA16hvsatssu:12613": "ayamanuśayo yadi prahīṇo yadi vāprahīṇaḥ sa ālambanataḥ saṃprayogataśca /",
  "SA16hvsatssu:12614": "kasmāducyate prahīṇaḥ san nānuśeta iti /",
  "SA16hvsatssu:12615": "tathā cet tṛtīyānuśayanalakṣaṇaṃ vaktavyam /",
  "SA16hvsatssu:12616": "anabhidhānāt jñātavyaṃ nāstīti /",
  "SA16hvsatssu:12617": "anuśayo bhūmyantarālambano nānuśete /",
  "SA16hvsatssu:12618": "ato jñāyate sattvamātre 'nuśayo na dharma iti /",
  "SA16hvsatssu:12619": "(pṛ) dvidhānuśayo 'nuśeta (1)",
  "SA16hvsatssu:12620": "ālambanato 'nuśayaḥ (2)",
  "SA16hvsatssu:12621": "samprayogato 'nuśaya iti /",
  "SA16hvsatssu:12622": "eṣāṃ sattvānāmanuśayā nālambanato na samprayogataḥ /",
  "SA16hvsatssu:12623": "kathaṃ bhaviṣyatyanuśayaḥ /",
  "SA16hvsatssu:12624": "[SSS_330] (u) pratyuktapūrvamidam- anuśayā dharmamupādāyotpannāḥ sattve 'nuśerata iti /",
  "SA16hvsatssu:12625": "yathoktamabhidharmakāye- kāmadhātukasattvānāṃ katyanuśayā ityādi /",
  "SA16hvsatssu:12626": "yadi sattveṣu nānuśayīran /",
  "SA16hvsatssu:12627": "kathametādṛśaḥ praśnaḥ syāt /",
  "SA16hvsatssu:12628": "(pṛ) yadyanuśayaḥ sattve 'nuśete /",
  "SA16hvsatssu:12629": "sukhāyāṃ vedanāyāṃ rāgo 'nuśaya iti sūtroktaṃ virudhyeta /",
  "SA16hvsatssu:12630": "(u) nedaṃ pāryantikaṃ vacanam /",
  "SA16hvsatssu:12631": "vaktavyaṃ khalu sukhāyāṃ vedanāyāṃ samutpanno rāgaḥ sattve 'nuśeta iti /",
  "SA16hvsatssu:12632": "(pṛ) sa rāgo rūpādīnupādāyāpi bhavati /",
  "SA16hvsatssu:12633": "kuto 'trocyate kevalaṃ sukhavedanāmupādāya bhavatīti /",
  "SA16hvsatssu:12634": "(u) saṃjñānusmaraṇavikalpaprītyādinā rāga utpadyate na tu rūpādimātrāt /",
  "SA16hvsatssu:12635": "(pṛ) duḥkhavedanāmupādāyāpi rāgo bhavati /",
  "SA16hvsatssu:12636": "yathā vadanti- sukhī na prārthayate duḥkhī tu bahu prārthayate /",
  "SA16hvsatssu:12637": "kasmātkevalamuktaṃ sukhavedanāto bhavatīti /",
  "SA16hvsatssu:12638": "(u) na duḥkhavedanayā rāga utpadyate /",
  "SA16hvsatssu:12639": "duḥkhasya pīḍanātmakatvāt puruṣasya sukhāyāṃ vedanāyāmeva rāga utpadyate /",
  "SA16hvsatssu:12640": "(pṛ) aduḥkhāsukhāyāṃ vedanāyāmapi rāgānuśayo 'nuśete /",
  "SA16hvsatssu:12641": "kasmāduktaṃ kevalaṃ sukhāyāṃ vedanāyāmiti /",
  "SA16hvsatssu:12642": "(u) aduḥkhāsukhavedanāḥ sukha[rūpa]tvāt [tatra] puruṣasya rāga utpadyate /",
  "SA16hvsatssu:12643": "ata ucyate sukhāyāṃ vedanāyāṃ rāgānuśaya iti /",
  "SA16hvsatssu:12644": "tāsu triṣu vedanāsu trayaḥ kleśā anuśayā ityatastraya evocyante //",
  "SA16hvsatssu:12645": "akuśalamūlavargaḥ pañcatriṃśaduttaraśatatamaḥ /",
  "SA16hvsatssu:12646": "136 saṅkīrṇakleśavargaḥ",
  "SA16hvsatssu:12647": "(pṛ) sūtra uktam- traya āsravāḥ- kāmāsravo bhavāsravo 'vidyāsrava iti /",
  "SA16hvsatssu:12648": "katame ime /",
  "SA16hvsatssu:12649": "(u) kāmadhātāvavidyāṃ varjayitvā anye sarve kleśāḥ kāmāsravā ityucyante /",
  "SA16hvsatssu:12650": "evaṃ rupārūpyadhātvorbhavāsravaḥ /",
  "SA16hvsatssu:12651": "traidhātukī cāvidyā avidyāsravaḥ /",
  "SA16hvsatssu:12652": "(pṛ) āsravāḥ kathaṃ vardhante /",
  "SA16hvsatssu:12653": "(u) uttamādhamadhyamadharmaiḥ kramaśo vardhante /",
  "SA16hvsatssu:12654": "rūpādiviśiṣṭālambanalābhācca vardhante /",
  "SA16hvsatssu:12655": "(pṛ) ime traya āsravāḥ;",
  "SA16hvsatssu:12656": "kathaṃ vadanti saptāsravā iti /",
  "SA16hvsatssu:12657": "(u) vastuta āsravā dvividhāḥ satyadarśanaheyā [ye] āsravāṇāṃ mūlabhūtāḥ /",
  "SA16hvsatssu:12658": "bhāvanāheyā [ye] āsravāṇāṃ phalabhūtāḥ /",
  "SA16hvsatssu:12659": "pañcabhirārāsravasahakāribhiḥ pratyayai militvā sapta bhavanti /",
  "SA16hvsatssu:12660": "te kleśā eva /",
  "SA16hvsatssu:12661": "bhagavānarthata āha- traya āsravāḥ,",
  "SA16hvsatssu:12662": "catvāra oghāḥ,",
  "SA16hvsatssu:12663": "catvāro bandhāḥ,",
  "SA16hvsatssu:12664": "catvāryupādānāni,",
  "SA16hvsatssu:12665": "catvāro granthā ityādi /",
  "SA16hvsatssu:12666": "[SSS_331]",
  "SA16hvsatssu:12667": "(pṛ) catvāra oghāḥ kāmaugho bhavaugho dṛṣṭyodho 'vidyaugha iti /",
  "SA16hvsatssu:12668": "katama ime /",
  "SA16hvsatssu:12669": "(u) dṛṣṭimavidyāñca varjayitvā tadanye kāmadhātukakleśāḥ sarve kāmaugha ityucyate /",
  "SA16hvsatssu:12670": "rūpārūpyadhātukabhabaugho 'pyevam /",
  "SA16hvsatssu:12671": "sarvā dṛṣṭayo dṛṣṭayaughaḥ /",
  "SA16hvsatssu:12672": "avidyā avidyaughaḥ /",
  "SA16hvsatssu:12673": "(pṛ) ogheṣu kasmāt dṛṣṭyaughaḥ pṛthagucyate /",
  "SA16hvsatssu:12674": "nāsraveṣu /",
  "SA16hvsatssu:12675": "(u) tīrthikā bahavo dṛṣṭivāhitāḥ /",
  "SA16hvsatssu:12676": "ata ogheṣu pṛthagucyate /",
  "SA16hvsatssu:12677": "cyutiṃ bahatīti oghaḥ /",
  "SA16hvsatssu:12678": "trīn bhavān badhnātīti bandhaḥ /",
  "SA16hvsatssu:12679": "(pṛ) catvāryupādānāni- kāmopādānaṃ dṛṣṭyupādānaṃ śīlavratopādānamātmavādopādānamiti /",
  "SA16hvsatssu:12680": "katamānīmāni /",
  "SA16hvsatssu:12681": "(u) ātmano 'bhāvāt tadvādopādānamātmavādopādānam /",
  "SA16hvsatssu:12682": "astyātmeti paśyato 'ntadvayaṃ bhavati- ayamātmā nityo 'nityoveti /",
  "SA16hvsatssu:12683": "anitya ityavadhārayan pañcakāmaguṇānupādatte /",
  "SA16hvsatssu:12684": "nāsti paraloka iti dṛṣṭasukha āsajyate /",
  "SA16hvsatssu:12685": "nitya ityavadhārayan mandendriyaḥ pāralaukikasukhamākāṃkṣamāṇaḥ śīlavratamupādatte /",
  "SA16hvsatssu:12686": "kiñcittīkṣṇendriya evaṃ cintayati- yadi jīvo nityaḥ tadā aduḥkhasukhavikāraḥ,",
  "SA16hvsatssu:12687": "tadā puṇyapāpābhāvāditi mithyādṛṣṭimutpādayati /",
  "SA16hvsatssu:12688": "evamātmavādamupādāyaiva catvāryupādānāni bhavanti /",
  "SA16hvsatssu:12689": "(pṛ) catvāro granthāḥ abhidhyākāyagrantho vyāpādaḥ kāyagranthaḥ śīlavrataparāmarśaḥ kāyagranthaḥ idaṃ satyābhiniveśaḥ kāyagrantha iti /",
  "SA16hvsatssu:12690": "katama ime /",
  "SA16hvsatssu:12691": "(u) paradravyābhidhyayā anyasminnadadati dveṣabuddhimutpādayati,",
  "SA16hvsatssu:12692": "kaśāśastrādinā [gṛhṇāti] /",
  "SA16hvsatssu:12693": "gṛhasthānāmidaṃ vigrahamūlam,",
  "SA16hvsatssu:12694": "sukhāntanuvartanamityucyate /",
  "SA16hvsatssu:12695": "yaḥ śīlavrataparāmarśakaḥ kāmayate anena śīlavratena viśuddhiṃ labheya iti /",
  "SA16hvsatssu:12696": "tasyedameva tathyamanyanmithyeti dṛṣṭirbhavati /",
  "SA16hvsatssu:12697": "idaṃ pravrajitānāṃ vivādamūlaṃ,",
  "SA16hvsatssu:12698": "duḥkhāntānuvartanamityucyate /",
  "SA16hvsatssu:12699": "pañca skandhāḥ kāya ityucyante /",
  "SA16hvsatssu:12700": "catvāra ime granthā avaśyaṃ kāyavāṅmayā iti kāyagrantha ityucyante /",
  "SA16hvsatssu:12701": "kecidāhuḥ- catvāra ime dharmā jananamaraṇe saṅgra 'thnantīti granthāḥ /",
  "SA16hvsatssu:12702": "(pṛ) pañca nīvaraṇāni- kāmacchando vyāpādaḥ styānamiddhaṃ auddhatyakukṛtyaṃ vicikitsā ceti /",
  "SA16hvsatssu:12703": "katamānīmāni /",
  "SA16hvsatssu:12704": "(u) puruṣasya kāmeṣu abhiniveśādvyāpādo 'nuvartate /",
  "SA16hvsatssu:12705": "yathoktaṃ sūtre- tṛṣṇāta utpadyate vyāpādaḥ /",
  "SA16hvsatssu:12706": "īrṣyādayaḥ kleśāḥ kaśāśastrādiduścaritāni ca kāmacchandādutpadyante iti /",
  "SA16hvsatssu:12707": "puruṣo 'yaṃ kāyacittayo rāgadveṣaparikṣipyamāṇayorbahuvyāpāraiḥ [SSS_332] paricchinnayośca styānamiddhamicchati /",
  "SA16hvsatssu:12708": "styānamiddhena kiñcidviśramya punā rāgadveṣavikṣiptacitto na dhyānasamādhiṃ labhate /",
  "SA16hvsatssu:12709": "cittasya bāhyālambanānuvartanādauddhatyaṃ bhavati /",
  "SA16hvsatssu:12710": "aśuddhakarmakasya puruṣasya citte sadā daurmanasyakaukṛtyaṃ bhavati /",
  "SA16hvsatssu:12711": "vikṣiptacittatvātkaukṛtyacittatvācca sadā vicikitsate- vimuktirasti naveti /",
  "SA16hvsatssu:12712": "yathā rājakumāro 'ciravataṃ śramaṇoddeśamavocat /",
  "SA16hvsatssu:12713": "(pṛ) kasmānnīvaraṇamityākhyā /",
  "SA16hvsatssu:12714": "(u) kāmacchando vyāpādaśca śīlaskandhaṃ nivṛṇutaḥ /",
  "SA16hvsatssu:12715": "auddhatyakukṛtyaṃ samādhiskandhaṃ nivṛṇoti /",
  "SA16hvsatssu:12716": "sthānamitthaṃ prajñāskandham /",
  "SA16hvsatssu:12717": "kecit teṣāṃ nīvaraṇānāṃ varjanāya vadanti- idaṃ kuśalamidamakuśalamiti /",
  "SA16hvsatssu:12718": "sa tatra vicikitsate kimasti kiṃ vā nāstīti /",
  "SA16hvsatssu:12719": "sā vicikitsā siddhā skandhatrayaṃ nivṛṇoti /",
  "SA16hvsatssu:12720": "eṣu pañcasu nīvaraṇeṣu trīṇi dṛḍhabalānīti kevalaṃ nīvaraṇamityucyante /",
  "SA16hvsatssu:12721": "anye dve nīvaraṇe tanubale iti dvau dharmau sāṃsargikau /",
  "SA16hvsatssu:12722": "ime dve nīvaraṇe jananakāraṇasahite ityataḥ sāṃsargike ityucyeta /",
  "SA16hvsatssu:12723": "styānamiddhasya pañcadharmāḥ pratyayā yaduta cāñcalyamaratirvijṛmbhikā,",
  "SA16hvsatssu:12724": "āhāre 'mātratā cetaso 'valīnatā iti /",
  "SA16hvsatssu:12725": "auddhatyakaukṛtyasya catvāro dharmāḥ pratyayāḥ- jñātivitarko janapadaḥvitarko 'maraṇavitarkaḥ,",
  "SA16hvsatssu:12726": "pūrvatanīnakrīḍitasukhitālāpitahasitānusmaraṇamiti /",
  "SA16hvsatssu:12727": "imāni jananakāraṇāni /",
  "SA16hvsatssu:12728": "pratipakṣo 'pi samānaḥ /",
  "SA16hvsatssu:12729": "styānamiddhasya prajñā pratipakṣaḥ /",
  "SA16hvsatssu:12730": "auddhatyakukṛtyasya samādhiḥ pratipakṣaḥ /",
  "SA16hvsatssu:12731": "nivāraṇamapi samānam /",
  "SA16hvsatssu:12732": "ime dve sāṃsargike nīvaraṇe /",
  "SA16hvsatssu:12733": "ime pañcadharmā nīvaraṇāni vā bhavanti /",
  "SA16hvsatssu:12734": "anīvaraṇāni vā bhavanti /",
  "SA16hvsatssu:12735": "kāmadhātvāptā akuśalā nīvaraṇāni /",
  "SA16hvsatssu:12736": "anyātrānīvaraṇāni /",
  "SA16hvsatssu:12737": "pañcāvarabhāgīyeṣu saṃyojaneṣu kāmacchando vyāpādaḥ śīlabrataparāmarśaḥ avaragamanārthatvādavarabhāgīyāni /",
  "SA16hvsatssu:12738": "tadyathā govratikaḥ saṃsiddhaḥ kāyasya bhedātparaṃ maraṇāt [SSS_333] gavāṃ sahavyatāmupapadyate /",
  "SA16hvsatssu:12739": "asaṃsiddho narake patati /",
  "SA16hvsatssu:12740": "vicikitsā vairāgyasya vighnabhūtā /",
  "SA16hvsatssu:12741": "satkāyadṛṣṭiścaturṇāṃ mūlam /",
  "SA16hvsatssu:12742": "itīmāni pañca /",
  "SA16hvsatssu:12743": "kāmacchandavyāpādau kāmadhātornātivartete /",
  "SA16hvsatssu:12744": "satkāyadṛṣṭirātmabuddhernātivartate /",
  "SA16hvsatssu:12745": "śīlavrataparāmarśo 'varadharmānnātivartate /",
  "SA16hvsatssu:12746": "vicikitsā pṛthagjanatvānnātivartate /",
  "SA16hvsatssu:12747": "kāmacchandavyāpādau kāmadhātuṃ nātikrāmataḥ /",
  "SA16hvsatssu:12748": "atikrame punarākṣipyate /",
  "SA16hvsatssu:12749": "anyāni trīṇi pṛthagjanatvaṃ nātikrāmanti /",
  "SA16hvsatssu:12750": "ata ucyante 'varabhāgīyānīti /",
  "SA16hvsatssu:12751": "pañcordhvabhāgīyāni [auddhatyaṃ māno 'vidyā rūparāgaḥ arūparāgaḥ /",
  "SA16hvsatssu:12752": "] auddhatyasya dhyānasamādhividhātitvānna cittamupaśāmyati /",
  "SA16hvsatssu:12753": "idamauddhatyasya nimittagrahānuvartanānmānaḥ pravartate /",
  "SA16hvsatssu:12754": "nimittagrāhi cittamidamavidyāsambhūtamityato rūparāgo 'rūparāgaśca staḥ /",
  "SA16hvsatssu:12755": "tāni pañca saṃyojanāni śaikṣajanānāmūrdhvasamudācaraṇārthatvādūrdhvabhāgīyānītyucyante /",
  "SA16hvsatssu:12756": "tāni śaikṣajanānāṃ citta ucyante na pṛthagjanānām /",
  "SA16hvsatssu:12757": "(pṛ) auddhatyaṃ kasmāt rūpārūpyadhātukaṃ saṃyojanaṃ na kāmadhātukam /",
  "SA16hvsatssu:12758": "(u) tatra sthūlakleśābhāvādauddhatyaṃ vyaktaṃ bhavati /",
  "SA16hvsatssu:12759": "tadauddhatyaṃ samādhibhaṅge balavadityataḥ saṃyojanamityucyate /",
  "SA16hvsatssu:12760": "tadūrdhvabhāgīyaṃ samucchedayato vimuktirlabhyate /",
  "SA16hvsatssu:12761": "keṣāñcit rūpe ārūpye ca vimuktisaṃjñā bhavati /",
  "SA16hvsatssu:12762": "tatpratiṣedhāyocyate santyūrdhvabhāgīyāni saṃyojanānīti /",
  "SA16hvsatssu:12763": "pañca mātsaryāṇi- āvāsamātsaryaṃ,",
  "SA16hvsatssu:12764": "kulamātsaryaṃ,",
  "SA16hvsatssu:12765": "lābhamātsaryaṃ,",
  "SA16hvsatssu:12766": "varṇamātsaryaṃ dharmamātsaryamiti /",
  "SA16hvsatssu:12767": "[tatra] āvāsamātsaryam- ahameva atra vasāmīti nānyān prayojayati /",
  "SA16hvsatssu:12768": "kulamātsaryam- kulamidamahameva praviśāmīti nānyān prayojayati /",
  "SA16hvsatssu:12769": "satsvapyanyeṣu ahamevotkṛṣṭa iti /",
  "SA16hvsatssu:12770": "lābhamātsaryamiti- ahamevātra dānaṃ lapsya mānyebhyaḥ prayacchatu iti /",
  "SA16hvsatssu:12771": "anye santyo 'pi mā māmatikrāmantu /",
  "SA16hvsatssu:12772": "varṇamātsaryam- māmeva varṇaya, mānyān /",
  "SA16hvsatssu:12773": "anyān varṇayannapi mā māmatiricyatu iti /",
  "SA16hvsatssu:12774": "dharmamātsaryam- ahameva dvādaśāṅgapravacanārthaṃ jānāmi /",
  "SA16hvsatssu:12775": "gabhīramartharahasyaṃ jānannapi na pravadāmīti /",
  "SA16hvsatssu:12776": "(pṛ) pañca mātsaryāṇāṃ ke doṣāḥ /",
  "SA16hvsatssu:12777": "(u) ima āvāsādayo bahūnāṃ puruṣāṇāṃ sādhāraṇāḥ /",
  "SA16hvsatssu:12778": "ayantu svakulaṃ tyaktvā sādhāraṇabhūteṣu mātsaryamutpādayati /",
  "SA16hvsatssu:12779": "ityayaṃ doṣakleśaḥ /",
  "SA16hvsatssu:12780": "sa vimukternaiva bhāgī bhavati /",
  "SA16hvsatssu:12781": "kasmāt /",
  "SA16hvsatssu:12782": "sa sādhāraṇabhūtān dharmāneva na tyajati /",
  "SA16hvsatssu:12783": "kaḥ punarvādaḥ [SSS_334] svīyān pañca skandhān tyajatīti /",
  "SA16hvsatssu:12784": "sa ca pretādīnāṃ durupapattyāyataneṣu patati /",
  "SA16hvsatssu:12785": "lābhanivṛttacittasya māna utpadyate /",
  "SA16hvsatssu:12786": "sajjanānanyān laghūkṛtya narake patati /",
  "SA16hvsatssu:12787": "anyebhyo dānabhaṅgānmanuṣyadehaṃ lābhamāno daridro bhavati /",
  "SA16hvsatssu:12788": "mātsaryacittena dātarguṇaṃ pratigrahīturdeyañca samucchedayatītyato gurutaraṃ pāpaṃ labhate /",
  "SA16hvsatssu:12789": "dharmamatsaro 'ndhādipāpabhāgbhavati /",
  "SA16hvsatssu:12790": "tadyathā jātyandhasya sapatnabahulānāñca janma na svātantrayaprāpakam /",
  "SA16hvsatssu:12791": "āryagarbhācca parihīyate /",
  "SA16hvsatssu:12792": "triṣu adhvasu daśasu dikṣu [gatānāṃ] buddhānāṃ śatruḥ san saṃsāre saṃsaran sadā mūḍho bhavati /",
  "SA16hvsatssu:12793": "sajjanān dūrīkaroti /",
  "SA16hvsatssu:12794": "sajjanadūrīkaraṇādakuśalaṃ vinā na vartate /",
  "SA16hvsatssu:12795": "akuśalaṃ trividham- akuśalākuśalaṃ mahākuśalaṃ akuśalamadhyākuśalamiti /",
  "SA16hvsatssu:12796": "akuśalaṃ prāṇātipātādattādānādi /",
  "SA16hvsatssu:12797": "mahākuśalaṃ yadātmahananaṃ,",
  "SA16hvsatssu:12798": "parastyātmahananasamādāpanaṃ,",
  "SA16hvsatssu:12799": "svayaṃ mātsarya[karaṇaṃ] parasya mātsaryasamādāpanam /",
  "SA16hvsatssu:12800": "sa dharmamātsaryeṇa bahūn puruṣānukuśale pātayati /",
  "SA16hvsatssu:12801": "buddhadharmamārgañca kṣapayati /",
  "SA16hvsatssu:12802": "yathoktaṃ sūtre- santyāvāsamātsaryasya pañca doṣāḥ- anāgatasya subhikṣorāgamanāya necchati /",
  "SA16hvsatssu:12803": "āgataṃ punastarjayanna tṛpyati /",
  "SA16hvsatssu:12804": "gamanāyānucintayati /",
  "SA16hvsatssu:12805": "saṅghadeyaṃ gopayati /",
  "SA16hvsatssu:12806": "saṅghadeyeṣu ātmīyabuddhiṃ karoti /",
  "SA16hvsatssu:12807": "kulamātsaryasya pañca doṣāḥ- kulābhiniveśādavadātavasanaistulyasukhaduḥkho bhavati /",
  "SA16hvsatssu:12808": "dhanāyāvadātavasanaṃ prajahāti /",
  "SA16hvsatssu:12809": "pratigrahīturdānaṃ labhate /",
  "SA16hvsatssu:12810": "tadubhayaprahāṇāttasmin kule varcaḥ kuṭyāṃ bhūtatvāyotpadyate /",
  "SA16hvsatssu:12811": "lābhamātsaryasya pañca doṣāḥ- sadā sambhārasambhavāya klamati /",
  "SA16hvsatssu:12812": "dvayorbhedena lābhī bhavati /",
  "SA16hvsatssu:12813": "sajjanān nindati sadā daurmanasyacittaḥ /",
  "SA16hvsatssu:12814": "varṇamātsaryasya pañca doṣāḥ- anyeṣāṃ varṇaṃ śrutvā vyākulakaṣāyacitto bhavati /",
  "SA16hvsatssu:12815": "śatasahasreṣu lokeṣu aśuddhacittaḥ sajjanānadhikṣipati /",
  "SA16hvsatssu:12816": "ātmonnatyā parānavanamati /",
  "SA16hvsatssu:12817": "duryaśo 'ntardhāpayati iti /",
  "SA16hvsatssu:12818": "sarveṣāṃ mātsaryāṇāṃ sāmānyata ime doṣāḥ santi- prabhūtadhanasañcayaḥ /",
  "SA16hvsatssu:12819": "pariṣadbhīrutā,",
  "SA16hvsatssu:12820": "bahujanavidveṣitā,",
  "SA16hvsatssu:12821": "sadā vyākulacittatā,",
  "SA16hvsatssu:12822": "ātmanaḥ sadaikākitā,",
  "SA16hvsatssu:12823": "avarakule janma ityevamādayo 'pramāṇāḥ pañcamātsaryāṇāṃ doṣāḥ /",
  "SA16hvsatssu:12824": "pañca cetaḥ khilāḥ- [ihāyuṣmanto bhikṣuḥ] śāstari vicikitsate,",
  "SA16hvsatssu:12825": "dharme vicikitsate,",
  "SA16hvsatssu:12826": "śīle vicikitsate,",
  "SA16hvsatssu:12827": "śikṣāyāṃ vicikitsate /",
  "SA16hvsatssu:12828": "yo bhikṣuḥ śāsturmahāpuruṣāṇāñca [SSS_335] varṇavādī,",
  "SA16hvsatssu:12829": "tasmin jane anāttamanā āhatacitto bhavati /",
  "SA16hvsatssu:12830": "ayaṃ pañcamaḥ /",
  "SA16hvsatssu:12831": "śāstari vicikitsaka evaṃ cintayati- kiṃ śāstā mahān,",
  "SA16hvsatssu:12832": "kiṃ vā pūraṇādayaḥ iti /",
  "SA16hvsatssu:12833": "dharme vicikitsaka [evaṃ cintayati] kiṃ śāstuḥ pravacanamutkṛṣṭamuta vedasyeti /",
  "SA16hvsatssu:12834": "śīle vicikitsate kiṃ śāstṛproktaṃ pravacanamutkṛṣṭaṃ,",
  "SA16hvsatssu:12835": "kiṃ vā kukkaṭaśvādivratamiti /",
  "SA16hvsatssu:12836": "śikṣāyāṃ vicikitsate kiṃ mānapānādi dharmo nirvāṇaṃ gamayati uta neti /",
  "SA16hvsatssu:12837": "anāttamanā āhata [citto] vyāpādabuddhyā bhayagauravacittaṃ vinā sajjanān garhayati /",
  "SA16hvsatssu:12838": "ebhiḥ pañcabhiḥ dharmairvipraluptacitto,",
  "SA16hvsatssu:12839": "na nānākuśalendriyāṇyavaṣṭambhayati /",
  "SA16hvsatssu:12840": "ataścetaḥ khila ityucyate /",
  "SA16hvsatssu:12841": "(pṛ) kasmācchāstrādau vicikitsate /",
  "SA16hvsatssu:12842": "(u) so 'bahuśratatvādvicikitsate /",
  "SA16hvsatssu:12843": "bahuśrutasya tu vicikitsā ālpīyasī bhavati /",
  "SA16hvsatssu:12844": "sa ca bālo mūḍho 'jño na tathāgatadharmānyadharmayorvivekaṃ prajānāti /",
  "SA16hvsatssu:12845": "ato vicikitsate /",
  "SA16hvsatssu:12846": "dharme ca nāsvādaṃ labhate /",
  "SA16hvsatssu:12847": "ataśca /",
  "SA16hvsatssu:12848": "vicikitsate /",
  "SA16hvsatssu:12849": "na ca vedadīn granthān śṛṇoti adhyeti vā /",
  "SA16hvsatssu:12850": "janairvarṇitaṃ śrutvā utkṛṣṭacittamutpādayati /",
  "SA16hvsatssu:12851": "adhvanyadhvani bahulamithyāvicikitsaḥ sadā kaluṣitacittatayā śāstrādau vicikitsate /",
  "SA16hvsatssu:12852": "yathā śāsturupasthāyakaḥ sunakṣatraḥ /",
  "SA16hvsatssu:12853": "sa ca mithyādṛṣṭibahulaiḥ puruṣaiḥ samānakṛtyatayā vicikitsate /",
  "SA16hvsatssu:12854": "kiñca vedavyākaraṇādīni mithyādṛṣṭisūtrāṇyadhīyānaḥ paribhinnasamyakprajño bhavati ityato vicikitsate /",
  "SA16hvsatssu:12855": "dharmāṇāṃ [yathāśrute] 'rthe prītaḥ kusmṛtiṃ janayan na sūtrakṛdāśayaṃ labdhuṃ śaknoti /",
  "SA16hvsatssu:12856": "ato vicikitsate sarvadā svahitālābhapratyayataḥ śāstrādiṣu vicikitsate /",
  "SA16hvsatssu:12857": "pañca cetaso vinibandhāḥ- yaḥ kāyo 'vigatarāgo sa kāya āsajyate /",
  "SA16hvsatssu:12858": "kāmeṣvavītarāgaḥ kāmeṣvāsajyate /",
  "SA16hvsatssu:12859": "gṛhasthena prabrajitasya samāgamaḥ /",
  "SA16hvsatssu:12860": "āryavacane ceto na prahṛṣyati /",
  "SA16hvsatssu:12861": "alpahitavastunātmānaṃ pūrṇaṃ manyate /",
  "SA16hvsatssu:12862": "tatra catvāro vinibandhāḥ kāmarāgamupādāyodbhavanti /",
  "SA16hvsatssu:12863": "ya ādhyātmikātmabhāve 'vigatarāgaḥ sa bāhyarūpādikāmeṣvāsajyate /",
  "SA16hvsatssu:12864": "ata ubhayoḥ samāgamamabhilaṣati /",
  "SA16hvsatssu:12865": "abhilāṣāvyākulatayā āryavacane upaśamapradarśane dharme na prahṛṣyati /",
  "SA16hvsatssu:12866": "ataḥ śīlabāhuśrutyadhyānasamādhyādiṣvalpaṃ hitaṃ vastu labdhvā tenātmānaṃ pūrṇaṃ manyate /",
  "SA16hvsatssu:12867": "tadalpahitavastvabhiniveśānmahāhitaṃ vismarati /",
  "SA16hvsatssu:12868": "prājñastu nālpahitābhiniviṣṭo mahāhitaṃ vighnayet /",
  "SA16hvsatssu:12869": "[SSS_336] ayaṃ yadyaṣṭākṣaṇavihīnaḥ [saḥ] puruṣakāyaṃ duṣkaraṃ labdhvavānityataścittaikāgryeṇa vīryamārabheta /",
  "SA16hvsatssu:12870": "pṛthagjanatā cāśraddheyā /",
  "SA16hvsatssu:12871": "asya samagrasya pratyayasya vigame 'nye pratyayā bhavanti /",
  "SA16hvsatssu:12872": "[iti] naivāryamārge 'vatarati [pṛthagjanaḥ] /",
  "SA16hvsatssu:12873": "alpahitamakāmayamānaḥ pravrajyāphalavipākaṃ labhate /",
  "SA16hvsatssu:12874": "mriyamāṇaśca na vipratisarati /",
  "SA16hvsatssu:12875": "svaparahitañca karoti /",
  "SA16hvsatssu:12876": "saguṇeṣveva nābhiniviśate /",
  "SA16hvsatssu:12877": "kaḥ punarvādo 'kuśale dharme /",
  "SA16hvsatssu:12878": "ataḥ [sa] samyagācāra ityucyate /",
  "SA16hvsatssu:12879": "pṛthagjanādīnavā na kimapi saṃkleśayanti /",
  "SA16hvsatssu:12880": "(pṛ) ke pṛthagjanānāmādīnavāḥ /",
  "SA16hvsatssu:12881": "(u) sūtra uktaṃ- pṛthagjano viṃśatidhā svacittaṃ nigṛhyaivaṃ cintayet- mama vibhinnākāraveṣamātrasya vṛthā,",
  "SA16hvsatssu:12882": "na kiñcillabhyam,",
  "SA16hvsatssu:12883": "aśubhena [pathā] mariṣyāmi,",
  "SA16hvsatssu:12884": "mahābhayārṇave patiṣyāmi,",
  "SA16hvsatssu:12885": "tadbhayasthāne na jñāsyāmyabhayasthānaṃ,",
  "SA16hvsatssu:12886": "nāpi jñāsyāmi mārgaṃ,",
  "SA16hvsatssu:12887": "na dhyānasamādhīn lapsye,",
  "SA16hvsatssu:12888": "asakṛtkāyaduḥkhamanubhaviṣyāmi,",
  "SA16hvsatssu:12889": "duṣparihārā bhaviṣyantyaṣṭāvakṣaṇāḥ,",
  "SA16hvsatssu:12890": "śatruḥ sadānusariṣyati,",
  "SA16hvsatssu:12891": "sarve mārgā vivṛtāḥ,",
  "SA16hvsatssu:12892": "durgateravimokṣaḥ,",
  "SA16hvsatssu:12893": "apramāṇadṛṣṭibhiḥ sadā vinibandhaḥ,",
  "SA16hvsatssu:12894": "pañcasvānantaryeṣu apratibandhaḥ,",
  "SA16hvsatssu:12895": "anādiḥ saṃsāro nāntavān,",
  "SA16hvsatssu:12896": "akurvato na puṇyapāpapratilābhaḥ /",
  "SA16hvsatssu:12897": "kuśalākuśalayorna pratinidhilābhaḥ /",
  "SA16hvsatssu:12898": "na saddharma karomi,",
  "SA16hvsatssu:12899": "naivāsti sukhalayaḥ kṛtayoḥ kuśalākuśalayornaiva vismṛtirvināśo vā āmaraṇaṃ na dānto bhaviṣyāmi iti /",
  "SA16hvsatssu:12900": "ete viṃśatidharmāḥ kaṃ na dūṣayanti /",
  "SA16hvsatssu:12901": "kartavyamayaṃ kṛtavānityataścittaṃ na vipratisarati /",
  "SA16hvsatssu:12902": "[kāmā]bhiniviṣṭhasya gārhasthyadharmaḥ pravrajyādharmaścana sidhyataḥ /",
  "SA16hvsatssu:12903": "ato nālpahite 'bhiniveśet /",
  "SA16hvsatssu:12904": "saptānuśayāḥ /",
  "SA16hvsatssu:12905": "(pṛ) kleśāḥ kasmādanuśaya ityucyante /",
  "SA16hvsatssu:12906": "(u) jananamaraṇasantāne sadā sattvamanurvartata ityanuśayaḥ /",
  "SA16hvsatssu:12907": "tadyathā dhātrī sadā bālamanuvartate /",
  "SA16hvsatssu:12908": "yathā vāvimukto vātajvaraḥ /",
  "SA16hvsatssu:12909": "yathā vā ṛṇī anudinamucchavasati /",
  "SA16hvsatssu:12910": "yathā vā anapagatamākhuviṣam /",
  "SA16hvsatssu:12911": "taptāyasaḥ kṛṣṇalakṣaṇam /",
  "SA16hvsatssu:12912": "yathā vā yavasyāḍkuraḥ /",
  "SA16hvsatssu:12913": "svayaṃdattadāsapatratvam /",
  "SA16hvsatssu:12914": "yathā vā praṇaṣṭasya vastunaḥ sākṣijanaḥ /",
  "SA16hvsatssu:12915": "yathā prajñā kramaśaḥ samupacīyamānā[sti] /",
  "SA16hvsatssu:12916": "yathā karma sadopacīyāmānam /",
  "SA16hvsatssu:12917": "yathā jvālā santanyate /",
  "SA16hvsatssu:12918": "evaṃ krameṇa santatyā vardhata ityanuśaya ityucyate /",
  "SA16hvsatssu:12919": "[SSS_337]",
  "SA16hvsatssu:12920": "(pṛ) ayamanuśayaḥ kiṃ cittasamprayuktaḥ kiṃ vā cittaviprayuktaḥ /",
  "SA16hvsatssu:12921": "(u) cittasamprayuktaḥ /",
  "SA16hvsatssu:12922": "kasmāt /",
  "SA16hvsatssu:12923": "rāgādayo 'nuśayalakṣaṇāḥ /",
  "SA16hvsatssu:12924": "ime 'nuśayalakṣaṇāḥ saumanasyasamprayuktāḥ /",
  "SA16hvsatssu:12925": "yadidaṃ saumanasyaṃ cittaviprayuktamitīdaṃ na yujyate /",
  "SA16hvsatssu:12926": "saumanasyamidaṃ yadi sukhāyāṃ vedanāyāṃ vartate [tadā] rāgānuśaya ityucyate /",
  "SA16hvsatssu:12927": "rāgo nāmāsaṅgaḥ /",
  "SA16hvsatssu:12928": "cittaviprayukte nāsaṅgabhāvo 'sti /",
  "SA16hvsatssu:12929": "ato jñāyate 'nuśayāścittasamprayuktā iti /",
  "SA16hvsatssu:12930": "(pṛ) na yukta[mida]m /",
  "SA16hvsatssu:12931": "anuśayā na cittasamprayuktāḥ /",
  "SA16hvsatssu:12932": "kasmāt /",
  "SA16hvsatssu:12933": "uktaṃ hi sūtre- bālānāṃ maithunacittameva nāsti /",
  "SA16hvsatssu:12934": "kaḥ punarvādo maithunarāgasāmarthyam /",
  "SA16hvsatssu:12935": "rāgānuśayānuśayitāśca bhavanti iti /",
  "SA16hvsatssu:12936": "kiñcāha- nāsti cetanā nāsti vikalpaḥ /",
  "SA16hvsatssu:12937": "vijñāpratiṣṭhitamālambanañcāsti iti /",
  "SA16hvsatssu:12938": "kiñcoktaṃ sūtre- satkāyadṛṣṭisamucchede 'nuśayāḥ sahaiva samucchidyante iti /",
  "SA16hvsatssu:12939": "āryamārgaśca na kleśānāṃ yaugapadyaṃ labhate /",
  "SA16hvsatssu:12940": "ata āryamārgasamutpādaścittaviprayuktānuśayasamucchedakaḥ /",
  "SA16hvsatssu:12941": "tathā nocet āryamārgeṇa kasya samucchedaḥ syāt /",
  "SA16hvsatssu:12942": "yadi nāsti cittaviprayukto 'nuśayaḥ /",
  "SA16hvsatssu:12943": "pṛthagjanāḥ śaikṣajanāśca yadā kuśalacitte 'vyākṛtacitte ca vartante /",
  "SA16hvsatssu:12944": "tadā arhantaḥ syuḥ /",
  "SA16hvsatssu:12945": "anuśayaśca paryavasthānahetuḥ /",
  "SA16hvsatssu:12946": "anuśayātparyavasthānamutpadyate /",
  "SA16hvsatssu:12947": "paryavasthānalabdho 'nuśayo vardhate /",
  "SA16hvsatssu:12948": "ato jñāyate 'nuśayāścittaviprayuktā iti /",
  "SA16hvsatssu:12949": "yadi kaścitkuśalāvyākṛtacitto 'pi sānuśaya ityucyate /",
  "SA16hvsatssu:12950": "yasya nāsti cittaviprayukto 'nuśayaḥ /",
  "SA16hvsatssu:12951": "kuto 'nuśayavān bhavati /",
  "SA16hvsatssu:12952": "ato jāyate 'nuśayaścittaviprayukta iti /",
  "SA16hvsatssu:12953": "atrocyate / na yuktamidam /",
  "SA16hvsatssu:12954": "yaduktaṃ bālānāmasati rāge rāgānuśayo 'stīti /",
  "SA16hvsatssu:12955": "tadayuktam /",
  "SA16hvsatssu:12956": "bālānāṃ rāgāpanayanauṣadhālābhādaprahīṇakāmarāgā ityato rāgānuśayo 'nuśete /",
  "SA16hvsatssu:12957": "yathā bhūtasamāviṣṭo 'nudbhavakāle 'pi bhūtasamāviṣṭa ityucyate /",
  "SA16hvsatssu:12958": "kasmāt /",
  "SA16hvsatssu:12959": "tadvyādhipraśamanamantroṣadhānāmalābhāt /",
  "SA16hvsatssu:12960": "yathā ca caturdinajvarārto dinadvaye [jvarā]nudbhave 'pi jvarārta ityucyate /",
  "SA16hvsatssu:12961": "yathā vā ākhuviṣamanapanītavyādhitvāddhanagarjane prādurbhavati /",
  "SA16hvsatssu:12962": "evaṃ yasmin citte 'nuśayāpanayanamoṣadhamapratilabdham /",
  "SA16hvsatssu:12963": "[tat] aprahīṇā[nuśaya]mityucyate /",
  "SA16hvsatssu:12964": "anye 'pi praśnāḥ sāmānyataḥ pratyuktā eva /",
  "SA16hvsatssu:12965": "yaducyate bhavatā nāsti cetanā nāsti vikalpaḥ vijñānasyamālambanamasti iti /",
  "SA16hvsatssu:12966": "tadapi aprahīṇānuśayatvāt /",
  "SA16hvsatssu:12967": "yadāha bhavān- satkāyadṛṣṭiranuśayena saha samucchidyata iti /",
  "SA16hvsatssu:12968": "bhavataḥ paryavasthānaṃ cittasamprayuktam /",
  "SA16hvsatssu:12969": "anutpattikāle /",
  "SA16hvsatssu:12970": "[SSS_338] prahīṇameva /",
  "SA16hvsatssu:12971": "evamanuśayo 'pi /",
  "SA16hvsatssu:12972": "āryamārgakāle 'vidyamānamapi prahīṇamityucyate /",
  "SA16hvsatssu:12973": "virodhidharmapratilambhāt /",
  "SA16hvsatssu:12974": "yadbravīṣi- mārgaḥ kleśaiḥ saha naikakāliko 'stīti /",
  "SA16hvsatssu:12975": "[tat]aprahīṇatvādastītyucyate /",
  "SA16hvsatssu:12976": "yadavocaḥ pṛthagjanāḥ śaikṣajanāśca yadi kuśalāvyākṛtacittagatāḥ,",
  "SA16hvsatssu:12977": "tadā arhantaḥ syuriti /",
  "SA16hvsatssu:12978": "prahīṇa[kleśo] 'rhan /",
  "SA16hvsatssu:12979": "teṣāntvaprahīṇa[kleśa]tvāt /",
  "SA16hvsatssu:12980": "yathā kaścinmāsavarjanadharmamasamādāno māṃsamabhuñjannapi na varjitamāṃsa ityucyate /",
  "SA16hvsatssu:12981": "avidyāmithyāsmṛtimithyāsaṅkalpādayaḥ santītyato 'prahīṇāḥ kleśāstadā samutpadyante /",
  "SA16hvsatssu:12982": "arhatastu nāsti saheturiti nānyaiḥ sāmyam /",
  "SA16hvsatssu:12983": "yaduktaṃ tvayā paryavasthānalabdho 'nuśayastu vardhata iti /",
  "SA16hvsatssu:12984": "tadayuktam /",
  "SA16hvsatssu:12985": "sarve kleśā uttamamadhyamāvaradharmairvardhante,",
  "SA16hvsatssu:12986": "na paryavasthānalābhāt /",
  "SA16hvsatssu:12987": "yadbraṣīṣi kuśalāvyākṛtacittagato 'nuśayavān syāditi /",
  "SA16hvsatssu:12988": "tadapi aprahīṇatvādanuśayavānityucyate /",
  "SA16hvsatssu:12989": "ebhiḥ kāraṇairjñāyate 'nuśayā na [citta]viprayuktā iti /",
  "SA16hvsatssu:12990": "aṣṭa mithyāmārgāḥ- mithyādṛṣṭiryāvanmithyāsamādhiriti /",
  "SA16hvsatssu:12991": "ayathābhūtaviparyaya jñānadarśanānmithyādṛṣṭiḥ yāvanmithyāsamādhiḥ /",
  "SA16hvsatssu:12992": "(pṛ) samyagājīvo mithyājīvaśca na kāyavākkarmavyatiriktau /",
  "SA16hvsatssu:12993": "kasmātpṛthagucyate /",
  "SA16hvsatssu:12994": "(u) mithyājīvaḥ pravrajitānāṃ dussamucchedatvāt pṛthagucyate /",
  "SA16hvsatssu:12995": "mithyājīvo [yena] māyāśāṭhyādayaḥ pañcadharmāḥ puṣṭiṃ labhante sa mithyājīvaḥ /",
  "SA16hvsatssu:12996": "saṃkṣipyedamucyate- pravrajitānāmakāryaṃ dhanārjanakarma yaduta rājasevāvāṇijyarogacikitsādikarma /",
  "SA16hvsatssu:12997": "anādeyañca prāṇidhadhanadhānyādi /",
  "SA16hvsatssu:12998": "ādāne mithyājīvaḥ /",
  "SA16hvsatssu:12999": "vinaye yatpratiṣiddhaṃ tena ca svātmajīvanaṃ mithyājīvaḥ /",
  "SA16hvsatssu:13000": "yathoktaṃ sūtre- pañca vāṇijyānyupāsakenākaraṇīyānīti /",
  "SA16hvsatssu:13001": "(pṛ) kena kuryājjīvitam /",
  "SA16hvsatssu:13002": "yathādharmabhikṣayā jīvet /",
  "SA16hvsatssu:13003": "na mithyājīvaṃ jīvet /",
  "SA16hvsatssu:13004": "kasmāt /",
  "SA16hvsatssu:13005": "aviśuddhacetasā saddharmaṃ praṇāśayati /",
  "SA16hvsatssu:13006": "mārgayogānavaṣṭambhāt /",
  "SA16hvsatssu:13007": "mārgāvacara evaṃ cintayet- bhagavataḥ śāsane 'vatāro mārgācaraṇārthaḥ na [SSS_339] jīvanārtha iti /",
  "SA16hvsatssu:13008": "ataḥ saddharmābhirataḥ pariśuddhajīvanamācaret /",
  "SA16hvsatssu:13009": "bhikṣurbhikṣadharme suniṣṇātaḥ syāt /",
  "SA16hvsatssu:13010": "yo mithyājīvanamācarati,",
  "SA16hvsatssu:13011": "na [sa] bhikṣudharmā bhavati //",
  "SA16hvsatssu:13012": "saṅkīrṇakleśavargaḥ ṣaṭtriṃśaduttaraśatatamaḥ /",
  "SA16hvsatssu:13013": "137 navasaṃyojanavargaḥ",
  "SA16hvsatssu:13014": "tṛṣṇādīni navasaṃyojanāni /",
  "SA16hvsatssu:13015": "(pṛ) kasmād dṛṣṭiṣu dvidhā parāmarśa ucyate /",
  "SA16hvsatssu:13016": "(u) śīlavrataparāmarśasya durvimokatvāt /",
  "SA16hvsatssu:13017": "yathā uḍupamoghapatitaṃ dustaraṃ bhavati /",
  "SA16hvsatssu:13018": "tathāyamapi /",
  "SA16hvsatssu:13019": "evaṃ cintayati- ahamanena śīlena svarga utpatsya iti /",
  "SA16hvsatssu:13020": "tadarthañca jalamajjana dahanapraveśabhṛgupatanādīni nānā duḥkhānyanubhavāmīti /",
  "SA16hvsatssu:13021": "laukikā na śīlavrataparāmarśasya doṣaṃ paśyanti /",
  "SA16hvsatssu:13022": "ata uktaṃ bhagavatā saṃyojanamiti /",
  "SA16hvsatssu:13023": "taṃ śīlavrataparāmarśaṃ niśritya aṣṭāṅgamārgamupekṣante /",
  "SA16hvsatssu:13024": "so 'samyaṅmārgo 'vyavadānamārgo duḥkhāntānuvartanamityucyate /",
  "SA16hvsatssu:13025": "śīlavrataparāmarśaḥ pravrajitānāṃ vinibandhaḥ /",
  "SA16hvsatssu:13026": "kāmā gṛhasthānām /",
  "SA16hvsatssu:13027": "śīlavrataparāmarśī yadyapi nānāpravrajyādharmānācarati /",
  "SA16hvsatssu:13028": "tathāpi vṛthā na kiñcidanena labhyate /",
  "SA16hvsatssu:13029": "sa naihikaṃ sukhaṃ vindate,",
  "SA16hvsatssu:13030": "paratra ca mahadduḥkhamanubhavati /",
  "SA16hvsatssu:13031": "yathāgovratikaḥ saṃsiddhavratiko gaurbhavati /",
  "SA16hvsatssu:13032": "vikṣiptavrato narake patati /",
  "SA16hvsatssu:13033": "tacchīlavrataparāmarśamupādāya samyaṅ mārgaṃ samyaṅ mārgacāriṇañcāpavadati /",
  "SA16hvsatssu:13034": "śīlavrataparāmarśaḥ tīrthikānāṃ mānotpattisthānam /",
  "SA16hvsatssu:13035": "[ta] evaṃ cintayanti- ahamanena dharmeṇānyamatiśeya iti /",
  "SA16hvsatssu:13036": "śīlavrataparāmarśahetunā ṣaṇṇavatidhā vibhaktā dharmā santi /",
  "SA16hvsatssu:13037": "śīlavrataparāmarśaḥ sthūladarśana ityato bahūnāṃ satvānāṃ gocaraḥ /",
  "SA16hvsatssu:13038": "prajñāmārgastvatisūkṣmo durdarśanaḥ /",
  "SA16hvsatssu:13039": "laukikā na prajānanti tadācaraṇahitam /",
  "SA16hvsatssu:13040": "sā ca dṛṣṭirjanānāṃ cittaṃ harati /",
  "SA16hvsatssu:13041": "ato bālā bahavastaṃ dharmamācaranti /",
  "SA16hvsatssu:13042": "sā gurvī pāpikā dṛṣṭirityucyate /",
  "SA16hvsatssu:13043": "samyaṅmārgācārasya pratilomyenāmārgatvāt /",
  "SA16hvsatssu:13044": "[SSS_340]",
  "SA16hvsatssu:13045": "dṛṣṭiparāmarśo yenāsaddharmābhiniviṣṭastatparihartumasamartho bhavati /",
  "SA16hvsatssu:13046": "tadṛṣṭiparāmarśasya balam /",
  "SA16hvsatssu:13047": "tadvalena ca saṃyojanāni dṛḍhāni bhavanti /",
  "SA16hvsatssu:13048": "(pṛ) śaknapraśne kasmātkevalamuktamīrṣyāmātsaryasaṃyojanā devāmanuṣyā iti /",
  "SA16hvsatssu:13049": "(u) idaṃ kleśadvayamatigrāmyaṃ javanyam /",
  "SA16hvsatssu:13050": "kasmāt /",
  "SA16hvsatssu:13051": "paśyāmaḥ khalu parasattvān kṣutpipāsāpīḍitān,",
  "SA16hvsatssu:13052": "mātsaryacittatvānnātikrāntān /",
  "SA16hvsatssu:13053": "[te] parato labdhaṃ dṛṣṭvāpi īrṣyāsūyācittamutpādayanti sotkaṇṭhāsantāpam /",
  "SA16hvsatssu:13054": "anena kāraṇena ca daridrāṇāṃ nīcānāṃ kutsitānāmatejasvināñca sthāne patanti /",
  "SA16hvsatssu:13055": "śakrasya devānāmindrisyaitatsaṃyojanaṃ bahutaramasakṛdāgatya cittaṃ pīḍayati /",
  "SA16hvsatssu:13056": "ato bhagavān vacanamāha /",
  "SA16hvsatssu:13057": "tatsaṃyojanadvayaṃ gurupāpakasya nidānam /",
  "SA16hvsatssu:13058": "kasmāt /",
  "SA16hvsatssu:13059": "tadupādāya gurūṇi pāpakarmāṇyudbhavanti /",
  "SA16hvsatssu:13060": "triṣu viṣeṣu rāgaḥ pratighaśca gurupāpakamutpādayati /",
  "SA16hvsatssu:13061": "tayorvivṛdhyā tatsaṃyojanadvayamutpadyate /",
  "SA16hvsatssu:13062": "tatsaṃyojanadvayaṃ striyaṃ puruṣañca pīḍayati /",
  "SA16hvsatssu:13063": "durutsargañca bhavati /",
  "SA16hvsatssu:13064": "kasmāt /",
  "SA16hvsatssu:13065": "yaḥ kuśalacittaṃ nibhṛtaṃ bhāvayati /",
  "SA16hvsatssu:13066": "so 'tyantamīrṣyāsūyaṃ samucchedayati /",
  "SA16hvsatssu:13067": "dānañca nibhṛtamabhyasyānte sarvamātsaryacittaṃ samucchedayati /",
  "SA16hvsatssu:13068": "karmavipākamapaśyan tadgurutaravastu tyajatīdamati duṣkaram /",
  "SA16hvsatssu:13069": "yathā kasyacitsvata utkṛṣṭavastulābhinaṃ putrameva paśyataścittaṃ duṣprītikaṃ bhavati /",
  "SA16hvsatssu:13070": "kaḥ punarvādaḥ śatrum /",
  "SA16hvsatssu:13071": "tatsaṃyojanadvayoḥ priyaviprayaniścitatvādatiduṣkaraḥ parityāgaḥ /",
  "SA16hvsatssu:13072": "asmāt karmapratyayāt bhagavatā kevalamuktam //",
  "SA16hvsatssu:13073": "navasaṃyojanavargaḥ saptatriṃśaduttaraśatatamaḥ /",
  "SA16hvsatssu:13074": "138 prakīrṇapraśnavargaḥ",
  "SA16hvsatssu:13075": "śāstramāha- sarve kleśā bhūyasā daśānuśayasaṅgṛhītāḥ /",
  "SA16hvsatssu:13076": "ato daśānuśayānupādāya śāstraṃ racitavyam /",
  "SA16hvsatssu:13077": "daśānuśayā iti rāgapratighabhānāvidyāvicikitsāḥ pañcadṛṣṭayaśca /",
  "SA16hvsatssu:13078": "(pṛ) daśakleśamahābhūmikadharmāḥ tadyathā aśrāddhayaṃ kausīdyaṃ muṣitasmṛtitā vikṣepo 'vidyāsamprajanyamayoniśomanaskāro mithyādhimokṣa auddhatyaṃ pramādaśca /",
  "SA16hvsatssu:13079": "ime dharmāḥ sarvakleśacittaiḥ sadā samprayuktāḥ /",
  "SA16hvsatssu:13080": "kathamidam /",
  "SA16hvsatssu:13081": "(u) satprayogaḥ pūrvaṃ khaṇḍita eva /",
  "SA16hvsatssu:13082": "caitasikaścaikaika evotpadyate /",
  "SA16hvsatssu:13083": "ato na yujyate /",
  "SA16hvsatssu:13084": "na ca san nyāyo bhavati /",
  "SA16hvsatssu:13085": "kenedaṃ jñāyate /",
  "SA16hvsatssu:13086": "[SSS_341] kiñcidakuśalacittakuśalaśraddhāsamanvitamasti /",
  "SA16hvsatssu:13087": "kiñcidakuśalacittaṃ śraddhāsamanvitaṃ nāsti /",
  "SA16hvsatssu:13088": "tathā vīryādikamapi /",
  "SA16hvsatssu:13089": "ato jñāyate na sarvakleśacitteṣu te daśa dharmāḥ santīti /",
  "SA16hvsatssu:13090": "yadbhavānāha- middhamauddhatyaṃ sarvakleśacitteṣu vartata iti /",
  "SA16hvsatssu:13091": "tadayuktam /",
  "SA16hvsatssu:13092": "yadā cittaṃ līnaṃ bhavati /",
  "SA16hvsatssu:13093": "tasmin samaye middhasamanvitaṃ syāt /",
  "SA16hvsatssu:13094": "nauddhatyacitte syāt itīdṛśā doṣāḥ santi /",
  "SA16hvsatssu:13095": "(pṛ) kāmadhātau sakalā daśakleśāḥ santi /",
  "SA16hvsatssu:13096": "rūpadhātāvārūpyadhātau ca dveṣavarjitā avaśiṣṭāḥ santi /",
  "SA16hvsatssu:13097": "kathamidam /",
  "SA16hvsatssu:13098": "(u) tatrāpi santīrṣyādayaḥ /",
  "SA16hvsatssu:13099": "kenedaṃ jñāyate /",
  "SA16hvsatssu:13100": "sūtra uktam- mahābrahmā brahmakāyikānāmantryāha mā bhavanto śramaṇaṃ gautamamupasaṅkramantu /",
  "SA16hvsatssu:13101": "iheva tiṣṭhata jarāmaraṇasyāntaṃ lapsyadhve iti /",
  "SA16hvsatssu:13102": "iyamīrṣyā /",
  "SA16hvsatssu:13103": "īrṣyāsattvādveṣo 'pi bhavet /",
  "SA16hvsatssu:13104_0": "uktañca sūtre- [atha khalu kevadhaṃ] mahābrahmā taṃ bhikṣuṃ bāhau gṛhītvā ekamantamapanayitvā",
  "SA16hvsatssu:13104_1": "taṃ bhikṣumetadavocat- ahamapi na jānāmi yatremāni catvāri mahābhūtānyapariśeṣāṇi nirudhyante iti /",
  "SA16hvsatssu:13105": "evaṃ māyācittena brahmakāyikānāṃ vañcanaṃ māyetyucyate /",
  "SA16hvsatssu:13106": "yadāha- ahamasmi [mahābrahmā] kartā nirmātā śreṣṭha.......iti /",
  "SA16hvsatssu:13107": "ayaṃ pramādaḥ /",
  "SA16hvsatssu:13108": "ityādīni chidrāṇi santi /",
  "SA16hvsatssu:13109": "īdṛśānāṃ pāpakānāṃ kleśānāṃ sattvāt jñātavyamasti ca [tatrā] akuśalamiti /",
  "SA16hvsatssu:13110": "kecidābhidharmikā āhuḥ- mātāpitrupādhyāyācāryādiṣu yo rāgaḥ sa kuśalarāgaḥ /",
  "SA16hvsatssu:13111": "anyapadārthādiṣu rāgo 'kuśalarāgaḥ /",
  "SA16hvsatssu:13112": "anyeṣāmupakāro 'pakāro vā yanna kriyate /",
  "SA16hvsatssu:13113": "[aya]mavyākṛtarāgaḥ /",
  "SA16hvsatssu:13114": "asaddharme durvijñādiṣu dveṣaḥ kuśaladveṣaḥ /",
  "SA16hvsatssu:13115": "saddharmadveṣaḥ prāṇidveṣaśca akuśaladveṣaḥ /",
  "SA16hvsatssu:13116": "yo 'sattvapadārthadveṣaḥ avyākṛtadveṣo ['yam] /",
  "SA16hvsatssu:13117": "yanmānaṃ niśritya mānaṃ samucchedayati ayaṃ kuśalamānaḥ /",
  "SA16hvsatssu:13118": "anyasya sattvasyāvamānamakuśalamānaḥ /",
  "SA16hvsatssu:13119": "avidyādiṣvapyevaṃ [vaktavyam] /",
  "SA16hvsatssu:13120": "kiñcāhurābhidharmikāḥ- yaḥ kuśalaḥ na [sa] kleśo bhavati /",
  "SA16hvsatssu:13121": "(pṛ) kāmadhātau satkāyadṛṣṭimavyākṛtā vadanti /",
  "SA16hvsatssu:13122": "kasmāt /",
  "SA16hvsatssu:13123": "yadi satkāyadṛṣṭirarakuśalā /",
  "SA16hvsatssu:13124": "sarve pṛthagjanā ātmacittamutpādayanti /",
  "SA16hvsatssu:13125": "nā[nena] narake patanīyā bhavanti /",
  "SA16hvsatssu:13126": "ato 'vyākṛteti [SSS_342] vadanti /",
  "SA16hvsatssu:13127": "kathamidam /",
  "SA16hvsatssu:13128": "(u) satkāyadṛṣṭiriyaṃ sarvakleśānāṃ mūlam /",
  "SA16hvsatssu:13129": "kathamavyākṛtā /",
  "SA16hvsatssu:13130": "sa pareṣāmātmāstīti vadan patati /",
  "SA16hvsatssu:13131": "tadā kathamavyākṛtā bhavet /",
  "SA16hvsatssu:13132": "evamantagrahadṛṣṭirapi [vaktavyā] /",
  "SA16hvsatssu:13133": "(pṛ) yadi mithyādṛṣṭiṃ pravartayitvā saṃśaye pātayati /",
  "SA16hvsatssu:13134": "kimidamakuśalam /",
  "SA16hvsatssu:13135": "(u) nedamakuśalam /",
  "SA16hvsatssu:13136": "kasmāt /",
  "SA16hvsatssu:13137": "varaṃ saṃśaya eva pātayati na mithyādṛṣṭāvatārayati /",
  "SA16hvsatssu:13138": "kecidāhuḥ- kāmadhātvāptāḥ kleśāḥ sarve kāmabhavasantānakarāḥ /",
  "SA16hvsatssu:13139": "evaṃ rūparūpyadhātvāptā api /",
  "SA16hvsatssu:13140": "kathamidam /",
  "SA16hvsatssu:13141": "(u) tṛṣṇaiva bhavasantānakarī /",
  "SA16hvsatssu:13142": "nandipūrvikā hi jātiḥ /",
  "SA16hvsatssu:13143": "āha ca- duḥkhasamudayastṛṣṇeti /",
  "SA16hvsatssu:13144": "api cāha- bhojanakāmarāgāditṛṣṇā sukhamiti /",
  "SA16hvsatssu:13145": "ato yathāsthānaṃ janma vedayate /",
  "SA16hvsatssu:13146": "mithyādṛṣṭyādiṣu naivamartho 'sti /",
  "SA16hvsatssu:13147": "sūtre yadyupyuktaṃ- mānapratyayā jātiriti /",
  "SA16hvsatssu:13148": "tathāpi manāpūrvakatṛṣṇayotpadyate /",
  "SA16hvsatssu:13149": "evaṃ dveṣo 'pi /",
  "SA16hvsatssu:13150": "ato jñāyate tṛṣṇayā sarve bhavasantānāṃ bhavantīti /",
  "SA16hvsatssu:13151": "(pṛ) kleśeṣu kati satyadarśanaheyāḥ kati bhāvanāheyāḥ /",
  "SA16hvsatssu:13152": "(u) rāgapratighamānāvidyā dvidhā satyadarśanaheyā bhāvanāheyāśca /",
  "SA16hvsatssu:13153": "anye ṣaṭ satyadarśanamātraheyāḥ /",
  "SA16hvsatssu:13154": "(pṛ) śaikṣajanasyāpyastyahaṃbuddhiḥ /",
  "SA16hvsatssu:13155": "ato jñāyate 'nimittanirūpaṇasatkāyadṛṣṭibhāgaḥ śaikṣajanasyāheya iti /",
  "SA16hvsatssu:13156": "(u) [ahaṃ] māno 'yaṃ dṛṣṭiḥ /",
  "SA16hvsatssu:13157": "nimittanirūpaṇā hi dṛṣṭiḥ /",
  "SA16hvsatssu:13158": "(pṛ) kecidāhuḥ- īrṣyāmātsaryakaukṛtyamāyādayo bhāvanāheyā iti /",
  "SA16hvsatssu:13159": "kathamidam /",
  "SA16hvsatssu:13160": "(u) ime sarve dvidhāpi bhavanti satyadarśanaheyā bhāvanāheyāśceti /",
  "SA16hvsatssu:13161": "kenedaṃ jñāyate yathā nāthaputrādayo bhagavacchrāvakān satkāralā bhino dṛṣṭvā īrṣyācittamutpādayamāsuḥ /",
  "SA16hvsatssu:13162": "iyamīrṣyā mārgadarśino niruddhetyato jñāyate satyadarśanaheyeti /",
  "SA16hvsatssu:13163": "kaścitpūrvaṃ bhagavacchrāvakeṣu matsarī san nādadat /",
  "SA16hvsatssu:13164": "mārgadarśanalabdhaḥ paraṃ prāyacchat /",
  "SA16hvsatssu:13165": "tadā mātsaryamidaṃ satyadarśanaheyam /",
  "SA16hvsatssu:13166": "yathā sunakṣatrādīnāṃ kaukṛtyaṃ satyadarśanaheyamapi /",
  "SA16hvsatssu:13167": "yathā srotaāpannasya narakapatanapratyayaḥ aṣṭamaloke kāyavedakamāyā ca satyadarśanaheyāpi /",
  "SA16hvsatssu:13168": "(pṛ) kleśeṣu kati duḥkhadarśanaheyāḥ kati samudayanirodhamārgadarśanaheyāḥ kati bhāvanāheyāḥ /",
  "SA16hvsatssu:13169": "(u) pūrvoktāḥ satyadarśanaheyāḥ ṣaḍanuśayāścaturdhā bhavanti duḥkhadarśanaheyāḥ samudayanirodhamārgadarśanaheyāḥ /",
  "SA16hvsatssu:13170": "anye catvāro 'nuśayāḥ pañcadhā bhavanti /",
  "SA16hvsatssu:13171": "(pṛ) satkāyadṛṣṭirantagrahadṛṣṭirduḥkhadarśanamātraheyāḥ /",
  "SA16hvsatssu:13172": "śīlavrataparāmarśo dvidhā duḥkhadarśanamārgadarśanaheyāḥ /",
  "SA16hvsatssu:13173": "kathamidam /",
  "SA16hvsatssu:13174": "[SSS_343] (u) sarve kleśā vastuto nirodhasatyadarśanakāle prahīyante /",
  "SA16hvsatssu:13175": "ataḥ satkāyadṛṣṭyādayo na duḥkhadarśanamātraheyāḥ syuḥ /",
  "SA16hvsatssu:13176": "satkāyadṛṣṭiścaturṣu satyeṣu bhramati /",
  "SA16hvsatssu:13177": "pañcaskandhā anityāḥ pratītyasamutpannāḥ /",
  "SA16hvsatssu:13178": "ātmā tu nānityo na pratītyasamutpannaḥ /",
  "SA16hvsatssu:13179": "pañcaskandhāḥ sanirodhāḥ,",
  "SA16hvsatssu:13180": "ātmā tvanirodhaḥ,",
  "SA16hvsatssu:13181": "mārga ātmadṛṣṭervirodhidharmaḥ /",
  "SA16hvsatssu:13182": "ataḥ satkāyadṛṣṭiścaturdhā heyā /",
  "SA16hvsatssu:13183": "antagrahadṛṣṭirapi caturdhā heyā /",
  "SA16hvsatssu:13184": "kasmāt /",
  "SA16hvsatssu:13185": "yogī samudayasambhūtaṃ duḥkhaṃ dṛṣṭvā ucchedadṛṣṭiṃ vyāvartayati /",
  "SA16hvsatssu:13186": "mārgalabdhaṃ nirodhaṃ dṛṣṭvā śāśvatadṛṣṭiṃ vyāvartayati /",
  "SA16hvsatssu:13187": "śīlavrataparāmarśo 'pi caturdhā /",
  "SA16hvsatssu:13188": "hetau sati phalamasti /",
  "SA16hvsatssu:13189": "ato duḥkhaṃ paśyan prajānāti- śīlaṃ duḥkhaṃ,",
  "SA16hvsatssu:13190": "nānena viśuddhirlabhyata iti /",
  "SA16hvsatssu:13191": "idaṃ samudayadarśanaheyam /",
  "SA16hvsatssu:13192": "mithyādṛṣṭyā nirvāṇamapodyate,",
  "SA16hvsatssu:13193": "yadanayā dṛṣṭyā viśuddhirlabhyata iti /",
  "SA16hvsatssu:13194": "idaṃ nirodhadarśanaheyam /",
  "SA16hvsatssu:13195": "anayā mārgo 'podyate- idaṃ mārgadarśanaheyam /",
  "SA16hvsatssu:13196": "yathā dṛṣṭiparāmarśo mithyādṛṣṭyāśriteti caturdhā heyaḥ /",
  "SA16hvsatssu:13197": "evaṃ śīlavrataparāmarśo 'pi syāt /",
  "SA16hvsatssu:13198": "(pṛ) tathā cenna syuraṣṭanavatiranuśayāḥ /",
  "SA16hvsatssu:13199": "sarve 'nuśayā bhūmivaśātprahīyante na dhātuvaśāt /",
  "SA16hvsatssu:13200": "aṣṭanavatiranuśayā iti nānto bhavati /",
  "SA16hvsatssu:13201": "(pṛ) rāgo māno mithyādṛṣṭiṃ varjayitvā anyāścatasro dṛṣṭayo duḥkhadaurmanasyendriye varjayitvā [tadanya]trividhendriyasamprayuktāḥ /",
  "SA16hvsatssu:13202": "dveṣo 'pi sukhasaumanasyendriye varjayitvā [tadanya]trividhendriyasamprayuktaḥ /",
  "SA16hvsatssu:13203": "avidyā pañcendriyasamprayuktā /",
  "SA16hvsatssu:13204": "mithyādṛṣṭirvicikitsā ca duḥkhendriyavarjaṃ caturindriyasamprayuktā /",
  "SA16hvsatssu:13205": "dveṣamrakṣapāpamātsaryerṣyāśca daurmanasyendriyamātra samprayuktāḥ /",
  "SA16hvsatssu:13206": "kathamidam /",
  "SA16hvsatssu:13207": "(u) samprayogo nāstīti pūrvameva dūṣitam /",
  "SA16hvsatssu:13208": "paścādapi vakṣyate pañcasu vijñāneṣu nāsti kleśa iti /",
  "SA16hvsatssu:13209": "bhavataḥ śāsane rāgaḥ saumanasyendriyasamprayuktaḥ /",
  "SA16hvsatssu:13210": "mātsaryantu na tathā ityatra nāsti hetuḥ /",
  "SA16hvsatssu:13211": "mātsaryasya rāgāṅgatvāt /",
  "SA16hvsatssu:13212": "evaṃ māno na daurmanasyendriyasamprayukta ityatrāpi nāsti hetuḥ /",
  "SA16hvsatssu:13213": "ato jñāyate bhavadbhiruktaṃ sarvaṃ svasaṃjñānusmaraṇavikalpamātramiti /",
  "SA16hvsatssu:13214": "(pṛ) kecidāhuḥ- duḥkhaharśanaheyāḥ pañcamithyādṛṣṭayo vicikitsā rāgapratighamānaviprayuktāvidyāḥ /",
  "SA16hvsatssu:13215": "samudayasatya[darśana]heyāśca mithyādṛṣṭidṛṣṭiparāmarśavicikitsā rāgapratighamānaviprayuktāvidyāśca ime sarvatragānuśayā anye 'sarvatragānuśayāḥ /",
  "SA16hvsatssu:13216": "kathamidam /",
  "SA16hvsatssu:13217": "(u) sarve sarvatragāḥ /",
  "SA16hvsatssu:13218": "kasmāt /",
  "SA16hvsatssu:13219": "sarveṣāṃ mithohetupratyayatvāt /",
  "SA16hvsatssu:13220": "mama[śāsane]mithyādṛṣṭau rāgo bhavati,",
  "SA16hvsatssu:13221": "nāsti duḥkhaṃ yāvannāsti mārgaḥ /",
  "SA16hvsatssu:13222": "tasyāṃ dṛṣṭāvabhiniviṣṭa ātmānamunnamayati /",
  "SA16hvsatssu:13223": "yadi śṛṇoti duḥkhamiti,",
  "SA16hvsatssu:13224": "tadā vidviṣati /",
  "SA16hvsatssu:13225": "sa ca rāgo nirodhasatyālambanaḥ /",
  "SA16hvsatssu:13226": "dveṣo [SSS_344] nirvāṇadveṣyapi bhavati /",
  "SA16hvsatssu:13227": "nirvāṇenāpyātmana uccamatirbhavati /",
  "SA16hvsatssu:13228": "tadvanmārgeṇāpi,",
  "SA16hvsatssu:13229": "anye 'pyanuśayāḥ sarvatragā iti draṣṭavyam /",
  "SA16hvsatssu:13230": "kāmadhātvāptāḥ kleśā rūpadhātvālambanāḥ /",
  "SA16hvsatssu:13231": "yathā rāgeṇa sukhamabhinandati /",
  "SA16hvsatssu:13232": "dveṣeṇāśubhaṃ vidviṣati /",
  "SA16hvsatssu:13233": "tena dharmeṇātmānamunnamayati,",
  "SA16hvsatssu:13234": "tatpradhānā bhavanti [rūpadhātau] na kāmadhātau /",
  "SA16hvsatssu:13235": "yathā kāmadhātukakleśārūpadhātvālambanāḥ tathā rūpadhātukādṛṣṭayādayaḥ kleśā api kāmadhātvālambanāḥ /",
  "SA16hvsatssu:13236": "evamārūpyadhātāvapi /",
  "SA16hvsatssu:13237": "kiñceme kleśāḥ sāmānyaviśeṣalakṣaṇālambanāḥ /",
  "SA16hvsatssu:13238": "kasmāt /",
  "SA16hvsatssu:13239": "rāgaḥ sāmānyalakṣaṇālambano 'pi caturo devān tadadhastanāṃśca saṃkleśayati /",
  "SA16hvsatssu:13240": "yathāha dīrghanakhasūtram- sarvaṃ kṣamata itīdaṃ saṃrāgāya /",
  "SA16hvsatssu:13241": "sarvaṃ na kṣamata itīdamasaṃrāgāya iti /",
  "SA16hvsatssu:13242": "sarvaṃ na kṣamata itīdaṃ saṃrāgāya /",
  "SA16hvsatssu:13243": "sarvaṃ kṣamata itīdamasaṃrāgāya /",
  "SA16hvsatssu:13244": "tena kleśenātmānamunnamayati /",
  "SA16hvsatssu:13245": "kleśo 'yaṃ kāyavākkarma pravartayati /",
  "SA16hvsatssu:13246": "kasmāt /",
  "SA16hvsatssu:13247": "uktaṃ hi sūtre- īdṛśīṃ dṛṣṭimutpādya īdṛśaṃ vastu vadati yadasti jīva ityādi /",
  "SA16hvsatssu:13248": "te sarve kleśāḥ ṣaṣṭhavijñāne vartante /",
  "SA16hvsatssu:13249": "na pañcasu vijñāneṣu /",
  "SA16hvsatssu:13250": "kasmāt /",
  "SA16hvsatssu:13251": "ṣaṣṭhavijñānasya saṃjñopagatvāt /",
  "SA16hvsatssu:13252": "sarve ca kleśāḥ saṃjñāsambhūtāḥ /",
  "SA16hvsatssu:13253": "tathā no cet satkāyadṛṣṭyādayo 'pi pañcasu vijñāneṣu varteran /",
  "SA16hvsatssu:13254": "kasmāt /",
  "SA16hvsatssu:13255": "cakṣuṣā rūpaṃ dṛṣṭvā vadati ahaṃ paśyamīti /",
  "SA16hvsatssu:13256": "tathā mānavicikitsādiṣvapi /",
  "SA16hvsatssu:13257": "(pṛ) sūtra uktam- ṣaṭ tṛṣṇākāyā iti /",
  "SA16hvsatssu:13258": "kathamucyate pañcasu vijñāneṣu na kleśāḥ santīti /",
  "SA16hvsatssu:13259": "(u) yathā ṣaṇmanaupavicārā manovijñāne vartante /",
  "SA16hvsatssu:13260": "kevalaṃ cakṣurādibhirāhṛtā ityataḥ ṣaṇmanaupavicārā ityucyante /",
  "SA16hvsatssu:13261": "tathedamapi /",
  "SA16hvsatssu:13262": "manovijñāne hi vidyamānaṃ vikalpakāraṇaṃ na pañcasu vijñāneṣu /",
  "SA16hvsatssu:13263": "ato jñāyate pañca vijñāneṣu na santi kleśā iti //",
  "SA16hvsatssu:13264": "prakīrṇapraśnavargo 'ṣṭastriṃśaduttaraśatatamaḥ /",
  "SA16hvsatssu:13265": "139 doṣaprahāṇavargaḥ",
  "SA16hvsatssu:13266": "(pṛ) kecidāhuḥ- kleśā navavidhā- adhamamadhyamottamā adhamādhamādhamamadhyamādhamottamā madhyamādhama madhyamamadhyamamadhyamottamā uttamādhamottamamadhyamottamottamā iti /",
  "SA16hvsatssu:13267": "jñānamapi navavidham /",
  "SA16hvsatssu:13268": "kleśeṣūttamottamaḥ pūrvaṃ praheyaḥ /",
  "SA16hvsatssu:13269": "adhamādhamo 'nte praheyaḥ /",
  "SA16hvsatssu:13270": "adhamādhapajñānenottamottamakleśaṃ prajahāti /",
  "SA16hvsatssu:13271": "yāvaduttamottamajñānena adhamādhamakleśaṃ prajahāti iti /",
  "SA16hvsatssu:13272": "kathamidam /",
  "SA16hvsatssu:13273": "(u) apramāṇacittaiḥ kleśān sarvān prajahāti /",
  "SA16hvsatssu:13274": "kasmāt /",
  "SA16hvsatssu:13275_0": "sūtre bhagavānāha- tadyathā dakṣaḥ [SSS_345] karmakaro hastena paraśumādāya cakṣuṣā",
  "SA16hvsatssu:13275_1": "muṣṭipradeśaṃ dṛṣṭvā yānyaṃśasahasrāni pratidinaṃ kṣīyamāṇāni tānyagaṇayanannapi",
  "SA16hvsatssu:13275_2": "kṣīṇamātraṃ dṛṣṭvā prajānāti idaṃ kṣīṇamiti /",
  "SA16hvsatssu:13276": "tathā sa bhikṣurapi mārgacaryāṃ bhāvayan kānyadya kṣīṇāṇyāsravasahasrāṇi kāni hyaḥ kṣīṇānyāsravahasrāṇīti agaṇayannapi kṣīṇamātre prajānāti kṣīṇa āsrava iti /",
  "SA16hvsatssu:13277": "ato jñāyate 'pramāṇai jñānaiḥ kleśāḥ kṣīyanta natvaṣṭha nava vā iti /",
  "SA16hvsatssu:13278": "(pṛ) kaṃ samādhiṃ niśritya kaḥ kleśa prahīyate /",
  "SA16hvsatssu:13279": "(u) saptapratiśaraṇānyupādāya kleśān samucchedayati /",
  "SA16hvsatssu:13280": "yathoktaṃ sūtre bhagavatā- prathamadhyānamupādāyāsravāṇāṃ kṣayo yāvadākiñcanyāyatanamupādāyāsravāṇāṃ kṣaya iti /",
  "SA16hvsatssu:13281": "tāni saptapratiśaraṇāni vināpi āsravāṇāṃ kṣayaṃ karoti /",
  "SA16hvsatssu:13282": "yathoktaṃ susīmasūtre- atikramya saptaniśrayānāsravakṣayamanuprāpnotīti /",
  "SA16hvsatssu:13283": "ato jñāyate kāmadhātukasamādhiṃ niśrityāpi āsravakṣayaṃ pratilabhata iti /",
  "SA16hvsatssu:13284": "(pṛ) satyadarśanaheyāḥ kleśā nārūpyasamādhiṃ niśritya prahīyeran /",
  "SA16hvsatssu:13285": "tasya yogino rūpalakṣaṇabhaṅgāt /",
  "SA16hvsatssu:13286": "(u) idaṃ pūrvameva prayuktam /",
  "SA16hvsatssu:13287": "yadārūpyasamādhi[rapi] rūpamavalambata iti /",
  "SA16hvsatssu:13288": "(pṛ) pūrvaṃ prathamadhyānādvītarāgaḥ kiṃ krameṇa dvitīyadhyānādīn prāpnoti kiṃ vā ekakālameva /",
  "SA16hvsatssu:13289": "(u) krameṇa bhavitavyam /",
  "SA16hvsatssu:13290": "prathamadhyāne vītarāgasya dvitiyadhyānādīnāmutpatteḥ /",
  "SA16hvsatssu:13291": "(pṛ) kiṃ kāmadhātāvasti kramaḥ /",
  "SA16hvsatssu:13292": "(u) kleśānāṃ pratikṣaṇaniruddhatvātsyādapi kramaḥ /",
  "SA16hvsatssu:13293": "yathā ca yāmyā devāḥ pariṣvaṅge kāmaṃ sādhayanti /",
  "SA16hvsatssu:13294": "tuṣitā devāḥ pāṇiṃ gṛhītvā kāmaṃ sādhayanti /",
  "SA16hvsatssu:13295": "nirmāṇaratā vāgālāpena kāmaṃ sādhayanti /",
  "SA16hvsatssu:13296": "paranirmitavaśavartino devā ākāraṃ dṛṣṭvā kāmaṃ sādhayanti /",
  "SA16hvsatssu:13297": "[evaṃ] jñātavyaṃ kāmadhātukakleśāḥ krameṇāpi kṣīyanta iti /",
  "SA16hvsatssu:13298": "kecidāhuḥ- puṇyaguṇapratyayaṃ tatrotpadyante /",
  "SA16hvsatssu:13299": "na kleśaprahāṇena /",
  "SA16hvsatssu:13300": "praṇītakāmatvāt tatsādhane viśeṣaḥ /",
  "SA16hvsatssu:13301": "mṛdvindriyatvātpariṣvaṅgena kāmaṃ sādhayanti /",
  "SA16hvsatssu:13302": "tīkṣṇendriyatvādākāraṃ dṛṣṭvā kāmaṃ sādhayanti iti /",
  "SA16hvsatssu:13303": "(pṛ) kecidāhuḥ- bhāvanāheyāḥ kleśāḥ krameṇā prahīyante /",
  "SA16hvsatssu:13304": "pūrvaṃ kāmadhātvāptāḥ pañcādrūpārūpyāptāḥ /",
  "SA16hvsatssu:13305": "satyadarśanaheyāstvekakālaṃ prahīyanta iti /",
  "SA16hvsatssu:13306": "kathamidam /",
  "SA16hvsatssu:13307": "(u) yathā satyadarśanaheyāḥ sarve kleśā nirodhasatyadarśanena prahīyante /",
  "SA16hvsatssu:13308": "uktapūrvamidam yat nirodhadarśanapraheyāḥ [SSS_346] satkāyadṛṣṭyādayaḥ kleśāḥ sarve nirodhasatyadarśanena prahīyante /",
  "SA16hvsatssu:13309": "ūṣmadharmādārabhya anityādyākāraiḥ pañcaskandhalakṣaṇāni bhāvayitvā ādau praheyāḥ kleśā nirodhadarśanena kṣīyante /",
  "SA16hvsatssu:13310": "(pṛ) kāmadhātvāptaduḥkha[satya]bhāvanayā kāmadhātukasaṃyojanāni prajahāti /",
  "SA16hvsatssu:13311": "samudayasatyabhāvanāyāpyevam /",
  "SA16hvsatssu:13312": "yathā kāmadhātau tathā naivasaṃjñānāṃ saṃjñāyatane 'pi /",
  "SA16hvsatssu:13313": "kāmadhātukanirodha[satya]bhāvanayā traidhātukasaṃyojanāni prajahāti /",
  "SA16hvsatssu:13314": "evaṃ mārga[bhāvanayā]pi /",
  "SA16hvsatssu:13315": "kathamidam /",
  "SA16hvsatssu:13316": "(u) nirodhajñaḥ kleśān prajahāti /",
  "SA16hvsatssu:13317": "ato bhavaduktaṃ na yujyate /",
  "SA16hvsatssu:13318": "(pṛ) [nanu] sūtra uktam- pañcaskandhānanityādinā bhāvayitvā srotaāpattipalaṃ yāvadarhatphalaṃ vindate iti /",
  "SA16hvsatssu:13319": "kathamāha bhavān nirodhasatyadarśanamātreṇa kleśān prajahātīti /",
  "SA16hvsatssu:13320": "(u) imān pañcaskān bhāvayan prajānāti nirodhamiśrabhāvanām /",
  "SA16hvsatssu:13321": "ataḥ prajahāti kleśānuśayān /",
  "SA16hvsatssu:13322": "yathoktaṃ sūtre- bhikṣurbhāvayati idaṃ rūpaṃ,",
  "SA16hvsatssu:13323": "ayaṃ rūpasamudayaḥ,",
  "SA16hvsatssu:13324": "ayaṃ rūpanirodha iti sarvadā mama paśyato dharmaṃ vijānataḥ kleśāḥ prahīyanta iti /",
  "SA16hvsatssu:13325": "jñātavyaṃnirodhasatyadarśanena kleśānāṃ kṣaya iti /",
  "SA16hvsatssu:13326": "pañcaskandhā duḥkham tataḥ kleśāḥ samutpadyante /",
  "SA16hvsatssu:13327": "yadā pañcaskandhānāṃ nirvāṇamupaśamaṃ paśyati /",
  "SA16hvsatssu:13328": "tadā duḥkhasaṃjñā sampannā bhavati /",
  "SA16hvsatssu:13329": "ato jñāyate skandhānāṃ nirodhaṃ paśyataḥ kleśāḥ kṣīyanta iti /",
  "SA16hvsatssu:13330": "yathoktam- dharmānupādāyākāyasvabhāvamekamupekṣācittamāśritya prahāṇamiti /",
  "SA16hvsatssu:13331": "akāyasvabhāva eva nirodhaḥ /",
  "SA16hvsatssu:13332": "yo rūpamakāyasvabhāvaṃ yāvadvijñānamakāyasvabhāvaṃ paśyati so 'tyantavisaṃyogabhāgbhavati /",
  "SA16hvsatssu:13333": "trīṇi vimokṣamukhāni nirvāṇasya pratyayāḥ /",
  "SA16hvsatssu:13334": "vimokṣamukhairebhireva kleśān prajāhāti /",
  "SA16hvsatssu:13335": "nānyopāyaiḥ /",
  "SA16hvsatssu:13336": "ato jñāyate 'saṃskṛtālambano mārga eva kleśān prajahātīti /",
  "SA16hvsatssu:13337": "ato bhavadukto [yaḥ] kleśaprahāṇadharmo nāyaṃ yuktaḥ /",
  "SA16hvsatssu:13338": "śāstramāha- kleśānāmevaṃjātīyānāmapramāṇāni viklapasvabhāvāni bhavanti [iti] vimuktiprārthibhirjñātavyam /",
  "SA16hvsatssu:13339": "kasmāt /",
  "SA16hvsatssu:13340": "etadbandhadoṣajñānabalādvimucyate /",
  "SA16hvsatssu:13341": "yadā kaścicchatruṃ vijñāya dūrīkaroti /",
  "SA16hvsatssu:13342": "yathā vā viṣamamārgaṃ jñātvā varjayati /",
  "SA16hvsatssu:13343": "evaṃ kleśānapi /",
  "SA16hvsatssu:13344": "kleśabandho 'tisūkṣmo vemacitramasurarājaṃ bavandha /",
  "SA16hvsatssu:13345": "yāvadbhavāgraṃ satvāḥ kleśabaddhāḥ /",
  "SA16hvsatssu:13346": "ato jñātavyaṃ teṣāmādīnavam /",
  "SA16hvsatssu:13347": "sattvā yādadbhavāgramājavañjavapatitāḥ /",
  "SA16hvsatssu:13348": "yataḥ kleśānāmādīnavajñānaṃ na paśyanti /",
  "SA16hvsatssu:13349": "aprahīṇasaṃyojanatvādaprahīṇa ātmamāno vardhate /",
  "SA16hvsatssu:13350": "tatastu vimatikaukṛtye bhavataḥ /",
  "SA16hvsatssu:13351": "ataḥ kleśadoṣairmā vañcitaḥ syāmiti jñātavyam /",
  "SA16hvsatssu:13352": "yat satvā viśuddhaṃ paramaṃ nirvāṇasukhamupekṣante pratyutātitucchaṃ kāmasukhaṃ bhavasukhaṃ kāmayante tadidaṃ sarvaṃ kleśānāṃ doṣaḥ /",
  "SA16hvsatssu:13353": "yadā kleśān [SSS_347] prajahāti tadā mahāhitaṃ pratilabhante /",
  "SA16hvsatssu:13354": "ataḥ kleśadoṣāṇāṃ jñānadarśanaṃ kuryāt /",
  "SA16hvsatssu:13355": "vimukterāvaraṇadharmā yaduta kleśāḥ /",
  "SA16hvsatssu:13356": "kleśānāmaprahāṇe naivāsti vimuktinidānam /",
  "SA16hvsatssu:13357": "kasmāt /",
  "SA16hvsatssu:13358": "kleśāḥ kāmanidānam /",
  "SA16hvsatssu:13359": "kleśānuyāyī kāyo bhavati /",
  "SA16hvsatssu:13360": "kāyānuyāyi duḥkham /",
  "SA16hvsatssu:13361": "ato duḥkhaviyogārthī kleśānāṃ prahāṇāya vīryamārabheta //",
  "SA16hvsatssu:13362": "kleśaprahāṇavarga ekonacatvāriṃśaduttaraśatatamaḥ /",
  "SA16hvsatssu:13363": "140 vidyāhetuvargaḥ",
  "SA16hvsatssu:13364": "(pṛ) kleśāḥ kāyasya nidānamityetadvidyā syāt /",
  "SA16hvsatssu:13365": "kasmāt /",
  "SA16hvsatssu:13366": "tīrthikā hi nedaṃ śraddadhante /",
  "SA16hvsatssu:13367": "kecidāhuḥ- kāyo 'hetuko 'pratyayaḥ,",
  "SA16hvsatssu:13368": "tṛṇavṛkṣavat svayaṃbhūta iti /",
  "SA16hvsatssu:13369": "kecidāhuḥ - padārthā maheśvarādibhiḥ sṛṣṭā iti /",
  "SA16hvsatssu:13370": "kecidāhuḥ- padārthāḥ kālasvabhāvajāḥ iti /",
  "SA16hvsatssu:13371": "kecidāhuḥ- paramāṇusamavāyajā iti /",
  "SA16hvsatssu:13372": "evaṃjātīyavacanāni vidyā syuḥ /",
  "SA16hvsatssu:13373": "(u) karmaṇaḥ kāyo bhavatīdaṃ pūrvameva sādhitam /",
  "SA16hvsatssu:13374": "tatkarma kleśebhyaḥ sambhūtam /",
  "SA16hvsatssu:13375": "ataḥ kleśāḥ kāyasya nidānam /",
  "SA16hvsatssu:13376": "(pṛ) kathaṃ jñāyate kleśahetukaṃ karmeti /",
  "SA16hvsatssu:13377": "(u) prajñapticittamavidyetyucyate /",
  "SA16hvsatssu:13378": "prajñapticittakaḥ karmāṇyupacinoti /",
  "SA16hvsatssu:13379": "ato jñāyate kleśapratyayaṃ karma bhavatīti /",
  "SA16hvsatssu:13380": "arhanna karmāṇyupacinoti na niṣpādayati /",
  "SA16hvsatssu:13381": "ato jñāyate karmāṇi kleśasiddhānīti /",
  "SA16hvsatssu:13382": "yathoktaṃ bhagavatāsūtre- yaḥ pratilabdhavidyaḥ sanyastāvidyaḥ sa kiṃ pāpakaṃ karma puṇyaṃ karma āneñjyañca karma karoti na vā /",
  "SA16hvsatssu:13383": "no bhagavan iti /",
  "SA16hvsatssu:13384": "nāsti cānāsravaṃ karma /",
  "SA16hvsatssu:13385": "ato jñāyate prajñaptyanuyāyī kevalaṃ karmāṇi karotīti /",
  "SA16hvsatssu:13386": "anāsravaṃ cittaṃ na prajñaptimavalambata iti na karmāṇi karoti /",
  "SA16hvsatssu:13387": "śaikṣasya nāsti caryā /",
  "SA16hvsatssu:13388": "yathoktaṃ sūtre- śaikṣajanaḥ pratyāgataṃ nācarati,",
  "SA16hvsatssu:13389": "niruddhaṃ na karotīti /",
  "SA16hvsatssu:13390": "kriyālakṣaṇā hi caryā /",
  "SA16hvsatssu:13391": "caryaiva karmetyucyate /",
  "SA16hvsatssu:13392": "anāsravaṃ cittañca na caryālakṣaṇamityato nāstyanāsravaṃ karma /",
  "SA16hvsatssu:13393": "tasmāt sarvāṇi kāyavedanīyakarmāṇi kleśahetusambhūtāni /",
  "SA16hvsatssu:13394": "prahīṇakleśo na punarjanmānubhavati /",
  "SA16hvsatssu:13395": "ato jñāyate vidyamānaḥ kāyaḥ kleśahetu[ka] iti /",
  "SA16hvsatssu:13396": "(pṛ) sarve sattvā akleśatayā jāyante /",
  "SA16hvsatssu:13397": "paścāttu kleśāḥ samudbhavanti /",
  "SA16hvsatssu:13398": "yathā puruṣasya jananakāle 'vidyamānaṃ daśanaṃ paścādutpadyate /",
  "SA16hvsatssu:13399": "(u) na yukta[mida]m /",
  "SA16hvsatssu:13400": "kleśavāneva [SSS_348] [jāyate] yatra bhavalakṣaṇaṃ kvarodanādi jananakāle pratyakṣamasti /",
  "SA16hvsatssu:13401": "ato jñāyate kleśaiḥ sahaiva sarve jāyanta iti /",
  "SA16hvsatssu:13402": "pratyakṣaṃ paśyāmaḥ khalu sattvā bahavo varcaḥkuṭyādiṣu prasūyante na tu śilādiṣu /",
  "SA16hvsatssu:13403": "gandharasādyāsaṅgāttatra prasūyanta iti draṣṭavyam /",
  "SA16hvsatssu:13404": "ato jñāyate kleśavaśādutpadyanta iti /",
  "SA16hvsatssu:13405": "(pṛ) narakādau na janma labheran /",
  "SA16hvsatssu:13406": "kasmāt /",
  "SA16hvsatssu:13407": "na hi kaścinarakādau sukhaṃ kāmayeta /",
  "SA16hvsatssu:13408": "(u) mohabalādviparyayacittā utpadyante /",
  "SA16hvsatssu:13409": "mriyamāṇā dūrato narakaṃ dṛṣṭvā idaṃ padmasara iti tadāsaṅgāttatrotpadyante /",
  "SA16hvsatssu:13410": "yathoktaṃ sūtre- yo nibiḍitasthāne vipulaṃ sthānaṃ labheyamiti mriyate sa pakṣiṣūtpadyate /",
  "SA16hvsatssu:13411": "yaḥ paritarṣito mriyate sa jalajanturjāyate /",
  "SA16hvsatssu:13412": "yaḥ śītārto mriyate sa tapananarake jāyate /",
  "SA16hvsatssu:13413": "yastāpatarṣito mriyate sa śītanarake jāyate /",
  "SA16hvsatssu:13414": "yo maithunakāmāsaktaḥ sa caṭakeṣu jāyate /",
  "SA16hvsatssu:13415": "ya āhārāsaktaḥ sa kuṇapeṣu kīṭo jāyate /",
  "SA16hvsatssu:13416": "iti /",
  "SA16hvsatssu:13417": "kāmāsaṅgahetunā akuśalāni karoti /",
  "SA16hvsatssu:13418": "akuśalapratyayadārḍhyātphalavipākaṃ vedayate /",
  "SA16hvsatssu:13419": "kāyāsaktyā karmāṇi vipākajanakāni /",
  "SA16hvsatssu:13420": "kasmāt /",
  "SA16hvsatssu:13421": "kāyāsaktasya mohabalānmānādayaḥ kleśā jāyante /",
  "SA16hvsatssu:13422": "tataḥ karmaṇi sañcinoti /",
  "SA16hvsatssu:13423": "karmabalādgatiṣūtpadyate /",
  "SA16hvsatssu:13424": "(pṛ) yadi kleśapratyayena kāyo bhavati /",
  "SA16hvsatssu:13425": "prahīṇakleśasya pañcaskandhasantāno na syāt /",
  "SA16hvsatssu:13426": "(u) kāyo 'yaṃ pūrvaṃ kleśajātaḥ /",
  "SA16hvsatssu:13427": "[idānīṃ] kleśeṣu prahīṇeṣvapi tadvegabalātkāyaḥ punarna prahīyate /",
  "SA16hvsatssu:13428": "yathā daṇḍena cakrabhramaṇam /",
  "SA16hvsatssu:13429": "muhūrtaṃ daṇḍe viramatyapi [cakram] bhramatyeva na tu śāmyati /",
  "SA16hvsatssu:13430": "(pṛ) yadi pūrvakarmakleśavegātkāyo bhavati /",
  "SA16hvsatssu:13431": "tadā prahīṇakleśaḥ pūrvakarmakleśavegātpunaḥ kāyamupādadyāt /",
  "SA16hvsatssu:13432": "(u) nimittagrahādvijñānamavaśyaṃ tiṣṭhati /",
  "SA16hvsatssu:13433": "ayaṃ prakṣīṇapūrvakarmavegaḥ /",
  "SA16hvsatssu:13434": "idānīmanimittavimokṣamukhaṃ bhāvayan nordhvadehamupādatte /",
  "SA16hvsatssu:13435": "yathā tatpapāṣāṇe na bījāni prarohanti /",
  "SA16hvsatssu:13436": "evaṃ jñānāgninā vijñānasthitiṣu dagdhāsu na vijñānabījaṃ prarohati /",
  "SA16hvsatssu:13437": "[SSS_349] ūrdhvasantānaḥ samucchidyate /",
  "SA16hvsatssu:13438": "saṃskārapratyayavaikalyāt na punaḥ santāno bhavati /",
  "SA16hvsatssu:13439": "yathoktaṃ sūtre bhagavatā- vijñānaṃ bījam /",
  "SA16hvsatssu:13440": "karmasaṃskārāḥ kṣetram /",
  "SA16hvsatssu:13441": "rāgatṛṣṇā salilam /",
  "SA16hvsatssu:13442": "avidyā avakiraṇam /",
  "SA16hvsatssu:13443": "ebhiḥ pratyayairāyatyāṃ kāyamupādatta iti /",
  "SA16hvsatssu:13444": "arhatastveṣāṃ pratyayānāṃ vaikalyānnāyatyāṃ kāyo bhavati iti jñātavyaṃ kleśapratyayā kāyavedaneti /",
  "SA16hvsatssu:13445": "vigatakleśasya duḥkhajñānādicittamasti /",
  "SA16hvsatssu:13446": "idānīmupapattivedako na paśyati taccittamastīti /",
  "SA16hvsatssu:13447": "ato jñāyate vigatakleśo nopapatiṃ vedayata iti /",
  "SA16hvsatssu:13448": "(pṛ) srotaāpannādināṃ duḥkhādicittamasti /",
  "SA16hvsatssu:13449": "ta upapattikāle 'pi na paśyanti astīti /",
  "SA16hvsatssu:13450": "(u) arhatāṃ jñānabalaṃ sudṛḍham /",
  "SA16hvsatssu:13451": "sarve 'pi kleśā notkarṣanti /",
  "SA16hvsatssu:13452": "ato mriyamāṇā upapattivedanāṃ pratighnanti /",
  "SA16hvsatssu:13453": "srotaāpannādīnāṃ jñānabalantu na tathā /",
  "SA16hvsatssu:13454": "ato na dṛṣṭāntaḥ syāt /",
  "SA16hvsatssu:13455": "bhavatoktaṃ yathā daśanaṃ paścātkrameṇa bhavati tathā kleśā apīti /",
  "SA16hvsatssu:13456": "idamayuktam /",
  "SA16hvsatssu:13457": "kasmāt /",
  "SA16hvsatssu:13458": "arhanto 'nāsravaprajñādadghakleśā ityato notpadyeran /",
  "SA16hvsatssu:13459": "yathā dagdhaṃ bījaṃ na punaḥ prarohati /",
  "SA16hvsatssu:13460": "pratyakṣaṃ khalu loke 'smin kleśajaḥ kāya iti /",
  "SA16hvsatssu:13461": "yathā kāmarāgātkāyarūpaṃ vikriyate /",
  "SA16hvsatssu:13462": "tathā dveṣādapi /",
  "SA16hvsatssu:13463": "ato jñāyate āyatyāṃ pañcaskandhā api kleśajā iti /",
  "SA16hvsatssu:13464": "(pṛ) paśyāmaḥ khalu āhārapratyayāḥ pañcaskandhā utpadyante /",
  "SA16hvsatssu:13465": "tathāpi nocyate āhāraḥ kāyavedanāpratyaya iti /",
  "SA16hvsatssu:13466": "(u) āhāraścittaprajñaptito rūpādīnāṃ janakaḥ /",
  "SA16hvsatssu:13467": "kleśāstu na tathā,",
  "SA16hvsatssu:13468": "aprajñaptito rūpādijanakāḥ /",
  "SA16hvsatssu:13469": "ato jñāyate kleśāḥ kāyapratyayā iti /",
  "SA16hvsatssu:13470": "pratyakṣaṃ khalu caṭakādayaḥ kāmabahulāḥ,",
  "SA16hvsatssu:13471": "sarpādayo dveṣabahulāḥ,",
  "SA16hvsatssu:13472": "sūkarādayo mohabahulāḥ /",
  "SA16hvsatssu:13473": "jñātavyamime sattvā avaśyaṃ pūrvābhyāsasañcitamaithunarāgādikleśā ityatasteṣūtpadyanta iti /",
  "SA16hvsatssu:13474": "(pṛ) utpattisthāna dharmastathā na tu pūrvābhyāsasañcitakleśahetukam /",
  "SA16hvsatssu:13475": "(u) tathā cainmaithunarāgādayo nirhetukāḥ syuḥ /",
  "SA16hvsatssu:13476": "nedaṃ sambhavati /",
  "SA16hvsatssu:13477": "iti jñātavyaṃ pūrvābhyāsasañcitahetunā bhavatīti /",
  "SA16hvsatssu:13478": "kāmakrodhādiṣu kleśeṣūddīpiteṣu hananādipāpāni kurvanti /",
  "SA16hvsatssu:13479": "tebhyaḥ pāpebhyo dṛṣṭa eva badhabandhanādiduḥkhamanu bhavanti /",
  "SA16hvsatssu:13480": "kleśeṣvalpeṣu śīladhāraṇakuśalābhyāsādihitaṃ labhante /",
  "SA16hvsatssu:13481": "tatkuśalaśīlamupādāya dṛṣṭa eva khyātiyaśolābhasatkārādisukhaṃ labhante /",
  "SA16hvsatssu:13482": "yatheha loke lābho hāniśca kleśahetukā,",
  "SA16hvsatssu:13483": "tathāmuṣminnapyevamiti jñāyate /",
  "SA16hvsatssu:13484": "(pṛ) yadi kleśahetukaḥ kāyo bhavati /",
  "SA16hvsatssu:13485": "tadā samucchidyeta saṃsāre gatāgatam /",
  "SA16hvsatssu:13486": "kasmāt /",
  "SA16hvsatssu:13487": "kleśavivṛddhyā durgatau patati sa eva pāpakāyamanubhūya kleśān punarvardhayati /",
  "SA16hvsatssu:13488": "sadā ca vimuktiheturahitaḥ /",
  "SA16hvsatssu:13489": "evañca na susthāne janma labheta /",
  "SA16hvsatssu:13490": "yadi puṇyavardhanāya [SSS_350] puṇyakāyamupādate /",
  "SA16hvsatssu:13491": "tadā punarapi na dusthāna utpadyeta /",
  "SA16hvsatssu:13492": "evañca na syātsaṃsāre gatāgatam /",
  "SA16hvsatssu:13493": "(u) jano 'yaṃ durgatau patito 'pi kadācitkuśalacittabhāgbhavati /",
  "SA16hvsatssu:13494": "susthāna utpanno 'pi kadācidakuśalacittamutpādayati /",
  "SA16hvsatssu:13495": "ataḥ saṃsāre gatāgataṃ na samucchidyate /",
  "SA16hvsatssu:13496": "rāgādikleśānāṃ tanutvataḥ susthāne janmānuvartate /",
  "SA16hvsatssu:13497": "teṣāmeva mahatvato duḥsthāne janmānuvartate yathā sūkaraśvādayaḥ /",
  "SA16hvsatssu:13498": "alpakeśatvataḥ susthāne jāyata iti yathā [kaścit] kleśatanutvāt dānaśīlādikarmācaran ṣaṭsu kāmadeveṣūtpadyate /",
  "SA16hvsatssu:13499": "prahīṇābrahmacaryārāgatvādviśiṣṭadhyānasukhaṃ pratilabhate /",
  "SA16hvsatssu:13500": "prahīṇarūpasaṃkleśatvādviśiṣṭasamādhisukhaṃ pratilabhate /",
  "SA16hvsatssu:13501": "sarvasaṃyojanānāṃ kṣaye 'nupamaṃ nirvāṇasukhaṃ pratilabhate /",
  "SA16hvsatssu:13502": "ato jñāyate kāyo 'yaṃ kleśahetuka iti /",
  "SA16hvsatssu:13503": "paśyāmaḥ khalu sattvā kudeśabhūmau ratā durjanaiḥ saha kutsitamadhivasantīti sarvamāsaṅgādbhavati /",
  "SA16hvsatssu:13504": "ato jñāyate saṃsāre sattvānāmadhivāso 'pyāsaṅgādbhavati /",
  "SA16hvsatssu:13505": "yathā śalabhā bhāsvararūparāgātpradīpadagdhā bhavanti /",
  "SA16hvsatssu:13506": "āsaktiriyaṃ na jñānadbhavati /",
  "SA16hvsatssu:13507": "kasmāt /",
  "SA16hvsatssu:13508": "śalabhā ime na jānanti agnirduḥkhasparśa ityatastatra patanti /",
  "SA16hvsatssu:13509": "tathā sattvāḥ paunarbhavikaduḥkhapatitā avidyāpratyayakāmatṛṣṇārta utpadyante /",
  "SA16hvsatssu:13510": "yathā matsyā aṅkuśaṃ grasantaḥ,",
  "SA16hvsatssu:13511": "hariṇāḥ śabdānu cāriṇaḥ /",
  "SA16hvsatssu:13512": "te sarve kāmāsaṅgānmriyante /",
  "SA16hvsatssu:13513": "yathā ca kaścit kāmāsaktyā viprakṛṣṭāṃ vidiśaṃ gacchan na pratinivartate /",
  "SA16hvsatssu:13514": "tat sarvaṃ kleśājjātamiti draṣṭavyam /",
  "SA16hvsatssu:13515": "yathā vṛkṣasya mūle 'nunmūlite sa vṛkṣaḥ punaḥ prarohati /",
  "SA16hvsatssu:13516": "tathā rāgamūle 'nunmūlite duḥkhavṛkṣa sadā vartate /",
  "SA16hvsatssu:13517": "yathāha bhagavān-",
  "SA16hvsatssu:13518": "yathāpi mūle 'nupadrute dṛḍhe cchinno 'pi vṛkṣaḥ punareva rohati /",
  "SA16hvsatssu:13519": "evamapi tṛṣṇānuśaye 'nuddhṛte nirvartayati duḥkhamidaṃ punaḥ punaḥ // iti /",
  "SA16hvsatssu:13520": "kāyo 'yamaśuciranityo duḥkhaṃ śūnyo 'nātmakaḥ /",
  "SA16hvsatssu:13521": "svato 'vidyāṃ vinā ko jñānī tat vyayaduḥkhaṃ kāmayamāno vedayeta /",
  "SA16hvsatssu:13522": "yathāndho malinavāso ratnābharaṇamiti pralobhitaḥ syāt /",
  "SA16hvsatssu:13523": "tathāvidyāndhībhūta ādīnavabahulānaśucīn pañcaskandhānanubhavati /",
  "SA16hvsatssu:13524": "ātmamatyā duḥkhamapi kāyamanubhavan na tyajati /",
  "SA16hvsatssu:13525": "anātmabuddhau tu prajahāti /",
  "SA16hvsatssu:13526": "yathāha śāriputraḥ- viśuddhasaṃvara- pratilabdhamārgo mriyamāṇo 'bhinandati /",
  "SA16hvsatssu:13527": "tadyathā viṣakumbhe bhagne /",
  "SA16hvsatssu:13528": "ato [SSS_351] jñāyate kleśapratyayo 'yaṃ kāya iti /",
  "SA16hvsatssu:13529": "ajñānādasmin kāya āsajyate /",
  "SA16hvsatssu:13530": "yathā citrakāraṇḍo 'śucisamṛddhaḥ /",
  "SA16hvsatssu:13531": "anapāvṛto ramaṇīyaḥ /",
  "SA16hvsatssu:13532": "apāvṛte tu pūtitṛṇāni [dṛśyante] /",
  "SA16hvsatssu:13533": "yathā viṣasarpasampūrṇe gṛhaprakoṣṭhe 'prajvalite ca dīpe sukhādhyavasānaṃ bhavati /",
  "SA16hvsatssu:13534": "[viṣasarpa]darśane tu tadapaiti /",
  "SA16hvsatssu:13535": "tathā sattvā api avidyāyāṃ satyāṃ loke 'bhiramante /",
  "SA16hvsatssu:13536": "utpannāyāntu vidyāyāṃ cittaṃ nirvidyate /",
  "SA16hvsatssu:13537": "evaṃ kāmatṛṣṇā bhavasya mūlam /",
  "SA16hvsatssu:13538": "kasmāt /",
  "SA16hvsatssu:13539": "kāmatṛṣṇayā hi prārthayate /",
  "SA16hvsatssu:13540": "prārthanā hi dvividhā- kāmaprārthanā bhavaprārthanā iti /",
  "SA16hvsatssu:13541": "pratyutpanneṣu kāmeṣu prārthanā kāmaprārthanā /",
  "SA16hvsatssu:13542": "punarbhavaprārthanā bhavaprārthanā /",
  "SA16hvsatssu:13543": "ato jñāyate kāmatṛṣṇā bhavasya mūlamiti /",
  "SA16hvsatssu:13544": "pañcaskandhāsaktau satkāyadṛṣṭirutpadyate yadutāhamityātmavādopādānam /",
  "SA16hvsatssu:13545": "tadupādānamupādāyānyāni trīṇyupādānāni bhavanti /",
  "SA16hvsatssu:13546": "upādānapratyayo bhavaḥ /",
  "SA16hvsatssu:13547": "bhavapratyayā jātiriti jñātavyaṃ kleśāḥ kāyasya mūlamiti /",
  "SA16hvsatssu:13548": "kāyo 'yaṃ duḥkham /",
  "SA16hvsatssu:13549": "duḥkhakāye 'smin sukhasaṃjñāviparyaya utpadyate /",
  "SA16hvsatssu:13550": "tena sukhaviparyayeṇa viparītatṛṣṇā pravartate /",
  "SA16hvsatssu:13551": "tathā viparītatṛṣṇayā punarbhavaṃ vedayate /",
  "SA16hvsatssu:13552": "ato jñāyate kāmatṛṣṇāpratyayaḥ kāyo bhavatīti /",
  "SA16hvsatssu:13553": "kāyo 'yamāhārapratyayāttiṣṭhati /",
  "SA16hvsatssu:13554": "kabalīkārāhārāsaktyā na kāmadhātumativartate /",
  "SA16hvsatssu:13555": "yathoktaṃ karmaskandhe- gandharasāsaktyā varcaḥkuṭyādiṣūtpadyate /",
  "SA16hvsatssu:13556": "spraṣṭavyāsaktyā garbhāvāsa utpadyate /",
  "SA16hvsatssu:13557": "śītoṣṇasparśāsaktyā aṇḍajaḥ svedajo vā bhavati /",
  "SA16hvsatssu:13558": "iti sarve na kāmadhātumatikrāmanti /",
  "SA16hvsatssu:13559": "dhātusparśamupādāya tisro vedanā bhavanti /",
  "SA16hvsatssu:13560": "ataḥ sparśapratyayā vedanetyucyate /",
  "SA16hvsatssu:13561": "manaḥsañcetanāhāro 'pyevam /",
  "SA16hvsatssu:13562": "punarbhavasamutthānāya praṇidadhāti idamahaṃ kariṣyāmīti /",
  "SA16hvsatssu:13563": "jñādarśanavihīnaṃ vijñānaṃ punarbhavaprāpakakāmatṛṣṇāmūlaṃ bhavati /",
  "SA16hvsatssu:13564": "evaṃ catvāra āhārāḥ kāmatṛṣṇādhīnāḥ /",
  "SA16hvsatssu:13565": "sarve hi sattvā āhāreṇa jīvanti /",
  "SA16hvsatssu:13566": "ato jñāyate tṛṣṇāpratyayā jātiriti /",
  "SA16hvsatssu:13567": "catasro jātayaḥ- aṇḍajo jarāyujaḥ saṃsvedaja upapāduka iti /",
  "SA16hvsatssu:13568": "maithunakāmatṛṣṇayā aṇḍajo jarāyujaśca /",
  "SA16hvsatssu:13569": "gandharasādyāsaṅgāt saṃsvedajopapattiṃ vedayate /",
  "SA16hvsatssu:13570": "yathābhilaṣitaṃ gurukarmopacīya upapādukajanma vedayate /",
  "SA16hvsatssu:13571": "ato jñāyate catvāro jātivibhāgāḥ kāmatṛṣṇādhīnā iti /",
  "SA16hvsatssu:13572": "catasraḥ kāyavedanāḥ- kaścidātmaghātako na paraghātaka ityādayaścatasraḥ /",
  "SA16hvsatssu:13573": "tāḥ [SSS_352] sarvāḥ kāmatṛṣṇāviśeṣā bhavanti /",
  "SA16hvsatssu:13574": "ato jñāyate kāmatṛṣṇāpratyayaḥ kāyo bhavatīti /",
  "SA16hvsatssu:13575": "catasro vijñānasthitayaḥ- rūpopagaṃ vijñānaṃ tiṣṭhat rūpapratiṣṭhitaṃ rūpārambaṇaṃ nandyupasevanam /",
  "SA16hvsatssu:13576": "vedanāsaṃjñāsaṃskāreṣvapyevam /",
  "SA16hvsatssu:13577": "na tūcyate vijñānameva vijñānasthitiriti /",
  "SA16hvsatssu:13578": "vijñānakāle kleśābhāvāt /",
  "SA16hvsatssu:13579": "ato jñāyate kleśapratyayaḥ kāyo bhavatīti /",
  "SA16hvsatssu:13580": "dvādaśanidānāni cāvidyādhīnāni /",
  "SA16hvsatssu:13581": "kasmāt /",
  "SA16hvsatssu:13582": "prajñaptyanuyāyicittamavidyā /",
  "SA16hvsatssu:13583": "tāmavidyāmupādāya pravartate [karma]puṇyopagamapuṇyopagamāneñjyopagam /",
  "SA16hvsatssu:13584": "kāmasaṃlālitaṃ puṇyopagam /",
  "SA16hvsatssu:13585": "duḥkhasampīḍitamapuṇyopagam /",
  "SA16hvsatssu:13586": "maitrīkaruṇādicittasaṅgṛhītamāneñjyopagam /",
  "SA16hvsatssu:13587": "teṣāṃ karmaṇāmanugāmivijñānaṃ punarbhave tiṣṭhati /",
  "SA16hvsatssu:13588": "vijñānaṃ niśritya bhavanti nāmarūpaṣaḍāyatanasparśavedanāḥ /",
  "SA16hvsatssu:13589": "imāni catvāri pūrvādhvanīnakarmakleśavipākāḥ /",
  "SA16hvsatssu:13590": "punarimāṃ vedanāmupādāya pravartate tṛṣṇopādānaṃ bhavaḥ /",
  "SA16hvsatssu:13591": "ime karmakleśā āyatyāṃ jātijarāmaraṇādīnyutpādayanti /",
  "SA16hvsatssu:13592": "evaṃ dvādaśāṅgabhavasantatiravidyāmūlikā /",
  "SA16hvsatssu:13593": "ato jñāyate kleśapratyayaḥ kāyo bhavatīti /",
  "SA16hvsatssu:13594": "saṃsāro 'nādiḥ /",
  "SA16hvsatssu:13595": "kenedaṃ jñāyate /",
  "SA16hvsatssu:13596": "uktaṃ hi sūtre- karmapratyayāni cakṣurādīnīndriyāṇi /",
  "SA16hvsatssu:13597": "karma tṛṣṇāhetukam /",
  "SA16hvsatssu:13598": "tṛṣṇā avidyāhetukā /",
  "SA16hvsatssu:13599": "avidyā ayoniśomanaskārahetukā /",
  "SA16hvsatssu:13600": "ayoniśomanaskāraścakṣurhetuko rūpapratyayo mohātpravṛtta iti /",
  "SA16hvsatssu:13601": "ato jñāyate saṃsāracakramanādīti /",
  "SA16hvsatssu:13602": "īśvarādayaḥ kāraṇamiti vadato na bhavatyanādiḥ /",
  "SA16hvsatssu:13603": "tattu na sambhavati /",
  "SA16hvsatssu:13604": "ato jñāyate kleśapratyayaḥ kāya iti /",
  "SA16hvsatssu:13605": "kleśānāmātyantikanirodhe vimuktirlabhyate /",
  "SA16hvsatssu:13606": "sattvānāṃ dehā nānā vijātīyāḥ /",
  "SA16hvsatssu:13607": "īśvarādīkāraṇatve vaijātyaṃ na syāt /",
  "SA16hvsatssu:13608": "kleśakarmaṇāṃ bahuvidhatvāt dehā api naike /",
  "SA16hvsatssu:13609": "dvāviṃśatāvindriyeṣu ṣaḍindriyāṇyupādāya ṣaḍvijñānāni bhavanti /",
  "SA16hvsatssu:13610": "tatrāsti strīpuruṣendriyam /",
  "SA16hvsatssu:13611": "sarvadharmāṇāmeṣāṃ santatyavicchedāt jīvitamityucyate /",
  "SA16hvsatssu:13612": "jīvitaṃ kasyendriyaṃ bhavati,",
  "SA16hvsatssu:13613": "yaduta karmaṇaḥ /",
  "SA16hvsatssu:13614": "karmedaṃ kleśānāṃ hetuḥ /",
  "SA16hvsatssu:13615": "kleśā vedanāniśritā ityataḥ pañca vedanā indriyāṇi bhavanti /",
  "SA16hvsatssu:13616": "evamanyonya[hetu] pravṛttā saṃsārasantatiḥ /",
  "SA16hvsatssu:13617": "śraddhādīnīndriyāṇi [SSS_353] niśritya santatiṃ vicchedayati /",
  "SA16hvsatssu:13618": "evaṃ dvāviṃśatīndriyaiḥ saṃsāre yātyāyāti ca /",
  "SA16hvsatssu:13619": "ato jñāyate kleśaiḥ kāyo bhavatīti /",
  "SA16hvsatssu:13620": "kiñca vimuktyarthī śīlasamādhiprajñā vimuktijñānadarśanaskandhānutpādayati /",
  "SA16hvsatssu:13621": "eṣāṃ ka upayogaḥ /",
  "SA16hvsatssu:13622": "[te] sarve kleśānāṃ nirodhāya bhavanti jñānī taddhitaṃ dṛṣṭvā tān skandhānupāśrayate /",
  "SA16hvsatssu:13623": "ato jñāyate kleśapratyayaḥ kāya iti /",
  "SA16hvsatssu:13624": "kleśāśca krameṇa nirudhyante /",
  "SA16hvsatssu:13625": "prahīṇatrividhasaṃyojanaḥ srotaāpattiphalabhāg bhavati /",
  "SA16hvsatssu:13626": "tanukāmacchandādikaḥ sakṛdāgāmiphalabhāk /",
  "SA16hvsatssu:13627": "prakṣīṇakāmadhātusaṃyojano 'nāgāmiphalabhāk /",
  "SA16hvsatssu:13628": "dhyānasamādhiṣvapi ayaṃ kramaḥ /",
  "SA16hvsatssu:13629": "atyantakṣīṇasarva[saṃyojanaḥ] arhatphalabhāg bhavati /",
  "SA16hvsatssu:13630": "evaṃ kleśānāṃ kramaśo nirodhātkāyo 'pi kramaśo nirudhyate /",
  "SA16hvsatssu:13631": "īśvarādikāraṇatve na syātkramanirodhaḥ /",
  "SA16hvsatssu:13632": "ato jñāyate kleśapratyayaḥ kāya iti /",
  "SA16hvsatssu:13633": "sujanā rāgādīnāṃ kleśānāṃ prahāṇaṃ prārthayante /",
  "SA16hvsatssu:13634": "draṣṭavyamavaśyaṃ rāgādipratyayamidānīmāyatyāñca glānyupāyāsān labhanta ityato 'vaśyaṃ [teṣāṃ] prahāṇaṃ prārthayante /",
  "SA16hvsatssu:13635": "tathā no cenna prahāṇaprārthanā syāt /",
  "SA16hvsatssu:13636": "ye vadanti īśvarādayaḥ kāyasya heturiti /",
  "SA16hvsatssu:13637": "te 'pi prārthayante kāmacchandādīnāṃ prahāṇam /",
  "SA16hvsatssu:13638": "ato jñāyate kāmacchandādipratyayaḥ kāya iti /",
  "SA16hvsatssu:13639": "vidvān prajñayā vimuktiṃ labhante /",
  "SA16hvsatssu:13640": "[ato] ajñānādvadhyata iti jñeyaṃ bhavati /",
  "SA16hvsatssu:13641": "tasmāt jñāyate kleśapratyayaḥ kāyo bhavatīti /",
  "SA16hvsatssu:13642": "bhagavānāha- tatra tatra sūtre nandirāgakṣayātsamyagvimuktiṃ labhata iti /",
  "SA16hvsatssu:13643": "kasmāt /",
  "SA16hvsatssu:13644": "cakṣūrūpādayo hi na bandhā ityucyante /",
  "SA16hvsatssu:13645": "nandirāgādayastu bandhāḥ /",
  "SA16hvsatssu:13646": "nandirāgabhaṅgāt cittaṃ samyagvimucyate /",
  "SA16hvsatssu:13647": "samyagvimuktaṃ cittaṃ nirvāṇe 'vatarati /",
  "SA16hvsatssu:13648": "ato jñāyate kleśapratyayaḥ kāyo bhavatīti /",
  "SA16hvsatssu:13649": "animittānākāraśūnyatayā hi vimuktiṃ pratilabhate /",
  "SA16hvsatssu:13650": "ato jñāyate kleśapratyayaḥ kāya iti /",
  "SA16hvsatssu:13651": "kasmāt /",
  "SA16hvsatssu:13652": "dharmāṇāṃ śūnyatādarśanamevānimittapratilābhaḥ /",
  "SA16hvsatssu:13653": "nimittanirodhānna punarbhavaṃ praṇidadhāti /",
  "SA16hvsatssu:13654": "ataḥ śūnyatā vimokṣamukhamityucyate /",
  "SA16hvsatssu:13655": "tadviparyaye bandhaḥ /",
  "SA16hvsatssu:13656": "ityādinā kleśādhīnaḥ kāyo bhavatīti pradarśitam //",
  "SA16hvsatssu:13657": "vidyāhetuvargaścatvāriṃśaduttaraśatatamaḥ /",
  "SA16hvsatssu:13658": "[iti] samudayasatyaskandhaḥ samāptaḥ /",
  "SA16hvsatssu:13659": "[SSS_354]",
  "SA16hvsatssu:13660": "atha nirodhasatyaskandhaḥ",
  "SA16hvsatssu:13661": "141 nirodhasatyaskandhe ādyaḥ prajñaptisthāpanavargaḥ",
  "SA16hvsatssu:13662": "śāstramāha- trividhacittānāṃ nirodho nirodhasatyaṃ yaduta prajñapticittaṃ dharmacittaṃ śūnyatācittam /",
  "SA16hvsatssu:13663": "(pṛ) kathameṣāṃ trayāṇāṃ cittānāṃ nirodhaḥ /",
  "SA16hvsatssu:13664": "(u) prajñapticittaṃ bahuśrutapratyayajñānena vā nirudhyate /",
  "SA16hvsatssu:13665": "cintanāpratyayajñānena vā nirudhyate /",
  "SA16hvsatssu:13666": "dharmacittamūṣmagatādidharmeṣu śūnyatābuddhayā nirudhyate /",
  "SA16hvsatssu:13667": "śūnyatācittaṃ nirodhasamāpattyavataraṇena nirudhyate /",
  "SA16hvsatssu:13668": "yadi vānupadhiśeṣanirvāṇe 'vatarataḥ santānasamucchede nirudhyate /",
  "SA16hvsatssu:13669": "(pṛ) katamā prajñaptiḥ /",
  "SA16hvsatssu:13670": "(u) skandhānupādāya ye vikalpā tadyathā pañcaskandhānupādāya puruṣa ityucyate /",
  "SA16hvsatssu:13671": "rūparasagandhasparśānupādāya ghaṭa ityucyate ityādi /",
  "SA16hvsatssu:13672": "(pṛ) kasmādiyaṃ prajñaptiḥ /",
  "SA16hvsatssu:13673": "(u) sūtre bhagavānāha-",
  "SA16hvsatssu:13674": "yathāhyaṅgasambhārādbhavati śabdo ratheti ca /",
  "SA16hvsatssu:13675": "evaṃ skandheṣu satsveva bhavati sattveti saṃvṛtiḥ // iti /",
  "SA16hvsatssu:13676": "yathā ca bhagavān bhikṣūnavocat- dharmā anityā duḥkhāḥ śūnyā anātmānaḥ pratītyasamutpannā aniyatasvabhāvā nāmamātramanusmaraṇamātraṃ bhogamātram /",
  "SA16hvsatssu:13677": "imāneva pañcaskandhānupādāya nānā nāma pravartate sattvo manuṣyo deva ityādi iti /",
  "SA16hvsatssu:13678": "sūtre 'smin vastusato dharmasya pratiṣedhāducyate nāmamātramiti /",
  "SA16hvsatssu:13679": "kiñcāha bhagavān- dve satye paramārthasatyaṃ saṃvṛtisatyamiti /",
  "SA16hvsatssu:13680": "paramārthasatyaṃ yaduta [SSS_355] rūpādayo dharmā nirvāṇañca /",
  "SA16hvsatssu:13681": "saṃvṛtisatyaṃ yat prajñaptimātraṃ niḥsvabhāvam /",
  "SA16hvsatssu:13682": "yathā rūpādipratyayo ghaṭaḥ sidhyati /",
  "SA16hvsatssu:13683": "tathā pañcaskandhapratyayaḥ puruṣaḥ sidhyati /",
  "SA16hvsatssu:13684": "(pṛ) yadi paramārthato nāstīdam /",
  "SA16hvsatssu:13685": "lokasatyasya ka upayogaḥ /",
  "SA16hvsatssu:13686": "(u) laukikāḥ sattvā lokasatyamupādāyopayojayanti /",
  "SA16hvsatssu:13687": "kenedaṃ jñāyate /",
  "SA16hvsatssu:13688": "yathā citrito 'gnirityuktau janāḥ śraddadhante /",
  "SA16hvsatssu:13689": "buddhā bhagavanto laukikānāṃ prajñaptito viyojanāya lokasatyena vyavaharanti /",
  "SA16hvsatssu:13690": "yathoktaṃ sūtre- nāhaṃ [bhikṣavo] lokena vivadāmi /",
  "SA16hvsatssu:13691": "lokaśca mayā vivadati /",
  "SA16hvsatssu:13692": "na [bhikṣavaḥ] dharmavādī [kenacilloke] vivadati / iti /",
  "SA16hvsatssu:13693": "purā kila janā vastūpabhogakāmanayā vahuvastunāmutpattikāle ghaṭa ityādi nāma sthāpayāñcakruḥ /",
  "SA16hvsatssu:13694": "saddharme sati nopayogo labhyeta /",
  "SA16hvsatssu:13695": "ato lokasatyamityucyate /",
  "SA16hvsatssu:13696": "satyadvaya ukte bhagavataḥ śāsanaṃ suviśuddham /",
  "SA16hvsatssu:13697": "paramārthatastu vidvān na viśiṣyate /",
  "SA16hvsatssu:13698": "lokasatyato bālairna vivadante /",
  "SA16hvsatssu:13699": "satyadvayaṃ vadan na śāśvatoccheda [dṛṣṭau] patati /",
  "SA16hvsatssu:13700": "na patati mithyādṛṣṭau sukhānte duḥkhānte ca /",
  "SA16hvsatssu:13701": "karmavipākādi sarvaṃ sidhyet /",
  "SA16hvsatssu:13702": "lokasatyaṃ buddhānāṃ śāsanavinayamūlam /",
  "SA16hvsatssu:13703": "yaduta dānaśīlayorvipākaḥ susthāna upapattiḥ /",
  "SA16hvsatssu:13704": "anena dharmeṇa taccittaṃ damayitvā mārgaśāsanaṃ grāhayitvā paścātparamārthasatyamupadiśati /",
  "SA16hvsatssu:13705": "evaṃ jinaśāanamādāvagādhagabhīram- tadyathā mahāsamudraḥ kramaśo gabhīraḥ /",
  "SA16hvsatssu:13706": "ato lokasatyaṃ vadanti /",
  "SA16hvsatssu:13707": "yo mārgasya lābhajñānaṃ sādhayati [sa] paramārthadharmopadeśārho bhavati /",
  "SA16hvsatssu:13708": "yathā bhagavata evaṃ cetaḥ parivitarka udabhut- paripavkāḥ khalu rāhulasya [bhikṣoḥ] vimuktiparipacanīyā dharmāḥ yannūnamahaṃ rāhulaṃ uttara āsravānāṃ kṣaye vinayeyamiti /",
  "SA16hvsatssu:13709": "tadyathā ghrāṇapākaḥ tadvināśe sukhaṃ janane durbhedanam /",
  "SA16hvsatssu:13710": "evaṃ lokasatyena cittaṃ damayitvātha paramārthajñānena vināśayati /",
  "SA16hvsatssu:13711": "uktañca sūtre- dharmāṇāṃ pravicayapūrvakaṃ nirvāṇaṃ parijñātavyamiti /",
  "SA16hvsatssu:13712": "yogī pūrvaṃ dharmāḥ [kiṃ] prajñaptisantaḥ [kiṃ vā] paramārthasanta iti jñātvā paścānnirodhasatyaṃ sākṣātkaroti /",
  "SA16hvsatssu:13713": "kleśāḥ sthūlasūkṣmakrameṇa nirudhyante /",
  "SA16hvsatssu:13714": "yathā keśaromādinimittena strīpuruṣādinimittaṃ nirudhyate /",
  "SA16hvsatssu:13715": "rūpādininimittena keśaromādinimittaṃ nirudhyate /",
  "SA16hvsatssu:13716": "[SSS_356] atha śūnyatādinimittena rūpādinimittaṃ nirudhyate /",
  "SA16hvsatssu:13717": "yathā kīlena kilo 'panīyate /",
  "SA16hvsatssu:13718": "ato lokasatyamucyate /",
  "SA16hvsatssu:13719": "lokasatyena madhyamā pratipatsādhyate /",
  "SA16hvsatssu:13720": "kasmāt /",
  "SA16hvsatssu:13721": "pañcaskandhāḥ santānena pravartanta iti nocchedaḥ /",
  "SA16hvsatssu:13722": "kṣaṇikā iti na śāśvataḥ /",
  "SA16hvsatssu:13723": "śāśvatocchedavinirmukta iti madhyamā pratipat /",
  "SA16hvsatssu:13724": "yathoktaṃ sūtre- lokasamudayaṃ paśyataḥ nāstīti dṛṣṭirna bhavati /",
  "SA16hvsatssu:13725": "lokanirodhaṃ paśyataḥ astīti dṛṣṭirna bhavati iti /",
  "SA16hvsatssu:13726": "ata ucyate lokasatyam /",
  "SA16hvsatssu:13727": "lokasatyato bhagavataḥ śāsanaṃ sarvaṃ satyameva yaduta astyātmā nāstyātmā ityādi paryāyāḥ /",
  "SA16hvsatssu:13728": "lokasatyato 'styātmeti vadato nāstyavadyam /",
  "SA16hvsatssu:13729": "paramārthato nāstyātmeti vadataśca satyam /",
  "SA16hvsatssu:13730": "lokasatyena pratidūṣaṇaṃ sthāpyate /",
  "SA16hvsatssu:13731": "paramārthatastu prativacanam /",
  "SA16hvsatssu:13732": "asti vastutaḥ sattva iti yā dṛṣṭiḥ ayaṃ mahāmohaḥ /",
  "SA16hvsatssu:13733": "nāstīti yadvacanaṃ tadapi mohatamasi pātayasi /",
  "SA16hvsatssu:13734": "kasmāt /",
  "SA16hvsatssu:13735": "iyaṃ bhāvābhāvadṛṣṭiḥ śāśvatocchedātmikā /",
  "SA16hvsatssu:13736": "yena yogino bhāvāntānnirgamya abhāvānte patanti /",
  "SA16hvsatssu:13737": "lokasatye 'sati kena nirgamaṃ labheran /",
  "SA16hvsatssu:13738": "yadapratilabdhaśūnyatāprajño vadati nāsti sattva iti /",
  "SA16hvsatssu:13739": "iyaṃ mithyādṛṣṭiḥ /",
  "SA16hvsatssu:13740": "jananamaraṇavedakaḥ sattvo nāstīti vacanaṃ hi mithyādṛṣṭiḥ /",
  "SA16hvsatssu:13741": "yadi śūnyatābuddhipratilābhī vadati nāsti sattva iti /",
  "SA16hvsatssu:13742": "na tadā doṣaḥ /",
  "SA16hvsatssu:13743": "yathoktaṃ sūtre- arhantī bhikṣuṇī pāpīyāṃsaṃ māramavocat-",
  "SA16hvsatssu:13744": "kiṃ nu sattva iti pratyeṣi māradṛṣṭigataṃ nu te /",
  "SA16hvsatssu:13745": "śuddhasaṃskārapuñjo 'yaṃ neha sattva upalabhyate // iti /",
  "SA16hvsatssu:13746": "kiñcāha-",
  "SA16hvsatssu:13747": "kāyo 'yaṃ skandhasantānaḥ śūnyaścāpyakiñcanaḥ /",
  "SA16hvsatssu:13748": "māyāvat nirmitavaccāpi prākṛtānāmakṣimohanaḥ //",
  "SA16hvsatssu:13749": "[SSS_357]",
  "SA16hvsatssu:13750": "śalyavadgaṇḍavaccāpi sapatno 'mitrahārakaḥ /",
  "SA16hvsatssu:13751": "duḥkhaṃ śūnyo nirātmā ca jātivyayavināśanaḥ //",
  "SA16hvsatssu:13752": "iti /",
  "SA16hvsatssu:13753": "(pṛ) sarvasyāpi nāsti yatkiñcana cittam /",
  "SA16hvsatssu:13754": "kasmāt keṣāñcinmithyādṛṣṭirityucyate keṣāñcitparamārthadṛṣṭiriti /",
  "SA16hvsatssu:13755": "(u) yasya puruṣasya śūnyatātattvajñānaṃ notpannaṃ tasyāstyātmeti matirbhavati /",
  "SA16hvsatssu:13756": "ato nāstyātmeti śrutvaiva santrāsamutpādayati /",
  "SA16hvsatssu:13757": "yathāha bhagavān- ye bālāḥ pṛthagjanāḥ śūnyo nāstyātmā,",
  "SA16hvsatssu:13758": "na punaḥ karoti iti śrutavantaḥ te mahābhītā bhavanti /",
  "SA16hvsatssu:13759": "iti /",
  "SA16hvsatssu:13760": "ato jñāyate apratilabdhaśūnyatājñānaḥ astyātmeti matyā nirvāṇādbibheti /",
  "SA16hvsatssu:13761": "tadā mithyādṛṣṭirbhavati /",
  "SA16hvsatssu:13762": "pratilabdhaśunyatājñānastu nāsti mūlata āgatiriti prajānāti /",
  "SA16hvsatssu:13763": "tadā nāsti kiñcana bhayamiti /",
  "SA16hvsatssu:13764": "apratilabdhaśūnyatātattvo nāsti kiñcanetidṛ ṣṭyā durgatau patati yadutocchedadṛṣṭi[rūpa]mithyādṛṣṭiḥ /",
  "SA16hvsatssu:13765": "yo 'yaṃ lokasatyato 'styātmeti prajñāya asti karmaphalamiti śraddadhānaḥ paścāt saṃskārā anityā utpattinirodhalakṣaṇā iti bhāvayitvā nirodhaṃ sākṣātkaroti /",
  "SA16hvsatssu:13766": "[tasya] ātmabuddhyabhāve kāmacittaṃ nirudhyate /",
  "SA16hvsatssu:13767": "sa yadi nāsti kiñcaneti vacanaṃ śṛṇoti /",
  "SA16hvsatssu:13768": "tadā nāsti kaścana doṣaḥ /",
  "SA16hvsatssu:13769": "ata ucyate lokasatyam /",
  "SA16hvsatssu:13770": "kecittīrthikā apavadanti śramaṇo gautamaḥ paramārthata ātmānaṃ dūṣayatīti /",
  "SA16hvsatssu:13771": "ato bhagavānāha- lokasatyato vadāmi asti sattva iti /",
  "SA16hvsatssu:13772": "samyagdṛṣṭiṃ prakāśayan vadāmi santi sattvāḥ sandhāvantaḥ saṃsaranta iti /",
  "SA16hvsatssu:13773": "iyaṃ samyagdṛṣṭiriti vadāmi /",
  "SA16hvsatssu:13774": "pṛthagjana mithyāmanaskārānniḥsattve vastusaditi vacanaṃ,",
  "SA16hvsatssu:13775": "tanmithyāmanaskārasya dūṣaṇam /",
  "SA16hvsatssu:13776": "na sattvasya dūṣaṇam /",
  "SA16hvsatssu:13777": "yathā ghaṭādayaḥ prajñaptyocyante /",
  "SA16hvsatssu:13778": "tatra na rūpādayo ghaṭāḥ /",
  "SA16hvsatssu:13779": "na rūpādivyatirikto ghaṭaḥ /",
  "SA16hvsatssu:13780": "evaṃ na rūpādayaḥ skandhāḥ sattvaḥ /",
  "SA16hvsatssu:13781": "nāpi rūpādivyatiriktaḥ sattvaḥ /",
  "SA16hvsatssu:13782": "yathā rūpādīnupādāya prajñaptimatikrāmati /",
  "SA16hvsatssu:13783": "evaṃ nirodhalakṣaṇena rūpādīnatikrāmati /",
  "SA16hvsatssu:13784": "dṛṣṭāntenārthaḥ suvibhajyate /",
  "SA16hvsatssu:13785": "yathā citritaḥ pradīpaḥ pradīpa ityukto 'pi na pradipavṛttiko bhavati /",
  "SA16hvsatssu:13786": "evaṃ ghaṭo 'stīti kathito 'pi na vastusan bhavati /",
  "SA16hvsatssu:13787": "santi pañcaskandhā ityuktā api na paramārthāḥ //",
  "SA16hvsatssu:13788": "prajñaptisthāpanavarga ekacatvāriṃśaduttaraśatatamaḥ /",
  "SA16hvsatssu:13789": "[SSS_358]",
  "SA16hvsatssu:13790": "142 prajñaptilakṣaṇavargaḥ",
  "SA16hvsatssu:13791": "(pṛ) kathaṃ ghaṭādayaḥ prajñaptitaḥ santi na vastutaḥ /",
  "SA16hvsatssu:13792": "(u) (1) prajñaptau nimittapradarśanamasti na paramārthe /",
  "SA16hvsatssu:13793": "yathā vadanti idaṃ rūpaṃ idaṃ ghaṭarūpamiti /",
  "SA16hvsatssu:13794": "na vaktuṃ śakyata [idaṃ] rūparūpamiti /",
  "SA16hvsatssu:13795": "nāpi vaktuṃ śakyata idaṃ vedanādirūpamiti /",
  "SA16hvsatssu:13796": "(2) pradīpo rūpasahagamāt prajvalatīti [vadanti] sparśasahagamātpradahatīti /",
  "SA16hvsatssu:13797": "paramārthadharmastu naivaṃ dṛśyate /",
  "SA16hvsatssu:13798": "kasmāt /",
  "SA16hvsatssu:13799": "vijñānaṃ nānyasahagamādvijānātīti /",
  "SA16hvsatssu:13800": "vedanāpi nānyasahagamādvedayata iti /",
  "SA16hvsatssu:13801": "ato jñāyate sahabhāvaḥ prajñaptisanniti /",
  "SA16hvsatssu:13802": "(3) anyadharmamupādāya prajñaptisan sidhyati /",
  "SA16hvsatssu:13803": "yathā rūpādīnupādāya ghaṭaḥ /",
  "SA16hvsatssu:13804": "paramārthadharmastu nānyadharmamupādāya sidhyati /",
  "SA16hvsatssu:13805": "kasmāt /",
  "SA16hvsatssu:13806": "yathā vedanā nānyadharmamupādāya sidhyati /",
  "SA16hvsatssu:13807": "(4) prajñaptiśca nānādharmavatī /",
  "SA16hvsatssu:13808": "yathā pradīpaḥ prakāśate pradahati ca /",
  "SA16hvsatssu:13809": "naivaṃ dṛśyate paramārthadharmaḥ /",
  "SA16hvsatssu:13810": "kasmāt /",
  "SA16hvsatssu:13811": "yathā vedanā na vedayate vijānāti ca /",
  "SA16hvsatssu:13812": "(5) rathaśabdo rathāṅgādiṣu bhavati /",
  "SA16hvsatssu:13813": "rūpādiśabdastu na padārthe vartata /",
  "SA16hvsatssu:13814": "ityevaṃ vibhāgaḥ /",
  "SA16hvsatssu:13815": "rathāṅgādayo rathasādhanāḥ pratyayāḥ /",
  "SA16hvsatssu:13816": "na tatrāsti rathaśabdaḥ /",
  "SA16hvsatssu:13817": "tathā ca rathakāraṇe nāsti rathadharmaḥ /",
  "SA16hvsatssu:13818": "tadupādāya tu rathaḥ sidhyati /",
  "SA16hvsatssu:13819": "ato jñāyate rathaḥ prajñaptiriti /",
  "SA16hvsatssu:13820": "(6) rūpādiśabdenoktā rūpādayo labhyante /",
  "SA16hvsatssu:13821": "ghaṭādiśabdenoktā ghaṭādayastu na labhyante /",
  "SA16hvsatssu:13822": "ato jñāyate ghaṭādayaḥ prajñaptaya iti /",
  "SA16hvsatssu:13823": "(7) prajñaptau cittaṃ vikṣipati,",
  "SA16hvsatssu:13824": "na samādadhāti /",
  "SA16hvsatssu:13825": "yathā kaścidaśvaṃ dṛṣṭvā vadati- aśvaṃ paśyāmīti /",
  "SA16hvsatssu:13826": "kaścidaśvakāyaṃ paśyāmīti /",
  "SA16hvsatssu:13827": "kaściccarma paśyāmīti /",
  "SA16hvsatssu:13828": "kaścidromāṇi vā paśyāmīti /",
  "SA16hvsatssu:13829": "kaścidvadati vīṇāśabdaṃ śṛṇomīti /",
  "SA16hvsatssu:13830": "kaścit tantrīnādaṃ śṛṇomīti /",
  "SA16hvsatssu:13831": "kaścidvadati kusumaṃ jighrāmīti /",
  "SA16hvsatssu:13832": "kaścitkusumagandhaṃ jighrāmīti /",
  "SA16hvsatssu:13833": "kaścidvadati surāṃ pibāmīti /",
  "SA16hvsatssu:13834": "kaścitsurārasaṃ pibāmīti /",
  "SA16hvsatssu:13835": "kaścidvadati puruṣaṃ spṛśāmīti,",
  "SA16hvsatssu:13836": "kaścit puruṣakāyaṃ spṛśāmīti,",
  "SA16hvsatssu:13837": "kaścit puruṣabhujaṃ spṛśāmiti,",
  "SA16hvsatssu:13838": "kaścit puruṣahastaṃ spṛśāmīti,",
  "SA16hvsatssu:13839": "kaścit puruṣasyāṅguliṃ spṛśāmīti,",
  "SA16hvsatssu:13840": "kaścit puruṣasyāṅguliparva spṛśāmiti /",
  "SA16hvsatssu:13841": "manovijñānamapi sattvādau vikṣipati yaduta kāyaḥ sattvaḥ cittaṃ sattva iti /",
  "SA16hvsatssu:13842": "evaṃ rūpādaya eva ghaṭa athavā rūpādivyatirikto ghaṭa ityādi /",
  "SA16hvsatssu:13843": "paramārthavacane tu cittaṃ samādadhāti na vikṣipati /",
  "SA16hvsatssu:13844": "rūpaṃ paśyāmīti [vat] śabdamapi paśyāmīti na vaktuṃ śakyate /",
  "SA16hvsatssu:13845": "[SSS_359]",
  "SA16hvsatssu:13846": "(8) jñeyādau [sarva]mavyapadeśyamapi astītyucyate /",
  "SA16hvsatssu:13847": "[yat vyapadiśyate] iyaṃ prajñaptiḥ yathā ghaṭādayaḥ /",
  "SA16hvsatssu:13848": "ato jñāyate ghaṭādayaḥ prajñaptisanta iti /",
  "SA16hvsatssu:13849": "kasmāt /",
  "SA16hvsatssu:13850": "rūpādayo dharmā jñeyādāvanabhidheyā iti na vyapadiśyante /",
  "SA16hvsatssu:13851": "yathā rūpādayaḥ svalakṣaṇena vyavadeśyāḥ /",
  "SA16hvsatssu:13852": "na ghaṭādayaḥ svalakṣaṇena vyapadiśyante /",
  "SA16hvsatssu:13853": "ata ime prajñaptisanta iti jñāyate /",
  "SA16hvsatssu:13854": "(9) kecit astīti prajñaptilakṣaṇaṃ vadanti /",
  "SA16hvsatssu:13855": "idaṃ lakṣaṇamanyatra vartate na prajñaptau /",
  "SA16hvsatssu:13856": "yathoktaṃ sūtre- karma viduṣo 'viduṣaśca lakṣaṇamiti /",
  "SA16hvsatssu:13857": "yaḥ kāyavāṅmanobhiḥ kuśalaṃ karoti sa vidvān /",
  "SA16hvsatssu:13858": "yaḥ kāyavāṅmanobhirakuśalaṃ karma karoti so 'vidvān /",
  "SA16hvsatssu:13859": "kāyavākkarma catvāri mahābhūtānyupādāya tiṣṭhati /",
  "SA16hvsatssu:13860": "mānasaṃ karma cittamāśrayate /",
  "SA16hvsatssu:13861": "imāni trīṇi kathaṃ viduṣo 'viduṣaśca lakṣaṇam /",
  "SA16hvsatssu:13862": "ato jñāyate nāsti prajñapteḥ svalakṣaṇam /",
  "SA16hvsatssu:13863": "(10) prajñaptilakṣaṇamanyatra vartamānamapi na punarekam /",
  "SA16hvsatssu:13864": "yathoktam- śalyaviddha iva rūpyate iti /",
  "SA16hvsatssu:13865": "rūpyata iti rūpalakṣaṇam /",
  "SA16hvsatssu:13866": "vedayata iti vedanālakṣaṇe puruṣa ucyate /",
  "SA16hvsatssu:13867": "yathāha bhagavān- vidvān mūḍhaśca sarvaḥ sukhaṃ duḥkhaṃ vedayate /",
  "SA16hvsatssu:13868": "vidvān sukhe duḥkhe na kāmamutpādayati /",
  "SA16hvsatssu:13869": "bahvādinimittodgrahaṇaṃ saṃjñālakṣaṇamityapi puruṣa evocyate /",
  "SA16hvsatssu:13870": "yathāha- prabhāmahaṃ paśyāmi rūpamahaṃ paśyāmīti /",
  "SA16hvsatssu:13871": "[saṃskṛta]mabhisaṃskarotīti saṃskāralakṣaṇe 'pi puruṣa evocyate /",
  "SA16hvsatssu:13872": "yathāha- ayaṃ puruṣapudgalaḥ puṇyopagaṃ saṃskāramabhisaṃskaroti /",
  "SA16hvsatssu:13873": "apuṇyopagaṃ saṃskāramabhisaṃskaroti /",
  "SA16hvsatssu:13874": "āneñjyopagaṃ saṃskāramabhisaṃskarotīti /",
  "SA16hvsatssu:13875": "vijānātīti vijñānalakṣaṇe 'pi puruṣa evocyate /",
  "SA16hvsatssu:13876": "yathāha- [kṣipraṃ] dharmaṃ vijānāti vijño jihvā sūparasaṃ yathā /",
  "SA16hvsatssu:13877": "iti /",
  "SA16hvsatssu:13878": "ato yadanyatragatamuktamapi bahulakṣaṇamucyate /",
  "SA16hvsatssu:13879": "idaṃ prajñaptilakṣaṇam /",
  "SA16hvsatssu:13880": "rūpādi[sva]lakṣaṇaṃ nānyatragataṃ nāpi bahulakṣaṇam /",
  "SA16hvsatssu:13881": "[SSS_360]",
  "SA16hvsatssu:13882": "(11) yo dharmaḥ sarveṣāmanuśayakaraḥ sa prajñaptisan /",
  "SA16hvsatssu:13883": "paramārthadharmastu nānuśayakaraḥ /",
  "SA16hvsatssu:13884": "anuśayā hi puruṣaṃ kurvanti /",
  "SA16hvsatssu:13885": "(12) prajñaptau ca na jñānotpādo bhavati /",
  "SA16hvsatssu:13886": "purovartirūpādiṣu jñānotpādo bhavati /",
  "SA16hvsatssu:13887": "taduttaraṃ manovijñānena vikalpayati ghaṭamahaṃ paśyāmītyādi /",
  "SA16hvsatssu:13888": "ghaṭasya jñānamavaśyaṃ rūpādyapekṣam /",
  "SA16hvsatssu:13889": "kasmāt /",
  "SA16hvsatssu:13890": "rūparasagandhasparśānupādāya hi ayaṃ ghaṭa iti vyavahāraḥ /",
  "SA16hvsatssu:13891": "paramārthajñānantu na yatkiñcidapekṣya bhavati /",
  "SA16hvsatssu:13892": "(13) prajñaptau ca bhavati saṃśayaḥ yathā sthāṇurvā puruṣo vā iti /",
  "SA16hvsatssu:13893": "rūpādiṣu tu na saṃśayo bhavati rūpaṃ vā kiṃ vā śabda iti /",
  "SA16hvsatssu:13894": "(pṛ) rūpādāvapi saṃśayo bhavati kimasti rūpaṃ kiṃ vā nāsti rūpamiti /",
  "SA16hvsatssu:13895": "(u) nedaṃ yuktam /",
  "SA16hvsatssu:13896": "rūpaṃ paśyan naiva saṃśete ayaṃ śabda iti /",
  "SA16hvsatssu:13897": "anyasmāt kāraṇāt saṃśayo bhavati kimasti rūpaṃ kiṃ vā nāsti rūpamiti /",
  "SA16hvsatssu:13898": "yathā rūpaṃ śūnyamiti śrutvā punā rūpaṃ paśyan saṃśete kimasti kiṃ vā nāstīti /",
  "SA16hvsatssu:13899": "nirodhasatyaṃ paśyato 'yaṃ saṃśayaḥ prahīyate /",
  "SA16hvsatssu:13900": "(pṛ) nirodhasatye 'pi saṃśayo bhavati kimasti nirodhaḥ kiṃ vā nāsti nirodha iti /",
  "SA16hvsatssu:13901": "(u) abhiniviṣṭeṣu saṃśayo bhavati na tu nirodhasatye /",
  "SA16hvsatssu:13902": "asti nirodha iti mataṃ nāsti nirodha iti matañca yaḥ śṛṇoti tasya bhavati saṃśayaḥ kimasti kiṃ vā nāstīti /",
  "SA16hvsatssu:13903": "sa tadā na nirodhasatyaṃ paśyati /",
  "SA16hvsatssu:13904": "kasmāt /",
  "SA16hvsatssu:13905": "nirodhasatyaṃ paśyato na punaḥ saṃśayo bhavati /",
  "SA16hvsatssu:13906": "ato jñāyate saṃśayotpādasthale prajñaptirasti /",
  "SA16hvsatssu:13907": "(14) ekasmin vastuni bahuvijñaptyutpattilābhe prajñaptirasti /",
  "SA16hvsatssu:13908": "yathā ghaṭādau /",
  "SA16hvsatssu:13909": "paramārthadharme tu na tathā /",
  "SA16hvsatssu:13910": "kasmāt /",
  "SA16hvsatssu:13911": "rūpādau na bhavanti śrotrādivijñaptayaḥ /",
  "SA16hvsatssu:13912": "(15) bahvāyatanasaṅgṛhītaṃ prajñaptisat /",
  "SA16hvsatssu:13913": "yathā ghaṭādayaḥ /",
  "SA16hvsatssu:13914": "ataḥ kecidvadanti prajñaptisat caturmahābhūtasaṅgṛhītam /",
  "SA16hvsatssu:13915": "paramārthadharmastu na bahvāyatanasaṅgrahaṃ labhate /",
  "SA16hvsatssu:13916": "(16) yat niḥsvabhāvaṃ sat kriyāsamarthaṃ bhavati /",
  "SA16hvsatssu:13917": "idaṃ prajñaptisat /",
  "SA16hvsatssu:13918": "yathā puruṣaḥ karotīti /",
  "SA16hvsatssu:13919": "puruṣasvabhāvaḥ karmasvabhāvaśca na paramārtha upalabhyate /",
  "SA16hvsatssu:13920": "snehadveṣādivikalpo yaḥ kaścana sa sarvaḥ prajñaptisan /",
  "SA16hvsatssu:13921": "na paramārthasan /",
  "SA16hvsatssu:13922": "kasmāt /",
  "SA16hvsatssu:13923": "rūpādidharmāṇāṃ sākṣāddarśane na snehadveṣādisaṃjñotpadyate /",
  "SA16hvsatssu:13924": "(17) gamyate āgamyata ityādi,",
  "SA16hvsatssu:13925": "ucchidyate vinaśyati ityādi,",
  "SA16hvsatssu:13926": "dāhyate [SSS_361] pradāhyate ityādi yā kācana kriyā sarvā sā prajñaptisatī /",
  "SA16hvsatssu:13927": "na paramārthasatī /",
  "SA16hvsatssu:13928": "kasmāt /",
  "SA16hvsatssu:13929": "paramārthadharmāsyādāhyatvāt /",
  "SA16hvsatssu:13930": "avināśyatvāt /",
  "SA16hvsatssu:13931": "puṇyapāpādikarma sarvaṃ prajñaptisat /",
  "SA16hvsatssu:13932": "kasmāt /",
  "SA16hvsatssu:13933": "prāṇātipātādi pāpaṃ prāṇātipātaviratyādi puṇyaṃ sarvaṃ na paramārthasat /",
  "SA16hvsatssu:13934": "(18) prajñaptisadāpekṣikam- yathā idaṃ,",
  "SA16hvsatssu:13935": "tat,",
  "SA16hvsatssu:13936": "guru laghu,",
  "SA16hvsatssu:13937": "dīrghaṃ hrasvaṃ,",
  "SA16hvsatssu:13938": "mahadalpaṃ,",
  "SA16hvsatssu:13939": "ācāryaḥ antevāsī,",
  "SA16hvsatssu:13940": "pitā putraḥ ārya anārya ityādi /",
  "SA16hvsatssu:13941": "paramārthastu nāpekṣikaḥ /",
  "SA16hvsatssu:13942": "kasmāt /",
  "SA16hvsatssu:13943": "rūpaṃ nānyapadārthamapekṣya śabdādīn sādhayatīti /",
  "SA16hvsatssu:13944": "na śūnyatayā prajñaptikhaṇḍanaṃ prajñaptisat /",
  "SA16hvsatssu:13945": "yathā vṛkṣān niśritya vanaṃ khaṇḍyate /",
  "SA16hvsatssu:13946": "mūlakāṇḍaṃ niśritya vṛkṣaḥ khaṇḍayate /",
  "SA16hvsatssu:13947": "rūpādi niśritya mūlakāṇḍaṃ khaṇḍyate /",
  "SA16hvsatssu:13948": "tathā śūnyatayā yat khaṇḍanaṃ tattu paramārthasat /",
  "SA16hvsatssu:13949": "yathā rūpādi śūnyatayā khaṇḍyate /",
  "SA16hvsatssu:13950": "(19) śūnyatācāryāyatanānuvartanaṃ prajñaptisat /",
  "SA16hvsatssu:13951": "nairātmyacaryāyatanānuvartanantu paramārthasat /",
  "SA16hvsatssu:13952": "(20) santi catvāro vādāḥ- ekatvaṃ,",
  "SA16hvsatssu:13953": "nānātvaṃ,",
  "SA16hvsatssu:13954": "anirvacanīyatvaṃ, abhāva iti /",
  "SA16hvsatssu:13955": "ete catvāro vādāḥ sāvadyāḥ /",
  "SA16hvsatssu:13956": "ato jñāyate ghaṭādayaḥ prajñaptisanta iti /",
  "SA16hvsatssu:13957": "ekatvam- rūparasagandhasparśā eva ghaṭa iti /",
  "SA16hvsatssu:13958": "nānātvam rūpādīn vihāyānyo 'sti ghaṭa iti /",
  "SA16hvsatssu:13959": "anirvacanīyatvam- rūpādaya eva vā ghaṭaḥ kiṃ vā tadvayatirikto ghaṭa iti na nirvaktuṃ śakyate /",
  "SA16hvsatssu:13960": "abhāvaḥ- nāstyayaṃ ghaṭa iti /",
  "SA16hvsatssu:13961": "ime catvāro vādā ayuktāḥ /",
  "SA16hvsatssu:13962": "ato jñāyate ghaṭaḥ prajñaptiriti /",
  "SA16hvsatssu:13963": "prajñaptilakṣaṇavargo dvicatvāriṃśaduttaraśatatamaḥ /",
  "SA16hvsatssu:13964": "143 ekatvakhaṇḍanavargaḥ",
  "SA16hvsatssu:13965": "(pṛ) eṣāmekatvādīnāṃ caturṇāṃ vādānāṃ ke doṣāḥ /",
  "SA16hvsatssu:13966": "(u) ekatvavāde doṣo yaduta rūpādīnāṃ dharmāṇāṃ lakṣaṇaṃ pratyekaṃ vibhaktam /",
  "SA16hvsatssu:13967": "yadi ghaṭa ekaḥ,",
  "SA16hvsatssu:13968": "tadā na sambhavati /",
  "SA16hvsatssu:13969": "rūpādīni naikaikaṃ pṛthivīdhāturityucyante /",
  "SA16hvsatssu:13970": "tatsamavāyaḥ kathaṃ pṛthivī bhavet /",
  "SA16hvsatssu:13971": "kasmāt /",
  "SA16hvsatssu:13972": "yadyekaiko 'śvo na gaurbhavati /",
  "SA16hvsatssu:13973": "tatsamavāyaḥ kathaṃ gaurbhavet /",
  "SA16hvsatssu:13974": "(pṛ) yathā ekaikaṃ tilaṃ na kalāpaṃ sādhayati /",
  "SA16hvsatssu:13975": "tatsamavāyastu sādhayati /",
  "SA16hvsatssu:13976": "evaṃ rūpādīnyekaikaṃ na pṛthivīṃ sādhayanti /",
  "SA16hvsatssu:13977": "tatsamavāyastu sādhayati /",
  "SA16hvsatssu:13978": "(u) na yujyate /",
  "SA16hvsatssu:13979": "kasmāt /",
  "SA16hvsatssu:13980": "tilakalāpaḥ prajñaptisan /",
  "SA16hvsatssu:13981": "ekatvādi tu paramārthadharme vicāryate /",
  "SA16hvsatssu:13982": "iti kathaṃ dṛṣṭāntaḥ syāt /",
  "SA16hvsatssu:13983": "[SSS_362]",
  "SA16hvsatssu:13984": "rūparasagandhasparśāścatvāro dharmāḥ /",
  "SA16hvsatssu:13985": "pṛthivī tu ekadharmaḥ /",
  "SA16hvsatssu:13986": "na catvāra ekaḥ syāt /",
  "SA16hvsatssu:13987": "yadi catvāra ekaḥ /",
  "SA16hvsatssu:13988": "eko 'pi catvāraḥ syāt /",
  "SA16hvsatssu:13989": "tattu na sambhavati /",
  "SA16hvsatssu:13990": "ato jñāyate rūpādaya eva na pṛthivīti /",
  "SA16hvsatssu:13991": "laukikā vadanti- pṛthivīrūpaṃ pṛthivīgandhaḥ pṛthivīrasaḥ pṛthivīsparśaṃ iti /",
  "SA16hvsatssu:13992": "na paśyāmo rūparūpamiti vadantaṃ yaṃ kañcana /",
  "SA16hvsatssu:13993": "anyadharmalakṣaṇenāvaśyaṃ pradarśyate- yathā amukasya puruṣasya kuṭīti /",
  "SA16hvsatssu:13994": "(pṛ) idaṃ nānyadharmalakṣaṇena pradarśanaṃ,",
  "SA16hvsatssu:13995": "svadharmeṇaiva svātmapradarśanam /",
  "SA16hvsatssu:13996": "yathā śilāpuruṣasya hastapādamiti /",
  "SA16hvsatssu:13997": "kasmāt /",
  "SA16hvsatssu:13998": "na hi hastapādavyatiriktaḥ śilāpuruṣo 'sti /",
  "SA16hvsatssu:13999": "evaṃ rūpādivyatiriktā pṛthivī yadyapi nāsti /",
  "SA16hvsatssu:14000": "tathāpi svātmarūpeṇaiva svātmapradarśanaṃ [iti vadataḥ] ko doṣaḥ /",
  "SA16hvsatssu:14001": "(u) yadyucyate pṛthivī rūpādinā svātmānameva pradarśayatīti nāyaṃ nyāyo bhavati /",
  "SA16hvsatssu:14002": "śīlāpuruṣadṛṣṭānto yadyapi bhavatoktaḥ /",
  "SA16hvsatssu:14003": "sa dṛṣṭāntastu na yuktaḥ /",
  "SA16hvsatssu:14004": "kasmāt /",
  "SA16hvsatssu:14005": "śilāpuruṣasya hasta iti pradarśane tadanyaḥ kāyaḥ śilāpuruṣa iti syāt /",
  "SA16hvsatssu:14006": "śūnyatāyāmapi ca astītyabhidhīyate /",
  "SA16hvsatssu:14007": "yathā vadanti śilāpuruṣasya kāya iti /",
  "SA16hvsatssu:14008": "tasmin samaye śilāpuruṣa eva na punastadanyo 'stītyucyate /",
  "SA16hvsatssu:14009": "yathā bhagavānāha- santyasmin kāye keśā romāṇi raktaṃ māṃsaṃ ityādi /",
  "SA16hvsatssu:14010": "tāni keśādīni vihāya nāstyanyaḥ kāyaḥ /",
  "SA16hvsatssu:14011": "keśādīnāṃ niśrayasthānamidaṃ pṛthagasadapi [astīti] abhidhīyate /",
  "SA16hvsatssu:14012": "ato jñāyate śilāpuruṣa iti vacanamapi mṛṣāvacanam, iti /",
  "SA16hvsatssu:14013": "yadi śilāpuruṣadṛṣṭāntena pṛthivīṃ sādhayasi /",
  "SA16hvsatssu:14014": "tathāpi nāsti pṛthivī /",
  "SA16hvsatssu:14015": "bhavatāṃ sūtre uktaṃ- rūparasagandhasparśavatī pṛthivīti /",
  "SA16hvsatssu:14016": "iyaṃ pṛthivyeva nāsti kāyavat /",
  "SA16hvsatssu:14017": "ato jñāyate rūparasagandhasparśā eva,",
  "SA16hvsatssu:14018": "naivāstīyaṃ pṛthivīti /",
  "SA16hvsatssu:14019": "guṇānāñca na lakṣaṇaṃ pradarśayituṃ śakyate /",
  "SA16hvsatssu:14020": "rūpaṃ gandhavaditi na vaktuṃ śakyate /",
  "SA16hvsatssu:14021": "rūparasagandhasparśavatī pṛthivī iti tu vaktuṃ śakyate /",
  "SA16hvsatssu:14022": "ato naikatvamiti /",
  "SA16hvsatssu:14023": "rūpādibuddhiḥ pṛthivībuddhiśca pṛthak /",
  "SA16hvsatssu:14024": "ato jñāyate rūpādīni na pṛthivīti /",
  "SA16hvsatssu:14025": "anyadrūpādīnāṃ nāma anyat pṛthivyā nāma /",
  "SA16hvsatssu:14026": "(pṛ) buddhibhedo nāmabhedaśca sarvaḥ saṃyoge bhedavān /",
  "SA16hvsatssu:14027": "(u) yadi buddhirnāmasaṃyogamātreṇāsti /",
  "SA16hvsatssu:14028": "[tadā] saṃyogo nāmamātraṃ bhavet /",
  "SA16hvsatssu:14029": "tathā ca pṛthivī nāmamātramasti /",
  "SA16hvsatssu:14030": "iti nāstyekatvavādaḥ /",
  "SA16hvsatssu:14031": "pṛthivī sa sarvendriyajñeyā bhavati /",
  "SA16hvsatssu:14032": "kenedaṃ jñāyate /",
  "SA16hvsatssu:14033": "puruṣa evaṃ cintayati- pṛthivīṃ paśyāmi,",
  "SA16hvsatssu:14034": "pṛthivīṃ rasayāmi,",
  "SA16hvsatssu:14035": "pṛthivīṃ spṛśāmi iti /",
  "SA16hvsatssu:14036": "yadi rūparasagandhasparśāḥ pṛthivī /",
  "SA16hvsatssu:14037": "na [SSS_363] syāt rūpamātre pṛthivīṃ paśyāmīti pṛthivīsaṃjñā /",
  "SA16hvsatssu:14038": "gandhādāvapyevam /",
  "SA16hvsatssu:14039": "vastutastu na rūpamātre pṛthivī jñāyate /",
  "SA16hvsatssu:14040": "ato jñāyate na rūpādīnyeva pṛthivīti /",
  "SA16hvsatssu:14041": "prajñaptisaṃjñākāraṇe ekasminnavayave ca prajñaptisaṃjñābhidhīyate /",
  "SA16hvsatssu:14042": "yathā kaścid vṛkṣaśākhāṃ chindan vadati- vṛkṣaṃ chindāmi,",
  "SA16hvsatssu:14043": "vanaṃ chindāmīti ca /",
  "SA16hvsatssu:14044": "guṇānāṃ sīmāni dravyāṇi anyāni /",
  "SA16hvsatssu:14045": "tatra yadyasti kāraṇam /",
  "SA16hvsatssu:14046": "nānena sidhyati ekatvavādaḥ /",
  "SA16hvsatssu:14047": "sāṃkhyāḥ punarāhuḥ- pañca guṇāḥ pṛthivīti /",
  "SA16hvsatssu:14048": "tadapyayuktam /",
  "SA16hvsatssu:14049": "kasmāt /",
  "SA16hvsatssu:14050": "yathā pūrvamuktaṃ- śabdo rūpādivyatiriktaḥ kṣaṇikaḥ santānapravṛttaḥ /",
  "SA16hvsatssu:14051": "na caturmahābhūtasādhanaheturiti /",
  "SA16hvsatssu:14052": "ato jñāyate na sarvāṇi bhautikāni śabdavantīti //",
  "SA16hvsatssu:14053": "ekatvakhaṇḍanavargastricatvāriṃśaduttaraśatatamaḥ /",
  "SA16hvsatssu:14054": "144 nānātvakhaṇḍanavargaḥ",
  "SA16hvsatssu:14055": "(pṛ) nānātvavāde ke doṣāḥ /",
  "SA16hvsatssu:14056": "(u) rūpādīn vihāya nāsti pṛthivī /",
  "SA16hvsatssu:14057": "kasmāt /",
  "SA16hvsatssu:14058": "kena tat jñāyate /",
  "SA16hvsatssu:14059": "na hi rūparasagandhasparśān vihāya pṛthivībuddhirutpadyate /",
  "SA16hvsatssu:14060": "rūpādidharmeṣvevotpadyate /",
  "SA16hvsatssu:14061": "kasmāt /",
  "SA16hvsatssu:14062": "yathā anyat rūpaṃ anye śabdādayaḥ /",
  "SA16hvsatssu:14063": "na ca śabdādīnapekṣya rūpabuddhirutpadyate /",
  "SA16hvsatssu:14064": "yadi rūpādivyatiriktā pṛthivī /",
  "SA16hvsatssu:14065": "rūpādīnyanapekṣyāpi pṛthivībuddhiḥ syāt /",
  "SA16hvsatssu:14066": "na vastutastānyanapekṣya bhavati /",
  "SA16hvsatssu:14067": "ato nāsti pṛthivī pṛthak /",
  "SA16hvsatssu:14068": "(pṛ) nānyadharmamanapekṣya bhavati /",
  "SA16hvsatssu:14069": "avaśyaṃ rūpalakṣaṇamapekṣya rūpabuddhirbhavati /",
  "SA16hvsatssu:14070": "(u) sāmānyalakṣaṇakhaṇḍanavarge vakṣyate /",
  "SA16hvsatssu:14071": "na rūpavyatiriktaṃ rūpalakṣaṇaṃ pṛthagastīti /",
  "SA16hvsatssu:14072": "ato na yujyate /",
  "SA16hvsatssu:14073": "pṛthivyādipṛthagdharmasya nendriyaṃ jñāpakam /",
  "SA16hvsatssu:14074": "ato jñāyate na pṛthak santi pṛthivyādayo dharmā iti /",
  "SA16hvsatssu:14075": "(pṛ) pṛthivyādayo dvīndriyagrāhyā yaduta kāyendriyagrāhyāścakṣurindriyagrāhyāḥ /",
  "SA16hvsatssu:14076": "kena tat jñāyate /",
  "SA16hvsatssu:14077": "cakṣuṣā dṛṣṭvā jānīmo 'yaṃ ghaṭa iti /",
  "SA16hvsatssu:14078": "kāyendriyeṇa spṛṣṭvāpi jānīmaḥ ayaṃ ghaṭa iti /",
  "SA16hvsatssu:14079": "ato nendriyagrāhyā iti bhavato vacanamayuktam /",
  "SA16hvsatssu:14080": "(u) tathā cet ghaṭo 'yamindriyacatuṣṭayagrāhyaḥ syāt /",
  "SA16hvsatssu:14081": "ghrāṇenāpi mṛta jighryate /",
  "SA16hvsatssu:14082": "rasanayāpi mṛt rasyate /",
  "SA16hvsatssu:14083": "(pṛ) ghrāṇarasanābhyāṃ na gṛhṇāti ghaṭam /",
  "SA16hvsatssu:14084": "kasmāt /",
  "SA16hvsatssu:14085": "na hyandhakāre vivecayati ghaṭo vā jighrayate kapālaṃ vā /",
  "SA16hvsatssu:14086": "ghaṭo vā rasyate kapālaṃ vā iti /",
  "SA16hvsatssu:14087": "(u) yadyapi na vivecayati kiṃ ghaṭa uta kapālamiti /",
  "SA16hvsatssu:14088": "tathāpi mṛdi jñānaṃ bhavati mṛdaṃ [SSS_364] jighrāmi,",
  "SA16hvsatssu:14089": "mṛdaṃ rasayāmīti /",
  "SA16hvsatssu:14090": "yadi ghaṭa udgatamukhaṃ khanyate /",
  "SA16hvsatssu:14091": "tadā dṛṣṭvā spṛṣṭvā vā na nirdhārayati kimayaṃ ghaṭa śarāvaḥ kiṃ vā ghataśakalamiti /",
  "SA16hvsatssu:14092": "ato jñāyate cakṣurindriyaṃ kāyendriyañca na ghaṭaṃ gṛhṇīyāt iti /",
  "SA16hvsatssu:14093": "andhakāre ghaṭabuddhirutpannāpi na vivecayati suvarṇaghaṭo rajataghaṭo vā iti /",
  "SA16hvsatssu:14094": "ato jñāyate cakṣurindriyaṃ kāyendriyamapi na ghaṭaṃ gṛhṇīyāt /",
  "SA16hvsatssu:14095": "ghrāṇendriyaṃ jihvendriyaṃ puṣpaphalakṣīrasurādīn dharmān gṛhṇāti /",
  "SA16hvsatssu:14096": "cakṣurindriyaṃ kāyendriyantu na gṛhṇāti /",
  "SA16hvsatssu:14097": "yathā [cakṣuḥ] puṣpādi paśyati na vivicya jānāti gandhaḥ surabhirasurabhirvā raso madhuro 'madhuro vā ityādi /",
  "SA16hvsatssu:14098": "ato yadi mataṃ cakṣuḥkāyendriyābhyāṃ jānīmo dravyaṃ na ghrāṇajihvābhyāmiti /",
  "SA16hvsatssu:14099": "nedaṃ sambhavati /",
  "SA16hvsatssu:14100": "yathā ghrāṇajihve dravyaṃ pṛthakkṛtya na vikalpayataḥ /",
  "SA16hvsatssu:14101": "tathā cakṣuḥkāyendriye api dravyamapṛthagbhūtamapi na vikalpayataḥ /",
  "SA16hvsatssu:14102": "pañcendriyeṣu prajñaptigrāhakaṃ jñānaṃ nāsti /",
  "SA16hvsatssu:14103": "ato jñāyate prajñaptirna cakṣuḥkāyaghrāṇajihvendriyairlabhyate /",
  "SA16hvsatssu:14104": "ṣaṣṭhasya tvasti prajñaptijñāpakaṃ jñānam /",
  "SA16hvsatssu:14105": "kasmāt /",
  "SA16hvsatssu:14106": "manovijñānasya sarvadharmālambanatvāt /",
  "SA16hvsatssu:14107": "cakṣuryadi rūpaṃ paśyati arupañca paśyati /",
  "SA16hvsatssu:14108": "tadā śabdādīnamapi paśyet /",
  "SA16hvsatssu:14109": "tathā cet śrotrādīnīndriyāṇi nāvaśyakāni syuḥ /",
  "SA16hvsatssu:14110": "na tu sambhavati /",
  "SA16hvsatssu:14111": "ataścakṣuḥkāyendriyābhyāṃ na dravyaṃ gṛhyate /",
  "SA16hvsatssu:14112": "(pṛ) rūpeṇa dravyopalabdhau cakṣuḥ paśyati /",
  "SA16hvsatssu:14113": "na tu sarvo rūpātpṛthagbhūto dharmo dṛśyaḥ /",
  "SA16hvsatssu:14114": "(u) rūpeṇa ghaṭopalabdhiritīdaṃ na yujyate /",
  "SA16hvsatssu:14115": "kasmāt /",
  "SA16hvsatssu:14116": "kaḥ karoti ghaṭarūpam /",
  "SA16hvsatssu:14117": "saṃyogamātramidam /",
  "SA16hvsatssu:14118": "ato na rūpeṇa ghaṭopalabdhiḥ /",
  "SA16hvsatssu:14119": "yadi ca dṛśyadharmeṇa tadanyadharma upalabhya dṛśyo bhavati /",
  "SA16hvsatssu:14120": "ghaṭādinādṛśyadharmeṇa rupolabdhiriti rūpamapi adṛśyaṃ syāt /",
  "SA16hvsatssu:14121": "ghaṭo 'pi dvividhaḥ syāt dṛśyo 'dṛśya iti /",
  "SA16hvsatssu:14122": "dṛśyadharmasyādṛśyopalabdhyarthatvāt /",
  "SA16hvsatssu:14123": "yadyavaśyaṃ rūpādidharmasyopalabdhatvāt cakṣurādīndrayagrāhyamiti /",
  "SA16hvsatssu:14124": "[tadā] rūpalakṣaṇaṃ cakṣurindriyagrāhyamiti na syāt /",
  "SA16hvsatssu:14125": "kasmāt /",
  "SA16hvsatssu:14126": "bhavatāṃ sūtre rūpamupādāya (=rūpahetukaṃ)",
  "SA16hvsatssu:14127": "indriyeṇa rūpaṃ dṛśyamitīdaṃ rūpalakṣaṇaṃ punaralakṣaṇaṃ bhavati /",
  "SA16hvsatssu:14128": "tathā tu rūpalakṣaṇamadṛśyamiti syāt /",
  "SA16hvsatssu:14129": "ato na yujyate /",
  "SA16hvsatssu:14130": "yadi rūpopalabdhyā dṛśyamiti /",
  "SA16hvsatssu:14131": "[tarhi] sarvāṇīndriyāṇi dravyaṃ jānīyuḥ /",
  "SA16hvsatssu:14132": "śrotrendriyamapi ākāśaṃ jānīyāt śabdopalambhāt /",
  "SA16hvsatssu:14133": "kāyendriyeṇa vāyuṃ jānīyāt sparśopalambhāt /",
  "SA16hvsatssu:14134": "[SSS_365] bhavatāṃ mate tu na yujyate /",
  "SA16hvsatssu:14135": "ato nedaṃ dharmamupalambhayati /",
  "SA16hvsatssu:14136": "(pṛ) anye dharmā nopalabdhikarāḥ /",
  "SA16hvsatssu:14137": "rūpamātramupalabdhikaram /",
  "SA16hvsatssu:14138": "(u) maivam /",
  "SA16hvsatssu:14139": "na tatrāsti vinigamanā rūpamātramupalabdhikaraṃ nānye dharmā iti /",
  "SA16hvsatssu:14140": "yathā bhavānāha mahatyanekadravyavattvāt rūpāccopalabdhiriti /",
  "SA16hvsatssu:14141": "evaṃ rūpahetukaṃ rūpamupalabhyate /",
  "SA16hvsatssu:14142": "rūpalakṣaṇopalambhena rūpaṃ taduttaramupalabhyam /",
  "SA16hvsatssu:14143": "na rūpamātramupalabdhikaramiti /",
  "SA16hvsatssu:14144": "evamukte ['pi] na pūrvoktadoṣaparihāraḥ /",
  "SA16hvsatssu:14145": "anyakālaṃ rūpabuddhirutpadyate anyakālañca ghaṭabuddhiḥ /",
  "SA16hvsatssu:14146": "ato rūpāt ghaṭopalambhe ka upakāraḥ /",
  "SA16hvsatssu:14147": "yathā andho 'bhyastaghaṭaparimāṇo vinaṣṭacakṣuṣko 'pi spṛṣṭvā ghaṭaṃ jānāti /",
  "SA16hvsatssu:14148": "ato na rūpamātraṃ darśanasya kāraṇam /",
  "SA16hvsatssu:14149": "andhaḥ kāyendriyeṇa ca vāyuṃ jānāti /",
  "SA16hvsatssu:14150": "ato na rūpamātropalambhāt jñānamutpadyate /",
  "SA16hvsatssu:14151": "bhavatāṃ sūtre 'pyuktam- kāyāgataspṛṣṭaḥ sparśo na pṛthivyaptejasāṃmiti jñātavyam- adṛṣṭaliṅgo vāyuriti /",
  "SA16hvsatssu:14152": "tadapyayuktam /",
  "SA16hvsatssu:14153": "kasmāt /",
  "SA16hvsatssu:14154": "andha imaṃ vāyuṃ jānannapi na jānāti vāyurayaṃ kiṃ dṛśyaḥ kiṃvā adṛśya iti /",
  "SA16hvsatssu:14155": "puruṣaścakṣuṣā saṃkhyāparimāṇādīn dharmān paśyati /",
  "SA16hvsatssu:14156": "na tatrāsti rūpopalabdhiḥ /",
  "SA16hvsatssu:14157": "gandhamāghrāyāpi agandhadharme jñānaṃ labhate /",
  "SA16hvsatssu:14158": "rasaṃ rasayitvāpi arasadharme jñānaṃ labhate /",
  "SA16hvsatssu:14159": "ato 'vaśyaṃ rūpolambhena dravyaṃ tadūrdhva jñeyamitīdamayuktam /",
  "SA16hvsatssu:14160": "(pṛ) yadi rūpopalambho darśanasya na kāraṇam /",
  "SA16hvsatssu:14161": "ye saṃkhyāparimāṇādayo dharmāḥ [te] adṛśyadravyagatāḥ,",
  "SA16hvsatssu:14162": "vāyuśca dṛśyaḥ syāt /",
  "SA16hvsatssu:14163": "(u) asmanmate rūpaṃ vihāya nāstyanyo dharmo dṛśyaḥ /",
  "SA16hvsatssu:14164": "ato jñāyate mate ['smin] yatra rūpamutpannamasti tatra cakṣuḥ paśyati /",
  "SA16hvsatssu:14165": "cakṣuṣā dṛṣṭarūpasyaiva ghaṭasaṃjñā bhavati /",
  "SA16hvsatssu:14166": "yasmin dharme nāstyutpannaṃ rūpam,",
  "SA16hvsatssu:14167": "tatra sacakṣuṣkasyāpi notpadyate 'nyaghaṭasaṃjñā /",
  "SA16hvsatssu:14168": "ato rūpadi vihāya pṛthagasti ghaṭa itīdaṃ na nyāyyam //",
  "SA16hvsatssu:14169": "nānātvakhaṇḍanavargaścatuścatvāriṃśaduttaraśatatamaḥ /",
  "SA16hvsatssu:14170": "[SSS_366]",
  "SA16hvsatssu:14171": "145 anirvacanīyatvakhaṇḍanavargaḥ",
  "SA16hvsatssu:14172": "(pṛ) anirvacanīyatve ke doṣāḥ /",
  "SA16hvsatssu:14173": "paramārthadharmo naikatvanānātvābhyāmanirvacanīyaḥ /",
  "SA16hvsatssu:14174": "kasmāt /",
  "SA16hvsatssu:14175": "na hetudṛṣṭāntau staḥ idamanirvacanīyamiti jñāpayitum /",
  "SA16hvsatssu:14176": "rūpādayo dharmāḥ paramārthasantaḥ /",
  "SA16hvsatssu:14177": "ato nānirvacanīyāḥ /",
  "SA16hvsatssu:14178": "dharmāḥ pratyekaṃ sasvalakṣaṇāḥ /",
  "SA16hvsatssu:14179": "yathā rūpaṇalakṣaṇaṃ rūpam /",
  "SA16hvsatssu:14180": "na nānātvalakṣaṇam /",
  "SA16hvsatssu:14181": "kathamucyate 'nirvacanīyamiti /",
  "SA16hvsatssu:14182": "vijñānaviśeṣāddharmaviśeṣaḥ /",
  "SA16hvsatssu:14183": "yathā cakṣurvijñānena rūpaṃ jñāyate, na śabdādi /",
  "SA16hvsatssu:14184": "ato 'sya nānirvacanīyatā /",
  "SA16hvsatssu:14185": "rūpaṃ rūpāyatanasaṅgṛhītaṃ na śabdādisaṅgṛhītam /",
  "SA16hvsatssu:14186": "yadyanirvacanīyatvamicchasi /",
  "SA16hvsatssu:14187": "idaṃ rūpamidaṃ rūpamiti nirvacanīyamasti /",
  "SA16hvsatssu:14188": "rūpamidamarūpamidamiti anirvacanīyam /",
  "SA16hvsatssu:14189": "evaṃ śabdādayo 'pi /",
  "SA16hvsatssu:14190": "dharmāṇāṃ kramaḥ saṃkhyā cāsti /",
  "SA16hvsatssu:14191": "yadyanirvācyāḥ /",
  "SA16hvsatssu:14192": "tadā dharmā asaṃkhyāḥ syuḥ /",
  "SA16hvsatssu:14193": "kasmāt /",
  "SA16hvsatssu:14194": "prathamaṃ dvitīyamiti lakṣaṇabhedasyābhāvāt /",
  "SA16hvsatssu:14195": "ato jñāyate paramārthato nānirvācyāḥ dharmāḥ prajñaptāveva ekatvanānātvasatvāducyate 'nirvācya iti //",
  "SA16hvsatssu:14196": "anirvacanīyatvakhaṇḍanavargaḥ pañcacatvāriṃśaduttaraśatatamaḥ /",
  "SA16hvsatssu:14197": "146 abhāvakhaṇḍanavargaḥ",
  "SA16hvsatssu:14198": "(pṛ) abhāvavāde ke doṣāḥ /",
  "SA16hvsatssu:14199": "(u) abhāvatve na puṇyapāpādīnāṃ vipāko vimuktyādayaḥ sarve dharmāḥ /",
  "SA16hvsatssu:14200": "vidyamānaṃ nāstīti grahe sa graho 'pi abhāvaḥ syāt /",
  "SA16hvsatssu:14201": "vaktuḥ śrotuścābhāvāt /",
  "SA16hvsatssu:14202": "asti nāstīti vādāḥ śraddhayoktāḥ pratyakṣajñānaśraddhayā vā bhavanti anumitijñānaśraddhayā vā bhavanti /",
  "SA16hvsatssu:14203": "sūtramranthānusāreṇa vā bhavanti /",
  "SA16hvsatssu:14204": "yatkiñcana nāstīti yat vacanaṃ tadeṣu triṣu na bhavati /",
  "SA16hvsatssu:14205": "sūtraṃ vānusarāma iti bhavatāmāśayo [yaḥ] nāyaṃ yujyate /",
  "SA16hvsatssu:14206": "sūtrāśayo 'pi duḥsaṃvādaḥ /",
  "SA16hvsatssu:14207": "kadācidastītyāha kadācinnāstītyāha /",
  "SA16hvsatssu:14208": "kathaṃ śraddhāṃ gṛhṇīmaḥ /",
  "SA16hvsatssu:14209": "yadyanumānajñānaṃ śraddadhyāt /",
  "SA16hvsatssu:14210": "avaśyaṃ pratyakṣapūrvakamanumitijñānaṃ bhavet /",
  "SA16hvsatssu:14211": "ghaṭādayo dharmā idānīṃ pratyakṣadṛṣṭāḥ santi /",
  "SA16hvsatssu:14212": "jñānajanakatvāt /",
  "SA16hvsatssu:14213": "yo jñānajanakaḥ dharmo 'sti nābhāva[rūpaḥ] /",
  "SA16hvsatssu:14214": "[SSS_367]",
  "SA16hvsatssu:14215": "idānīṃ ghaṭaśarāvādayaḥ saviśeṣā dṛśyante /",
  "SA16hvsatssu:14216": "yadi sarve 'bhāvāḥ /",
  "SA16hvsatssu:14217": "kaḥ saviśeṣaḥ syāt /",
  "SA16hvsatssu:14218": "mithyāsaṃjñayā saviśeṣā iti bhavatāṃ matam /",
  "SA16hvsatssu:14219": "kasmāt ākāśe ghaṭādīn na vikalpayati /",
  "SA16hvsatssu:14220": "mohātpadārthabuddhirutpadyata iti bhavatāṃ matam /",
  "SA16hvsatssu:14221": "sarveṣāmabhāvatve moho 'pyabhāvaḥ syāditi kena pravarteta /",
  "SA16hvsatssu:14222": "sarve dharmā abhāvā iti bhavata āśaye jñānamidaṃ kiṃ pratītya bhavati /",
  "SA16hvsatssu:14223": "na hi jñānānyabhāvapratyayenotpadyante /",
  "SA16hvsatssu:14224": "padārthān jānātīti jñānam /",
  "SA16hvsatssu:14225": "nedaṃ jñānamabhāva iti vācyam /",
  "SA16hvsatssu:14226": "yadyatyantābhāvā iti /",
  "SA16hvsatssu:14227": "tadā sarve janā yathābhipretaṃ yatkiñcana kuryuḥ /",
  "SA16hvsatssu:14228": "kintvāryā dānaśīlakṣāntyādikuśalakarmābhiratā akuśaladharmaviviktāśca bhavanti /",
  "SA16hvsatssu:14229": "ato jñāyate nābhāvā iti /",
  "SA16hvsatssu:14230": "ghaṭādayo dharmāḥ pratyakṣajñeyāḥ /",
  "SA16hvsatssu:14231": "bhavāṃstvāha- pratyakṣaṃ sarvamabhāvarūpamiti /",
  "SA16hvsatssu:14232": "abhāvadharmakatvācca na sūtre śraddadhīta /",
  "SA16hvsatssu:14233": "tathā ca kena kāraṇenāha- sarvamabhāva iti /",
  "SA16hvsatssu:14234": "ataḥ sarvamabhāva itīdaṃ [na] spaṣṭaṃ bhavet /",
  "SA16hvsatssu:14235": "yadi kāraṇena na prakāśayati [tadā] paragṛhītaṃ prakṛtitaḥ sidhyet /",
  "SA16hvsatssu:14236": "paravādasya siddhatvāt bhavatāṃ dharmo vinaśyet /",
  "SA16hvsatssu:14237": "yo bhāvaḥ kāraṇena sādhyaḥ na so 'bhāva ityucyate //",
  "SA16hvsatssu:14238": "abhāvakhaṇḍanavargaḥ ṣaṭcatvāriṃśaduttaraśatatamaḥ /",
  "SA16hvsatssu:14239": "147 abhāvasthāpanavargaḥ",
  "SA16hvsatssu:14240": "abhāvavādyāha- yadyapi vacasā śūnyatāṃ khaṇḍayasi /",
  "SA16hvsatssu:14241": "tathāpi dharmāṃḥ paramārthato 'bhāvāḥ /",
  "SA16hvsatssu:14242": "indriyairviṣayāṇāmanupalambhāt /",
  "SA16hvsatssu:14243": "kasmāt /",
  "SA16hvsatssu:14244": "na hyasti dharmāṇāmavayavī grāhyaḥ /",
  "SA16hvsatssu:14245": "ataḥ sarve dharmā agrāhyāḥ /",
  "SA16hvsatssu:14246": "agrāhyādabhāvā[tmakāḥ] /",
  "SA16hvsatssu:14247": "avayavinyagrāhye 'pi avayavā grāhyā iti bhavato yanmatam /",
  "SA16hvsatssu:14248": "tanna yuktam /",
  "SA16hvsatssu:14249": "nāvayaveṣu buddhirbhavati /",
  "SA16hvsatssu:14250": "kasmāt /",
  "SA16hvsatssu:14251": "sthūlaghaṭādīnāṃ padārthānāmeva grāhyatvāt /",
  "SA16hvsatssu:14252": "na cāvayavā avayavinaṃ kurvanti /",
  "SA16hvsatssu:14253": "kasmāt /",
  "SA16hvsatssu:14254": "avayavinamupādāya hi avayavā ucyante /",
  "SA16hvsatssu:14255": "avayavino 'bhāvādavayavā api na santi /",
  "SA16hvsatssu:14256": "dravyeṣu guṇeṣu asatsu nāvayavāḥ santi /",
  "SA16hvsatssu:14257": "ato na santyavayavāḥ /",
  "SA16hvsatssu:14258": "sūkṣmāvayavān paśyato 'vayavabuddhiḥ sadā bhavati na ghaṭabuddhiḥ /",
  "SA16hvsatssu:14259": "kasmāt /",
  "SA16hvsatssu:14260": "avayavān nityaṃ smarato ghaṭabuddhirnaiva bhavet /",
  "SA16hvsatssu:14261": "yadyavayavasmaraṇapūrvakaṃ ghaṭabuddhirbhavati /",
  "SA16hvsatssu:14262": "tadā ghaṭabuddhirvilambya bhavet /",
  "SA16hvsatssu:14263": "na vastuto vilambya [SSS_368] bhavati /",
  "SA16hvsatssu:14264": "ato nāvayavāḥ smaryante /",
  "SA16hvsatssu:14265": "ghaṭaṃ dṛṣṭvā yannāvayavavikalpabuddhirbhavati saiva ghaṭabuddhiḥ /",
  "SA16hvsatssu:14266": "sarve cāvayavā abhāvā[tmakāḥ]ḥ /",
  "SA16hvsatssu:14267": "kasmāt /",
  "SA16hvsatssu:14268": "sarvehyavayavā avayavaśo bhidyamānā aṇutāṃ yānti /",
  "SA16hvsatssu:14269": "aṇuśo bhidyamānā atyantābhāvatāṃ pratiyanti /",
  "SA16hvsatssu:14270": "sarveṣāṃ dharmāṇāṃ niṣṭhā śūnyatābuddhijananamavaśyam /",
  "SA16hvsatssu:14271": "ato 'vayavāḥ paramārthato 'bhāvatmakāḥ /",
  "SA16hvsatssu:14272": "avayavavādinaḥ satyadvayabhaṅgaḥ syāt /",
  "SA16hvsatssu:14273": "kasmāt /",
  "SA16hvsatssu:14274": "yo vadati nāstyavayavī kevalamavayavāḥ santīti /",
  "SA16hvsatssu:14275": "tasyātītāgāmidarśanaprahāṇādīni karmāṇi na syuḥ /",
  "SA16hvsatssu:14276": "evañca lokasatyaṃ nāsti /",
  "SA16hvsatssu:14277": "bhavān paramārthaṃ śūnyatāṃ manyate /",
  "SA16hvsatssu:14278": "paramārthe cābhāvātmakā avayavāḥ /",
  "SA16hvsatssu:14279": "ato jñāyate avayavamātravacanaṃ na satyadvaye 'vatārayati /",
  "SA16hvsatssu:14280": "satyadvaye 'navatārādabhāvaḥ /",
  "SA16hvsatssu:14281": "yo dharmo 'paneyaḥ so 'bhābātmakaḥ /",
  "SA16hvsatssu:14282": "yathā avayavānupādāya avayavī nirākriyate /",
  "SA16hvsatssu:14283": "avayavāntarāṇyupādāya pūrvāvayavā nirākriyante /",
  "SA16hvsatssu:14284": "ato 'yamavayavavādo 'bhāvātmakaḥ /",
  "SA16hvsatssu:14285": "rūpādīnyapi abhāvātmakāni /",
  "SA16hvsatssu:14286": "kasmāt /",
  "SA16hvsatssu:14287": "na hi cakṣuḥ sūkṣmaṃ rūpaṃ paśyati /",
  "SA16hvsatssu:14288": "na ca mano gṛhṇāti pratyutpannaṃ rūpam /",
  "SA16hvsatssu:14289": "ato rūpamagrāhyam /",
  "SA16hvsatssu:14290": "cakṣurvijñānaṃ na vikalpayati idaṃ rūpamiti /",
  "SA16hvsatssu:14291": "manovijñānantu atīte anāgate vartate na rūpe vartate /",
  "SA16hvsatssu:14292": "ato nāsti kiñcidrūpavikalpakam vikalpakābhāvādrūpamagrāhyaṃ bhavati /",
  "SA16hvsatssu:14293": "nādyavijñānaṃ rūpaṃ vikalpayati /",
  "SA16hvsatssu:14294": "tathā dvitīyādivijñānānyapi /",
  "SA16hvsatssu:14295": "ato nāsti kiñcidrūpavikalpakam /",
  "SA16hvsatssu:14296": "(pṛ) cakṣurvijñānena rūpe gṛhīte tato manovijñānamanusmarati /",
  "SA16hvsatssu:14297": "ato na nāsti vikalpakamiti /",
  "SA16hvsatssu:14298": "(u) cakṣurvijñānaṃ rūpaṃ dṛṣṭvā niruddhameva /",
  "SA16hvsatssu:14299": "tata ūrdhvaṃ manovijñānamutpadyate /",
  "SA16hvsatssu:14300": "manovijñānamidaṃ na rūpaṃ paśyati /",
  "SA16hvsatssu:14301": "adṛṣṭvā kathamanusmaret /",
  "SA16hvsatssu:14302": "yadyadṛṣṭvānusmaret /",
  "SA16hvsatssu:14303": "andho 'pi rūpamanusmaret /",
  "SA16hvsatssu:14304": "na vastuto 'nusmarati /",
  "SA16hvsatssu:14305": "ato manovijñānaṃ nānusmarati /",
  "SA16hvsatssu:14306": "(pṛ) cakṣurvijñānānmanovijñānamutpadyate /",
  "SA16hvsatssu:14307": "ato 'nusmarati /",
  "SA16hvsatssu:14308": "(u) maivam /",
  "SA16hvsatssu:14309": "kasmāt /",
  "SA16hvsatssu:14310": "sarvāṇi caramacittāni cakṣurvijñānamupādāya samutpannāni anusmareyuḥ /",
  "SA16hvsatssu:14311": "naiva vismareyuḥ /",
  "SA16hvsatssu:14312": "tasmādutpannatvāt /",
  "SA16hvsatssu:14313": "[SSS_369] na vastuto yujyate /",
  "SA16hvsatssu:14314": "ato jñāyate manovijñānamapi nānusmarati /",
  "SA16hvsatssu:14315": "yathākāśānusmaraṇam,",
  "SA16hvsatssu:14316": "rūpaghaṭādigrahaḥ /",
  "SA16hvsatssu:14317": "sarve 'pi padārthastucchā abhāvātmakāḥ mṛṣāgṛhītāḥ /",
  "SA16hvsatssu:14318": "ataḥ sarve padārthā abhāvātmakāḥ /",
  "SA16hvsatssu:14319": "yadi vadasi cakṣuḥ paśyatīti /",
  "SA16hvsatssu:14320": "kiṃ rūpaṃ prāpya paśyati kiṃ vāprāpya paśyati /",
  "SA16hvsatssu:14321": "yadi prāpya [paśyatīti] tadā na paśyati /",
  "SA16hvsatssu:14322": "cakṣurnātītalakṣaṇamitīdaṃ pūrvameva pratipāditam /",
  "SA16hvsatssu:14323": "yadyaprāpya paśyatīti /",
  "SA16hvsatssu:14324": "tadā sarvasthaṃ rūpaṃ paśyet /",
  "SA16hvsatssu:14325": "na vastutaḥ paśyati /",
  "SA16hvsatssu:14326": "ato jñāyate nāprāpya paśyatīti /",
  "SA16hvsatssu:14327": "(pṛ) rūpaṃ jñānagocaragataṃ cakṣuḥ paśyati /",
  "SA16hvsatssu:14328": "(u) ko nāma jñānagocaraḥ /",
  "SA16hvsatssu:14329": "(pṛ) yasmin kāle cakṣuḥ paśyati /",
  "SA16hvsatssu:14330": "[sa]jñānagocaraḥ ityucyate /",
  "SA16hvsatssu:14331": "(u) yadi cakṣuraprāptamapi jñānagocara ityucyate sarvasthaṃ rūpaṃ jñānagocaraḥ syāt /",
  "SA16hvsatssu:14332": "ataḥ prāpyāprāpyobhayathā na paśyati /",
  "SA16hvsatssu:14333": "ato jñāyate rūpamadṛśyamiti /",
  "SA16hvsatssu:14334": "yadi sati pūrvameva cakṣuṣi rūpe ca paścāccakṣurvijñānamutpadyate /",
  "SA16hvsatssu:14335": "tadedaṃ cakṣurvijñānaṃ nirāśrayaṃ niṣpratyayañca syāt /",
  "SA16hvsatssu:14336": "yadyekakāla[mutpadyate] tadā na cakṣūrūpapratyayaṃ cakṣurvijñānamityākhyāyate /",
  "SA16hvsatssu:14337": "aikakālikayormitho hetutvābhāvāt /",
  "SA16hvsatssu:14338": "kiñca cakṣuścaturmahābhūta[mayam] /",
  "SA16hvsatssu:14339": "yadi cakṣuḥ paśyati /",
  "SA16hvsatssu:14340": "śrotrādīnyapi paśyeyuḥ /",
  "SA16hvsatssu:14341": "caturmahābhūtasāmyāt /",
  "SA16hvsatssu:14342": "evaṃ rūpamapi [paśyet] /",
  "SA16hvsatssu:14343": "cakṣurvijñānaṃ syāt sāyatanaṃ nirāyatanaṃ vā /",
  "SA16hvsatssu:14344": "ubhayathāsti doṣaḥ /",
  "SA16hvsatssu:14345": "tathā hi- yadi ca cakṣurvijñānaṃ cakṣurāśritaṃ,",
  "SA16hvsatssu:14346": "tadā sāyatanam /",
  "SA16hvsatssu:14347": "yadi padārtho nirāyatanaḥ tadā āśritya tiṣṭhatīti na labhyate /",
  "SA16hvsatssu:14348": "yadi bravīṣi vijñānaṃ cakṣuṣo 'lpabhāga utpadyate yadi vā vyāpyotpadyate /",
  "SA16hvsatssu:14349": "yadi vobhayoścakṣuṣorekakālamutpadyate /",
  "SA16hvsatssu:14350": "tadā sāyatanaṃ bhavati /",
  "SA16hvsatssu:14351": "sāyatanatve sāvayavam /",
  "SA16hvsatssu:14352": "evaṃ sati bahubhirvijñānairekaṃ vijñānaṃ sidhyati /",
  "SA16hvsatssu:14353": "ityayaṃ doṣaḥ /",
  "SA16hvsatssu:14354": "bahūnāṃ vijñānānāmaikakālikatvadoṣaścāsti /",
  "SA16hvsatssu:14355": "ekaikavijñānāvayavo na vijānāti avayavī tu vijānāti /",
  "SA16hvsatssu:14356": "vastutastu nāstyavayavī ityayaṃ doṣaḥ /",
  "SA16hvsatssu:14357": "yadi nirāyatanaṃ,",
  "SA16hvsatssu:14358": "tadā na cakṣurāśritaṃ syāt //",
  "SA16hvsatssu:14359": "abhāvasthāpanavargaḥ saptacatvāriṃśaduttaraśatatamaḥ /",
  "SA16hvsatssu:14360": "[SSS_370]",
  "SA16hvsatssu:14361": "148 śabdakhaṇḍanavargaḥ",
  "SA16hvsatssu:14362": "abhāvavādyāha- ekatvagraha eva nāsti /",
  "SA16hvsatssu:14363": "kasmāt /",
  "SA16hvsatssu:14364": "cittaṃ hi kṣaṇikam /",
  "SA16hvsatssu:14365": "śabdo 'pi kṣaṇikaḥ /",
  "SA16hvsatssu:14366": "yathā vadanti puruṣa iti /",
  "SA16hvsatssu:14367": "aya [mekatva]vādo na śrāvyaḥ /",
  "SA16hvsatssu:14368": "kasmāt /",
  "SA16hvsatssu:14369": "\"pu\" śravaṇamanu vijñānaṃ na \"ruṃ\" śṛṇoti /",
  "SA16hvsatssu:14370": "\"ruṃ\" śrutvā śṛṇoti ṣam /",
  "SA16hvsatssu:14371": "iti nāstyekaṃ vijñānamakṣaratrayagrāhakam /",
  "SA16hvsatssu:14372": "ato nāsti vijñānamekatvavādagrāhakam /",
  "SA16hvsatssu:14373": "ato jñāyate śabdo na śrāvya iti /",
  "SA16hvsatssu:14374": "vikṣiptacittaḥ śabdaṃ śṛṇoti /",
  "SA16hvsatssu:14375": "samāhitacittastu na śṛṇoti /",
  "SA16hvsatssu:14376": "samāhitacittena tattvaṃ jñeyaṃ bhavati /",
  "SA16hvsatssu:14377": "ataḥ śabdo na śravaṇīyaḥ /",
  "SA16hvsatssu:14378": "śabdo 'yaṃ prāpya aprāpya vā ubhayathāpi na śravaṇīyaḥ /",
  "SA16hvsatssu:14379": "ubhayathāpyaśravaṇīyatvānnāsti śabdaḥ /",
  "SA16hvsatssu:14380": "kecidāhuḥ- śrotramākāśasvabhāvamiti /",
  "SA16hvsatssu:14381": "tamya padārthābhāvarūpatvāt ākāśa ityākhyā /",
  "SA16hvsatssu:14382": "ato nāsti śrotram /",
  "SA16hvsatssu:14383": "śrotrābhāvāt śabdo nāsti /",
  "SA16hvsatssu:14384": "śabdakāraṇaṃ nāstītyataḥ śabdo nāsti /",
  "SA16hvsatssu:14385": "śabdakāraṇaṃ mahābhūtasaṃśleṣaḥ /",
  "SA16hvsatssu:14386": "ayaṃ saṃśleṣadharmo nopalabhyate /",
  "SA16hvsatssu:14387": "kasmāt /",
  "SA16hvsatssu:14388": "ye dharmā vibhinnasvabhāvāḥ,",
  "SA16hvsatssu:14389": "na te saṃśliṣyante /",
  "SA16hvsatssu:14390": "ye na vibhinnasvabhāvāḥ,",
  "SA16hvsatssu:14391": "kathaṃ teṣāṃ svataḥ saṃśleṣaḥ /",
  "SA16hvsatssu:14392": "ekatra sthitamapi kṣaṇikam /",
  "SA16hvsatssu:14393": "ato na saṃśleṣo labhyate /",
  "SA16hvsatssu:14394": "śabdakhaṇḍanavargo 'ṣṭacatvāriṃśaduttaraśatatamaḥ /",
  "SA16hvsatssu:14395": "149 gandharasasparśakhaṇḍanavargaḥ",
  "SA16hvsatssu:14396": "na gandho grāhyaḥ /",
  "SA16hvsatssu:14397": "kasmāt /",
  "SA16hvsatssu:14398": "na hi ghrāṇavijñānaṃ vikalpayati /",
  "SA16hvsatssu:14399": "ayaṃ campakagandhaḥ ime 'nye gandhā iti /",
  "SA16hvsatssu:14400": "manovijñāna[mapi] na gandhaṃ jighrati /",
  "SA16hvsatssu:14401": "tasmānmanovijñānamapi na vikalpayati campakagandhamimam /",
  "SA16hvsatssu:14402": "(pṛ) yadyapi camapakagandhamimaṃ na vikalpayati /",
  "SA16hvsatssu:14403": "kintu gandhaṃ gṛhṇātyeva /",
  "SA16hvsatssu:14404": "(u) maivam /",
  "SA16hvsatssu:14405": "yathā kaściccampakavṛkṣamalabdhvā mohāccampakabuddhimutpādayati /",
  "SA16hvsatssu:14406": "tathā gandhamalabdhvā mohādgrandhabuddhimutpādayati /",
  "SA16hvsatssu:14407": "pūrvoktavat gandhaḥ prāpto vā aprāpto gṛhyata ityubhayathāsti doṣaḥ /",
  "SA16hvsatssu:14408": "tasmānnāsti gandhaḥ /",
  "SA16hvsatssu:14409": "tathā raso 'pi sparśo 'pi nāsti /",
  "SA16hvsatssu:14410": "kasmāt /",
  "SA16hvsatssu:14411": "sūkṣmādyavayaveṣveva sparśajñānaṃ notpadyata iti yathāpūrvaṃ vaktavyam /",
  "SA16hvsatssu:14412": "ato nāsti sparśaḥ //",
  "SA16hvsatssu:14413": "gandharasasparśakhaṇḍanavarga ekonapañcāśaduttaraśatatamaḥ /",
  "SA16hvsatssu:14414": "[SSS_371]",
  "SA16hvsatssu:14415": "150 manovijñānakhaṇḍanavargaḥ",
  "SA16hvsatssu:14416": "manovijñānamapi dharmānna gṛhṇāti /",
  "SA16hvsatssu:14417": "kasmāt /",
  "SA16hvsatssu:14418": "manovijñānaṃ hi na pratyutpannān rūparasagandhasparśān gṛhṇāti /",
  "SA16hvsatssu:14419": "[yat] atītamanāgataṃ tannāstīti pūrvamuktameva /",
  "SA16hvsatssu:14420": "ato manovijñānaṃ na rūpādīn gṛhṇāti /",
  "SA16hvsatssu:14421": "(pṛ) yadi manovijñānaṃ rūpādīn dharmān na jānāti /",
  "SA16hvsatssu:14422": "svātmānaṃ [vā] jānīyāt /",
  "SA16hvsatssu:14423": "(u) na [kaścit] dharmaḥ svātmānaṃ jānāti /",
  "SA16hvsatssu:14424": "kasmāt /",
  "SA16hvsatssu:14425": "na pratyutpanne svātmavedanaṃ sambhavati /",
  "SA16hvsatssu:14426": "tadyathā asi[dhārā] na svātmānaṃ chinatti /",
  "SA16hvsatssu:14427": "atītānāgatayorasaddharmatvāt nānyaccittamasti /",
  "SA16hvsatssu:14428": "ato manovijñānaṃ na khātmānaṃ vijānāti /",
  "SA16hvsatssu:14429": "(pṛ) yadi kaścit paracittaṃ jānāti /",
  "SA16hvsatssu:14430": "tadā tanmanovijñānaṃ caittadharmaṃ jānātyeva /",
  "SA16hvsatssu:14431": "(u) yathā kasyacit cittaṃ svātmānamajñātvāpi cintā bhavati ahaṃ cittavāniti /",
  "SA16hvsatssu:14432": "evaṃ paracitte 'pi /",
  "SA16hvsatssu:14433": "yo 'nāgatadharmo 'bhāva[rūpaḥ] so 'pi jñānajanakaḥ /",
  "SA16hvsatssu:14434": "paracittamapyevamiti cetko doṣaḥ /",
  "SA16hvsatssu:14435": "dharmālambanaṃ mana iti [mataṃ] bahudhā duṣṭam /",
  "SA16hvsatssu:14436": "yathā manaḥ prāpyālambate vijānāti /",
  "SA16hvsatssu:14437": "[vā] aprāpyālambate /",
  "SA16hvsatssu:14438": "manaśca na rūpādīnanusmaret /",
  "SA16hvsatssu:14439": "ebhirdoṣairna manovijñānaṃ dharmān vijānāti //",
  "SA16hvsatssu:14440": "manovijñānakhaṇḍanavargaḥ pañcāśaduttaraśatatamaḥ /",
  "SA16hvsatssu:14441": "151 hetuphalakhaṇḍanavargaḥ",
  "SA16hvsatssu:14442": "abhāvavādyāha- yadyasti phalam /",
  "SA16hvsatssu:14443": "hetau pūrvaṃ san vā guṇa utpadyeta /",
  "SA16hvsatssu:14444": "pūrvamasan[vā] guṇa utpadyeta /",
  "SA16hvsatssu:14445": "ubhayathā cāsti doṣaḥ /",
  "SA16hvsatssu:14446": "yathā dvayorhastayoḥ pūrvamasan śabdo bhavati /",
  "SA16hvsatssu:14447": "dadhihetau pūrvamasat dadhi,",
  "SA16hvsatssu:14448": "dadhi utpādayati /",
  "SA16hvsatssu:14449": "śakaṭahetau pūrvamasamat śakaṭaṃ,",
  "SA16hvsatssu:14450": "śakaṭamutpādayati /",
  "SA16hvsatssu:14451": "ato na hetau pūrvaṃ san guṇaḥ phalamutpādayati /",
  "SA16hvsatssu:14452": "bhavato yadi mataṃ hetau pūrvamasan guṇaḥ phalamutpādayatīti /",
  "SA16hvsatssu:14453": "tadā rūparahitavāyusūkṣmareṇū rūpamutpādayet /",
  "SA16hvsatssu:14454": "tathā cet vāyū rūpavān syāt /",
  "SA16hvsatssu:14455": "vajrādīnāṃ gandhavattā syāt /",
  "SA16hvsatssu:14456": "dṛṣṭe paśyāmaḥ khalu śuklatantuḥ śuklapaṭaṃ sādhayati /",
  "SA16hvsatssu:14457": "kṛṣṇatantuḥ kṛṣṇapaṭaṃ sādhayati /",
  "SA16hvsatssu:14458": "yadi [SSS_372] hetau pūrvamasan guṇaḥ phalaṃ sādhayati /",
  "SA16hvsatssu:14459": "kasmāt śuklatantuḥ śukla[paṭa]meva sādhayati na kṛṣṇam /",
  "SA16hvsatssu:14460": "ato na hetau pūrvamasan guṇaḥ phalamutpādayati /",
  "SA16hvsatssu:14461": "imau dvāvapi dṛṣṭāntau duṣṭau /",
  "SA16hvsatssu:14462": "ato nāsti phalam /",
  "SA16hvsatssu:14463": "yadi hetau satkāryam,",
  "SA16hvsatssu:14464": "tadā notpadyeta /",
  "SA16hvsatssu:14465": "kathaṃ sadutpadyeta /",
  "SA16hvsatssu:14466": "yadyasat /",
  "SA16hvsatssu:14467": "tadapi notpadyeta /",
  "SA16hvsatssu:14468": "asatkathamutpadyeta /",
  "SA16hvsatssu:14469": "(pṛ) dṛṣṭe paśyāmaḥ khalu ghaṭaṃ kiyamāṇam kathaṃ nāsti ghaṭa iti /",
  "SA16hvsatssu:14470": "(u) ghaṭo 'yaṃ pūrvamakṛtaḥ kathaṃ karaṇīyaḥ /",
  "SA16hvsatssu:14471": "tasyaivābhāvāt /",
  "SA16hvsatssu:14472": "yadi pūrvaṃ kṛta eva /",
  "SA16hvsatssu:14473": "kathaṃ karaṇīyaḥ /",
  "SA16hvsatssu:14474": "tasya sattvāt /",
  "SA16hvsatssu:14475": "(pṛ) kriyamāṇaḥ kriyata ityucyate /",
  "SA16hvsatssu:14476": "(u) nāsti kriyamāṇam /",
  "SA16hvsatssu:14477": "kasmāt /",
  "SA16hvsatssu:14478": "yaḥ kṛtabhāgaḥ sa kṛtakoṭau patati /",
  "SA16hvsatssu:14479": "yo 'kṛtabhāgaḥ [so] 'kṛtakoṭau patati /",
  "SA16hvsatssu:14480": "ato nāsti kriyamāṇam /",
  "SA16hvsatssu:14481": "yadi ghaṭaḥ kriyāvān,",
  "SA16hvsatssu:14482": "atīto 'nāgataḥ pratyutpanno vā syāt /",
  "SA16hvsatssu:14483": "atīto na kriyāvān /",
  "SA16hvsatssu:14484": "niruddhatvāt /",
  "SA16hvsatssu:14485": "anāgato na kriyāvān asattvāt /",
  "SA16hvsatssu:14486": "pratyutpanno 'pi na kriyāvān,",
  "SA16hvsatssu:14487": "bhūyamānatvāt /",
  "SA16hvsatssu:14488": "kārakamupādāya kriyāvataḥ karma sidhyati /",
  "SA16hvsatssu:14489": "tatra kāraka eva vastuto nopalabhyate /",
  "SA16hvsatssu:14490": "tathā hi /",
  "SA16hvsatssu:14491": "śīrṣādyavayaveṣu kriyāvṛttyabhāvānnāsti kārakaḥ /",
  "SA16hvsatssu:14492": "kārakābhāvāt kriyāvṛttirapi nāsti /",
  "SA16hvsatssu:14493": "hetuḥ kāryasya pūrvaṃ vā,",
  "SA16hvsatssu:14494": "kiṃ vā paścāt,",
  "SA16hvsatssu:14495": "kiṃ vā samakālam,",
  "SA16hvsatssu:14496": "sarvathā na yujyate /",
  "SA16hvsatssu:14497": "kasmāt /",
  "SA16hvsatssu:14498": "yadi pūrvaṃ hetuḥ paścātkāryam /",
  "SA16hvsatssu:14499": "hetau niruddhe kena phalamutpadyeta yathā avidyamānaḥ pitā kathaṃ putramutpādayet /",
  "SA16hvsatssu:14500": "yadi paścāddhetuḥ pūrvaṃ phalam /",
  "SA16hvsatssu:14501": "hetuḥ svayamanutpannaḥ kathaṃ phalamutpādayet /",
  "SA16hvsatssu:14502": "yathā anutpannaḥ pitā kaḥ putramutpādayati /",
  "SA16hvsatssu:14503": "yadi hetuḥ phalañca samakālam na tarhi ayaṃ nyāyaḥ /",
  "SA16hvsatssu:14504": "yathā dve śṛṅge yugapadudbhūte nocyete vāmadakṣiṇe 'nyonyahetuke /",
  "SA16hvsatssu:14505": "siddhāntā ime trayo 'pi ayuktāḥ /",
  "SA16hvsatssu:14506": "ato nāsti phalam /",
  "SA16hvsatssu:14507": "hetuphale ime yadyekaṃ,",
  "SA16hvsatssu:14508": "yadi vā nānā /",
  "SA16hvsatssu:14509": "ubhayathāsti doṣaḥ /",
  "SA16hvsatssu:14510": "kasmāt /",
  "SA16hvsatssu:14511": "yadi nānā /",
  "SA16hvsatssu:14512": "tadā tantūn vihāya paṭaḥ syāt /",
  "SA16hvsatssu:14513": "yadyekam /",
  "SA16hvsatssu:14514": "tantupaṭayorvibhāgo na syāt /",
  "SA16hvsatssu:14515": "laukikā na paśyanti kañcana dharmaṃ hetuphalayorapṛthagbhāvarūpam /",
  "SA16hvsatssu:14516": "yadyasti phalam /",
  "SA16hvsatssu:14517": "syāt svakṛtaṃ parakṛtamubhayakṛtamahetukṛtaṃ vā /",
  "SA16hvsatssu:14518": "sarvamidamayuktam /",
  "SA16hvsatssu:14519": "kasmāt /",
  "SA16hvsatssu:14520": "na kaściddharmaḥ svātmānaṃ karoti /",
  "SA16hvsatssu:14521": "yadyasti svarūpataḥ /",
  "SA16hvsatssu:14522": "kiṃ svātmakriyayā /",
  "SA16hvsatssu:14523": "yadi nāsti svarūpataḥ /",
  "SA16hvsatssu:14524": "kaḥ karoti svātmakriyām /",
  "SA16hvsatssu:14525": "na ca paścāmaḥ kañcana dharmaṃ svātmānaṃ [SSS_373] kurvantam /",
  "SA16hvsatssu:14526": "ato nāsti svakṛtan /",
  "SA16hvsatssu:14527": "parakṛtamayuktam /",
  "SA16hvsatssu:14528": "kasmāt /",
  "SA16hvsatssu:14529": "cakṣūrūpayorvijñānotpattau vṛttyabhāvāt na parakṛtam /",
  "SA16hvsatssu:14530": "kartṛtvasaṃjñābhāvātsarve dharmā akartṛkāḥ /",
  "SA16hvsatssu:14531": "yathā \"bījasya naivaṃ bhavati- ahamaṅkuramabhinirvartayāmīti /",
  "SA16hvsatssu:14532": "cakṣuṣo rūpasya naivaṃ bhavati- āvāṃ saha vijñānamabhinirvartayāva iti /",
  "SA16hvsatssu:14533": "ataḥ sarvadharmāṇāṃ nāsti kartṛtvasaṃjñā /",
  "SA16hvsatssu:14534": "ubhayakṛtamapyayuktam /",
  "SA16hvsatssu:14535": "svakṛtaparakṛtadoṣasattvāt /",
  "SA16hvsatssu:14536": "ahetukṛtamapi na yuktam /",
  "SA16hvsatssu:14537": "hetāvāsati phalamapi nāstītyucyate /",
  "SA16hvsatssu:14538": "yadi caturdhāpi nāsti /",
  "SA16hvsatssu:14539": "kathamasti phalam /",
  "SA16hvsatssu:14540": "yadyasti, ucyeta /",
  "SA16hvsatssu:14541": "phalamidaṃ yadi kriyācittapūrvakaṃ syāt,",
  "SA16hvsatssu:14542": "yadi vākriyācittapūrvakaṃ syāt /",
  "SA16hvsatssu:14543": "yadi kriyācittapurvakam /",
  "SA16hvsatssu:14544": "garbhe 'pi bālānāṃ cakṣurādikāyāvayaveṣu kaḥ sacittatvaṃ karoti /",
  "SA16hvsatssu:14545": "īśvarādayo 'pi na kurvanti /",
  "SA16hvsatssu:14546": "pūrvakṛtasya karmaṇo 'pi nāsti kriyācittam /",
  "SA16hvsatssu:14547": "karmedamatītagatam /",
  "SA16hvsatssu:14548": "kathaṃ kriyācittaṃ bhavet /",
  "SA16hvsatssu:14549": "ato na karmaṇo 'pyasti cittam /",
  "SA16hvsatssu:14550": "yadyakriyācittapūrvakamiti /",
  "SA16hvsatssu:14551": "kathaṃ parasya duḥkhakṛt duḥkhaṃ labhate /",
  "SA16hvsatssu:14552": "parasya sukhakṛt sukhaṃ labhate /",
  "SA16hvsatssu:14553": "dṛṣṭe ca karmakaraṇe citte vikalpayati- evaṃ kartavyaṃ,",
  "SA16hvsatssu:14554": "evaṃ na kartavyamiti /",
  "SA16hvsatssu:14555": "yadi nāsti kriyācittam /",
  "SA16hvsatssu:14556": "kathamayaṃ vibhāgo bhavet /",
  "SA16hvsatssu:14557": "ataḥ sacittapūrvakamacittapūrvakaṃ sarvamayuktam /",
  "SA16hvsatssu:14558": "evamādayaḥ sarve 'pīndriyaviṣayā nopalabhyante /",
  "SA16hvsatssu:14559": "ato nāsti dharmaḥ /",
  "SA16hvsatssu:14560": "hetuphalakhaṇḍanavarga ekapañcāśaduttaraśatatamaḥ /",
  "SA16hvsatssu:14561": "152 lokasatyavargaḥ",
  "SA16hvsatssu:14562": "uttaramucyate /",
  "SA16hvsatssu:14563": "yat bhavān nānākāraṇairbravīti- sarve dharmāḥ śūnyā iti /",
  "SA16hvsatssu:14564": "tanmatamayuktam /",
  "SA16hvsatssu:14565": "kasmāt /",
  "SA16hvsatssu:14566": "pūrvamevoktaṃ mayā- yadi sarvamabhāva[rūpa]m /",
  "SA16hvsatssu:14567": "śāstramidamapyabhāvarūpam /",
  "SA16hvsatssu:14568": "nāpi sarvadharmeṣu ityādiśūnyatādūṣaṇamaprativadannapi śūnyatāṃ sthāpayasi /",
  "SA16hvsatssu:14569": "ato na sarvadharmā abhāvātmakāḥ /",
  "SA16hvsatssu:14570": "yadbhavatoktaṃ- nāstīndriyaṃ,",
  "SA16hvsatssu:14571": "nāstipratyaya ityādi /",
  "SA16hvsatssu:14572": "na tadasmābhiḥ pratipāditam /",
  "SA16hvsatssu:14573": "kasmāt /",
  "SA16hvsatssu:14574": "bhagavān sūtre svayamidaṃ nyaṣedhīt /",
  "SA16hvsatssu:14575": "yaduta pañca vastūnyacintyāni [SSS_374] lokavastu,",
  "SA16hvsatssu:14576": "sattvavastu,",
  "SA16hvsatssu:14577": "karmapratyayatāvastu,",
  "SA16hvsatssu:14578": "dhyānaniṣṭhāvastu,",
  "SA16hvsatssu:14579": "tathāgatavastu iti /",
  "SA16hvsatssu:14580": "idamasarvajñaḥ puruṣo 'bhyūhya na nitīrayituṃ śaknoti /",
  "SA16hvsatssu:14581": "tathāgatāḥ kevalaṃ dharmavivecanajñānasamarthāḥ /",
  "SA16hvsatssu:14582": "śrāvakāḥ pratyekabuddhāśca nirvāṇajñānamātragatiṃgatā dharmāṇāṃ vivecanajñānasyekadeśalābhinaḥ /",
  "SA16hvsatssu:14583": "tathāgatāḥ paraṃ sarvadharmāṇāṃ sarvākāraṃ prakṛtito naissvābhāvyaṃ viśeṣasāmānyalakṣaṇāni sarvāṇi pratividhyanti /",
  "SA16hvsatssu:14584": "yathā puruṣālayādayaḥ padārthāḥ suvināśā duṣkalpāḥ /",
  "SA16hvsatssu:14585": "evaṃ śūnyatājñānaṃ sulabham /",
  "SA16hvsatssu:14586": "dharmāṇāṃ pravicayajñānaṃ durutpādam /",
  "SA16hvsatssu:14587": "(pṛ) yathā bhagavatā bodhimaṇḍagatena dharmāṇāṃ lakṣaṇaṃ pratilabdham /",
  "SA16hvsatssu:14588": "yathā ca bhagavatopadiṣṭam /",
  "SA16hvsatssu:14589": "tattathaiva bhaviṣyati /",
  "SA16hvsatssu:14590": "(u) bhagavān sarvadharmānupadiśannapi na sarvākāramupadiśati /",
  "SA16hvsatssu:14591": "vimuktyarthatvābhāvāt /",
  "SA16hvsatssu:14592": "tadyathā bhagavānupadiśati sarvadharmāḥ pratītya samutpannā iti /",
  "SA16hvsatssu:14593": "nopadiśatyekaikaśaḥ kiṃpratyaya iti /",
  "SA16hvsatssu:14594": "duḥkhanāśanaprayojanamātramapekṣitamiti[tat]- upadiśati /",
  "SA16hvsatssu:14595": "vicitrāṅkādīni rūpāṇi nṛttagītādayo nādā gandharasasparśā apramāṇaviśeṣā nopadeśyāḥ /",
  "SA16hvsatssu:14596": "upadeśe 'pi nāsti mahaddhitam ityata īdṛśaṃ vastu nopadiśati bhagavān /",
  "SA16hvsatssu:14597": "na [tāni] na santīti vaktuṃ śakyate /",
  "SA16hvsatssu:14598": "yathā kaścit citrāṅkanādidharmavikalpamajñātvā vadati tāni na santīti /",
  "SA16hvsatssu:14599": "tathā bhavānapi yatkimapyasādhayitvā vadati nāstīdaṃ- vastu iti /",
  "SA16hvsatssu:14600": "jñātustu asti /",
  "SA16hvsatssu:14601": "ajñātuḥ punarnāsti /",
  "SA16hvsatssu:14602": "yathā jātyandho vadati nāsti kṛṣṇamavadātaṃ vā,",
  "SA16hvsatssu:14603": "mayādṛṣṭatvāt /",
  "SA16hvsatssu:14604": "na cādṛṣṭatvādrūpāṇi na santīti sambhavati /",
  "SA16hvsatssu:14605": "yadyevam, pratītyasiddhatvānna santi sarve dharmā iti vaktuṃ pāryate /",
  "SA16hvsatssu:14606": "tathāgatāḥ sarvajñā iti śraddheyamasmābhiḥ /",
  "SA16hvsatssu:14607": "tathāgatastu āha- santi pañca skandhā iti /",
  "SA16hvsatssu:14608": "ato jñāyate rūpādayaḥ sarvadharmāḥ santi yathā ghaṭādayaḥ saṃvṛtitaḥ santīti //",
  "SA16hvsatssu:14609": "lokasatyavargo dvipañcāśaduttaraśatatamaḥ /",
  "SA16hvsatssu:14610": "[SSS_375]",
  "SA16hvsatssu:14611": "153 dharmacittanirodhavargaḥ",
  "SA16hvsatssu:14612": "(pṛ) pūrvamuktaṃ- bhavatā trividhacittanirodho nirodhasatyamiti /",
  "SA16hvsatssu:14613": "hetupratyayākhya prajñapti [citta]nirodho jñāta eva /",
  "SA16hvsatssu:14614": "idānīṃ vaktavyaṃ kiṃ dharmacittaṃ,",
  "SA16hvsatssu:14615": "kathaṃ tasya nirodha iti /",
  "SA16hvsatssu:14616": "(u) santi vastutaḥ pañcaskandhā iti cittaṃ dharmacittamityucyate /",
  "SA16hvsatssu:14617": "pañcaskandhān śūnyān dṛṣṭvā samyagbhāvayato dharmacittaṃ nirudhyate /",
  "SA16hvsatssu:14618": "(pṛ) yogī paśyati pañcaskandhān śūnyān yaduta pañcaskandheṣu nāsti nityadharmaḥ sthiradharmo 'vināśadharmo 'vipariṇāmadharma ātmāmīyadharma iti /",
  "SA16hvsatssu:14619": "te śūnyā ityucyante /",
  "SA16hvsatssu:14620": "na tu skandhāneva na paśyatīti /",
  "SA16hvsatssu:14621": "(u) yogāvacaro naiva paśyati pañcaskandhān /",
  "SA16hvsatssu:14622": "kasmāt /",
  "SA16hvsatssu:14623": "yogāvacaraḥ saṃskṛtālambanacittaṃ prahāya asaṃskṛtālambanacittaṃ pratilabhate /",
  "SA16hvsatssu:14624": "ato yogāvacaraḥ pañcaskandhān na paśyati,",
  "SA16hvsatssu:14625": "skandhanirodhamātraṃ paśyati /",
  "SA16hvsatssu:14626": "pañcaskandhānāṃ darśane na śūnyā ityucyante /",
  "SA16hvsatssu:14627": "skandhānāmevāśūnyatvāt /",
  "SA16hvsatssu:14628": "evaṃ śūnyatājñānantu vikalaṃ syāt /",
  "SA16hvsatssu:14629": "(pṛ) yogāvacaro rūpaṃ nairātmyataḥ śūnyaṃ paśyati /",
  "SA16hvsatssu:14630": "yathoktaṃ sūtre- yogāvacara idaṃ rūpaṃ paśyati yāvadidaṃ vijñānaṃ śūnyaṃ ṣaśyati iti /",
  "SA16hvsatssu:14631": "na tu rūpādayaḥ pañcaskandhā na santīti jñātavyam /",
  "SA16hvsatssu:14632": "(u) astīdaṃ vacanaṃ,",
  "SA16hvsatssu:14633": "na tu vyavadānā[rthaka]m /",
  "SA16hvsatssu:14634": "yathoktaṃ dharmamudrāsūtre- yogāvacaraḥ paśyati rūpādīn dharmān anityalakṣaṇān vikṣepalakṣaṇān vināśalakṣaṇān māyālakṣaṇān nirvedalakṣaṇān iti /",
  "SA16hvsatssu:14635": "idaṃ śūnyākhyamapi na vyavadānātmakam /",
  "SA16hvsatssu:14636": "puruṣo 'yaṃ [ya]dante pañcaskandhānāṃ nirodhaṃ paśyati /",
  "SA16hvsatssu:14637": "taddarśanaṃ tāvadvayavadānā[tmakam] ato jñāyate pañcaskandhānāṃ nirodhaṃ paśyatīti /",
  "SA16hvsatssu:14638": "(pṛ) saṃskṛtālambanajñānena kasmānna vyavadānaṃ labhate /",
  "SA16hvsatssu:14639": "(u) yogāvacarasya pañcaskandhasaṃjñāpravṛttasya kadācitprajñapticittaṃ punarbhavet /",
  "SA16hvsatssu:14640": "ataḥ saṃskṛtālambanacittena na vyavadānaṃ labhate /",
  "SA16hvsatssu:14641": "pañcaskandhānāṃ nirodhaṃ sākṣātkurvatastu na tat punarabhimukhībhabati /",
  "SA16hvsatssu:14642": "prajñaptikāraṇanirodhasya [SSS_376] prasādhitatvāt prajñaptisaṃjñā nānuvartate /",
  "SA16hvsatssu:14643": "tadyathā kaścana vṛkṣaḥ krakacakṛtto bhasmasātkṛtaḥ prakṣīṇaḥ /",
  "SA16hvsatssu:14644": "na [tatra] vṛkṣasaṃjñā prahīṇā punaranuvartate /",
  "SA16hvsatssu:14645": "tathā idamapi /",
  "SA16hvsatssu:14646": "bhagavān rādhamāha- sattvaṃ tathā vibhida,",
  "SA16hvsatssu:14647": "vidhama,",
  "SA16hvsatssu:14648": "yathā nopatiṣṭhati iti /",
  "SA16hvsatssu:14649": "kiñcāhaikaṃ sūtrama- rūpaṃ rādha tathā vibhida,",
  "SA16hvsatssu:14650": "vidhama yathā nopatiṣṭhati iti /",
  "SA16hvsatssu:14651": "ato jñāyate yaḥ sattvaparibhedaḥ iyaṃ prajñaptiśūnyatā /",
  "SA16hvsatssu:14652": "yo rūpaparibhedaḥ iyaṃ dharmaśūnyateti /",
  "SA16hvsatssu:14653": "bhāvanā ca dvividhā- śūnya[tā]bhāvanā nairātmyabhāvanā iti /",
  "SA16hvsatssu:14654": "śūnyatābhāvanā ca yat prajñaptisattvādarśanam /",
  "SA16hvsatssu:14655": "yathā kaścit jalaṃ nāstīti ghaṭa śūnyaṃ paśyati /",
  "SA16hvsatssu:14656": "tathā pañcaskandheṣu pudgalo nāstīti [tān] śūnyān paśyati /",
  "SA16hvsatssu:14657": "yat dharmān na paśyati /",
  "SA16hvsatssu:14658": "idaṃ nairātmyamityucyate /",
  "SA16hvsatssu:14659": "uktañca sūtre- nairātmyajñānalābhī samyagvimucyate iti /",
  "SA16hvsatssu:14660": "ato jñāyate rūpasvabhāvanirodho vedanāsaṃjñāsaṃskāravijñānasvabhāvanirodho nairātmyamityucyate /",
  "SA16hvsatssu:14661": "naiḥsvābhāvyameva nairātmyam /",
  "SA16hvsatssu:14662": "(pṛ) yadi naiḥsvābhāvyaṃ nairātmyamityucyata iti /",
  "SA16hvsatssu:14663": "kimidānīṃ na santi vastutaḥ pañcaskandhāḥ /",
  "SA16hvsatssu:14664": "(u) na santi vastutaḥ /",
  "SA16hvsatssu:14665": "santi tu saṃvṛtitaḥ /",
  "SA16hvsatssu:14666": "kasmāt /",
  "SA16hvsatssu:14667": "bhagavānāha- saṃskārāḥ saṃvṛtitaḥ santi māyāvat nirmitavat /",
  "SA16hvsatssu:14668": "na tu paramārthataḥ /",
  "SA16hvsatssu:14669": "paramārthataḥ śūnyamiti vacanam- ayamarthasatyataḥ śūnyo na saṃvṛtisatyata iti /",
  "SA16hvsatssu:14670": "paramārthaśca yaduta rūpaṃ śūnyamakiñcanam yāvadvijñānaṃ śūnyamakiñcanam /",
  "SA16hvsatssu:14671": "ato yadrūpādīnāṃ dharmāṇāṃ śūnyatādarśanaṃ tat paramārthaśūnyatādarśanamityucyate /",
  "SA16hvsatssu:14672": "(pṛ) yadi pañca skandhāḥ saṃvṛtisatyataḥ santi /",
  "SA16hvsatssu:14673": "kasmāducyante rūpādayo dharmāḥ paramārthasatyā iti /",
  "SA16hvsatssu:14674": "(u) sattvānāṃ kṛta ucyante /",
  "SA16hvsatssu:14675": "santi kecit pañcaskandheṣu samutpannaparamārthasaṃjñāḥ /",
  "SA16hvsatssu:14676": "tadarthamucyante pañca skandhāḥ paramārthataḥ śūnyā iti /",
  "SA16hvsatssu:14677": "(pṛ) kiṃ nu khalu sūtre noktam asti karma asti phalam,",
  "SA16hvsatssu:14678": "kārakastu nopalabhyate iti /",
  "SA16hvsatssu:14679": "(u) ayaṃ hetuḥ dharmaṇāṃ kārakākhyo nopalabhyata itīdaṃ prajñaptiśūnyatābhidhānam /",
  "SA16hvsatssu:14680": "yathoktaṃ sūtre- dharmāḥ prajñaptisaṃjñāmātram /",
  "SA16hvsatssu:14681": "prajñaptisaṃjñā ca yaduta avidyāpratyayāḥ saṃskārā yāvajjarāmaraṇaduḥkhasamudayanirodho bhavati iti /",
  "SA16hvsatssu:14682": "asmādvacanāt jñāyate pañcaskandhā api paramārthato na santīti /",
  "SA16hvsatssu:14683": "[SSS_377] mahāśūnyatāsūtre 'pyuktam- ya āha idaṃ jarāmaraṇaṃ,",
  "SA16hvsatssu:14684": "tasya jarāmaraṇam iti /",
  "SA16hvsatssu:14685": "ya āha- sa eva jīvaḥ tadeva śarīram,",
  "SA16hvsatssu:14686": "anyo jīvo 'nyat śarīram iti /",
  "SA16hvsatssu:14687": "idamekārthakam,",
  "SA16hvsatssu:14688": "vyañjanameva nānā /",
  "SA16hvsatssu:14689": "yeṣāmeṣā dṛṣṭiḥ na te macchrāvakā na brahmacāriṇa iti /",
  "SA16hvsatssu:14690": "yat tasya jarāmaraṇaṃ pratiṣidhyate tat prajñaptikhaṇḍanam /",
  "SA16hvsatssu:14691": "yadidaṃ jarāmaraṇaṃ pratiṣidhyate /",
  "SA16hvsatssu:14692": "tat pañcaskandhakhaṇḍanam /",
  "SA16hvsatssu:14693": "kiñcāha- jātipratyayaṃ jarāmaraṇaṃ madhyamā pratipadityucyate /",
  "SA16hvsatssu:14694": "nāsti jarāmaraṇaṃ paramārthata ityuktamiti jñātavyam /",
  "SA16hvsatssu:14695": "saṃvṛtita ucyate jātipratyayaṃ jarāmaraṇamiti /",
  "SA16hvsatssu:14696": "yathā ghaṭasaṃjñātyaye nāsti ghaṭaḥ paramārthataḥ /",
  "SA16hvsatssu:14697": "evaṃ rūpādidharmāṇāmatyaye nāsti rūpaṃ paramārthataḥ /",
  "SA16hvsatssu:14698": "uktañca sūtre- yo dharmo māyā sa mṛṣā /",
  "SA16hvsatssu:14699": "yo dharmo 'māyā,",
  "SA16hvsatssu:14700": "sa eva paramārthaḥ iti /",
  "SA16hvsatssu:14701": "sarve saṃskṛtadharmā vipariṇāmitvāt māyā ityucyante /",
  "SA16hvsatssu:14702": "māyātvādabhūtāḥ /",
  "SA16hvsatssu:14703": "abhūtatvānna paramārthasantaḥ /",
  "SA16hvsatssu:14704": "yathāha gāthā-",
  "SA16hvsatssu:14705": "abhūtabaddho loko 'yaṃ suniścitavatprabhāsate /",
  "SA16hvsatssu:14706": "asat dṛṣṭaṃ sadābhāsamasadvai parayā dhiyā // iti /",
  "SA16hvsatssu:14707": "[ato] jñātavyaṃ skandhā api śūnyā iti /",
  "SA16hvsatssu:14708": "nirodhasatyadarśanaṃ mārgalābha ityucyate /",
  "SA16hvsatssu:14709": "ato jñāyate nirodhaḥ paramārthasan,",
  "SA16hvsatssu:14710": "na skandhā iti /",
  "SA16hvsatssu:14711": "yadi skandhāḥ paramārthasantaḥ,",
  "SA16hvsatssu:14712": "yogāvacaro 'pi dṛṣṭvā mārgalābhī syāt /",
  "SA16hvsatssu:14713": "vastutastu na tathā /",
  "SA16hvsatssu:14714": "ato jñāyate pañcaskandhā na paramārthasanta iti /",
  "SA16hvsatssu:14715": "skandhanirodhaśca satyam /",
  "SA16hvsatssu:14716": "ato jñāyate skandhā na satyamiti /",
  "SA16hvsatssu:14717": "na sambhavati skandhāḥ satyaṃ skandhābhāvo 'pi satyamiti vaktum /",
  "SA16hvsatssu:14718": "dṛśyasya sarvasya mohahetukatvāt /",
  "SA16hvsatssu:14719": "yathā na kaścidavañcitalocano māyāṃ paśyati /",
  "SA16hvsatssu:14720": "tathā yo 'mugdhaḥ na sa paśyati skandhān /",
  "SA16hvsatssu:14721": "ataḥ skandhā na paramārthasantaḥ /",
  "SA16hvsatssu:14722": "uktañca sūtre- yatrāsmīti tatreñjitam /",
  "SA16hvsatssu:14723": "skandheṣu cāsti asmīti /",
  "SA16hvsatssu:14724": "yathāhānandaḥ- dharmānupādāya asmīti sidhyati yaduta rūpaskandhaṃ yāvadvijñānaskandhamupādāyeti /",
  "SA16hvsatssu:14725": "sthavirā bhikṣavaḥ kṣemakamāhuḥ- kimasmīti vadasi /",
  "SA16hvsatssu:14726": "kṣemakaḥ pratyāha- na khalvāyuṣmanto rūpamasmīti vadāmi /",
  "SA16hvsatssu:14727": "nāpyanyatrarūpādasmīti vadāmi /",
  "SA16hvsatssu:14728": "evaṃ yāvadvijñānamapi /",
  "SA16hvsatssu:14729": "api ca me āyuṣmantaḥ pañcasūpādānaskandheṣu [SSS_378] asmīti adhigatam /",
  "SA16hvsatssu:14730": "[ayamahamasmīti na samanupaśyāmi] /",
  "SA16hvsatssu:14731": "iti /",
  "SA16hvsatssu:14732": "ayaṃ sūtrāśayaḥ- śaikṣajanāḥ kadācit smṛtivikṣepādasmimānamutpādayanti /",
  "SA16hvsatssu:14733": "samāhitasmṛtikasya pañcasūpādānaskandheṣu asmimānaṃ niruddhameva /",
  "SA16hvsatssu:14734": "puṣpavat /",
  "SA16hvsatssu:14735": "na mūlakāṇḍaśākhāpatrāṇyeva puṣpam /",
  "SA16hvsatssu:14736": "nāpyanyatra tebhya puṣpam /",
  "SA16hvsatssu:14737": "evameva na rūpā dīni asmīti [vadāmi] /",
  "SA16hvsatssu:14738": "nāpyanyatra rūpādibhyaḥ asmīti [vadāmi] /",
  "SA16hvsatssu:14739": "evamasminirodhapratyayamasmimānaṃ na pravartate /",
  "SA16hvsatssu:14740": "ato jñāyate pañcopādānaskandhā api śūnyā iti /",
  "SA16hvsatssu:14741": "yogāvacaraḥ sarvanimittāni nirudhyānimittaṃ sākṣātkuryāt /",
  "SA16hvsatssu:14742": "yadi vastusat nimittam,",
  "SA16hvsatssu:14743": "kimarthaṃ nānusmarati /",
  "SA16hvsatssu:14744": "na tīrthikānāmiva rūpaprahāṇakāle jñāyate vastusat rūpaṃ,",
  "SA16hvsatssu:14745": "parantu nānusmaryata iti /",
  "SA16hvsatssu:14746": "yogī avaśyaṃ rūpādīnāṃ skandhānāṃ nirodhaṃ paśyati nirodhadarśanāt animitte 'vatarati /",
  "SA16hvsatssu:14747": "ato jñāyate rūpādayo na paramārthasanta iti /",
  "SA16hvsatssu:14748": "yatra santi pañcaskandhāḥ tatrāsmīti buddhirbhavati /",
  "SA16hvsatssu:14749": "pañcaskandhā na santītyato 'smīti buddhirnirudhyate /",
  "SA16hvsatssu:14750": "ataḥ skandhāḥ sarve śunyāḥ /",
  "SA16hvsatssu:14751": "phenasūtre bhagavānāha- yadi puruṣaḥ phenapiṇḍaṃ paśyet yoniśa upaparīkṣeta /",
  "SA16hvsatssu:14752": "sa[tat]tucchakañcaiva jānīyāt /",
  "SA16hvsatssu:14753": "evameva bhikṣuryadi rūpaskandhaṃ samyagupaparīkṣate /",
  "SA16hvsatssu:14754": "sa[taṃ] riktakañcaiva jānāti,",
  "SA16hvsatssu:14755": "tucchakañcaiva[jānāti],",
  "SA16hvsatssu:14756": "asārakañcaiva[jānati],",
  "SA16hvsatssu:14757": "vikṣepalakṣaṇañcaiva jānāti /",
  "SA16hvsatssu:14758": "vedanāmupaparīkṣate yathā buddhudam,",
  "SA16hvsatssu:14759": "saṃjñā [mupaparīkṣate]yathā marīcikām,",
  "SA16hvsatssu:14760": "saṃskārā[nupaparīkṣate] yathā kadalīm,",
  "SA16hvsatssu:14761": "vijñāna[mupaparīkṣate] yathā māyām /",
  "SA16hvsatssu:14762": "tatra pañca dṛṣṭāntāḥ śūnyārthanirūpaṇāḥ /",
  "SA16hvsatssu:14763": "kasmāt /",
  "SA16hvsatssu:14764": "paśyāmaḥ khalu cakṣuṣā phenamapacīyamānamabhāvatāṃ yāti /",
  "SA16hvsatssu:14765": "tathā budbudādīnyapi /",
  "SA16hvsatssu:14766": "ato jñāyate skandhā na paramārthasanta iti /",
  "SA16hvsatssu:14767": "ye jinaputrāḥ saṃsārāt paramanirviṇṇāḥ /",
  "SA16hvsatssu:14768": "[te]dharmāṇāṃ prakṛtito 'nutpādamākiñcanyañca paśyanti /",
  "SA16hvsatssu:14769": "ato ye 'nityaṃ [SSS_379] paśyanti /",
  "SA16hvsatssu:14770": "[teṣāṃ] vikṣepavināśaduḥkhalakṣaṇameva bhavati /",
  "SA16hvsatssu:14771": "ye niḥsvabhāvaṃ paśyanti,",
  "SA16hvsatssu:14772": "anyalakṣaṇābhāvāt te duḥkhacaryāṃ paripūrayanti /",
  "SA16hvsatssu:14773": "etattrividhaduḥkhaparipūraṇaṃ vimuktiprāpakamityucyate /",
  "SA16hvsatssu:14774": "[ataḥ] sarvadharmāḥ śūnyā iti jñātavyam /",
  "SA16hvsatssu:14775": "śūnyatā ca vimokṣamukham /",
  "SA16hvsatssu:14776": "śūnyatā ceyaṃ na kevalaṃ sattvaśūnyatātmikā /",
  "SA16hvsatssu:14777": "dharmaśūnyatā[tmikā]pi cāsti /",
  "SA16hvsatssu:14778": "yathoktam- cakṣurutpadyamānaṃ na kutaścidāgacchati /",
  "SA16hvsatssu:14779": "nirudhyamānaṃ na kvacidgacchati /",
  "SA16hvsatssu:14780": "tadā prajānāti atītamanāgataṃ cakṣuḥ śūnyamiti /",
  "SA16hvsatssu:14781": "pratyutpannaṃ cakṣurapi caturmahābhūtavikalpitamityataḥ śūnyamiti /",
  "SA16hvsatssu:14782": "yathāha bhagavān- yaccakṣuṣi māṃsapiṇḍe khakkaṭaṃ kharagataṃ sa pṛthivī [dhātu]ḥ ityādi /",
  "SA16hvsatssu:14783": "ya imāṃ śūnyatāṃ pratilabhate sa vadati nāsti yatkiñciditi /",
  "SA16hvsatssu:14784": "kiñcāha- sarvasaṃskārāḥ prahīyanta iti prahāṇasvabhāvāḥ /",
  "SA16hvsatssu:14785": "vimucyanta iti vimuktikhabhāvāḥ /",
  "SA16hvsatssu:14786": "nirudhyanta iti nirodhasvabhāvāḥ iti /",
  "SA16hvsatssu:14787": "ato jñāyate sarve saṃskārā niruddhā bhavantīti /",
  "SA16hvsatssu:14788": "yadi vastusantaḥ saṃskārāḥ tadā na syuḥ samyak prahāṇavimuktinirodhāḥ /",
  "SA16hvsatssu:14789": "nirodhaścābhāva ityucyate /",
  "SA16hvsatssu:14790": "ato draṣṭavyaṃ paramārthataḥ saṃskārāḥ sarve 'bhāvātmakāḥ saṃvṛtitastu santi saṃskārā iti //",
  "SA16hvsatssu:14791": "dharmacittanirodhavargastripañcāśaduttaraśatatamaḥ /",
  "SA16hvsatssu:14792": "154 nirodhavargaḥ",
  "SA16hvsatssu:14793": "yannirvāṇālambanaṃ tat śūnyacittamityucyate /",
  "SA16hvsatssu:14794": "(pṛ) nirvāṇamasaddharmaḥ /",
  "SA16hvsatssu:14795": "cittaṃ kimālambate /",
  "SA16hvsatssu:14796": "(u) cittamidaṃ yatkiñcatābhāvamālambate /",
  "SA16hvsatssu:14797": "idaṃ pūrvameva pratipāditam /",
  "SA16hvsatssu:14798": "nirvāṇajñānatvāt /",
  "SA16hvsatssu:14799": "(pṛ) śūnyacittamidaṃ kutra nirudhyate /",
  "SA16hvsatssu:14800": "(u) sthānadvaye [nirudhyate] (1)",
  "SA16hvsatssu:14801": "acittakasamādhimupasampannasya (2)",
  "SA16hvsatssu:14802": "anupadhiśeṣanirvāṇaṃ praviṣṭhasya santānasamucchede vā nirudhyate /",
  "SA16hvsatssu:14803": "kasmāt /",
  "SA16hvsatssu:14804": "hetupratyayanirodhāt /",
  "SA16hvsatssu:14805": "acittakasamādhāvālambananirodhāt [tat] nirudhyate /",
  "SA16hvsatssu:14806": "santāne samucchidyamāne punaḥ karmakṣayāt [tat] nirudhyate /",
  "SA16hvsatssu:14807": "[SSS_380]",
  "SA16hvsatssu:14808": "śāstramāha- etāni trīṇi cittāni nirodhayato yogāvacarasya karmakleśā naiva punaḥ samudācaranti (pṛ)",
  "SA16hvsatssu:14809": "kasmāt na samudācaranti /",
  "SA16hvsatssu:14810": "(u) puruṣo 'yaṃ nairātmyasampanna ityataḥ karmakleśā nirudhyante /",
  "SA16hvsatssu:14811": "yathā pradīpo dharmaśca sati niśraye vartate /",
  "SA16hvsatssu:14812": "asati niśraye na vartate /",
  "SA16hvsatssu:14813": "evamātmacitte niśraye sati karmakleśānāṃ samudayaḥ /",
  "SA16hvsatssu:14814": "asati tu na samudayaḥ /",
  "SA16hvsatssu:14815": "anāsravā samyagdṛṣṭiḥ sarvāṇi nimittāni tathā pradahati yathā na kiñcidavaśiṣyate /",
  "SA16hvsatssu:14816": "yathā kalpāgniḥ pṛthivyādin niḥśeṣaṃ dahati /",
  "SA16hvsatssu:14817": "nimittābhāvāt karmakleśānāṃ na punaḥ samudayo bhavati /",
  "SA16hvsatssu:14818": "asmicittakasya tu karmakleśāḥ samudyanti /",
  "SA16hvsatssu:14819": "arhataḥ śūnyatājñānagatiṃgatasya asmimānarahitasya na punaḥ samudyanti /",
  "SA16hvsatssu:14820": "asya nūtnakarmānupacaye 'pi prāktanakarmahetunā kasmānnopapattirbhavati /",
  "SA16hvsatssu:14821": "(u) samyak- prajñayā tatkarmavināśānna vipākabhāgbhavati /",
  "SA16hvsatssu:14822": "yathā dagdhaṃ bījaṃ na punaḥ prarohati /",
  "SA16hvsatssu:14823": "asati ca tṛṣṇācitte na karmāṇi pacyante /",
  "SA16hvsatssu:14824": "yathā anabhiṣyanditāyāṃ bhūmau bījaṃ na prarohati /",
  "SA16hvsatssu:14825": "yogāvacarasyāsya sarvavijñānasthitiṣu sarvanimittanirodhe vijñānaṃ nirāśrayaṃ bhavati /",
  "SA16hvsatssu:14826": "ato nāstyupapattyāyatanam /",
  "SA16hvsatssu:14827": "yathā bījamanāśrayaṃ notpadyate /",
  "SA16hvsatssu:14828": "karmakleśapauṣkalyāt kāyamupādatte /",
  "SA16hvsatssu:14829": "apauṣkalye tu nirudhyate /",
  "SA16hvsatssu:14830": "sa kleśābhāvāt vikalahetupratyayaḥ satsvapi karmasu nopapattiṃ vedayate /",
  "SA16hvsatssu:14831": "sattvāḥ kleśahetorgatiṣu kāyaṃ vedayante /",
  "SA16hvsatssu:14832": "kāyaṃ vedayata ityataḥ tasya karmāṇi vipākaṃ prayacchanti /",
  "SA16hvsatssu:14833": "asati kleśe kāyo na vedyate /",
  "SA16hvsatssu:14834": "kāyavedyabhāvāt karmāṇi kasya vipākaṃ prayacchanti /",
  "SA16hvsatssu:14835": "yathā adharmeṇa prabalamadhitiṣṭhati uttamarṇo nāvakāśaṃ labhate /",
  "SA16hvsatssu:14836": "tathā yogāvacaro 'pi /",
  "SA16hvsatssu:14837": "saṃsāre 'vartamānasya santyapi karmāṇi na vipākaṃ prayacchanti /",
  "SA16hvsatssu:14838": "yathā baddhaṃ puruṣamanye janā yatheṣṭaṃ nindanti /",
  "SA16hvsatssu:14839": "evaṃ kleśabaddhānāṃ sattvānāṃ karmatāratamyavaśāt [kleśāḥ] vipākaṃ prayacchanti /",
  "SA16hvsatssu:14840": "pratilabdhavimokṣe tu nāvakāśaṃ labhante /",
  "SA16hvsatssu:14841": "svīyaṃ karma ca vipākaṃ prayacchati /",
  "SA16hvsatssu:14842": "śūnyacaryāvihāritvādasya puruṣasya dharmeṣu svalakṣaṇa[saṃjñā] nāstītyataḥ karmāṇi na vipākaṃ prayacchanti /",
  "SA16hvsatssu:14843": "yathā dattīkṛtasya putrasya dāyabhāgo nāsti /",
  "SA16hvsatssu:14844": "tathedamapi /",
  "SA16hvsatssu:14845": "kleśabalena ca karmāṇi pravartante /",
  "SA16hvsatssu:14846": "kleśavege kṣīṇe tu na tāni pravartante /",
  "SA16hvsatssu:14847": "yathā cakraṃ gatisthamapi vegakṣayānna punaḥ pravartate /",
  "SA16hvsatssu:14848": "kleśabale ca karmāṇi [SSS_381] vikārayanti /",
  "SA16hvsatssu:14849": "yathā sutavatsalāyā mātuḥ raktaṃ stanyaṃ pariṇamate /",
  "SA16hvsatssu:14850": "niruddhavātsalyacittāyāstu na punaḥ pariṇamate /",
  "SA16hvsatssu:14851": "evaṃ kleśabalāt karma vipākaṃ prayacchati /",
  "SA16hvsatssu:14852": "[kleśa]virahe tu na prayacchati /",
  "SA16hvsatssu:14853": "ayañca puruṣaḥ śīlasamādhiprajñādiguṇairbhāvitakāyaḥ /",
  "SA16hvsatssu:14854": "tatprabhāvamāhātmyāt karmāṇi nāvakāśaṃ labhante /",
  "SA16hvsatssu:14855": "ataḥ sadapi prāktanaṃ karma na vipākaṃ prayacchati /",
  "SA16hvsatssu:14856": "evamasya prāktanaṃ karma pratyutpanne kiñci[dvipāka]marpayati /",
  "SA16hvsatssu:14857": "nūtnaṃ tu karma na karoti /",
  "SA16hvsatssu:14858": "yathāgnirindhanānāṃ bhasmībhāve śāmyati /",
  "SA16hvsatssu:14859": "evamayaṃ puruṣo 'pi vedanīyābhāvānnirudhyate /",
  "SA16hvsatssu:14860": "[iti] trividhacittānāṃ nirodhātsarvaduḥkhebhyo 'tyantaṃ vimucyate /",
  "SA16hvsatssu:14861": "ato vidvān trividhacittāni nirundhyāt //",
  "SA16hvsatssu:14862": "nirodhavargaścatuḥpañcāśaduttaraśatatamaḥ /",
  "SA16hvsatssu:14863": "[nirodhasatyaskandhaḥ samāptaḥ /]",
  "SA16hvsatssu:14864": "[SSS_382]",
  "SA16hvsatssu:14865": "atha mārgasatyaskandhaḥ",
  "SA16hvsatssu:14866": "155 mārgasatyaskandhe samādhyadhikāre samādhihetuvargaḥ",
  "SA16hvsatssu:14867": "śāstramāha- idānīṃ mārgasatyaṃ vicāryate /",
  "SA16hvsatssu:14868": "mārgasatyam- āryo 'ṣṭāṅgiko mārgaḥ samyak dṛṣṭiryāvat samyak samādhiḥ /",
  "SA16hvsatssu:14869": "āryo 'ṣṭāṅgiko mārgaḥ saṃkṣipya dvividhaḥ (1)",
  "SA16hvsatssu:14870": "samādhiḥ parikaraśca (2) jñānamiti /",
  "SA16hvsatssu:14871": "idānīṃ samādhirvicārayitavyaḥ /",
  "SA16hvsatssu:14872": "(pṛ) kiṃlakṣaṇā samādhiḥ /",
  "SA16hvsatssu:14873": "(u) cittasyaikatrāvasthānaṃ samādhilakṣaṇam /",
  "SA16hvsatssu:14874": "(pṛ) kathaṃ cittamekatrāvatiṣṭhate /",
  "SA16hvsatssu:14875": "(u) bahulīkṛtabhāvanayā tatrāvatiṣṭhate /",
  "SA16hvsatssu:14876": "yadi bahuvāraṃ na bhāvayati tadā kṣiprameva vikṣipyate /",
  "SA16hvsatssu:14877": "(pṛ) kathaṃ bhāvayitavyam /",
  "SA16hvsatssu:14878": "(u) yathāsukhaṃ bhāvayitavyam /",
  "SA16hvsatssu:14879": "(pṛ) kathaṃ sukhayati /",
  "SA16hvsatssu:14880": "(u) kāyacittayordauṣṭhalyaṃ duḥkham /",
  "SA16hvsatssu:14881": "praśrabdhidharmeṇa kāyacittayordauṣṭhalye 'panīte sukhaṃ bhavati /",
  "SA16hvsatssu:14882": "(pṛ) kathaṃ praśrabdhirbhavati /",
  "SA16hvsatssu:14883": "(u) prītipratyayaṃ kāyacitte dānte bhavataḥ /",
  "SA16hvsatssu:14884": "(pṛ) kathaṃ prītirbhavati /",
  "SA16hvsatssu:14885": "(u) triratnasmaraṇadharmaśravaṇādinā cittaprāmodyāt bhavati /",
  "SA16hvsatssu:14886": "(pṛ) kathaṃ cittaprāmodyaṃ bhavati /",
  "SA16hvsatssu:14887": "(u) pariśuddhaśīladhāraṇāt cittasyaukaukṛtye bhavati /",
  "SA16hvsatssu:14888": "(pṛ) uktaḥ samādhihetuḥ /",
  "SA16hvsatssu:14889": "idānīṃ kasya samādhirhetuḥ /",
  "SA16hvsatssu:14890": "(u) ayaṃ yathābhūtajñānasya hetuḥ /",
  "SA16hvsatssu:14891": "yathābhūtajñānaṃ śūnyatājñānam /",
  "SA16hvsatssu:14892_0": "yathoktaṃ yogāvacaraḥ samāhitacitto viśuddhacitto vinīvaraṇacittaścittaratho 'calacitto",
  "SA16hvsatssu:14892_1": "yathābhūtaṃ prajānāti duḥkhamāryasatyaṃ duḥkhasamudayaṃ dukhanirodhaṃ duḥkhanirodhagāmimārgamāryasatyam iti /",
  "SA16hvsatssu:14893": "ato yathābhūtajñānalipsunā samādhi bhāvanāyāṃ vīryamārabdhavyam /",
  "SA16hvsatssu:14894": "vikṣiptacittasya laukikasūtraśilpādihitameva na bhavati /",
  "SA16hvsatssu:14895": "kiṃ punarlokottaraṃ hitam /",
  "SA16hvsatssu:14896": "ato jñāyate laukikaṃ lokottarañca hitaṃ samāhitacittenaiva labhyate /",
  "SA16hvsatssu:14897": "sarvañca sat kuśalaṃ samyak jñānādhīnam /",
  "SA16hvsatssu:14898": "sarvamasadakuśalaṃ mithyājñānādhīnam /",
  "SA16hvsatssu:14899": "yathoktaṃ sūtre avidyā bhikṣavaḥ pūrvaṅgamākuśalānāṃ dharmāṇāṃ samāpattaye /",
  "SA16hvsatssu:14900": "anvagevāhrīkyamanapatrāpyam /",
  "SA16hvsatssu:14901": "[SSS_383] vidyā bhikṣavaḥ pūrvaṅgamā kuśalānāṃ dharmāṇāṃ samāpattaye anvageva hrīḥ apatrāpyam /",
  "SA16hvsatssu:14902": "iti /",
  "SA16hvsatssu:14903": "samādhistu samyagjñānasya hetuḥ /",
  "SA16hvsatssu:14904": "ato jñāyate sarvaṃ satkuśalaṃ samādhimupādāya bhavatīti /",
  "SA16hvsatssu:14905": "tasmāt bhāvanāyāṃ yogaḥ kartavyaḥ //",
  "SA16hvsatssu:14906": "samādhihetuvargaḥ pañcapañcāduttaraśatatamaḥ /",
  "SA16hvsatssu:14907": "156 samādhilakṣaṇavargaḥ",
  "SA16hvsatssu:14908": "(pṛ) uktaṃ bhavatā cittasyaikatrāvasthānaṃ samādhilakṣaṇamiti tatra samādhiścittañcaikaṃ uta bhinnam /",
  "SA16hvsatssu:14909": "(u) na te bhinne /",
  "SA16hvsatssu:14910": "kecidāhu- samādhiścittañca bhinne /",
  "SA16hvsatssu:14911": "samādhilabdhacittamekatrāvatiṣṭhata iti /",
  "SA16hvsatssu:14912": "sadapīdaṃ vacanamayuktārthakam /",
  "SA16hvsatssu:14913": "yadi cittaṃ samādhilabdhamālambane 'vatiṣṭhata iti /",
  "SA16hvsatssu:14914": "samādhiriyamapi ālambane 'vatiṣṭhamānā samādhyantaramupādāyāvatiṣṭheta /",
  "SA16hvsatssu:14915": "evamanavasthā bhavati /",
  "SA16hvsatssu:14916": "tattu na sambhavati /",
  "SA16hvsatssu:14917": "yadīyaṃ samādhiḥ prakṛtito 'vasthānamiti /",
  "SA16hvsatssu:14918": "cittamapi na samādhimupādāyāvatiṣṭheta /",
  "SA16hvsatssu:14919": "ataḥ samādheranyat cittamiti yadvacanaṃ tadaprakṛṣṭārthakam /",
  "SA16hvsatssu:14920": "vedanāsaṃjñādayaścetasikadharmā apyālambane 'vatiṣṭhante /",
  "SA16hvsatssu:14921": "te 'pi kaṃ dharmamupādāyāvatiṣṭhanta itīdaṃ vaktavyam /",
  "SA16hvsatssu:14922": "yadi vedanāsaṃjñādīnāṃ pratyekaṃ samādhirasti /",
  "SA16hvsatssu:14923": "tulyaḥ pūrvadoṣaḥ syāt /",
  "SA16hvsatssu:14924": "sūtre ca cittasyaikāgratā samādhilakṣaṇamiti kevalamuktam /",
  "SA16hvsatssu:14925": "na tu cittaṃ samādhilabdhamavatiṣṭhata iti /",
  "SA16hvsatssu:14926": "ato jñāyate na yuktamiti /",
  "SA16hvsatssu:14927": "cittasyaikāgratetyukte nānyadharmaḥ prakāśito bhavati /",
  "SA16hvsatssu:14928": "yathā pūrvamuktam- yatra cittaṃ sukhi bhavati tasminnālambane 'vatiṣṭhata iti /",
  "SA16hvsatssu:14929": "cittasya koṭiḥ samādhirna pṛthagbhavatīti draṣṭavyam /",
  "SA16hvsatssu:14930": "yathā cittaṃ dīrghakālāvasthānaṃ samādhirityucyate /",
  "SA16hvsatssu:14931": "(pṛ) samādhiriyaṃ kiṃ sāsravā utānāsravā /",
  "SA16hvsatssu:14932": "(u) samādhirdvividhā sāsravā anāsravā ceti /",
  "SA16hvsatssu:14933": "laukikā dhyānasamādhayaḥ sāsravāḥ /",
  "SA16hvsatssu:14934": "dharmāvasthāmupasampannasya samādhayo 'nāsravā ityucyante /",
  "SA16hvsatssu:14935": "kasmāt /",
  "SA16hvsatssu:14936": "kālo 'yaṃ yathābhūtajñānadarśanamityucyate /",
  "SA16hvsatssu:14937": "tasya kālasya dvividhaṃ nāma samādhiriti prajñā ceti /",
  "SA16hvsatssu:14938": "cittasamādhānāt samādhiḥ /",
  "SA16hvsatssu:14939": "yathābhūtaprajñānāt [SSS_384] prajñā /",
  "SA16hvsatssu:14940": "cittasamādhānaṃ trividhaṃ kuśalamakuśalamavyākṛtamiti /",
  "SA16hvsatssu:14941": "tatra kuśalena cittasamādhānameva samādhiḥ /",
  "SA16hvsatssu:14942": "natvakuśalena avyākṛtena vā /",
  "SA16hvsatssu:14943": "sā samādhirdvividhā ekā vimuktihetuḥ aparā avimuktihetuḥ /",
  "SA16hvsatssu:14944": "vimuktiheturnāma niyatamūlakam /",
  "SA16hvsatssu:14945": "kecidābhidharmikā āhuḥ- anāsravasamādhireva niyatamūlamiti /",
  "SA16hvsatssu:14946": "sa vādo na yuktaḥ /",
  "SA16hvsatssu:14947": "sāsravānāsravā yadi vimuktiṃ karoti /",
  "SA16hvsatssu:14948": "sā sarvāpi niyatamūlamityucyeta /",
  "SA16hvsatssu:14949": "samādhiriyaṃ yathālambanāvasthānaṃ tridhā vibhajyate /",
  "SA16hvsatssu:14950": "parīttā vipulā apramāṇā ceti /",
  "SA16hvsatssu:14951": "cittaṃ kiñcitkālamavasthāya yadi parīttamālambanaṃ paśyati[tadā] parīttetyucyate /",
  "SA16hvsatssu:14952": "anye dve api tathā /",
  "SA16hvsatssu:14953": "samayavaśātrividhaṃ lakṣaṇaṃ bhavati /",
  "SA16hvsatssu:14954": "pragrahalakṣaṇaṃ vyutthānalakṣaṇaṃ tyāgalakṣaṇamiti /",
  "SA16hvsatssu:14955": "citte 'balīne vyutthānalakṣaṇamupayoktavyam /",
  "SA16hvsatssu:14956": "citta uddhata pragrahalakṣaṇaṃ prayoktavyam /",
  "SA16hvsatssu:14957": "dānte ca citte tyāgalakṣaṇaṃ prayoktavyam /",
  "SA16hvsatssu:14958": "yathā suvarṇakāraḥ suvarṇaṃ dravayati tāpayati secayati kāle ca sthapayati /",
  "SA16hvsatssu:14959": "yadi sadā tāpayati /",
  "SA16hvsatssu:14960": "tadā dravībhavati /",
  "SA16hvsatssu:14961": "sadā secane ghanībhavati /",
  "SA16hvsatssu:14962": "sadā sthapanesphūryate /",
  "SA16hvsatssu:14963": "evaṃ yogāvacarasya cittamapi /",
  "SA16hvsatssu:14964": "kampitasyāpragrahe sadā vikṣepaḥ /",
  "SA16hvsatssu:14965": "avalīnasyāvyutthāne kausīdyam /",
  "SA16hvsatssu:14966": "dāntasyātyāge punaradamanam /",
  "SA16hvsatssu:14967": "yathā ca dānto 'śvaḥ pravege pragṛhyate /",
  "SA16hvsatssu:14968": "dandhaḥ [kaśayā]tāḍyate /",
  "SA16hvsatssu:14969": "dāntaḥ parityajyate /",
  "SA16hvsatssu:14970": "evaṃ yogāvacarasya dāntaṃ cittamapi /",
  "SA16hvsatssu:14971": "samādherasyāstrividha upāyaḥ samādhyavatāropāyaḥ samādhyavasthānopāyaḥ samādhivyutthānopāya iti /",
  "SA16hvsatssu:14972": "yathādharmaṃ samādhāvatarati /",
  "SA16hvsatssu:14973": "ayaṃ samādhyavatāropāyaḥ /",
  "SA16hvsatssu:14974": "samādhisthito na calati /",
  "SA16hvsatssu:14975": "ayaṃ samādhyavasthānopāyaḥ /",
  "SA16hvsatssu:14976": "yathādharmaṃ samādhervyuttiṣṭhate /",
  "SA16hvsatssu:14977": "ayaṃ samādhivyutthānopāyaḥ /",
  "SA16hvsatssu:14978": "(pṛ) kathamimān trividhānupāyān pratilabhate /",
  "SA16hvsatssu:14979": "(u) yogāvacaraḥ svacittalakṣaṇaṃ gṛhṇan evaṃ pragṛhṇan evaṃ vyuttiṣṭhan evaṃ parityajan samādhāvavatarati /",
  "SA16hvsatssu:14980": "tathā nirgacchati ca /",
  "SA16hvsatssu:14981": "(pṛ) sākṣādeva samādhigrahe ka upayoga upāyasya /",
  "SA16hvsatssu:14982": "(u) trividhopāyān pravartamānasya ādīnavo bhavati /",
  "SA16hvsatssu:14983": "yathepsitañca na vindate /",
  "SA16hvsatssu:14984": "avataritumicchan vyutiṣṭheta vyutthātumicchan punaravataret /",
  "SA16hvsatssu:14985": "itīdṛśā doṣāḥ santi /",
  "SA16hvsatssu:14986": "lābhaṃ hāniṃ manyeta /",
  "SA16hvsatssu:14987": "hāniñca lābham /",
  "SA16hvsatssu:14988": "yathā kiñcidviśuddharūpaṃ kiñcitprakāśarūpañca dṛṣṭvā vadeta- mahāhitaṃ labdhamiti /",
  "SA16hvsatssu:14989": "anityaṃ duḥkhaṃ śūnyamityādyanusmarataḥ cittaṃ na sukhi bhavati /",
  "SA16hvsatssu:14990": "pratyuta hānikaramiti vadet /",
  "SA16hvsatssu:14991": "[SSS_385]",
  "SA16hvsatssu:14992": "(pṛ) yogāvacarasya kasmāt kadācitsamādhilābho 'sti kadācinnāsti /",
  "SA16hvsatssu:14993": "(u) samādhilābhasya catvāraḥ pratyayāḥ- (1)",
  "SA16hvsatssu:14994": "ihādhvani yunakti, (2)",
  "SA16hvsatssu:14995": "pūrvakāyapratyayaḥ (3)",
  "SA16hvsatssu:14996": "samādhilakṣaṇaṃ sugṛhṇāti, (4)",
  "SA16hvsatssu:14997": "śrutvā samādhidharmānanuvartayati iti /",
  "SA16hvsatssu:14998": "samādhibhāvanāścaturvidhāḥ- (1)",
  "SA16hvsatssu:14999": "sadāprayogī naikāgraṃ carati /",
  "SA16hvsatssu:15000": "(2) ekāgraṃ carati na sadāprayukto bhavati /",
  "SA16hvsatssu:15001": "(3) sadāprayuktaśca bhavati ekāgrañca carati /",
  "SA16hvsatssu:15002": "(4) na sadā prayukto naikāgraṃ carati /",
  "SA16hvsatssu:15003": "kiñca santi caturvidhāḥ bahukuśalaḥ alpaprajñaḥ,",
  "SA16hvsatssu:15004": "alpakuśalo bahuprajñaḥ,",
  "SA16hvsatssu:15005": "bahukuśalo bahuprajñaḥ,",
  "SA16hvsatssu:15006": "alpakuśalo 'lpaprajña iti /",
  "SA16hvsatssu:15007": "eṣutṛtīyo yogāvacaro 'vaśyaṃ labhate /",
  "SA16hvsatssu:15008": "caturtho nāvaśyaṃ labhate /",
  "SA16hvsatssu:15009": "prathamadvitīyau yadi dāntau samau tadā labhete //",
  "SA16hvsatssu:15010": "samādhilakṣaṇavargaḥ ṣaṭpañcāśaduttaraśatatamaḥ /",
  "SA16hvsatssu:15011": "157 trisamādhivargaḥ",
  "SA16hvsatssu:15012": "(pṛ) uktaṃ sūtre- trayaḥ samādhayaḥ ekāṅgabhāvanasamādhiḥ,",
  "SA16hvsatssu:15013": "ubhayāṅgabhāvanasamādhiḥ aryaḥ samyaksamādhiriti /",
  "SA16hvsatssu:15014": "kimidam /",
  "SA16hvsatssu:15015": "(u) ekāṅgabhāvana iti yat samādhiṃ bhāvayati na prajñām /",
  "SA16hvsatssu:15016": "prajñāṃ vā bhāvayati na samādhim /",
  "SA16hvsatssu:15017": "ubhayāṅgabhāvana iti samādhiṃ bhāvayati prajñāñca bhāvayati /",
  "SA16hvsatssu:15018": "ayaṃ laukikasamādhirūṣmādidharmagataḥ /",
  "SA16hvsatssu:15019": "āryaḥ samyaksamādhiriti yaddharmāvasthāmupasampanno nirodhasatyaṃ sākṣātkaroti /",
  "SA16hvsatssu:15020": "sa āryaḥ samyagityucyate /",
  "SA16hvsatssu:15021": "kenedaṃ jñāyate /",
  "SA16hvsatssu:15022": "yathā sthaviro bhikṣurāha- yogāvacaraḥ samādhinā cittaṃ bhāvayan prajñāmupādāya kleśān pratiṣedhayati /",
  "SA16hvsatssu:15023": "prajñayā cittaṃ bhāvayan samādhimupādāya kleśān pratiṣedhayati /",
  "SA16hvsatssu:15024": "samādhinā prajñayā ca cittaṃ bhāvayan svabhāvamupādāya vimucyate /",
  "SA16hvsatssu:15025": "svabhāvo nāma yaḥ prahāṇasvabhāvaḥ viyogasvabhāvo nirodhasvabhāvaḥ /",
  "SA16hvsatssu:15026": "samādhiprajñayoryugapatprapūraṇādāryaḥ samyagityucyate /",
  "SA16hvsatssu:15027": "yathā samādhiprajñābhyāṃ vimuktilabdhaḥ sarvaśo vimuktaityucyate /",
  "SA16hvsatssu:15028": "(pṛ) kecidāhuḥ- ekāṅgabhāvana iti yadi samādhimupādāya raśmiṃ paśyati na rūpāṇi /",
  "SA16hvsatssu:15029": "yadi(vā)rūpāṇi paśyati na raśmim /",
  "SA16hvsatssu:15030": "ubhayāṅgabhāvana iti yat rūpañca paśyati raśmiñca paśyati /",
  "SA16hvsatssu:15031": "āryaḥ samyaksamādhiriti yat śaikṣāśaikṣābhyāṃ pratilabdhaḥ samādhiḥ [SSS_386] iti /",
  "SA16hvsatssu:15032": "kathamidam /",
  "SA16hvsatssu:15033": "(u) raśmimātraṃ paśyati na rūpamiti nāsti kiñcana sūtram sūtre kevalamuktam- ahaṃ prakṛtito raśmimapaśyaṃ rūpamapyapaśyam /",
  "SA16hvsatssu:15034": "idānīṃ raśmirvinaṣṭaḥ,",
  "SA16hvsatssu:15035": "rūpamapi na paśyāmīti /",
  "SA16hvsatssu:15036": "bhavatā ca vaktavyaṃ kena kāraṇena raśmiṃ paśyati na rūpam ityādi /",
  "SA16hvsatssu:15037": "iti nāvocaḥ /",
  "SA16hvsatssu:15038": "(pṛ) sūtra uktaṃ- trayaḥ samādhayaḥ śūnyato 'nimitto 'praṇihita iti /",
  "SA16hvsatssu:15039": "eṣāṃ trayāṇāṃ samādhīnāṃ ko bhedaḥ /",
  "SA16hvsatssu:15040": "(u) yadi yogāvacaro na paśyati sattvaṃ nāpi dharmam /",
  "SA16hvsatssu:15041": "ayamucyate śūnyataḥ [samādhi]riti /",
  "SA16hvsatssu:15042": "īdṛśe śūnye[yadi]grāhyanimittaṃ nāsti /",
  "SA16hvsatssu:15043": "ayaṃ śūnya evānimittaḥ /",
  "SA16hvsatssu:15044": "śūnye ca nāsti praṇihitaṃ kiñcana /",
  "SA16hvsatssu:15045": "ayaṃ śūnyaḥ[samādhi]revāpraṇihita ityucyate /",
  "SA16hvsatssu:15046": "atastrayo 'pyekārthakāḥ /",
  "SA16hvsatssu:15047": "(pṛ) tathā cet kasmāt traya ityucyante /",
  "SA16hvsatssu:15048": "(u) śūnyaṃ bhāvayediti śūnyatāsamartha āha /",
  "SA16hvsatssu:15049": "śūnyaṃ bhāvayan hitaṃ labhate yaduta nimittaṃ na paśyatīti /",
  "SA16hvsatssu:15050": "nimittādarśanādanimittaḥ /",
  "SA16hvsatssu:15051": "animittatvādapraṇihītaḥ /",
  "SA16hvsatssu:15052": "apraṇihitatvānna kāyaṃ vedayate /",
  "SA16hvsatssu:15053": "kāyāvedanātsarvaduḥkhānmucyate /",
  "SA16hvsatssu:15054": "ityādi hitāni śūnyatābhāvanayā labhate /",
  "SA16hvsatssu:15055": "ata ucyate traya iti /",
  "SA16hvsatssu:15056": "kecidābhidharmikā āhuḥ yaḥ samādhiḥ śūnyānātmākāreṇa bhavati ayaṃ śūnya ityucyate /",
  "SA16hvsatssu:15057": "ya ākāro 'nityato duḥkhato hetutaḥ samudayato janakataḥ pratyayato mārgato yathāvadācarato niryāṇato bhavati /",
  "SA16hvsatssu:15058": "ayamapraṇihitaḥ /",
  "SA16hvsatssu:15059": "ya ākāro nirodhata upaśamataḥ praṇītato viyogato bhavati /",
  "SA16hvsatssu:15060": "ayamanimitta iti /",
  "SA16hvsatssu:15061": "kathamidam /",
  "SA16hvsatssu:15062": "(u) yadāha bhavān- anityato duḥkhata ākāraḥ apraṇihita iti /",
  "SA16hvsatssu:15063": "tadayuktam /",
  "SA16hvsatssu:15064": "kasmāt /",
  "SA16hvsatssu:15065": "bhagavān sadā vadati yadanityaṃ tadeva duḥkham /",
  "SA16hvsatssu:15066": "yat dukhaṃ tadevānātmakam iti /",
  "SA16hvsatssu:15067": "nairātmyaṃ prajānan na punaḥ praṇidadhāti /",
  "SA16hvsatssu:15068": "ato jñāyate śūnyatvācca na praṇidadhātīti /",
  "SA16hvsatssu:15069": "hetutaḥ samudayato janakataḥ pratyayata ākāra iti matam /",
  "SA16hvsatssu:15070": "tat tathaiva syāt /",
  "SA16hvsatssu:15071": "kasmāt /",
  "SA16hvsatssu:15072": "uktaṃ hi sūtre- yatkiñcitsamudayalakṣaṇaṃ sarvaṃ tannirodhalakṣaṇamiti paśyan nirvidyate iti /",
  "SA16hvsatssu:15073": "mārge ca na bhavedapraṇihita ākāraḥ /",
  "SA16hvsatssu:15074": "kasmāt /",
  "SA16hvsatssu:15075": "praṇidhānaṃ hi tṛṣṇāṅgam /",
  "SA16hvsatssu:15076": "yathāsūtramuktam hīnaṃ madhyamaṃ praṇidhānaṃ na mārga āsaktijanakam /",
  "SA16hvsatssu:15077": "ato na bhavedapraṇihita ākāraḥ /",
  "SA16hvsatssu:15078": "kiñcoktaṃ sūtre- pañcānāṃ skandhānāṃ nirodhānnirodha ityucyate iti jñātavyam /",
  "SA16hvsatssu:15079": "śūnya eva nirodha ityucyate /",
  "SA16hvsatssu:15080": "na [SSS_387] tatrāsti praṇidhānam /",
  "SA16hvsatssu:15081": "kāyatṛṣṇā hi praṇidhānaṃ bhavati /",
  "SA16hvsatssu:15082": "ato jñāyate ime traya ekārthakā iti na syādbheda iti /",
  "SA16hvsatssu:15083": "(pṛ) kiñcoktaṃ sūtre- trayaḥ samādhayaḥ śūnyaśūnyaḥ,",
  "SA16hvsatssu:15084": "apraṇitāpraṇihitaḥ,",
  "SA16hvsatssu:15085": "animittānimitta iti /",
  "SA16hvsatssu:15086": "kathamidam /",
  "SA16hvsatssu:15087": "(u) śūnyena pañcaskandhān śūnyān dṛṣṭvā ekena śūnyena punarimaṃ śūnyaṃ śūnyīkaroti /",
  "SA16hvsatssu:15088": "ayaṃ śūnyaśūnya ityucyate /",
  "SA16hvsatssu:15089": "apraṇihitena pañcaskandhān nirvidya apraṇihitena punarimamapraṇihitaṃ nirvedayati /",
  "SA16hvsatssu:15090": "ayamapraṇihitāpraṇihitaḥ /",
  "SA16hvsatssu:15091": "animittena pañcaskandhān praśāntān dṛṣṭvā animittena punaranimittaṃ na gṛhṇāti /",
  "SA16hvsatssu:15092": "ayamanimittānimittaḥ /",
  "SA16hvsatssu:15093": "(pṛ) ābhidharmikā āhuḥ- traya ime samādhayaḥ sāsravā iti /",
  "SA16hvsatssu:15094": "kathamidam /",
  "SA16hvsatssu:15095": "(u) ime na sāsravāḥ /",
  "SA16hvsatssu:15096": "kasmāt /",
  "SA16hvsatssu:15097": "samayasyāsyā nāsravānuśayatvāt /",
  "SA16hvsatssu:15098": "samādhirayaṃ śūnyādipradhānaḥ /",
  "SA16hvsatssu:15099": "kathaṃ sāsravo bhavet /",
  "SA16hvsatssu:15100": "(pṛ) yadi śūnyādayaḥ samādhayo vastutaḥ prajñātmakāḥ /",
  "SA16hvsatssu:15101": "kathaṃ samādhirityucyate /",
  "SA16hvsatssu:15102": "(u) samādhīnāṃ bhedāt /",
  "SA16hvsatssu:15103": "samādhiśca yathābhūtajñānadarśanādhāyakatvāt samādhirityucyate /",
  "SA16hvsatssu:15104": "phale hetūpacārāt /",
  "SA16hvsatssu:15105": "(pṛ) kecidābhidharmikā āhuḥ- śūnyaśūnyādayaḥ samādhayo 'śaikṣajanamātralabhyā nānyairiti /",
  "SA16hvsatssu:15106": "kathamidam /",
  "SA16hvsatssu:15107": "(u) śaikṣajanā api labheyuḥ /",
  "SA16hvsatssu:15108": "kasmāt /",
  "SA16hvsatssu:15109": "yogāvacareṇa hi sāsravāṇāmanāsravāṇāṃ sarveṣāṃ dharmāṇāṃ nirodho 'dhigantavyaḥ /",
  "SA16hvsatssu:15110": "ataḥ śaikṣajanairapi anāsravadharmāṇāṃ nirodho 'dhigantavyaḥ syāt //",
  "SA16hvsatssu:15111": "trisamādhivargaḥ saptapañcāśaduttaraśatatamaḥ /",
  "SA16hvsatssu:15112": "158 catussamādhibhāvanāvargaḥ",
  "SA16hvsatssu:15113": "asti samādhibhāvanā dṛṣṭadharmasukha [vihāra]āyaṃ saṃvartate /",
  "SA16hvsatssu:15114": "asti samādhibhāvanā jñānadarśana[pratilābha]āya saṃvartate /",
  "SA16hvsatssu:15115": "asti samādhibhāvanā smṛtisamprajanyāya saṃvartate /",
  "SA16hvsatssu:15116": "asti samādhibhāvanā āsravāṇāṃ kṣayāya saṃvartate /",
  "SA16hvsatssu:15117": "yaḥ samādhiḥ dṛṣṭadharmasukhaprāpako yaduta dvitīyadhyānādayaḥ /",
  "SA16hvsatssu:15118": "[sā prathamā bhavanā /",
  "SA16hvsatssu:15119": "]kenedaṃ jñāyate /",
  "SA16hvsatssu:15120": "bhagavānāha- dvitīyadhyānaṃ samādhijaṃ prītisukhaṃ nāmne saṃvartate anyadharmāya saṃvartate yathā piṇḍapātāya śrāvastyāṃ praveśa iti /",
  "SA16hvsatssu:15121": "[SSS_388]",
  "SA16hvsatssu:15122": "(pṛ) prathamaṃ dhyānamapi saprītisukham /",
  "SA16hvsatssu:15123": "kasmānnocyate sa dṛṣṭadharmasukhavihāra iti /",
  "SA16hvsatssu:15124": "(u) prathamadhyānasya cittavikṣepakavitarkavicāravyāmiśritatvāt na taducyate dṛṣṭadharmasukhamiti (pṛ)",
  "SA16hvsatssu:15125": "dvitīyadhyānasyāpi santi prītyādayaścittavikṣepakā dharmāḥ /",
  "SA16hvsatssu:15126": "kasmāducyate sukhamiti /",
  "SA16hvsatssu:15127": "(u) sarvavitarkavicārapūrvakaṃ cittaparigrahāt prītyādayaḥ sukhamityucyante,",
  "SA16hvsatssu:15128": "duḥkhākārataḥ paraṃ sarvaṃ duḥkhamityucyate /",
  "SA16hvsatssu:15129": "prathamadhyāne duḥkhamaudārikam /",
  "SA16hvsatssu:15130": "dvitīyadhyānādiṣu duḥkhaṃ sūkṣmam /",
  "SA16hvsatssu:15131": "sūkṣmaduḥkhatvāt sukhamityākhyāṃ labhate /",
  "SA16hvsatssu:15132": "(pṛ) dvitīyadhyānādayaḥ sāṃparāyikasukhavihārā api bhavanti /",
  "SA16hvsatssu:15133": "kasmāt dṛṣṭadharmasukhavihāramātramucyate /",
  "SA16hvsatssu:15134": "(u) yathājātaśatroḥ sāndṛṣṭikaṃ śrāmaṇyaphalamuktam /",
  "SA16hvsatssu:15135": "pratyāsatyocyate [tathā] /",
  "SA16hvsatssu:15136": "pañcakāmasukhānāṃ bhedāyocyate dṛṣṭadharmasukha[vihāra i]ti /",
  "SA16hvsatssu:15137": "yadi pañcakāmasukhāsaktaḥ kaścit,",
  "SA16hvsatssu:15138": "ato na dhyānabhāgbhavati /",
  "SA16hvsatssu:15139": "tadarthamāha- pañcakāmasukhānāṃ viyoge paramaṃ dṛṣṭadharmasukhaṃ pratilabhadhva iti /",
  "SA16hvsatssu:15140": "buddhā na sāṃparāyikakāyavedanaṃ praśaṃsanti /",
  "SA16hvsatssu:15141": "ato nābhidadhati sāmparāyikaṃ sukham /",
  "SA16hvsatssu:15142": "laukikā vadanti sukhaṃ gṛhasthasya na pravrajitasyeti /",
  "SA16hvsatssu:15143": "ato bhagavānāha- idaṃ pravrajitasya dṛṣṭadharme sukhamiti /",
  "SA16hvsatssu:15144": "imāścatasraḥ samādhibhāvanāḥ sarvā dṛṣṭadharmasukha[vihārā]ya saṃvartante /",
  "SA16hvsatssu:15145": "prathamāyā nāmopacārāt kevalamucyate dṛṣṭadharmasukha[vihārāye]ti /",
  "SA16hvsatssu:15146": "(pṛ) yadīmāścasraḥ samādhibhāvanā nānāhitāni sādhayanti /",
  "SA16hvsatssu:15147": "kasmātkevalamucyante catvārīmāni hitāni /",
  "SA16hvsatssu:15148": "(u) hitaṃ dvividhaṃ laukikaṃ lokottaramiti /",
  "SA16hvsatssu:15149": "dvitīyā samādhibhāvanā laukikahitāya bhavati yaduta jñānadarśanam /",
  "SA16hvsatssu:15150": "jñānaṃ nāmāṣṭavimokṣāyatanadaśakṛtsnāyatanādihitam /",
  "SA16hvsatssu:15151": "darśanaṃ pañcābhijñādihitam /",
  "SA16hvsatssu:15152": "kasmāt /",
  "SA16hvsatssu:15153": "cakṣuṣā dṛśyamānatvāt hitamidaṃ darśanamityucyate /",
  "SA16hvsatssu:15154": "idaṃ raśmigrahamupādāya siddhatvāt jñānadarśanamiti bhavati /",
  "SA16hvsatssu:15155": "yat raśmilakṣaṇamityucyate dvitīyamidaṃ lokottaraṃ hitam /",
  "SA16hvsatssu:15156": "pañcaskandhān samprajānātīti samprajanyam /",
  "SA16hvsatssu:15157": "ataḥ sūtra uktam- sasmṛtisamprajanyo [SSS_389] yogāvacaro yā vedanā vitarkāḥ saṃjñā utpadyante sarvā[stāḥ] pratijānāti iti /",
  "SA16hvsatssu:15158": "vedanānāṃ prajñānaṃ nāma sparśapratyayā vedanā,",
  "SA16hvsatssu:15159": "nāsti tu vedaka iti /",
  "SA16hvsatssu:15160": "vitarkānāṃ prajñānaṃ nāma ahamiti vitarkaḥ;",
  "SA16hvsatssu:15161": "kathaṃ [sa] na bhavet /",
  "SA16hvsatssu:15162": "yaḥ strīpuruṣādiprajñaptisaṃjñāvikalpaḥ,",
  "SA16hvsatssu:15163": "tatsaṃjñāpratibhedanā vitarkā na bhavati /",
  "SA16hvsatssu:15164": "yathoktaṃ sūtre- vitarkaḥ kiṃ nidānaḥ /",
  "SA16hvsatssu:15165": "[vitarkaḥ] [prapañca] saṃjñā [saṃkhyā] nidāna iti /",
  "SA16hvsatssu:15166": "ato jñāyate prajñaptisaṃjñāpratibhedanāt smṛtisamprajanyaṃ nāma /",
  "SA16hvsatssu:15167": "smṛtisamprajanyenāsravakṣayo labhyate /",
  "SA16hvsatssu:15168": "yathoktaṃ sūtre- yogāvacaraḥ pañcānāṃ skandhānāmudayavyayānudarśī skandhānāṃ nirodhaṃ sākṣātkaroti iti /",
  "SA16hvsatssu:15169": "ato jñāyate /",
  "SA16hvsatssu:15170": "sarvāṇi laukikāni lokottarāṇi hitāni caturṣu saṅgṛhītānīti /",
  "SA16hvsatssu:15171": "(pṛ) kecidābhidharmikā āhuḥ- caturthadhyāne 'rhatphalaṃ pratilabhamānasya ānantaryamārga āsravakṣaya ityucyate iti /",
  "SA16hvsatssu:15172": "kathamidam /",
  "SA16hvsatssu:15173": "(u) na hi tatrāsti viśiṣṭahetuḥ caturthadhyānamātrasyānantaryamārga āsravakṣayo nānyasyeti /",
  "SA16hvsatssu:15174": "ata[sta]nna yujyate /",
  "SA16hvsatssu:15175": "samādhibhāvanā ca trividhahitāya saṃvartate- (1)",
  "SA16hvsatssu:15176": "dṛṣṭadharmasukha[vihārā]ya, (2)",
  "SA16hvsatssu:15177": "jñānadarśana [pratilābhā]ya, (3)",
  "SA16hvsatssu:15178": "āsravakṣayāya ca /",
  "SA16hvsatssu:15179": "dvividhāya vā saṃvartate /",
  "SA16hvsatssu:15180": "uktavadekāntakṣayārthatvāt suviśuddhyarthatvāt,",
  "SA16hvsatssu:15181": "saṃsārakṣayārthatvāt,",
  "SA16hvsatssu:15182": "nānāsvabhāvavivekārthatvāt mārgamupadiśati cakṣuṣmān /",
  "SA16hvsatssu:15183": "tatra pūrve trayaḥ prahāṇasyābhidhānam,",
  "SA16hvsatssu:15184": "antimo jñānasya /",
  "SA16hvsatssu:15185": "nātra bhagavān dṛṣṭadharmasukha[vihāra]māha /",
  "SA16hvsatssu:15186": "catussamādhibhāvanāvargo 'ṣṭapañcāśaduttaraśatatamaḥ /",
  "SA16hvsatssu:15187": "159 caturapramāṇasamādhivargaḥ",
  "SA16hvsatssu:15188": "maitrī karuṇā muditā upekṣā /",
  "SA16hvsatssu:15189": "[tatra] maitrī nāma vyāpādaviruddhaṃ kuśalacittam /",
  "SA16hvsatssu:15190": "yathā suvijñaḥ suvijñāya sadā hitaṃ prārthayate /",
  "SA16hvsatssu:15191": "tathā yogāvacaro 'pi sarvasatvānāṃ kṛte sadā sukhaṃ prārthayate /",
  "SA16hvsatssu:15192": "ato 'yaṃ sarvasattvānāṃ suvijño bhavati /",
  "SA16hvsatssu:15193": "(pṛ) kiṃ nāma suvijñasya [SSS_390] lakṣaṇam /",
  "SA16hvsatssu:15194": "(u) nityaṃ lakṣyata aihikāmuṣmikahitasukhaprakarṣaprārthanāṃ kurvan naiva viruddhāsukhaprārthanām /",
  "SA16hvsatssu:15195": "tathā yogāvacaro 'pi sattvānāṃ sukhameva prārthayate nāsukham /",
  "SA16hvsatssu:15196": "karuṇā vihiṃsāviruddhaṃ maitracittam /",
  "SA16hvsatssu:15197": "kasmāt /",
  "SA16hvsatssu:15198": "sattvānāṃ sukhaprārthanatvāt /",
  "SA16hvsatssu:15199": "(pṛ) dveṣavihiṃsayoḥ ko bhedaḥ /",
  "SA16hvsatssu:15200": "(u) citte dveṣasmṛtimutpādya satvān tāḍayituṃ vihisituṃ vā icchati /",
  "SA16hvsatssu:15201": "dveṣoddhitaṃ kāyavākkarma vihiṃsetyucyate /",
  "SA16hvsatssu:15202": "dveṣo vihiṃsāyā hetuḥ /",
  "SA16hvsatssu:15203": "dveṣākāṃkṣī avaśyaṃ pradāśamācarati /",
  "SA16hvsatssu:15204": "muditā īrṣyāviruddhaṃ maitracittam /",
  "SA16hvsatssu:15205": "īrṣyā nāma parasyotkarṣaṃ dṛṣṭvā akṣamamāṇasyotpanno 'sūyāvyāpādaḥ /",
  "SA16hvsatssu:15206": "yogāvacarasya sarvasattvānāṃ lābhaprakarṣaṃ dṛṣṭvā mahatī prītirbhavati yathātmano hitalābhe /",
  "SA16hvsatssu:15207": "(pṛ) kimimāni trīṇi maitrī[rūpāṇi]ā (u)",
  "SA16hvsatssu:15208": "maitracittasyaiva trayaḥ prakārāḥ /",
  "SA16hvsatssu:15209": "kasmāt /",
  "SA16hvsatssu:15210": "avyāpādo maitrī /",
  "SA16hvsatssu:15211": "na kaścidadviṣan duḥkhinaṃ sattvaṃ dṛṣṭvā dayate /",
  "SA16hvsatssu:15212": "yadā sarveṣu sattveṣu paramaṃ maitracittaṃ kaścidduḥkhopadravasambhrāntaṃ putraṃ dṛṣṭveva samācaratitasmin samaye pravṛttaṃ maitracittaṃ karuṇetyucyate /",
  "SA16hvsatssu:15213": "atha vā kaścit parasya duḥkhe karuṇāmutpādayannapi na parasyotkarṣe pramuditacitto bhavati /",
  "SA16hvsatssu:15214": "kenedaṃ jñāyate /",
  "SA16hvsatssu:15215": "kaścitsapatnasya duḥkhaṃ dṛṣṭavaiva karuṇāyate /",
  "SA16hvsatssu:15216": "kiṃ punarlabdhavijayaṃ putraṃ dṛṣṭvā [na] pramodyata iti /",
  "SA16hvsatssu:15217": "yogāvacaraḥ sarvasattvān samṛddhilābhino dṛṣṭvā svābhedataḥ pramuditacitto bhavati /",
  "SA16hvsatssu:15218": "iyaṃ muditetyucyate /",
  "SA16hvsatssu:15219": "ato jñāyate maitrīcittaviśeṣaḥ karuṇā muditā ceti /",
  "SA16hvsatssu:15220": "(pṛ) kasyopekṣayā upekṣā /",
  "SA16hvsatssu:15221": "(u) śatruṃ mitrañca paśyato maitracittaṃ na samamasti /",
  "SA16hvsatssu:15222": "mitre 'dhikam /",
  "SA16hvsatssu:15223": "udāsīne na tulyam /",
  "SA16hvsatssu:15224": "śatrau tu alpam /",
  "SA16hvsatssu:15225": "tathā karuṇā muditāpi /",
  "SA16hvsatssu:15226": "ato yogāvacaro mitre maitramupekṣya śatrau śātravamupekṣya cittasāmyaṃ cikīrṣati /",
  "SA16hvsatssu:15227": "paścāt sarvasattveṣu samacitto bhavati /",
  "SA16hvsatssu:15228": "tathā karuṇā muditāpi /",
  "SA16hvsatssu:15229": "ataḥ sūtra uktam- rāgapratighaprahāṇāyopekṣāṃ bhāvaya iti /",
  "SA16hvsatssu:15230": "(pṛ) tathā cet na pṛthagastyupekṣācittam /",
  "SA16hvsatssu:15231": "cittasāmyamātramupekṣāṃ bhavati /",
  "SA16hvsatssu:15232": "(u) pūrvamevoktaṃ mayā maitracittaviśeṣāḥ karuṇāmuditādaya iti /",
  "SA16hvsatssu:15233": "maitracittañcottamādhamamadhyadharmaistrividham /",
  "SA16hvsatssu:15234": "trayāṇāmeṣāṃ samabhāva upekṣā /",
  "SA16hvsatssu:15235": "yathā vadanti uttamamaitracittena trīṇi dhyānāni bhāvayatīti /",
  "SA16hvsatssu:15236": "[SSS_391]",
  "SA16hvsatssu:15237": "(pṛ) kenopāyena tanmaitracittaṃ pratilabhate /",
  "SA16hvsatssu:15238": "(u) uttaratna vakṣyante pratighasyādīnavāḥ /",
  "SA16hvsatssu:15239": "tānādīnavān prajñāya maitracittaṃ bhāvayati /",
  "SA16hvsatssu:15240": "maitracittasya hitaguṇañca paśyati /",
  "SA16hvsatssu:15241": "yathoktaṃ sūtre maitracetovihārī sukhaṃ svapiti /",
  "SA16hvsatssu:15242": "sukhaṃpratipadyate /",
  "SA16hvsatssu:15243": "na pāpakaṃ svapnaṃ paśyati /",
  "SA16hvsatssu:15244": "devatā rakṣanti /",
  "SA16hvsatssu:15245": "manuṣyāṇāṃ priyo bhavati /",
  "SA16hvsatssu:15246": "[amanuṣyāṇāṃ priyo bhavati /",
  "SA16hvsatssu:15247": "] nāsmai agnirvā viṣaṃ vā śastraṃ vā kramate /",
  "SA16hvsatssu:15248": "[uttaramapratividhyan brahmalokopago bhavati] iti /",
  "SA16hvsatssu:15249": "imānyāniśaṃsāni śrutvā bhāvayati /",
  "SA16hvsatssu:15250": "yogāvacaro 'nusmarati- ahaṃ vyāpādamutpādya ahameva vipākamanubhavāmi nānya iti /",
  "SA16hvsatssu:15251": "ato vyāpādamakṛtvā maitracittaṃ bhāvayati /",
  "SA16hvsatssu:15252": "kiñca yogāvacaro manasi karoti ahamalpakena pāpakena anyasya kṛtena bahūni pāpakāni tacchataguṇāni tadabhinnānyanubhavāmi /",
  "SA16hvsatssu:15253": "ataḥ pāpakāni parivarjayediti /",
  "SA16hvsatssu:15254": "uktañca sūtre- pañca dveṣaprahāṇakāraṇāni sadānusmartavyānīti /",
  "SA16hvsatssu:15255": "vyāpādaśca yogāvacarasya nālaṃ bhavati /",
  "SA16hvsatssu:15256": "aṣṭa kuśalāniṃśasāni pūrvamanusmaret /",
  "SA16hvsatssu:15257": "pāpakāni varjayato vyāpādaḥ śāmyati /",
  "SA16hvsatssu:15258": "puruṣasya pūrvādhvani mātā vā syāt,",
  "SA16hvsatssu:15259": "garbhiṇī prasavitrī ca madarthaḥ duḥkhaṃ vyavasyamānā syāt /",
  "SA16hvsatssu:15260": "atha vā syāt mama pitā bhrātā bhāryā putro vā /",
  "SA16hvsatssu:15261": "kathaṃ dveṣṭavyam /",
  "SA16hvsatssu:15262": "iti /",
  "SA16hvsatssu:15263": "anusmareccāgāminyadhvani mama pitā mātā bhrātā vā bhavet iti /",
  "SA16hvsatssu:15264": "arhan pratyekabuddho buddho vā bhavediti [anusmaraṇaṃ] kuryāt /",
  "SA16hvsatssu:15265": "kathaṃ dveṣṭavyam /",
  "SA16hvsatssu:15266": "durjanān dṛṣṭvā pāpakamācaran ubhayoradhvanorduḥkhaṃ vedayate /",
  "SA16hvsatssu:15267": "ato na dveṣṭavyam /",
  "SA16hvsatssu:15268": "pūrvañca nibhṛtaṃ paśyet janasya svabhāvaḥ kuśalo 'kuśala iti /",
  "SA16hvsatssu:15269": "yadi durjano mama [akuśala]mādadhāti,",
  "SA16hvsatssu:15270": "kasmādahaṃ dviṣāmi /",
  "SA16hvsatssu:15271": "yathāgninā dagdho nā[gniṃ]dviṣet /",
  "SA16hvsatssu:15272": "kleśopahataḥ piśācapīḍita iva na svātantryabhāgbhavati /",
  "SA16hvsatssu:15273": "iti pūrvaṃ paśyan kimarthaṃ dviṣati /",
  "SA16hvsatssu:15274": "yena pratyayena kṣāntiṃ bhāvayati /",
  "SA16hvsatssu:15275": "taṃ dharmamanusmaret /",
  "SA16hvsatssu:15276": "tadā vyāpādaḥ śāmyati,",
  "SA16hvsatssu:15277": "maitracittañca vardhate /",
  "SA16hvsatssu:15278": "kṣāntiguṇo yogāvacaro 'nuvicintayati- ahaṃ yadi paraṃ dviṣāmi /",
  "SA16hvsatssu:15279": "tadā pṛthagjanasya grāmīṇasya tasya [mama] ca nāsti bhedaḥ /",
  "SA16hvsatssu:15280": "ataḥ kṣantavyamiti /",
  "SA16hvsatssu:15281": "yathāha bhagavān gāthām-",
  "SA16hvsatssu:15282": "[SSS_392]",
  "SA16hvsatssu:15283": "suvinīto yathā hastī sahate śaramastrakam",
  "SA16hvsatssu:15284": "tathā cāhamapīhaiva titikṣe sarvapāpakam // iti /",
  "SA16hvsatssu:15285": "api cāha gāthām-",
  "SA16hvsatssu:15286": "aślīlamapavādañca vigarhāṃ pratighaṃ tathā /",
  "SA16hvsatssu:15287": "na kṣametādhamaḥ sattvaḥ śilavṛṣṭiṃ yathā khagaḥ //",
  "SA16hvsatssu:15288": "aślīlamapavādañca vigarhīṃ pratighaṃ tathā /",
  "SA16hvsatssu:15289": "kṣameta hi māhasattvaḥ puṣpavṛṣṭiṃ yathā gajaḥ // iti /",
  "SA16hvsatssu:15290": "ataḥ kṣantavyam /",
  "SA16hvsatssu:15291": "tadakuśalaṃ guṇaḥ pariṇamate /",
  "SA16hvsatssu:15292": "akuśalebhyo guṇasaṃsiddheḥ /",
  "SA16hvsatssu:15293": "yogāvacara ime sattvā mūḍhā avijñā bālasamānā na vidveṣyā iti prajānāti /",
  "SA16hvsatssu:15294": "ityanenopāyena maitracittaṃ bhāvayati /",
  "SA16hvsatssu:15295": "(pṛ) kathaṃ karuṇāṃ bhāvayati /",
  "SA16hvsatssu:15296": "(u) yogāvacaro 'lpasukhino duḥkhabahulān dṛṣṭvā karuṇāyate /",
  "SA16hvsatssu:15297": "kathamahaṃ duḥkhini sattve punarduḥkhamāadhyām iti /",
  "SA16hvsatssu:15298": "atyantasukhāsaktān dṛṣṭvā ca cintayati- kathamahaṃ parapraṇihitaṃ hāpayeyamiti /",
  "SA16hvsatssu:15299": "ataḥ karuṇāyate /",
  "SA16hvsatssu:15300": "duḥkhinaṃ sattvaṃ dṛṣṭvā dṛṣṭadharme duḥkhitvāt duḥkhī bhavati /",
  "SA16hvsatssu:15301": "sukhinaṃ sattvaṃ dṛṣṭvā anitya[sukha]tvāt duḥkhī bhavati /",
  "SA16hvsatssu:15302": "ataḥ sarve sattvā duḥkhabhāgina ādāvante vā na vimuktilābhina ityanena pratyayena karuṇāyate /",
  "SA16hvsatssu:15303": "(pṛ) kathaṃ muditāṃ bhāvayati /",
  "SA16hvsatssu:15304": "(u) yogāvacaraḥ parahiterṣyālutā pṛthagjanalakṣaṇamiti dṛṣṭvā muditāṃ bhāvayati /",
  "SA16hvsatssu:15305": "cintayati caivam- sattvānāṃ sukhamutpādayeyamiti /",
  "SA16hvsatssu:15306": "[yadi] paraḥ svayaṃ labhate /",
  "SA16hvsatssu:15307": "tadā sa māṃ satkaroti /",
  "SA16hvsatssu:15308": "ato muditāmutpādayet /",
  "SA16hvsatssu:15309": "taderṣyādṛṣṭirvṛthā nāsti kimapi hitam /",
  "SA16hvsatssu:15310": "na paramupahanti /",
  "SA16hvsatssu:15311": "pratyutātmānameva hiṃsati /",
  "SA16hvsatssu:15312": "yathoktañca sūtre- īrṣyā saṃyojanā iti /",
  "SA16hvsatssu:15313": "tatsaṃyojanaparijihīrṣayā muditāmutpādayati /",
  "SA16hvsatssu:15314": "(pṛ) kathamupekṣāṃ carati /",
  "SA16hvsatssu:15315": "(u) viṣamacitte doṣaṃ dṛṣṭvā cittasāmyacikīrṣayā upekṣāṃ carati /",
  "SA16hvsatssu:15316": "yogāvacaro rāgapratighacitte doṣadarśanādupekṣācaryāṃ bhāvayati /",
  "SA16hvsatssu:15317": "(pṛ) idamapramāṇacittaṃ kasyāṃ bhūmau vartate /",
  "SA16hvsatssu:15318": "(u) triṣu dhātuṣu vartate /",
  "SA16hvsatssu:15319": "(pṛ) ābhidharmikāḥ kecidāhuḥ- tṛtīyadhyānādūrdhvaṃ nāsti saumanasyendriyam iti /",
  "SA16hvsatssu:15320": "kathamidam /",
  "SA16hvsatssu:15321": "[SSS_393] (u) nāhaṃ vadāmi muditacittaṃ saumanasyendriyasvabhāvamiti /",
  "SA16hvsatssu:15322": "kintu parahite 'kaluṣamuditacittatā muditetyucyate /",
  "SA16hvsatssu:15323": "catvārīmānyapramāṇāni prajñāsvabhāvāni /",
  "SA16hvsatssu:15324": "(pṛ) kathamārūpyadhātau catvāryapramāṇāni bhavanti /",
  "SA16hvsatssu:15325": "rūpalakṣaṇena hi sattvo vikalpyate /",
  "SA16hvsatssu:15326": "tatra rūpaṇe rūpalakṣaṇaṃ kathaṃ bhavet /",
  "SA16hvsatssu:15327": "(u) arūpasattvā api vikalpanīyāḥ /",
  "SA16hvsatssu:15328": "yathoktaṃsūtre- sarūpārūpyādiṣu kuryāditi /",
  "SA16hvsatssu:15329": "kiñcoktaṃsūtre- śubhavipākapratilābhaparamāṃ maitracetovimuktiṃ bhāvayati /",
  "SA16hvsatssu:15330": "ākāśānantyāyatanapratilābhaparamāṃ karuṇā[cetovimuktiṃ] bhāvayati /",
  "SA16hvsatssu:15331": "vijñānānantyāyatanapratilābhaparamāṃ muditā[cetovimuktiṃ]bhāvayati /",
  "SA16hvsatssu:15332": "ākiñcanyāyatanapratilābhaparamāmupekṣā[cetovimuktiṃ]bhāvayati /",
  "SA16hvsatssu:15333": "iti /",
  "SA16hvsatssu:15334": "ato jñāyate ārūpye 'pi santyapramāṇānīti /",
  "SA16hvsatssu:15335": "(pṛ) ekaikasyāṃ bhūmāvekamapramāṇamasti /",
  "SA16hvsatssu:15336": "kiṃ naivasaṃjñānāsaṃjñāyatane kimapi nāsti /",
  "SA16hvsatssu:15337": "(u) sarveṣvapyāyataneṣu sarvāṇi santi /",
  "SA16hvsatssu:15338": "atyadhimaitrībhāvanayā paraṃ śubhāyatanamutpadyate /",
  "SA16hvsatssu:15339": "karmaṇāṃ sarūpavipākajanakatvāt /",
  "SA16hvsatssu:15340": "yaḥ sattvānāṃ sukhākāṃkṣī sa sukhavipākaṃ labhate /",
  "SA16hvsatssu:15341": "tathā karuṇāpi /",
  "SA16hvsatssu:15342": "kāyādhīnatayā bhūyasā duḥkhānāṃ samudayaḥ /",
  "SA16hvsatssu:15343": "ākāśe ca rūpaṃ nāstītyato vijñānānantyāyatanacittasyālambane paramasukhavihāritvāt /",
  "SA16hvsatssu:15344": "ākiñcanyāyatanaparamā upekṣeti /",
  "SA16hvsatssu:15345": "yogāvacaraḥ saṃjñāpariklāntatvādākiñcanyāyatanamupasampadya viharati /",
  "SA16hvsatssu:15346": "naivasaṃjñānāsaṃjñāyatane 'pi apramāṇamasti /",
  "SA16hvsatssu:15347": "atisūkṣmātvānnopalabhyata iti nocyate /",
  "SA16hvsatssu:15348": "sarveṣvapyāyataneṣu sarvamasti iti bāhulyavaśāt ucyate /",
  "SA16hvsatssu:15349": "śubhe maitryāṃḥ paramādhikyāt ityevamādi /",
  "SA16hvsatssu:15350": "dhyānasamādhiṣu catvāryapramāṇacittāni vipākavedanāpradhānāni sattvālambanatvāt /",
  "SA16hvsatssu:15351": "(pṛ) ābhidharmikā āhuḥ- catvāryapramāṇāni kāmadhātukasattvamātrālambanā nīti /",
  "SA16hvsatssu:15352": "tatkatham /",
  "SA16hvsatssu:15353": "(u) kasmānnānyasattvālambanāni tāni /",
  "SA16hvsatssu:15354": "vaktavyo 'tra hetuḥ /",
  "SA16hvsatssu:15355": "bhagavānapramāṇasūtra āha- iha bhikṣurmaitrasahagatena cetasā ekāṃ diśaṃ[sphuritvā viharati /",
  "SA16hvsatssu:15356": "tathā] dvitīyāṃ tathā tṛtīyāṃ caturthī ityūrdhvamadhastiryak[sarvadā sarvatratāyai] sarvāvantaṃ lokaṃ [maitrasahagatena cetasā] sphuritvā viharati iti /",
  "SA16hvsatssu:15357": "rūpārūpyakadhātukasattvā anityā bhaṅgurā durgati gāmina ityasti hetuḥ /",
  "SA16hvsatssu:15358": "[SSS_394]",
  "SA16hvsatssu:15359": "(pṛ) ābhidharmikā āhuḥ- kāmadhātugato yogāvacara evāpramāṇānyupasampadya viharatīti /",
  "SA16hvsatssu:15360": "kathamidam /",
  "SA16hvsatssu:15361": "(u) sarvāyatanajātāḥ sarva upasampadya viharanti /",
  "SA16hvsatssu:15362": "(pṛ) yadi tanna jātā api upasampadya viharanti /",
  "SA16hvsatssu:15363": "tadā na puṇyaṃ kṣīyeta /",
  "SA16hvsatssu:15364": "tatra nityamutpadyeran /",
  "SA16hvsatssu:15365": "(u) yathā tatra dhyānādīn kuśaladharmānusampadya viharanto 'pi[tato]nivartante /",
  "SA16hvsatssu:15366": "tathā maitrādīnapi (pṛ)",
  "SA16hvsatssu:15367": "yadyayaṃ nyāyaḥ /",
  "SA16hvsatssu:15368": "kasmānna kṣipraṃ nivartante /",
  "SA16hvsatssu:15369": "(u) astīdṛśaṃ karma satyapi nivṛttihetau na nivartante /",
  "SA16hvsatssu:15370": "yathā kāma[dhātuka]devādayaḥ satyapi kuśalakarmaṇi durgatāvupapadyante /",
  "SA16hvsatssu:15371": "tathedamapi //",
  "SA16hvsatssu:15372": "(pṛ) maitrasamādhivihāriṇaṃ kasmānna viṣaṃśastramagnirvā kramate /",
  "SA16hvsatssu:15373": "(u) kuśalapuṇyaghanagabhīramakuśalāni nādhitiṣṭhanti devaiḥ surakṣitatvāt /",
  "SA16hvsatssu:15374": "(pṛ) sūtramāha- maitrasahagataṃ smṛtisambodhyaṅgaṃ bhāvayati iti /",
  "SA16hvsatssu:15375": "sāsravānāsravayoḥ kathaṃ sahabhāvanā /",
  "SA16hvsatssu:15376": "(u) maitrī[smṛti]sambodhyaṅgenānugatā bhavati /",
  "SA16hvsatssu:15377": "yathoktaṃ sūtre- yadi kaścidekāgracittena dharmaṃ śṛṇoti /",
  "SA16hvsatssu:15378": "tadā pañcanīvaraṇāni prahāya saptasambodhyaṅgāni bhāvayati /",
  "SA16hvsatssu:15379": "dharmāśravaṇe 'pi sambodhyaṅgāni bhāvayati /",
  "SA16hvsatssu:15380": "iti /",
  "SA16hvsatssu:15381": "kiñcoktaṃ sūtre- bhāvayatha bhikṣavo maitracittam,",
  "SA16hvsatssu:15382": "pratijānāmi anāgāmiphalaṃ prāpsyatheti /",
  "SA16hvsatssu:15383": "maitracittaṃ yadyapi na saṃyojanaṃ hāpayati /",
  "SA16hvsatssu:15384": "[tathāpi]pūrvameva maitracittena puṇyaguṇajñānahitasañcayādāryamārgaprajñāṃ labdhvā saṃyojanāni prajahāti /",
  "SA16hvsatssu:15385": "ata ucyate maitrī bhāvanayā anāgāmiphalaṃ labhata iti /",
  "SA16hvsatssu:15386": "maitrī bhāvanayā sambodhyaṅgamapyevam /",
  "SA16hvsatssu:15387": "(pṛ) arhan prahīṇasattvasaṃjñaḥ /",
  "SA16hvsatssu:15388": "kathamapramāṇāni bhāvayati /",
  "SA16hvsatssu:15389": "(u) arhan maitracittamupasampadya viharannapi namaitrakarmasiddhiṃ sañcinoti /",
  "SA16hvsatssu:15390": "upapattivedanābhāvāt /",
  "SA16hvsatssu:15391": "(pṛ) buddhānāṃ bhagavatāṃ mahākaruṇā katham /",
  "SA16hvsatssu:15392": "(u) buddhānāṃ bhagavatāṃ naiva mīmāṃsājñānamasti /",
  "SA16hvsatssu:15393": "dharmāṇāmatyantaśūnyatāṃ prajānanto 'pi pṛthagjaneṣu gabhīraṃ mahākaruṇāmācaranti /",
  "SA16hvsatssu:15394": "(pṛ) karuṇāyā mahākaruṇāyāśca ko bhedaḥ /",
  "SA16hvsatssu:15395": "(u) kṛpācittamātraṃ karuṇā /",
  "SA16hvsatssu:15396": "kriyāṃ sādhayatīti mahākaruṇā /",
  "SA16hvsatssu:15397": "kasmāt /",
  "SA16hvsatssu:15398": "bodhisattvaḥ sattvānāṃ duḥkhaṃ dṛṣṭvā tatkṣayāya vīryamārabhate /",
  "SA16hvsatssu:15399": "apramāṇakalpeṣu bhāvanāsādhyatvānmahākaruṇetyucyate /",
  "SA16hvsatssu:15400": "ājñendriyeṇa sattvānāṃ [SSS_395] duḥkhaṃ dṛṣṭvā [tat] apaneṣyāmīti niyamena cittoddhāpanaṃ mahākaruṇā /",
  "SA16hvsatssu:15401": "upakārabahuleti mahākaruṇā /",
  "SA16hvsatssu:15402": "apratihateti mahākaruṇā /",
  "SA16hvsatssu:15403": "kutaḥ /",
  "SA16hvsatssu:15404": "karuṇācittaṃ hi parasya pāpakaṃ smṛtvā pratighātamutpādayet /",
  "SA16hvsatssu:15405": "mahākaruṇā tu nānāvidhaparamapāpakeṣvapi apratihatagatirbhavati /",
  "SA16hvsatssu:15406": "karuṇācittaṃ kadācit ghanaṃ,",
  "SA16hvsatssu:15407": "kadācit tanīyaḥ,",
  "SA16hvsatssu:15408": "na samaṃ bhavati /",
  "SA16hvsatssu:15409": "sarvatra sameti mahākaruṇā /",
  "SA16hvsatssu:15410": "ātmano hitaṃ tyaktvā parasya hitamātramākāṃkṣata iti mahākaruṇā /",
  "SA16hvsatssu:15411": "karuṇā tu naivamityayaṃ bhedaḥ /",
  "SA16hvsatssu:15412": "buddhe maitryādi mahadityucyate /",
  "SA16hvsatssu:15413": "karuṇā tu [kadācit] duḥkhākāṃkṣiṇīti kevaletyucyate //",
  "SA16hvsatssu:15414": "caturapramāṇasamādhivarga ekonaṣaṣṭuttaraśatatamaḥ /",
  "SA16hvsatssu:15415": "160 pañcāṅgāryasamādhivargaḥ",
  "SA16hvsatssu:15416": "uktaṃ hi sūtre- pañcāṅga[bhūtā] āryasamādhayaḥ yaduta prītiḥ sukhaṃ cittaviśuddhiḥ prakāśalakṣaṇaṃ bhāvanālakṣaṇamiti /",
  "SA16hvsatssu:15417": "prītiḥ prathamadvitīyadhyānayoḥ /",
  "SA16hvsatssu:15418": "prītilakṣaṇaṃ samamiti ekāṅgamucyate /",
  "SA16hvsatssu:15419": "tṛtīyadhyāne prītivirahāt sukhaṃ pṛthagekamaṅgamucyate /",
  "SA16hvsatssu:15420": "caturthadhyāne cittaviśuddhistṛtīyamaṅgamucyate /",
  "SA16hvsatssu:15421": "imāni trīṇyaṅgānyāśrityotpadyate prakāśabhāvanālakṣaṇam /",
  "SA16hvsatssu:15422": "prakāśalakṣaṇaṃ bhāvanālakṣaṇasya hetuṃ kṛtvā pañcaskandhān paribhedayati /",
  "SA16hvsatssu:15423": "pañcaskandhānāṃ śūnyatābhāvanaṃ bhāvanālakṣaṇamityucyate /",
  "SA16hvsatssu:15424": "nirvāṇagāmitvādāryam /",
  "SA16hvsatssu:15425": "(pṛ) sūtra uktam- pañca āryasamādhijñānāni /",
  "SA16hvsatssu:15426": "katamāni imāni /",
  "SA16hvsatssu:15427": "(u) bhagavān svayamāha- yogī cintayati mamāyaṃ samādhirāryo nirāmiṣa iti prathamajñānamutpadyate /",
  "SA16hvsatssu:15428": "[SSS_396] samādhirayamakāpuruṣasevita iti dvitīyajñānamutpadyate /",
  "SA16hvsatssu:15429": "samādhirayaṃ śāntaḥ praṇītaḥ prītipraśrabdhilabdha iti tṛtīyajñānamutpadyate /",
  "SA16hvsatssu:15430": "ayaṃ samādhiḥ pratyutpannasukha āyatyāñca sukhavipāka iti caturthajñānamutpadyate /",
  "SA16hvsatssu:15431": "sa khalu punarahamimaṃ samādhiṃ smṛta eva samāpadye smṛta eva vyuttiṣṭhāmīti pañcamaṃ jñānamutpadyate /",
  "SA16hvsatssu:15432": "iti /",
  "SA16hvsatssu:15433": "anena samādhāvapi jñānamastīti bhagavān prakāśayati /",
  "SA16hvsatssu:15434": "cittadhāraṇā paraṃ nāsti /",
  "SA16hvsatssu:15435": "samādhiṃ bhāvayato yadi kleśā bhavanti /",
  "SA16hvsatssu:15436": "[tadā tān] tatrotpannaṃ jñānamapanayati /",
  "SA16hvsatssu:15437": "samādhiṃ kṛtvā āryaṃ nirāmiṣaṃ chandayāmītīdaṃ prathamajñānamucyate /",
  "SA16hvsatssu:15438": "āryo nirāmiṣo yadutākāpuruṣasevita ityayaṃ paṇḍitapragītaḥ /",
  "SA16hvsatssu:15439": "akāpuruṣā yadāryajanāḥ /",
  "SA16hvsatssu:15440": "jñānalābhitvātkāpuruṣā na bhavanti /",
  "SA16hvsatssu:15441": "[yat] jñānaṃ prajñaptiṃ bhinatti /",
  "SA16hvsatssu:15442": "idaṃ dvitīyajñānamityucyate /",
  "SA16hvsatssu:15443": "rāgādikleśānāmalpīyasāṃ nirodhāt śāntam /",
  "SA16hvsatssu:15444": "śāntatvāt praṇītam /",
  "SA16hvsatssu:15445": "kleśādīnāṃ visaṃyogāllabdhaṃ visaṃyogalabdhamityucyate /",
  "SA16hvsatssu:15446": "ayaṃ vītarāgamārgaḥ- idaṃ tṛtīyajñānaṃ bhavati /",
  "SA16hvsatssu:15447": "kleśaprahāṇasākṣātkārāt kṣemaṃ śāntaṃ labhate /",
  "SA16hvsatssu:15448": "tāpavinirmuktaṃ sukhaṃ pratyutpannasukhamāyatīsukham,",
  "SA16hvsatssu:15449": "pratyutpannaṃ sukhaṃ kleśavinirmuktaṃ sukham /",
  "SA16hvsatssu:15450": "āyatyāṃ sukhaṃ yannirvāṇasukham /",
  "SA16hvsatssu:15451": "idaṃ caturthajñānaṃ bhavati /",
  "SA16hvsatssu:15452": "yogī nityamanimittacitto viharati /",
  "SA16hvsatssu:15453": "ato nityaṃ smṛto vyuttiṣṭhati smṛtaḥ samādhimusampadyate /",
  "SA16hvsatssu:15454": "idaṃ pañcamaṃ jñānaṃ bhavati /",
  "SA16hvsatssu:15455": "tasmādyadi pañcamajñānamidaṃ notpannaṃ,",
  "SA16hvsatssu:15456": "utpādayitavyam /",
  "SA16hvsatssu:15457": "yadyutpannaṃ samādhiphalaṃ labdhameva //",
  "SA16hvsatssu:15458": "pañcāṅgāryasamādhivargaḥ ṣaṣṭyuttaraśatatamaḥ /",
  "SA16hvsatssu:15459": "161 ṣaṭsamādhivargaḥ",
  "SA16hvsatssu:15460": "(pṛ) uktaṃ sūtre- samādhayaḥ ṣaṭ aṣṭyekalakṣaṇabhāvanā ekalakṣaṇatvāya saṃvartate /",
  "SA16hvsatssu:15461": "astyekalakṣaṇabhāvanā nānālakṣaṇatvāya saṃvartate /",
  "SA16hvsatssu:15462": "astyekalakṣaṇabhāvanā ekalakṣaṇanānālakṣaṇatvāya saṃvartate /",
  "SA16hvsatssu:15463": "evaṃ nānālakṣaṇabhāvanāpi /",
  "SA16hvsatssu:15464": "katamānīmāni /",
  "SA16hvsatssu:15465": "(u) ekalakṣaṇamitīdaṃ dhyānasamādhiḥ syāt /",
  "SA16hvsatssu:15466": "dhyānasamādherekālambana ekāgratāviharaṇāt /",
  "SA16hvsatssu:15467": "nānālakṣaṇamitīdaṃ jñānadarśanaṃ bhavet /",
  "SA16hvsatssu:15468": "dharmāṇāṃ nānāsvabhāvasya [pari]jñānāt /",
  "SA16hvsatssu:15469": "pañcaskandhādidharmāṇāmupāyatvāt /",
  "SA16hvsatssu:15470": "(pṛ) kathamekalakṣaṇā bhāvanā ekalakṣaṇatvāya saṃvartata iti /",
  "SA16hvsatssu:15471": "(u) yat kaścit samādhimupādāya punaḥ samādhimutpādayati /",
  "SA16hvsatssu:15472": "ekalakṣaṇā nānālakṣatvāya saṃvartata iti [SSS_397] yadi kaścit samādhimupādāya jñānadarśanamutpādayati /",
  "SA16hvsatssu:15473": "ekalakṣaṇā bhāvanā ekalakṣaṇanānālakṣaṇatvāya saṃvartata iti yadi kaścit samādhimupādāya dhyānasamādhiṃ pañcaskandhopāya ñcotpādayati /",
  "SA16hvsatssu:15474": "evaṃ nānālakṣaṇabhāvanāpi /",
  "SA16hvsatssu:15475": "(pṛ) kecidārmidharmikā āhuḥ- ekalakṣaṇā bhāvanā ekalakṣaṇatvāya saṃvartata iti yadi kaścit caturthadhyānamupādāya arhatphalaṃ sākṣātkaroti tat /",
  "SA16hvsatssu:15476": "ekalakṣaṇā bhāvanā nānālakṣaṇāya saṃvartata iti yat kaścit caturthadhyānamupādāya pañcābhijñāḥ sākṣātkaroti tat /",
  "SA16hvsatssu:15477": "ekalakṣaṇā bhāvanā ekalakṣaṇanānālakṣaṇāya saṃvartata iti yat kaścit caturthaṃ dhyānamupādāyārhatphalaṃ pañcābhijñāśca sākṣātkaroti tat /",
  "SA16hvsatssu:15478": "nānālakṣaṇā bhāvanā nānālakṣaṇāya saṃvartata iti yat kaścit pañcāṅgabhūtasamādhīnupādāyārhatphalaṃ pañcābhijñāśca sākṣātkaroti /",
  "SA16hvsatssu:15479": "tathā anyau dvāvapi /",
  "SA16hvsatssu:15480": "kathamidam /",
  "SA16hvsatssu:15481": "(u) [atra] heturvaktavyaḥ /",
  "SA16hvsatssu:15482": "kasmāt caturthadhyānamarhatphalañcaikalakṣaṇam /",
  "SA16hvsatssu:15483": "pañcāṅga[bhūta]samādhiḥ pañcābhijñāśca nānālakṣaṇā iti /",
  "SA16hvsatssu:15484": "pañcāṅgāni nāśrīyante /",
  "SA16hvsatssu:15485": "pañcāṅgasamādhiścaturṇāṃ dhyānānāṃ prakāśalakṣaṇo bhāvanālakṣaṇaḥ /",
  "SA16hvsatssu:15486": "kathaṃ tānyāśritya arhatphalaṃ labhate /",
  "SA16hvsatssu:15487": "kasmāt /",
  "SA16hvsatssu:15488": "avaśyaṃ dhyānamekamāśritya arhatphalaṃ labhate /",
  "SA16hvsatssu:15489": "kiñca prakāśalakṣaṇamāśrityāpi arhatphalaṃ labheta /",
  "SA16hvsatssu:15490": "tasmānnāsti [hetuḥ] /",
  "SA16hvsatssu:15491": "kecidāhuḥ- ṣaḍvidhāḥ samādhisamāpattayaḥ ānulomikasamāpattiḥ,",
  "SA16hvsatssu:15492": "prātilomikasamāpattiḥ ānulomikaprātilomikasamāpattiḥ ānulomikavyutkrāntiḥ prātilomikavyutkrāntiḥ ānulomikaprātilomikavyutkrāntiriti /",
  "SA16hvsatssu:15493": "kathamidam /",
  "SA16hvsatssu:15494": "(u) kecidābhidharmikā āhuḥ yogī nirodhasamāpattāvatāramicchatītyato dhyāneṣu samāpatti (= praveśa)",
  "SA16hvsatssu:15495": "vyutthāne kramike /",
  "SA16hvsatssu:15496": "tasmānna syāt yadi vānulomyena yadi vā prātilomyena yadi vānulomyaprātilomyena vyutkramādiḥ /",
  "SA16hvsatssu:15497": "pañcasamāpattivyutthānaiḥ kiṃ hitaṃ labhate /",
  "SA16hvsatssu:15498": "yogī nirodhasamāpattiṃ prāpayituravaśyaṃ kramaśo 'vataret kramaśaśca vyuttiṣṭhet /",
  "SA16hvsatssu:15499": "yadyuttamabhūmibhāk kasmātpunaradho bhūmimavatarati /",
  "SA16hvsatssu:15500": "adhobhūmiḥ kaṇṭakabhūtā /",
  "SA16hvsatssu:15501": "yathā na kaścitpunarbālakrīḍāyāmabhiramate /",
  "SA16hvsatssu:15502": "yathā ca vidagdho jano na punarabhiramate mūḍhe /",
  "SA16hvsatssu:15503": "tathedamapi syāt /",
  "SA16hvsatssu:15504": "yaduktaṃ vyutkrāmatīti /",
  "SA16hvsatssu:15505": "idamayuktam /",
  "SA16hvsatssu:15506": "sūtre kevalamuktaṃ kramikā dhyānasamādhīnāṃ [SSS_398] samāpattaya iti /",
  "SA16hvsatssu:15507": "yadi yogī vyutkrāmati ātṛtīyam /",
  "SA16hvsatssu:15508": "kasmānna vyutkrāmati ācaturthapañcamam /",
  "SA16hvsatssu:15509": "balānubhāvasadṛśamidamiti yadi matam /",
  "SA16hvsatssu:15510": "yathā kaścit śreṇimāruhya ekaṃ sopānaṃ vyutkramet na dvau /",
  "SA16hvsatssu:15511": "dṛṣṭānto 'yamapi naikāntikaḥ /",
  "SA16hvsatssu:15512": "mahābaliṣṭhaḥ kaścit catvāri sopānānyapi vyutkramet /",
  "SA16hvsatssu:15513": "śataṃ pakramān prakramamāṇo 'pi kaścidasti /",
  "SA16hvsatssu:15514": "ato na yujyate /",
  "SA16hvsatssu:15515": "sūtre yadyapyuktaṃ bhagavatā nirvāṇaṃ samāpadyamāno 'nulomapratilomaṃ vyutkramya dhyānasamādhīn samāpadyata iti /",
  "SA16hvsatssu:15516": "sūtramidaṃ samyagarthaviruddham /",
  "SA16hvsatssu:15517": "na średdheyam /",
  "SA16hvsatssu:15518": "satyapi vacane 'smin nāyamartho yuktaḥ /",
  "SA16hvsatssu:15519": "kasmāt /",
  "SA16hvsatssu:15520": "yadi yogino nirodhasamāpattāvatāraṃ vadati tadānulomyena samāpattiḥ syāt naikakṣaṇe pañcadhā /",
  "SA16hvsatssu:15521": "yogī yadi sākṣānnirodhasamāpattyavatāramicchati tadā naikakṣaṇe syāt /",
  "SA16hvsatssu:15522": "yadi dhyānasamādhiṣu svacittaṃ bubhukṣati,",
  "SA16hvsatssu:15523": "vaśitvāparihāṇitvāt anulomapratilomaṃ vyuttiṣṭhati samāpadyate vyutkrāmati ca /",
  "SA16hvsatssu:15524": "yathā kaścidaśvamārūḍho yadi pratibalaruddhaḥ,",
  "SA16hvsatssu:15525": "tadā nāvaśyaṃ pratinivartate /",
  "SA16hvsatssu:15526": "yadi damanaṃ niṣevitumicchati /",
  "SA16hvsatssu:15527": "tadā rahasi [karoti] /",
  "SA16hvsatssu:15528": "yaduktam- adhobhūmiḥ kaṇṭaka[bhūtā] /",
  "SA16hvsatssu:15529": "na [tatra] samāpadyeteti /",
  "SA16hvsatssu:15530": "adhobhūmera jayāt punaḥ samāpadyate /",
  "SA16hvsatssu:15531": "yogigocaramārgatvāt /",
  "SA16hvsatssu:15532": "yaduktaṃ yathā na kaścit bālakrīḍāyāmabhiramata iti /",
  "SA16hvsatssu:15533": "[tatra] nidānaṃ kadācidbālakrīḍātmakaṃ bhavati /",
  "SA16hvsatssu:15534": "yathā kaścidvṛddho naṭaḥ sarvadā nṛtyati na tṛpto bhavati /",
  "SA16hvsatssu:15535": "śikṣaṇārthatvāt /",
  "SA16hvsatssu:15536": "evamāryaḥ anulomapratilomaṃ dhyāneṣu vyuttiṣṭhati samāpadyate vyutkrāmati ca devamanuṣyāṇāṃ pradarśanakāmitvāt maharṣīṇāṃ samādhiṣu vaśitābalācca /",
  "SA16hvsatssu:15537": "bhagavān parinirvāṇagamanakāle paramapraṇītadhyānasamādhibhirvāsitaśarīratvāt svatantraṃ samāpadyata vyudatiṣṭhat anulomaṃ pratilomaṃ vyudakrāmīt /",
  "SA16hvsatssu:15538": "anupadhiśeṣanirvāṇagataṃ bhagavantaṃ paśyan sarvebhyo 'kuśalasaṃskārebhyo nirvidyeta /",
  "SA16hvsatssu:15539": "ato bhagavānasmin dharme 'dbhutaṃ premāviścakāra /",
  "SA16hvsatssu:15540": "idaṃ sūtraṃ samyagarthaviruddhamiti yat bhavānavocat /",
  "SA16hvsatssu:15541": "tadidamayuktam /",
  "SA16hvsatssu:15542": "yat bhavatoktaṃ kasmānna vyutkrāmati yāvaccaturthamiti /",
  "SA16hvsatssu:15543": "[tat] bodhisattvapiṭaka uktaṃ vyuktrāntilakṣaṇam- prathamadhyānāt vyutkramya nirodhasamāpattiṃ samāpadyate /",
  "SA16hvsatssu:15544": "nirodhasamāpattervyutkramya yāvadvikṣiptacittamavatarati iti /",
  "SA16hvsatssu:15545": "cittabala mahimnā evaṃ śankoti //",
  "SA16hvsatssu:15546": "ṣaṭsamādhivarga ekaṣaṣṭayuttaraśatatamaḥ /",
  "SA16hvsatssu:15547": "[SSS_399]",
  "SA16hvsatssu:15548": "162 saptasamādhivargaḥ",
  "SA16hvsatssu:15549": "śāstramāha- sapta niśrayāḥ prathamaṃ dhyānaṃ niśrityāsravakṣayaṃ labhate /",
  "SA16hvsatssu:15550": "yavadākiñcanyāyatanaṃ niśrityāsravakṣayaṃ labhata iti /",
  "SA16hvsatssu:15551": "niśrayo nāma yat saptadhyānānyupādāyāryajñānaṃ pratilabhate /",
  "SA16hvsatssu:15552": "yathoktam- samāhitasya yathābhūtajñānamutpadyata iti /",
  "SA16hvsatssu:15553": "pratilabdhadhyānasamādhimātraṃ kañcana sampannaṃ vadati /",
  "SA16hvsatssu:15554": "ato bhagavānāha- nāyaṃ sampanna iti /",
  "SA16hvsatssu:15555": "samādhimimaṃ niśritya āsravāṇāṃ kṣayākhyaṃ viśiṣṭaṃ dharmaṃ prārthayīta /",
  "SA16hvsatssu:15556": "ata ucyate niśraya iti /",
  "SA16hvsatssu:15557": "(pṛ) kathamimān dhyānasamādhīn niśrityāsravāṇāṃ kṣayaṃ labhate /",
  "SA16hvsatssu:15558": "(u) bhagavānāha- yogī yenākāreṇa yenālambanena prathamaṃ dhyānaṃ samāpadyate sa yogī tadākāraṃ tadālambanaṃ na punaḥ smarati /",
  "SA16hvsatssu:15559": "kintu paśyati prathamadhyāne yadrūpāṇi yadi vā vedanāsaṃjñāsaṃskāravijñānāni rogato gaṇḍataḥ śalyato 'ghato 'nityato duḥkhataḥ śūnyato 'nātmataḥ /",
  "SA16hvsatssu:15560": "evaṃ paśyataścittamāsravebhyo vimokṣāya nirvidyate /",
  "SA16hvsatssu:15561": "yāvadākiñcanyāyatanamapyevam /",
  "SA16hvsatssu:15562": "parantu trīṇyākāśānantyāyatanā[dī]ni ārūpyadarśanīyāni /",
  "SA16hvsatssu:15563": "yogī kāmadhātumohitaḥ prathamaṃ dhyānaṃ nirvāṇamiti paśyati /",
  "SA16hvsatssu:15564": "tattu paścāllabhate /",
  "SA16hvsatssu:15565": "ato bhagavānāha- mā manyadhvaṃ nirvāṇasukhalakṣaṇamiti /",
  "SA16hvsatssu:15566": "kintu paśyata prathamadhyāne pañcaskandhānāmaṣṭādīnavān iti /",
  "SA16hvsatssu:15567": "tathā niśrayāntareṣvapi /",
  "SA16hvsatssu:15568": "(pṛ) kāmadhātuḥ kasmānna niśraya ityucyate /",
  "SA16hvsatssu:15569": "(u) uktaṃ hi susīmasūtre- atikramya sapta niśrayān asti āryamārgapratilambhanam iti /",
  "SA16hvsatssu:15570": "ato jñāyate kāmadhāturapyastīti /",
  "SA16hvsatssu:15571": "(pṛ) kecidāhuḥ- prathamadhyānasāmantakamaprāptabhūmiṃ niśritya [api] arhatphalaṃ labhata iti /",
  "SA16hvsatssu:15572": "kathamidam /",
  "SA16hvsatssu:15573": "(u) maivam /",
  "SA16hvsatssu:15574": "yadyaprāptā bhūmirniśrayo bhavati /",
  "SA16hvsatssu:15575": "tadāsti [SSS_400] doṣaḥ /",
  "SA16hvsatssu:15576": "yadyaprāptāṃ bhūmiṃ labdhuṃ śaknoti /",
  "SA16hvsatssu:15577": "kasmānna prathamaṃ dhyānaṃ samāpadyate /",
  "SA16hvsatssu:15578": "ato na yuktamidam /",
  "SA16hvsatssu:15579": "(pṛ) naivasaṃjñānāsaṃjñāyatanaṃ kasmānna niśraya ityucyate /",
  "SA16hvsatssu:15580": "(u) na tatrāsti saṃjñānam /",
  "SA16hvsatssu:15581": "samādhau bhūyasā prajñālpīyasī /",
  "SA16hvsatssu:15582": "ato nocyate [sa] niśrayo bhavatīti /",
  "SA16hvsatssu:15583": "saptasaṃjñāsamādhayastu sapta niśrayā bhavanti /",
  "SA16hvsatssu:15584": "kasmādāha bhagavān saptaniśrayāḥ sapta saṃjñāsamādhaya iti /",
  "SA16hvsatssu:15585": "(u) tīrthikā atattvajñatvāt saṃjñāmātramāśrayante /",
  "SA16hvsatssu:15586": "sarve niśryāḥ saṃjñākaluṣitā na vimokṣāya bhavanti ityataḥ saṃjñāsamādhirityākhyā /",
  "SA16hvsatssu:15587": "āryāstu saṃjñāṃ bhaṅktvā samādhimimaṃ niśritya āsravāṇāṃ kṣayamupādadate /",
  "SA16hvsatssu:15588": "ato niśraya ityākhyā /",
  "SA16hvsatssu:15589": "yathoktaṃ yogī dharmānimān paśyati rogato gaṇḍata iti /",
  "SA16hvsatssu:15590": "naivasaṃjñānāsaṃjñāyatanamapi saṃjñayā asaṃjñānānna saṃjñāsamādhirityucyate /",
  "SA16hvsatssu:15591": "saptasamādhivargo dviṣaṣṭayuttaraśatatamaḥ /",
  "SA16hvsatssu:15592": "163 aṣṭavimokṣavargaḥ",
  "SA16hvsatssu:15593": "śāstramāha- sūtra uktaṃ- aṣṭau vimokṣāḥ- adhyātmaṃ rūpasaṃjñī bahirdhā rūpāṇi paśyati iti prathamo vimokṣaḥ /",
  "SA16hvsatssu:15594": "yogāvacaro 'nena vimokṣeṇa rūpāṇyabhibhāvayati /",
  "SA16hvsatssu:15595": "kenedaṃ jñāyate /",
  "SA16hvsatssu:15596": "dvitīyavimokṣe hyuktam- adhyātmamarūpasaṃjñī bahirdhā rūpāṇi iti /",
  "SA16hvsatssu:15597": "adhyātmarūpaparibhedanādāha- ādhyātmamarūpasaṃjñīti /",
  "SA16hvsatssu:15598": "ato jñāyate yogāvacaraḥ prathamavimokṣe krameṇa kāyarūpamabhibhavatīti /",
  "SA16hvsatssu:15599": "dvitīyavimokṣaṃ prāpya tatra rūpamabhibhūtameva /",
  "SA16hvsatssu:15600": "bāhyarūpamātramasti /",
  "SA16hvsatssu:15601": "tṛtīyavimokṣe bāhyarūpamapyabhibhūtam /",
  "SA16hvsatssu:15602": "ato na paśyati adhyātmaṃ bahirdhā rūpañca /",
  "SA16hvsatssu:15603": "idaṃ rūpaśūnyamityākhyāyate /",
  "SA16hvsatssu:15604": "yathoktaṃ pārāyaṇasūtre-",
  "SA16hvsatssu:15605": "rūpalakṣaṇavidhvaṃsī sarvān kāmān jahāti ca /",
  "SA16hvsatssu:15606": "antarbahiśca no paśyan ahaṃ pṛcchāmi vastvidam // iti /",
  "SA16hvsatssu:15607": "[ata ūrdhvaṃ] caturṣu vimokṣeṣu cittaṃ vijñānaśūnyamityāha /",
  "SA16hvsatssu:15608": "yathoktaṃ ṣaḍdhātusūtre- yo bhikṣavaḥ pañcasu dhātuṣu atyantanirviṇṇaḥ,",
  "SA16hvsatssu:15609": "[tasya] anyat jñānamātramasti iti /",
  "SA16hvsatssu:15610": "[SSS_401] jñātavyaṃ caturṣu vimokṣeṣu vijñānānyanubhavatīti /",
  "SA16hvsatssu:15611": "aṣṭamavimokṣe sarveṣāṃ kṣayaḥ /",
  "SA16hvsatssu:15612": "kasmāt rūpanirodhe cittanirodhe saṃskṛtānāmātyantikanirodhaḥ /",
  "SA16hvsatssu:15613": "idamevārhatphalamityucyate /",
  "SA16hvsatssu:15614": "evaṃ krameṇa kṣayabhāk bhavati /",
  "SA16hvsatssu:15615": "ime 'ṣṭavimokṣāḥ /",
  "SA16hvsatssu:15616": "kaścidāha- prathamau dvau vimokṣāvaviśuddhau /",
  "SA16hvsatssu:15617": "tṛtīyastu viśuddha iti /",
  "SA16hvsatssu:15618": "nedaṃ yujyate /",
  "SA16hvsatssu:15619": "kasmāt ayaṃ vimokṣa iti nāsti [yatkiñcit /",
  "SA16hvsatssu:15620": "yasya] aviśuddhabhāvanayā vimokṣaṃ labhate /",
  "SA16hvsatssu:15621": "viśuddhabhāvanayāpi nāsti vimokṣaḥ /",
  "SA16hvsatssu:15622": "kevalaṃ śūnyabhāvanayā vimokṣaṃ labhate /",
  "SA16hvsatssu:15623": "tīrthikā viśuddhāviśuddhabhāvanāṃ bhajantena vimokṣabhāgina ityākhyāyante /",
  "SA16hvsatssu:15624": "(pṛ) tīrthikā api rūpalakṣaṇaṃ vināśa(ya)nti /",
  "SA16hvsatssu:15625": "kathamidam /",
  "SA16hvsatssu:15626": "(u) tīrthikā vimokṣādhimuktyā rūpalakṣaṇaṃ vināśayanti na tu śūnyabhāvanayā /",
  "SA16hvsatssu:15627": "kasmāt /",
  "SA16hvsatssu:15628": "yathābhāvanādhimuktiprayogaṃ mṛtaparityaktaṃ kāyaṃ śmāśānikakṛmayo bhakṣayanti ityādi paśyanti /",
  "SA16hvsatssu:15629": "(pṛ) tīrti(rthi)",
  "SA16hvsatssu:15630": "kā rūpavinirmuktamārūpyasamādhiṃ vindante /",
  "SA16hvsatssu:15631": "[teṣāṃ] ārūpyavimokṣo bhavet /",
  "SA16hvsatssu:15632": "(u) tīrthikānāṃ satyapi ārūpyasamādhau [tatra] āsaṅgānna[sa]vimokṣa ityucyate /",
  "SA16hvsatssu:15633": "āryāḥ punarārūpyasamādhimupādāya caturaḥ skandhān rogata ityādyaṣṭabhirākāraiḥ paśyanti /",
  "SA16hvsatssu:15634": "ato vimokṣa ityucyate /",
  "SA16hvsatssu:15635": "(pṛ) bhavānavocat- nirodhasamāpattirarhatphalamiti /",
  "SA16hvsatssu:15636": "idamayuktam /",
  "SA16hvsatssu:15637": "kasmāt /",
  "SA16hvsatssu:15638": "śaikṣā api aṣṭavimokṣabhāja ucyante /",
  "SA16hvsatssu:15639": "nirodhasamāpattirāsravakṣayātmiketi bhavatoktam /",
  "SA16hvsatssu:15640": "tathā ca śaikṣā āsravakṣayabhājaḥ syuḥ /",
  "SA16hvsatssu:15641": "(u) sūtre sāmānyalakṣaṇena nirodha uktaḥ /",
  "SA16hvsatssu:15642": "na tu vivicya ayaṃ cittanirodhaḥ ayaṃ kleśakṣaya iti /",
  "SA16hvsatssu:15643": "yathoktaṃ sūtre- nirodho dvividhaḥ [kṣaya]nirodhaḥ anupūrvanirodha iti /",
  "SA16hvsatssu:15644": "dvividhaṃ nirvāṇaṃ dṛṣṭadharmanirvāṇam ātyantikanirvāṇamiti /",
  "SA16hvsatssu:15645": "kiñcāha kṣemo dvividhaḥ- [avara]kṣemaḥ paramakṣema iti /",
  "SA16hvsatssu:15646": "kṣemalābho 'pi dvividhaḥ [avara]kṣemalābhaḥ paramakṣemalābha iti /",
  "SA16hvsatssu:15647": "ataḥ śaikṣajanānāṃ pratilabdho na pāramāthikanirodhaḥ /",
  "SA16hvsatssu:15648": "kiñcoktaṃ [SSS_402] sūtre nirodhasamāpattimupasampanno bhikṣuḥ kṛtakaraṇīya iti /",
  "SA16hvsatssu:15649": "yadi nirodhasamāpattirnārhatphalam,",
  "SA16hvsatssu:15650": "tadā kṛtakaraṇīya iti nābhidadhyāt /",
  "SA16hvsatssu:15651": "(pṛ) kiṃ śaikṣā vastuto nāṣṭavimokṣān labhante /",
  "SA16hvsatssu:15652": "(u) sūtra uktaṃ śaikṣo navānupūrvasamādhīn labhata iti /",
  "SA16hvsatssu:15653": "na tūktaṃ kṣayanirodhaṃ pratilabhata iti /",
  "SA16hvsatssu:15654": "yogāvacaro yadi kṣayanirodhaṃ pratilabdhvā na dhyānasamādhīn samāpadyate /",
  "SA16hvsatssu:15655": "ayaṃ prajñāvimukta ityucyate /",
  "SA16hvsatssu:15656": "yadi dhyānasamādhīn samāpadyate na kṣayanirodhaṃ labhate /",
  "SA16hvsatssu:15657": "[tadā] kāyasākṣītyucyate /",
  "SA16hvsatssu:15658": "yadyubhayaṃ labhate /",
  "SA16hvsatssu:15659": "tadā ubhayato vimukta ityucyate /",
  "SA16hvsatssu:15660": "kasmāt /",
  "SA16hvsatssu:15661": "kleśā eko bhāgaḥ /",
  "SA16hvsatssu:15662": "dhyānasamādhyāvaraṇadharmā aparo bhāgaḥ /",
  "SA16hvsatssu:15663": "ubhābhyāṃ bhāgābhyāṃ vimukta ubhayato[bhāga]vimukta ityucyate /",
  "SA16hvsatssu:15664": "(pṛ) anupūrva[vihāre]ṣu nirodho vimokṣeṣu nirodhaśca kiṃ nānā /",
  "SA16hvsatssu:15665": "(u) vyañjanamekam /",
  "SA16hvsatssu:15666": "arthastu nānā /",
  "SA16hvsatssu:15667": "anupūrveṣu nirodhaścittacaittānāṃ nirodhaḥ /",
  "SA16hvsatssu:15668": "vimokṣeṣu nirodhaḥ kleśānāṃ nirodhaḥ /",
  "SA16hvsatssu:15669": "yathoktaṃ sūtre- saṃskārāṇāmanupūrvanirodhaḥ /",
  "SA16hvsatssu:15670": "tathāhi- prathamadhyānaṃ samāpannasya vāk nirudhyate /",
  "SA16hvsatssu:15671": "dvitīyadhyānaṃ samāpannasya vitarkavicārā niruddhā bhavanti /",
  "SA16hvsatssu:15672": "tṛtīyadhyānaṃ samāpannasya prītirnirudhyate /",
  "SA16hvsatssu:15673": "caturthadhyānaṃ samāpannasya sukhaṃ nirudhyate /",
  "SA16hvsatssu:15674": "ākāśānantyāyatanaṃ samāpannasya rupasaṃjñā niruddhā bhavati /",
  "SA16hvsatssu:15675": "vijñānānantyāyatanaṃ samāpannasya ākāśānantyāyatanasaṃjñā niruddhā bhavati /",
  "SA16hvsatssu:15676": "ākiñcanyāyatanaṃ samāpannasya vijñānānantyāyatanasaṃjñā niruddhā bhavati /",
  "SA16hvsatssu:15677": "naivasaṃjñānāsaṃjñāyatanaṃ samāpannasya ākiñca nyāyatanasaṃjñā niruddhā bhavati /",
  "SA16hvsatssu:15678": "nirodhasamāpattiṃ samāpannasya saṃjñā ca vedanā ca niruddhā bhavati /",
  "SA16hvsatssu:15679": "iti /",
  "SA16hvsatssu:15680": "eṣu nirodheṣu nirodho viśiṣṭo yaduta yogāvacaro rāgadveṣamohebhyo nirviṇṇo vimucyate /",
  "SA16hvsatssu:15681": "(pṛ) kathaṃ jñāyate anupūrveṣu cittacaittānāṃ nirodhaḥ vimokṣeṣu kleśānāṃ nirodha iti /",
  "SA16hvsatssu:15682": "(u) nirodhastulyārtho 'pi medavān syāt /",
  "SA16hvsatssu:15683": "anupūrveṣūcyate saṃjñāvedayitanirodha iti /",
  "SA16hvsatssu:15684": "vimokṣeṣu avidyāvedanāsparśanirodha iti /",
  "SA16hvsatssu:15685": "kasmāt /",
  "SA16hvsatssu:15686": "prajñaptito hi vedanotpadyate /",
  "SA16hvsatssu:15687": "prajñaptibhede vedanā nirudhyate /",
  "SA16hvsatssu:15688": "sūtreṣvastīdṛśo vibhāgaḥ /",
  "SA16hvsatssu:15689": "yadyāha- kaṇṭhato yogāvacaraḥ [SSS_403] kṣayanirodhalābhīti /",
  "SA16hvsatssu:15690": "tadā [sa] kṛtakaraṇīya iti /",
  "SA16hvsatssu:15691": "jñātavyaṃ nirvāṇaṃ sakṣātkurvataḥ sarve kleśā nirudhyanta iti /",
  "SA16hvsatssu:15692": "na tvāha cittacaittā nirudhyanta iti /",
  "SA16hvsatssu:15693": "(pṛ) yadyaṣṭavimokṣāḥ kleśanirodhadharmakāḥ /",
  "SA16hvsatssu:15694": "tadā sarve 'rhantaḥ sarvadā labheran /",
  "SA16hvsatssu:15695": "(u) sarve labhante /",
  "SA16hvsatssu:15696": "na tu samāpadyante /",
  "SA16hvsatssu:15697": "ye dhyānasamādhīn sākṣātkurvanti te samāpadyante /",
  "SA16hvsatssu:15698": "(pṛ) yogāvacarasya yadi na santi dhyānasamādhayaḥ /",
  "SA16hvsatssu:15699": "kathaṃ sa kāyacittaśūnyatāṃ labhate kleśāṃśca kṣapayati /",
  "SA16hvsatssu:15700": "(u) ayaṃ samādhiyukto 'pi na sākṣātkaroti /",
  "SA16hvsatssu:15701": "asti punastaṭidupamasamādhiḥ /",
  "SA16hvsatssu:15702": "[imaṃ] samādhimupādāya kleśān kṣapayati /",
  "SA16hvsatssu:15703": "yathoktaṃ sūtre- mama bhikṣavaścīvaramupāditsoḥ kleśo bhavati /",
  "SA16hvsatssu:15704": "cīvaramupādāya punaḥ kleśo na bhavati /",
  "SA16hvsatssu:15705": "ityādi /",
  "SA16hvsatssu:15706": "kasmāt /",
  "SA16hvsatssu:15707": "taṭidupamasamādhicittaṃ vajropamaṃ tattvajñānaṃ kleśān bhinatti /",
  "SA16hvsatssu:15708": "artho 'yaṃ bhagavatā tṛtīyabala uktaḥ yaduta dhyānavimokṣasamādhisamāpattisaṃkleśavyavadānavibhāgayathābhūtajñānam /",
  "SA16hvsatssu:15709": "tatra dhyānaṃ nāma catvāri dhyānāni /",
  "SA16hvsatssu:15710": "kecidāhuḥ- catvāri dhyānāni catvāro 'rūpasamādhayaḥ sarve dhyānamityucyante /",
  "SA16hvsatssu:15711": "vimokṣaḥ aṣṭavimokṣāḥ /",
  "SA16hvsatssu:15712": "samādhirekakṣaṇataṭidupamasamādhiḥ /",
  "SA16hvsatssu:15713": "samāpattiḥ dhyānavimokṣasamādhiṣu vaśitābalalābhaḥ yathāha- śāriputraḥ- saptabodhyaṅgeṣu samāpattiṃ vyutthānañca vaśīkaromi iti /",
  "SA16hvsatssu:15714": "ato jñāyate prajñāvimuktasyārhataḥ santi dhyānasamādhayaḥ /",
  "SA16hvsatssu:15715": "kintu na [tatra] samāpadyate /",
  "SA16hvsatssu:15716": "abhyāsaprakarṣāt samāpattiṃ vaśīkaroti /",
  "SA16hvsatssu:15717": "(pṛ) kasmādarhan na dhyānasamādhīnāṃ prakṛṣṭamabhyastā bhavati /",
  "SA16hvsatssu:15718": "(u) puruṣo 'yaṃ pratilabdhamārgaḥ kṛtakṛtyo bhavati /",
  "SA16hvsatssu:15719": "upekṣābhinavāt na samyagabhyasyati /",
  "SA16hvsatssu:15720": "yadyupekṣācittaṃ nāsti tadāsamāpattiṃ samāpadyate iti nāsti dūṣaṇam /",
  "SA16hvsatssu:15721": "yathoktaṃ sūtre- yogāvacaraścatura ṛddhipādān samyagabhyasan himavantaṃ parvatarājaṃ tathā dhamati yathā reṇuparyavasannaṃ bhavati /",
  "SA16hvsatssu:15722": "kiṃ punarmaraṇamavidyām iti /",
  "SA16hvsatssu:15723": "ato jñāyate aṣṭavimokṣeṣūcyate āsravakṣayanirodhaḥ na nirodhasamāpattiṃ samāpadyata iti /",
  "SA16hvsatssu:15724": "uktañca sūtre- asti vidyāsvabhāvaḥ asti śūnyasvabhāvaḥ,",
  "SA16hvsatssu:15725": "astyākāśānantyāyanasvabhāvaḥ,",
  "SA16hvsatssu:15726": "asti vijñānānantyāyata(na)",
  "SA16hvsatssu:15727": "svabhāvaḥ astyākiñcanyāyatanasvabhāvaḥ asti naivasaṃjñāsaṃjñāyatanasvabhāvaḥ asti nirodhasvabhāvaḥ /",
  "SA16hvsatssu:15728": "avidyāmupādāyāsti vidyāsvabhāvaḥ /",
  "SA16hvsatssu:15729": "[SSS_404] aśūnyamupādayāsti śūnyasvabhāvaḥ /",
  "SA16hvsatssu:15730": "rūpamupādāyāstyākāśānantyāyatanasvabhāvaḥ /",
  "SA16hvsatssu:15731": "akāśānantyāyatanasvabhāvamupādāyāsti vijñānānantyāyatanasvabhāvaḥ /",
  "SA16hvsatssu:15732": "vijñānānantyāyatanasvabhāvamupādāyāstyākiñcanyāyatanasvabhāvaḥ /",
  "SA16hvsatssu:15733": "ākiñcanyāyatanasvabhāvamupādāyāsti naivasaṃjñānāsaṃjñāyatanasvabhāvaḥ /",
  "SA16hvsatssu:15734": "pañcaskandhānupādāyāsti nirodhasvabhāva iti /",
  "SA16hvsatssu:15735": "pañcaskandhān prajñaptilakṣaṇān yo na paribhedayati tasyāvidyā bhavati /",
  "SA16hvsatssu:15736": "yastān paribhedayati /",
  "SA16hvsatssu:15737": "tasya bhavati vidyāsvabhāvaḥ /",
  "SA16hvsatssu:15738": "yathā bhagavān ekaṃ bhikṣumanuśāsti- śūnyeṣu sarvasaṃskāreṣu saṃskārān śūnyān bhāvayitvā damaya svacittam iti /",
  "SA16hvsatssu:15739": "yathā kaścitpradīpamādāya śūnyāgāraṃ praviśya paśyati sarvaṃ śūnyamiti /",
  "SA16hvsatssu:15740": "[tathā] yogāvacaro rūpamupādāyādhigacchati rūpamidaṃ niruddhamiti /",
  "SA16hvsatssu:15741": "ayaṃ śūnyasvabhāva ityucyate /",
  "SA16hvsatssu:15742": "tīrthikā ākāśānantyāyanamupādāya pratilabhante rūpādviyujyante /",
  "SA16hvsatssu:15743": "yāvannaivasaṃjñānāsaṃjñāyatanamupādāya ākiñcanyāyatanāt viyujyante /",
  "SA16hvsatssu:15744": "skandhānupādāyāsti nirodhasvabhāva iti /",
  "SA16hvsatssu:15745": "yogāvacara[ścintayati]- yatkiñcanamanaskāraḥ yatkiñcanakṛtakaraṇam sarveṣāṃ nirodhaḥ śreyāniti /",
  "SA16hvsatssu:15746": "ayaṃ skandhānupādāyāsti nirodhasvabhāva iti /",
  "SA16hvsatssu:15747": "(pṛ) ime svabhāvāḥ kaṃ samādhiṃ niśritya pratilabhyante /",
  "SA16hvsatssu:15748": "(u) sūtra uktam- vidyāsvabhāvo yāvat naivasaṃjñānāsaṃjñāyatanasvabhāvaḥ sarvaṃ khayaṃ samādhisamāpattiviharaṇātpratilabhate yaduta saṃskṛtamārgaviharaṇātpratilabhata iti /",
  "SA16hvsatssu:15749": "kasmāt /",
  "SA16hvsatssu:15750": "ādyo rūpajñānālambano vidyāsvabhāvaḥ /",
  "SA16hvsatssu:15751": "dvitīyasvabhāvo 'pi rūpopādāno rupamupādāya tathā vivecayati yathā śūnyaṃ bhavati /",
  "SA16hvsatssu:15752": "evaṃ yāvannaivasaṃjñānāsaṃjñāyatanasvabhāvaḥ,",
  "SA16hvsatssu:15753": "sarve saṃskṛtadharmāḥ śūnyā iti nirodhasamāpattyā nirodhaṃ pratilabhate /",
  "SA16hvsatssu:15754": "atra sarveṣāṃ saṃskṛtadharmāṇāṃ kṣayanirodhāt /",
  "SA16hvsatssu:15755": "ato jñāyate atrokto nirodhaḥ kṣayanirodho nirvāṇamiti /",
  "SA16hvsatssu:15756": "(pṛ) ime vimokṣāḥ kasyāṃ bhūmau bhavanti /",
  "SA16hvsatssu:15757": "(u) yogāvacaro rūpaparibhedecchayā kāmadhātupratilabdhaṃ samādhiṃ vā rūpadhātupratilabdhaṃ vā samādhiṃ niśrayamāṇo rūpaṃ śūnyaṃ pratilabhate /",
  "SA16hvsatssu:15758": "sarvabhūmigataṃ cittañca śūnyaṃ pratilabhate /",
  "SA16hvsatssu:15759": "(pṛ) eṣu vimokṣeṣu kati sāsravāḥ kati anāsravāḥ /",
  "SA16hvsatssu:15760": "(u) śūnyasvabhāvatvāt sarve 'nāsravāḥ //",
  "SA16hvsatssu:15761": "aṣṭavimokṣavargastriṣaṣṭyuttaraśatatamaḥ /",
  "SA16hvsatssu:15762": "[SSS_405]",
  "SA16hvsatssu:15763": "164 aṣṭābhibhvāyatanavargaḥ",
  "SA16hvsatssu:15764": "adhyātmaṃ rūpasaṃjñī [eko] bahirdhā rūpāṇi paśyati parīttāni suvarṇadurvarṇāni /",
  "SA16hvsatssu:15765": "tānyabhibhūya jānāti paśyati /",
  "SA16hvsatssu:15766": "evaṃ saṃjñī ca bhavati /",
  "SA16hvsatssu:15767": "idaṃ prathamamabhibhvāyatanam /",
  "SA16hvsatssu:15768": "adhyātmaṃ rūpasaṃjñī bahirdhā rūpāṇi paśyati adhimātrāṇi[suvarṇadurvarṇānīti vistaro yāvat] idaṃ dvitīya[mabhibhvāyatana]m /",
  "SA16hvsatssu:15769": "adhyātmamarūpasaṃjñī bahirdhā rūpāṇi paśyati parīttāni [suvarṇadurvarṇānīti yāvat] idaṃ tṛtīya[mabhibhvāyatana]m /",
  "SA16hvsatssu:15770": "adhyātmamarūpasaṃjñī bahirdhī rūpāṇi paśyati adhimātrāṇi [suvarṇadurvarṇānīti yāvat] idaṃ [caturthamabhibhvāyatana]m /",
  "SA16hvsatssu:15771_0": "adhyātmamarūpasaṃjñī bahirdhā rūpāṇi paśyati nīlāni nīlavarṇāni nīlanirbhāsāni tadyathā",
  "SA16hvsatssu:15771_1": "umakāpuṣpaṃ[sampannaṃ] vārāṇaseyaṃ vā vastraṃ[nīlaṃ nīlavarṇaṃ nīlanidarśanaṃ nīlanirbhāsam /",
  "SA16hvsatssu:15772": "tāni khalu rūpāṇyabhibhūya jānāti paśyati /",
  "SA16hvsatssu:15773": "evaṃsaṃjñī ca bhavatīdaṃ] pañcama[mabhibhvāyatana]m /",
  "SA16hvsatssu:15774": "ṣaṣṭhaṃ pītāni paśyati /",
  "SA16hvsatssu:15775": "saptamaṃ- raktāni paśyati /",
  "SA16hvsatssu:15776": "aṣṭamaṃ- avadātāni paśyati /",
  "SA16hvsatssu:15777": "yogāvacara evamapramāṇāni rūpāṇi paśyati /",
  "SA16hvsatssu:15778": "kasmāt /",
  "SA16hvsatssu:15779": "na kevalaṃ santīmāni nīlādīni catvāri rūpāṇi /",
  "SA16hvsatssu:15780": "saṃkṣipyakathanādaṣṭābhibhvāyatanāni bhavanti /",
  "SA16hvsatssu:15781": "yogāvacaro yadā śūnyatayā rūpāṇi paribhedayati /",
  "SA16hvsatssu:15782": "tadā abhibhvāyatanamityucyate /",
  "SA16hvsatssu:15783": "(pṛ) ka idaṃ pratilabhate /",
  "SA16hvsatssu:15784": "(u) ime bhagavataḥ śrāvakā nānye /",
  "SA16hvsatssu:15785": "(pṛ) imānyaṣṭābhibhvāyatanāni kasyā bhūmau bhavanti /",
  "SA16hvsatssu:15786": "(u) kāmadhātau bhavanti /",
  "SA16hvsatssu:15787": "(pṛ) kiṃ sāsravāṇi utānāsravāṇi /",
  "SA16hvsatssu:15788": "(u) pūrvaṃ sāsravāṇi santi śūnyatayā rūpāṇāṃ paribhede 'nāsravāṇi bhavanti /",
  "SA16hvsatssu:15789": "(pṛ) kasmādayaṃ dharmaḥ kevalamabhibhvāyatanamityucyate /",
  "SA16hvsatssu:15790": "(u) idaṃ yogāvacarāṇāmabhyāsaktamāyatam /",
  "SA16hvsatssu:15791": "ato bhagavān śrāvakāṇāṃ kṛta āha- abhibhvāyatanamiti /",
  "SA16hvsatssu:15792": "tadālambanābhibhavapradarśanārtham //",
  "SA16hvsatssu:15793": "aṣṭābhibhvāyatanavarga ścatuṣpaṣṭayuttaraśatatamaḥ /",
  "SA16hvsatssu:15794": "165 navānupūrva[vihāreṣu]prathamadhyānavargaḥ",
  "SA16hvsatssu:15795": "navānupūrvavihārāḥ- catvāri dhyānāni catasra ārūpyasamāpattayaḥ nirodhasamāpattiśca /",
  "SA16hvsatssu:15796_0": "prathamaṃ dhyānam- yathoktaṃ sūtre yogāvacaro vivicyaiva kāmairvivicyākuśalai [SSS_406]",
  "SA16hvsatssu:15796_1": "dharmaiḥ savitarkaṃ savicāraṃ vivekajaṃ prītisukhaṃ prathamaṃ dhyānamupasampadya viharatīti /",
  "SA16hvsatssu:15797": "(pṛ) prathamadhyānalakṣaṇamātraṃ vaktavyam /",
  "SA16hvsatssu:15798": "kasmātpunarucyate vivicyaiva kāmairiti /",
  "SA16hvsatssu:15799": "(u) kecidapavadanti nāsti kāmavivikto loka iti /",
  "SA16hvsatssu:15800": "laukikānāṃ [sadā] pañcakāmeṣu sthitatvāt /",
  "SA16hvsatssu:15801": "na hi kaściccakṣuṣā rūpaṃ na paśyati /",
  "SA16hvsatssu:15802": "śrotreṇa śabdaṃ na śṛṇoti,",
  "SA16hvsatssu:15803": "ghrāṇena gandhaṃ na jighrati,",
  "SA16hvsatssu:15804": "rasanayā rasaṃ na rasayati,",
  "SA16hvsatssu:15805": "kāyena na sparśānanubhavatīti /",
  "SA16hvsatssu:15806": "ata ucyate vivicyaiva kāmairiti /",
  "SA16hvsatssu:15807": "kāmo nāma kāmacittaṃ na rūpādiḥ /",
  "SA16hvsatssu:15808": "yathoktam- rūpādayaḥ padārthā na kāmā iti /",
  "SA16hvsatssu:15809": "kathaṃ tajjānīmaḥ /",
  "SA16hvsatssu:15810": "vyavasāyī khalu rūpādiṣu sthitvaiva kāmaṃ prajahāti /",
  "SA16hvsatssu:15811": "yathoktaṃ sūtre- rūpādayastadbhāgā na kāmā bhavanti iti /",
  "SA16hvsatssu:15812": "ato rāgacittaṃ kāma ityucyate /",
  "SA16hvsatssu:15813": "yasya rāgacittaṃ bhavati sa kāmān paryeṣate /",
  "SA16hvsatssu:15814": "kāmaparyeṣaṇāpratyayaṃ rāgapratidhavadhavihiṃsā akuśalā dharmā anuvartante /",
  "SA16hvsatssu:15815": "yathoktaṃ mahānidānasūtre- tṛṣṇāṃ pratītya paryeṣaṇā ityādi /",
  "SA16hvsatssu:15816": "ato jñāyate kāmarāgairviviktatvāt vivicyaiva kāmairiti /",
  "SA16hvsatssu:15817": "kecidāhuḥ- rūpādibhiḥ pañcakāma[guṇai]rviviktaṃ kāmairviviktamiti /",
  "SA16hvsatssu:15818": "vivicyākuśalai rdharmairiti pañcanīvaraṇairviviktam /",
  "SA16hvsatssu:15819": "prathamaṃ dhyānaṃ vikṣiptacittāsannatvātsavitarkam /",
  "SA16hvsatssu:15820": "yogāvacarasyāpariniṣpannasamādhibalasya cittavikṣepasyodayātsavitarkam /",
  "SA16hvsatssu:15821": "yathoktaṃ sūtre- savitarka savicāraṃ vihāraṃ viharāmīti /",
  "SA16hvsatssu:15822": "[ato] jñātavyaṃ bhagavānavocat- vikṣiptacittaṃ vitarka iti /",
  "SA16hvsatssu:15823": "vitarko 'yaṃ kramaśaścittasamādhānapravṛttau vicāro bhavati /",
  "SA16hvsatssu:15824": "yadā samādhipariniṣpattyā cittaṃ na bhūyasā vikṣipati tadā vicāraḥ /",
  "SA16hvsatssu:15825": "vicāro 'yaṃ yogāvacamanutartayan dhyānāntarālaṃ prāpnoti /",
  "SA16hvsatssu:15826": "vitarkavicāraviviktasya prītilābhe vivekajā prītiricyate /",
  "SA16hvsatssu:15827": "prītiriyaṃ prathamalabdhā kāyaṃ sukhayatīti sukhaṃ bhavati /",
  "SA16hvsatssu:15828": "vitarkavicāraviveka[jā] prītirekālambanasthitā dhyānamityucyate /",
  "SA16hvsatssu:15829": "dhyānasyāsya vitarkavicāravyākulatvāt kāyāntaravipākaṃ pratilabhate /",
  "SA16hvsatssu:15830": "asyottamamadhyamādhamavibhāgātsanti brahmakāyikā brahmapurohitā mahābrahmāṇaḥ /",
  "SA16hvsatssu:15831": "(pṛ) yadi vitarkavicāraviveka[jā] prītiḥ prathamaṃ dhyānam /",
  "SA16hvsatssu:15832": "tadā na syāt pañcāṅgaṃ prathamaṃ dhyānam /",
  "SA16hvsatssu:15833": "yadi vitarkavicāravivekaḥ,",
  "SA16hvsatssu:15834": "dvitīyadhyānasya ko bhedaḥ /",
  "SA16hvsatssu:15835": "uktañca sūtre- prathamaṃ dhyānaṃ savitarkaṃ savicāram /",
  "SA16hvsatssu:15836": "anyat praśrabdhisukham anyā ca prītiriti /",
  "SA16hvsatssu:15837": "yadi prītireva sukham,",
  "SA16hvsatssu:15838": "tadā saptasambodhyaṅgeṣu prasrabdhibodhyaṅgaṃ na pṛthaguktaṃ syāt /",
  "SA16hvsatssu:15839": "[SSS_407] (u) prathamaṃ dhyānaṃ na syātpañcāṅgamiti bhavadvacanamayuktam /",
  "SA16hvsatssu:15840": "na hyucyate pañcāṅgāni prathamadhyānasvabhāvā iti /",
  "SA16hvsatssu:15841": "prathamadhyānasyāsannabhūmāvimau vitarkavicārau sta ityaṅgamityucyete /",
  "SA16hvsatssu:15842": "(pṛ) yadyāsannabhūmiko dharmagaṇo 'ṅgamiti /",
  "SA16hvsatssu:15843": "prathamaṃ dhyānamapi pañcakāma[guṇā]nāṃ pratyāsannamiti [te] aṅgāni vaktavyāni syuḥ /",
  "SA16hvsatssu:15844": "(u) pañcakāma[guṇā]na pratyāsannā bhavanti /",
  "SA16hvsatssu:15845": "yogāvacaracittaṃ hi [ta]dviviktameva /",
  "SA16hvsatssu:15846": "prathamadhyānānantarañca na kāmacittamudeti /",
  "SA16hvsatssu:15847": "pañcakāmaguṇāśca na prathamadhyānasyāṅgāni vartante /",
  "SA16hvsatssu:15848": "aṅgaṃ nāma kāraṇam /",
  "SA16hvsatssu:15849": "bhāga eva kāraṇam /",
  "SA16hvsatssu:15850": "yathāryamārgāṅgāni sañcitāni kāraṇānityādi /",
  "SA16hvsatssu:15851": "tathā vitarkavicārāvapi prathamadhyānasya kāraṇam /",
  "SA16hvsatssu:15852": "yat yogāvacara ālambane samāhitaḥ,",
  "SA16hvsatssu:15853": "[tato] vyāvartane punassamādhinimittamupādāya tatrālambane cittaṃ samādhāya maulikaṃ nimittaṃ manasi karoti /",
  "SA16hvsatssu:15854": "imau vitarkavicārau /",
  "SA16hvsatssu:15855": "ato jñāyate vitarkavicārau prathamadhyānasya kāraṇamiti /",
  "SA16hvsatssu:15856": "dvitīyadhyāne cittasamādhānaṃ sthitameva /",
  "SA16hvsatssu:15857": "ato na tau kāraṇam /",
  "SA16hvsatssu:15858": "dhyānadvayasamanantarañca na vitarkavicārau bhavataḥ /",
  "SA16hvsatssu:15859": "yadāha bhavān prathamaṃ dhyānaṃ vitarkavicārasahagatamiti /",
  "SA16hvsatssu:15860": "tadayuktam /",
  "SA16hvsatssu:15861": "prathamadhyāna utpanne 'tha vitarkavicārau bhavataḥ /",
  "SA16hvsatssu:15862": "tayoḥ pratyāsannatvāt tatsahagatamityucyate /",
  "SA16hvsatssu:15863": "yathā śiṣyeṇa saha gacchatīti kiñcidviprarṣe 'pi sahetyucyate /",
  "SA16hvsatssu:15864": "amyā bhūmerjananahetukatayā vitarkavicārau staḥ /",
  "SA16hvsatssu:15865": "yathā bhūtapīḍitaḥ puruṣo [bhūta] anudgrame 'pi pīḍita ityucyate /",
  "SA16hvsatssu:15866": "puruṣasyāsya bhūtadūṣitasya punarudbhavapratyayo 'stīti [kṛtvā] pīḍita ityucyate /",
  "SA16hvsatssu:15867": "sukhavedanaiva prītiḥ /",
  "SA16hvsatssu:15868": "kintu vibhajyocyate /",
  "SA16hvsatssu:15869": "praśrabdhito 'pi sukhaṃ pṛthagucyate /",
  "SA16hvsatssu:15870": "yathoktaṃ sūtre- praśrabdhakāyaḥ sukhaṃ vedayata iti /",
  "SA16hvsatssu:15871": "(pṛ) tathā cet kathaṃ prathamaṃ dhyānaṃ pañcāṅgamityucyate /",
  "SA16hvsatssu:15872": "(u) kālataḥ pañcocyante /",
  "SA16hvsatssu:15873": "yathā saptabodhyaṅgāni kālābhisandhiṃ labdhvā caturdaśa bhavanti /",
  "SA16hvsatssu:15874": "tatrocyate asti kāyapraśrabdhiḥ asti cittapraśrabdhiriti /",
  "SA16hvsatssu:15875": "na tu vastuto 'sti kāyapraśrabdhiḥ /",
  "SA16hvsatssu:15876": "cittameva sukhitamiti [tat] kāyo 'pi vedayate /",
  "SA16hvsatssu:15877": "evaṃ prītirapi prathamataḥ kāyagatā prītisukhamityucyate /",
  "SA16hvsatssu:15878": "prītiḥ prathamalabdhalakṣaṇā sukhaṃ bhavati /",
  "SA16hvsatssu:15879": "paścātparaṃ prītirityāyate /",
  "SA16hvsatssu:15880": "[SSS_408] kālabhedāt /",
  "SA16hvsatssu:15881": "na hyasti pṛthak praśrabdhidharmaḥ /",
  "SA16hvsatssu:15882": "prītau jātamātrāyāṃ kāyacitte aduṣṭhule sukumāre dānte ca bhavata ityataḥ praśrabdhirityucyate /",
  "SA16hvsatssu:15883": "yathā rogiṇaścaturmahābhūtānāṃ nirodhaḥ,",
  "SA16hvsatssu:15884": "arogiṇaścaturmahābhūtānāmudayaḥ tadā ayaṃ puruṣaḥ sukhīti nāma /",
  "SA16hvsatssu:15885": "evaṃ praśrabdhirapi /",
  "SA16hvsatssu:15886": "praśamane 'pi praśrabdhirityuktam /",
  "SA16hvsatssu:15887": "yathoktaṃ sūtre- saṃskārāṇāmanupūrvanirodhaḥ- tathāhi- prathamaṃ dhyānaṃ samāpannasya vāk niruddhā bhavati /",
  "SA16hvsatssu:15888": "yāvannirodhasamāpattiṃ samāpannasya saṃjñā vedanā ca niruddhā bhavati /",
  "SA16hvsatssu:15889": "iti /",
  "SA16hvsatssu:15890": "ato nāsti pṛthak praśrabdhidharmaḥ /",
  "SA16hvsatssu:15891": "yadi mataṃ prathamaṃ dhyānaṃ vitarkavicārasamprayuktamiti tadapi na yuktam /",
  "SA16hvsatssu:15892": "kasmāt /",
  "SA16hvsatssu:15893": "uktaṃ hi sūtre- yadi yogāvacaraḥ prathamaṃ dhyānaṃ samāpadyate /",
  "SA16hvsatssu:15894": "tadā vāk niruddhā bhavati iti vitarkavicārau ca vāco hetuḥ /",
  "SA16hvsatssu:15895": "kathaṃ vāco heturasti,",
  "SA16hvsatssu:15896": "vāk ca niruddhā bhavati /",
  "SA16hvsatssu:15897": "yadi mataṃ vitarkavicārau yadyapi vartete /",
  "SA16hvsatssu:15898": "vyavahāramātraṃ niruddhaṃ bhavatīti /",
  "SA16hvsatssu:15899": "tadā kasyacit kāmadhātukacittagatasya avyavahārakāle 'pi [viatarkavicāra]rodho bhavet /",
  "SA16hvsatssu:15900": "(pṛ) prathamadhyāne vitarkavicārau na staḥ /",
  "SA16hvsatssu:15901": "āryastṛṣṇīṃbhāvaḥ syāt /",
  "SA16hvsatssu:15902": "bhavāṃstu dvitīyadhyānamāryatūṣṇīṃbhāvamāha /",
  "SA16hvsatssu:15903": "na prathamadhyānam /",
  "SA16hvsatssu:15904": "ato jñāyate prathamadhyāne vitarkavicārau syātām iti /",
  "SA16hvsatssu:15905": "(u) vitarkavicārapratyāsannatvānnāha āryatūṣṇīṃbhāva iti /",
  "SA16hvsatssu:15906": "na tu vitarkavicārasamprayuktatvāt /",
  "SA16hvsatssu:15907": "uktañca sūtre- prathamadhyānasya śabdaḥ kaṇṭaka iti /",
  "SA16hvsatssu:15908": "ato nāha tūṣṇībhāva iti /",
  "SA16hvsatssu:15909": "(pṛ) prathamadhyānasya kasmāt śabdaḥ kaṇṭako bhavati /",
  "SA16hvsatssu:15910": "(u) prathamadhyāne samādhigataṃ cittaṃ kusume salilavat peśalam /",
  "SA16hvsatssu:15911": "dvitīyadhyānādau samādhigataṃ cittaṃ sarjarasrasataruvat sudṛḍhan /",
  "SA16hvsatssu:15912": "sparśādayo 'pi prathamadhyānasya kaṇṭakāḥ /",
  "SA16hvsatssu:15913": "sparśasya prathamadhyānasyotthāpakatvāt /",
  "SA16hvsatssu:15914": "na tathā dvitīyadhyānādeḥ /",
  "SA16hvsatssu:15915": "kasmāt /",
  "SA16hvsatssu:15916": "prathamadhyāne pañcavijñānānāmavyupaśabhāt /",
  "SA16hvsatssu:15917": "dvitīyadhyānādau ca teṣāṃ vyupaśamāt //",
  "SA16hvsatssu:15918": "navānupūrva [vihāre]ṣu prathamadhyānavargaḥ pañcaṣaṣṭyuttaraśatatamaḥ /",
  "SA16hvsatssu:15919": "[SSS_409]",
  "SA16hvsatssu:15920": "166 dvitīyadhyānavargaḥ",
  "SA16hvsatssu:15921": "[punaśca yogāvacaraḥ] vitarkavicārāṇāṃ vyupaśamāt adhyātmaṃ samprasādanaṃ cetasa ekotibhāvamavitarkamavicāraṃ samādhijaṃ prītisukhaṃ dvitīyadhyānamupasampadya viharati /",
  "SA16hvsatssu:15922": "(pṛ) yadi vitarkavicārāṇāṃ vyupaśamāt dvitīyadhyānam,",
  "SA16hvsatssu:15923": "tarhi prathamadhyānaṃ savitarkaṃ savicārameṣṭavyam /",
  "SA16hvsatssu:15924": "yathā dvitīyadhyāne prītirastīti vyupaśāntaprīti tṛtīyadhyānamityucyate /",
  "SA16hvsatssu:15925": "(u) yathā prathamadhyāne duḥkhendriye 'satyapi dvitīyadhyāne duḥkhendriyavyupaśama ucyate /",
  "SA16hvsatssu:15926": "tathedamapi /",
  "SA16hvsatssu:15927": "(pṛ) prathamadhyāne duḥkhendriye 'satyapi [pañca] vijñānāni santi /",
  "SA16hvsatssu:15928": "vijñānāni ca duḥkhendriyasyāśrayāḥ /",
  "SA16hvsatssu:15929": "ata ucyate prathamadhyāne duḥkhendriyasyāvyupaśamaḥ /",
  "SA16hvsatssu:15930": "(u) prathamadhyāne santyapi vijñānāni na duḥkhendriyasyāśrayā bhavanti /",
  "SA16hvsatssu:15931": "(pṛ)pañcavijñānasvabhāvo duḥkhendriyasyāśraya[tā] /",
  "SA16hvsatssu:15932": "svābhāvyātprathamaṃ dhyānaṃ saduḥkhamucyate /",
  "SA16hvsatssu:15933": "(u) tathā ce ddaurmanasyendriyaṃ manovijñānasvabhāvajamiti sarvatra bhavet /",
  "SA16hvsatssu:15934": "(pṛ) adhunā kasmāducyate prathamadhyāne duḥkhendriyavyupaśamaḥ /",
  "SA16hvsatssu:15935": "(u) prathamadhyānasamādhicittapratyāsannam /",
  "SA16hvsatssu:15936": "asamāhitacittaḥ kāmadhātukapratīsaṃyuktāni vijñānānyutpādayati /",
  "SA16hvsatssu:15937": "tatra duḥkhendriyaṃ bhavati /",
  "SA16hvsatssu:15938": "ato nocyate prathamadhyāne duḥkhe[ndriya]vyupaśamaḥ /",
  "SA16hvsatssu:15939": "(pṛ) tathā cet prathamadhyānamapi daurmanasyendriyapratyāsannam /",
  "SA16hvsatssu:15940": "tat daurmanasyendriyamapi vaktavyaṃ yadi dvitīyatṛtīyadhyānayorniruddham /",
  "SA16hvsatssu:15941": "(u) kāmāśrayaṃ daurmanasyendriyaṃ kāmaśrayaprītijananam /",
  "SA16hvsatssu:15942": "suviśuddhaprītilābhino 'viśuddhaprītirnirudhyate /",
  "SA16hvsatssu:15943": "ataḥ prathamadhyāne nāsti daurmanasyendriyam /",
  "SA16hvsatssu:15944": "asamādhiṃ niśritya duḥkhendriyamutpadyate /",
  "SA16hvsatssu:15945": "prathamadhyānasya vikṣiptacittapratyāsannatvāt na [tasya] vyupaśama ucyate /",
  "SA16hvsatssu:15946": "yathā tṛtīyadhyāne duḥkhaṃ nāsti /",
  "SA16hvsatssu:15947": "ucyate ca duḥkhasya sukhasya ca prahāṇāt caturthadhyānamupasampadya viharatīti /",
  "SA16hvsatssu:15948": "tathedamapi /",
  "SA16hvsatssu:15949": "yogāvacaraḥ prathamadhyāne 'paripūrṇasamādhiḥ sadā vitarkavicārābhyāṃ vikṣipyata ityata ucyate dvitīdhyāne vitarkavicārāṇāṃ vyupaśama iti /",
  "SA16hvsatssu:15950": "adhyātmaṃ samprasādanamiti /",
  "SA16hvsatssu:15951": "dvitīyadhyāne nibhṛtaścittasamādhānādvikṣepaḥ sadā nāvakāśaṃ labhate /",
  "SA16hvsatssu:15952": "adhyātmamavikṣiptacittatvādadhyātmaṃ samprasādanamityākhyā /",
  "SA16hvsatssu:15953": "idaṃ dvitīyadhyānasya rūpam /",
  "SA16hvsatssu:15954": "cetasa ekotibhāvamavitarkamavicāramiti /",
  "SA16hvsatssu:15955": "cetasa ekotibhāvaścetasa [SSS_410] ekasmin mārge viharaṇaṃ dhyānamityucyate /",
  "SA16hvsatssu:15956": "idamevādhyātmaṃ samprasādanam /",
  "SA16hvsatssu:15957": "etatsamādhilābhāt vitarkavicārau na bhavataḥ /",
  "SA16hvsatssu:15958": "na yathā prathamadhyāne caittā vitarkavicārasthāḥ /",
  "SA16hvsatssu:15959": "uta ucyate avitarkamavicāramiti /",
  "SA16hvsatssu:15960": "samādhijaṃ prītisukhamiti /",
  "SA16hvsatssu:15961": "prathamadhyāne vivekātprītiṃ labhate /",
  "SA16hvsatssu:15962": "atra tu samādhipariniṣpattyā prītiṃ labhate /",
  "SA16hvsatssu:15963": "ata āha samādhijamiti /",
  "SA16hvsatssu:15964": "(pṛ) prathamadhyānagataprīteḥ dvitīyadhyānagataprīteśca ko bhedaḥ /",
  "SA16hvsatssu:15965": "(u) prathamadhyāne daurmanasyavyupaśamāt prītiḥ /",
  "SA16hvsatssu:15966": "dvītīyadhyāne duḥkhavyupaśamāt prītiḥ /",
  "SA16hvsatssu:15967": "prathamadhyāne prītiraviśuddhaprītivirodhitayā labhyate /",
  "SA16hvsatssu:15968": "yadyubhe api prīti tṛṣṇāpratyaye /",
  "SA16hvsatssu:15969": "tathāpi prathamadhyāne sātipeśalā /",
  "SA16hvsatssu:15970": "(pṛ) etādṛśo 'rthaḥ kiṃ sāsravaḥ kimanāsravaḥ /",
  "SA16hvsatssu:15971": "(u) sarvaṃ sāsravam /",
  "SA16hvsatssu:15972": "ātmasaṃjñāyāṃ satyāmasti prītiḥ /",
  "SA16hvsatssu:15973": "yasyānāsravaṃ cittam /",
  "SA16hvsatssu:15974": "tasya nāstyātma[saṃjñā] /",
  "SA16hvsatssu:15975": "ātmano 'sattvānnāsti prītiḥ /",
  "SA16hvsatssu:15976": "(pṛ) asatyāsrave nāsti prītiritīdamapyayuktam /",
  "SA16hvsatssu:15977": "bhagavān saptasambodhyaṅgeṣu prītisambodhyaṅgamāha /",
  "SA16hvsatssu:15978": "prītisambodhyaṅgantu anāsravam /",
  "SA16hvsatssu:15979": "ato jñāuyate 'styanāsravā prītiriti /",
  "SA16hvsatssu:15980": "uktañca sūtre- prītimanaskasya kāyaḥ praśrabhyati /",
  "SA16hvsatssu:15981": "praśrabdhakāyaḥ sukhaṃ vedayate iti /",
  "SA16hvsatssu:15982": "yadi nāstyanāsravā prītiḥ /",
  "SA16hvsatssu:15983": "nāstyanāsravā praśrabdhiḥ nāstanāsravaṃ sukhamityapi bhavet /",
  "SA16hvsatssu:15984": "paramakuśaladharmacāriṇaḥ pariṣadgaṇān paśyato bhagavataḥ prītirbhavati /",
  "SA16hvsatssu:15985": "ato jñāyate 'styanāsravā prītiriti /",
  "SA16hvsatssu:15986": "(u) saptabhiḥ sambodhyaṅgairanāsravāṃ prītimadhigacchatīti tava[mata]midamayuktam /",
  "SA16hvsatssu:15987": "sambodhyaṅgaṃ dvividhaṃ sāsravamanāsravañceti /",
  "SA16hvsatssu:15988": "yathoktaṃ sūtre- yasmin samaye yogāvacaro dharmaṃ śṛṇoti /",
  "SA16hvsatssu:15989": "asya pañca nīvaraṇāni tasmin samaye na bhavanti,",
  "SA16hvsatssu:15990": "saptabodhyaṅgāni ca tasmin samaye bhāvanāparipūriṃ gacchanti /",
  "SA16hvsatssu:15991": "sambodhiśca asaṃmbodhijñānasyākhyā /",
  "SA16hvsatssu:15992": "yadi sambodhāya bhavanti /",
  "SA16hvsatssu:15993": "aviśuddhādidharmāṇāmācaraṇaṃ sambodhyaṅgamucyeta /",
  "SA16hvsatssu:15994": "bhavānāha- nāstyanāsravā prītirityapi syāditi /",
  "SA16hvsatssu:15995": "pūrvaṃ prītau samutpannāyāṃ paścādanāsravaṃ yadyathābhūtadarśanaṃ pratilabhate /",
  "SA16hvsatssu:15996": "na ca sarvāḥ praśrabdhayaḥ prītiṃ pratītya bhavanti /",
  "SA16hvsatssu:15997": "yathā dvitīyadhyāne [SSS_411] prītirnāsti,",
  "SA16hvsatssu:15998": "asti ca praśrabdhiḥ /",
  "SA16hvsatssu:15999": "na vayaṃ brūmo jñānavinirmukto 'sti pṛthagvedanādharma iti /",
  "SA16hvsatssu:16000": "idamanāsravaṃ prathamataścittagataṃ sukhamityucyate /",
  "SA16hvsatssu:16001": "ato 'styanāsravaṃ sukham /",
  "SA16hvsatssu:16002": "na tu prītiṃ pratītya bhavati /",
  "SA16hvsatssu:16003": "kiñcoktaṃ sūtre- kāyacittayordauṣṭhalyāpanayanaṃ praśrabdhiḥ /",
  "SA16hvsatssu:16004": "anāsrava[jñāna]pratilambhakāle kāyacittayordāntatvāt astyanāsravā praśrabdhiḥ /",
  "SA16hvsatssu:16005": "bhagavān sadopekṣācitte viharatītyata āha- asti bhagavataḥ prītiriti /",
  "SA16hvsatssu:16006": "idaṃ vastu prakāśayitavyam /",
  "SA16hvsatssu:16007": "yasya nāstyātmā /",
  "SA16hvsatssu:16008": "na tasyāsti prītiḥ /",
  "SA16hvsatssu:16009": "yadyarhato 'sti prītiḥ /",
  "SA16hvsatssu:16010": "daurmanasyamapi bhavet /",
  "SA16hvsatssu:16011": "vastutastu nāsti daurmanasyam /",
  "SA16hvsatssu:16012": "ato jñāyate nāsti prītiriti /",
  "SA16hvsatssu:16013": "(pṛ) yathā dvitīyadhyāye 'sti prītiḥ nāsti tu daurmanasyam /",
  "SA16hvsatssu:16014": "tathā arhato 'pi prītirasti na daurmanasyam /",
  "SA16hvsatssu:16015": "ko doṣaḥ /",
  "SA16hvsatssu:16016": "(u) sarveṣu dhyānasamādhiṣu asti daurmanasyaṃ yathā indriyārtheṣūcyate /",
  "SA16hvsatssu:16017": "daurmanasyaṃ prītiśca yāvadbhavāgraṃ[bhavati] /",
  "SA16hvsatssu:16018": "sukhaduḥkhe ca yāvaccatvāri dhyānāni kāyamanugacchataḥ /",
  "SA16hvsatssu:16019": "kiñca tṛtīyadhyānagataḥ prītervirāgādupekṣako viharatītyucyate /",
  "SA16hvsatssu:16020": "ato nāstyanāsravā prītiriti /",
  "SA16hvsatssu:16021": "yadyasti, kathaṃ virāgāditi vacanaṃ bhavet /",
  "SA16hvsatssu:16022": "anāsrave citte ca prīti rna bhavet /",
  "SA16hvsatssu:16023": "prītayaḥ sarvāḥ prajñaptisaṃjñāvikalpaṃ niśritya bhavanti /",
  "SA16hvsatssu:16024": "(pṛ) tathā cet prathamadvitīyadhyānayornāstyanāsravā vedanā /",
  "SA16hvsatssu:16025": "uktaṃ hi sūtre- prathamadvitīyadhyānayoḥ kevalaṃ prītirasti na caitasikaṃ sukhamiti /",
  "SA16hvsatssu:16026": "idānīṃ prītirapi nāsti /",
  "SA16hvsatssu:16027": "kimasti punaḥ /",
  "SA16hvsatssu:16028": "(u) iyaṃ prītiḥ prītervirāgādityādi nānāsravaṃ dhyānamāha /",
  "SA16hvsatssu:16029": "kiñcitpunaḥ sūtramāha- anāsravaṃ dhyānam,",
  "SA16hvsatssu:16030": "yadyogāvacaro yadākāraṃ yadālambanaṃ prathamadhyānamupasampadya viharati /",
  "SA16hvsatssu:16031": "na tadākāraṃ tadālambanaṃ smarati /",
  "SA16hvsatssu:16032": "kintu paśyati prathamadhyānagatāni rūpavedanāsaṃjñāsaṃskāravijñānāni rogato gaṇḍato yāvadanātmataḥ /",
  "SA16hvsatssu:16033": "(pṛ) rogato gaṇḍataḥ śalyato 'ghata ityetāni catvāri lokacaritāni nānāsravāṇi /",
  "SA16hvsatssu:16034": "ata idaṃ sūtraṃ pramāṇīkṛtya nānāsravaṃ sādhayituṃ śaknoṣi /",
  "SA16hvsatssu:16035": "(u) ime catvāra ākārā duḥkhasya nāmāntarāṇi /",
  "SA16hvsatssu:16036": "ato 'nāsravāṇi /",
  "SA16hvsatssu:16037": "(pṛ)śaikṣasyāpi kiṃ nāstyanāsravā prītiḥ /",
  "SA16hvsatssu:16038": "(u) mārgacittagatasya nāsti prītiḥ /",
  "SA16hvsatssu:16039": "vyavahāragatasya tvasti /",
  "SA16hvsatssu:16040": "aśaikṣasya sarvadā nāsti /",
  "SA16hvsatssu:16041": "(pṛ) uktaṃ hi sūtre- prītisukhacittena catvāri satyāni pratilabhata iti /",
  "SA16hvsatssu:16042": "kathamāha- nāstyanāsravā prītiriti /",
  "SA16hvsatssu:16043": "(u) anātmacittameva sukham /",
  "SA16hvsatssu:16044": "[SSS_412] yogāvacaraḥ pratilabdhānātmacitto viparyayaṃ vināśayati /",
  "SA16hvsatssu:16045": "paramārthajñānāttu cittaṃ pramodyate /",
  "SA16hvsatssu:16046": "na pṛthagasti prītiḥ /",
  "SA16hvsatssu:16047": "kiñca tatsūtraṃ prakāśayati na prītyā paramārthajñānaṃ pratilabhata iti /",
  "SA16hvsatssu:16048": "ata evamucyate //",
  "SA16hvsatssu:16049": "dvitīyadhyānavargaḥ ṣaṭṣaṣṭyuttaraśatatamaḥ /",
  "SA16hvsatssu:16050": "167 tṛtīyadhyānavargaḥ",
  "SA16hvsatssu:16051": "prītyāśca virāgādupekṣako viharati smṛtaḥ samprajānan sukhañca kāyena pratisaṃvedayate yadāryā ācakṣante upekṣakaḥ smṛtimān sukhavihārīti tṛtīyaṃ dhyānamupasampadya viharati /",
  "SA16hvsatssu:16052": "(pṛ) kasmāt prītyāśca virāgāditi /",
  "SA16hvsatssu:16053": "(u) yogāvacaraḥ prītau paribhramediti virāgaḥ /",
  "SA16hvsatssu:16054": "prītiśceyaṃ saṃjñāvikalpajā,",
  "SA16hvsatssu:16055": "cañcalā pravṛttilakṣaṇā /",
  "SA16hvsatssu:16056": "prathamata ārabhya duḥkhānuyāyinī /",
  "SA16hvsatssu:16057": "hetunānena virāgaḥ /",
  "SA16hvsatssu:16058": "yogāvacaraḥ śāntaṃ tṛtīyadhyānaṃ labhamāno dvitīyadhyānaṃ prajahāti /",
  "SA16hvsatssu:16059": "prītijaṃ sukhañca mandam /",
  "SA16hvsatssu:16060": "prītivirāgajaṃ sukhaṃ gabhīram /",
  "SA16hvsatssu:16061": "yathā kaścit putrabhāryādibhiḥ sadā na prīto bhavati /",
  "SA16hvsatssu:16062": "prīteḥ saṃjñāvikalpajatvāt /",
  "SA16hvsatssu:16063": "sukhaṃ na saṃjñāvikalpajamiti sadā bhavati /",
  "SA16hvsatssu:16064": "tathā yogāvacaro 'pi prītiṃ prathamata āgatāṃ tu sukhaṃ manyate /",
  "SA16hvsatssu:16065": "paścāttu [tato] nirvidyate /",
  "SA16hvsatssu:16066": "(pṛ) yadi kaściddharmapīḍitaḥ,",
  "SA16hvsatssu:16067": "sa tu śītaṃ sukhaṃ manyate /",
  "SA16hvsatssu:16068": "yogāvacaraḥ kena duḥkhena pīḍitaḥ tṛtīyaṃ dhyānaṃ sukhaṃ manyate /",
  "SA16hvsatssu:16069": "(u) dvitīyadhyāne prītiścañcalasaṃjñoditā kaṇṭakāhativat,",
  "SA16hvsatssu:16070": "yogāvacaro 'nayā prītyā pīḍita iti aprītisamādhau sukhasaṃjñāṃ karoti /",
  "SA16hvsatssu:16071": "(pṛ) dharmaduḥkhāstitvavaśāt śītaṃ sukhaṃ bhavati /",
  "SA16hvsatssu:16072": "yadi dharmavivikto bhavati /",
  "SA16hvsatssu:16073": "na tadā śītaṃ sukhaṃ bhavati /",
  "SA16hvsatssu:16074": "yogāvacaraḥ prītiviviktaḥ kasmātpunastṛtīyadhyāne sukhasaṃjñāṃ karoti /",
  "SA16hvsatssu:16075": "(u) sukhajananaṃ dvitīyadhyānaṃ kadācit duḥkhavartanātsambhavati /",
  "SA16hvsatssu:16076": "yathā dharmaduḥkhinaḥ śītaṃ sukhaṃ bhavati /",
  "SA16hvsatssu:16077": "kadācit duḥkhavivekāt sambhavati /",
  "SA16hvsatssu:16078": "yathā vipriyavivekaḥ /",
  "SA16hvsatssu:16079": "yathā bhagavān kauśāmbibhikṣuvivikta āha- ahaṃ sukhīti /",
  "SA16hvsatssu:16080": "tathedamapi calasaṃjñāviviktaḥ tṛtīyadhyāne sukhasaṃjñā karoti /",
  "SA16hvsatssu:16081": "yathā pañcakāmaguṇavivekātprathamaṃ dhyānaṃ sukhaṃ bhavati /",
  "SA16hvsatssu:16082": "[SSS_413]",
  "SA16hvsatssu:16083": "upekṣaka iti /",
  "SA16hvsatssu:16084": "prītervirāgāditi śāntaṃ bhavati /",
  "SA16hvsatssu:16085": "yogāvacaraḥ pūrvaṃ prītisaṃsaktamanā bahudhā vikṣiptaḥ /",
  "SA16hvsatssu:16086": "idānīṃ tato virāgāccittaṃ śāmyati /",
  "SA16hvsatssu:16087": "ata upekṣaka ityucyate /",
  "SA16hvsatssu:16088": "smṛtaḥ samprajānan iti /",
  "SA16hvsatssu:16089": "prītyādīnavādetadubhayaṃ sadopanīyate /",
  "SA16hvsatssu:16090": "na tena prītirāgatā prabhinnā bhavati /",
  "SA16hvsatssu:16091": "kiñca smṛta iti prīterādīnavaṃ smarati /",
  "SA16hvsatssu:16092": "samprajānān prītāvādīnavaṃ paśyati /",
  "SA16hvsatssu:16093": "sukhañca kāyena pratisaṃvedayata iti /",
  "SA16hvsatssu:16094": "prītiviraktasyopekṣakasyopekṣaiva sukham /",
  "SA16hvsatssu:16095": "aniñjanānīṣatvāt /",
  "SA16hvsatssu:16096": "nedaṃ sukhaṃ saṃjñāvikalpajam /",
  "SA16hvsatssu:16097": "ataḥ sukhañca kāyena pratisaṃvedayata iti nāma /",
  "SA16hvsatssu:16098": "yattadāryā ācakṣanta upekṣaka iti /",
  "SA16hvsatssu:16099": "ācakṣaṇaṃ nāma laukikānanusṛtya sukhamiti kathanam /",
  "SA16hvsatssu:16100": "yathācakṣante naivasaṃjñānāsaṃjñāyatanamiti /",
  "SA16hvsatssu:16101": "anāsaktacittatvāt upekṣaka iti /",
  "SA16hvsatssu:16102": "smṛtimān sukhavihārīti /",
  "SA16hvsatssu:16103": "puruṣo 'yaṃ prajñāyopekṣate yat prītāvādīnavaṃ dṛṣṭvā nirvidyata ityataḥ sūpekṣāṃ labhate /",
  "SA16hvsatssu:16104": "kalyāṇasmaraṇaṃ yat prītāvādīnavasmaraṇam /",
  "SA16hvsatssu:16105": "tatrāpi vaktavyaṃ samprajānan iti /",
  "SA16hvsatssu:16106": "smṛtyā sāhacaryāt nocyate /",
  "SA16hvsatssu:16107": "sukhamiti paramasukham /",
  "SA16hvsatssu:16108": "ata āryā ācakṣanta upekṣaka iti /",
  "SA16hvsatssu:16109": "(pṛ) tṛtīyadhyāne 'sti sukhapratisaṃvedanam /",
  "SA16hvsatssu:16110": "kasmādāha- upekṣāsukhamiti /",
  "SA16hvsatssu:16111": "(u) nāhamasmin śāstre vadāmi vedanāvyatiriktaṃ pṛthagasti upekṣāsukhamiti /",
  "SA16hvsatssu:16112": "sukhaprītisaṃvedanamevopekṣāsukham /",
  "SA16hvsatssu:16113": "(pṛ) tathā cet caturthadhyāne sukhapratisaṃvedanaṃ vaktavyam /",
  "SA16hvsatssu:16114": "upekṣāyāḥ sattvāt /",
  "SA16hvsatssu:16115": "(u) caturthadhyāne 'pi sukhapratisaṃvedanamastīti vadāmi /",
  "SA16hvsatssu:16116": "kintu tṛtīyadhyānasukhasya prahāṇādevamucyate /",
  "SA16hvsatssu:16117": "(pṛ) yadi sukhapratisaṃvedanasamanvitam /",
  "SA16hvsatssu:16118": "kasmāt /",
  "SA16hvsatssu:16119": "prathamadvitīyadhyānayoḥ prītirityākhyā /",
  "SA16hvsatssu:16120": "tṛtīyadhyāne sukhamiti /",
  "SA16hvsatssu:16121": "(u) saṃjñāvikalpasya sattvāt prītiḥ /",
  "SA16hvsatssu:16122": "tasyābhāvāt sukham /",
  "SA16hvsatssu:16123": "yogāvacarasya tṛtīyadhyāne samāhitacittavṛttitvena saṃjñāvikalpasyābhāvāt sukhamityucyate /",
  "SA16hvsatssu:16124": "tṛtīyadhyānapravṛttyupaśamasya lābhācca sukhamityucyate /",
  "SA16hvsatssu:16125": "yatā iñjanamīṣaṇacittamāryā duḥkhamiti vadanti /",
  "SA16hvsatssu:16126": "iñjanaṃ nāma vikalpasyābhidhānam /",
  "SA16hvsatssu:16127": "tadeva sukham //",
  "SA16hvsatssu:16128": "tṛtīyadhyānavargaḥ saptaṣaṣṭyuttaraśatatamaḥ /",
  "SA16hvsatssu:16129": "168 caturthadhyānavargaḥ",
  "SA16hvsatssu:16130": "sukhasya ca duḥkhasya ca prahāṇātpūrvameva saumanasyadaurmanasyānāmastaṅgamādaduḥkhamasukhamupekṣāsmṛtipariśuddhaṃ caturthaṃ dhyānamupasampadya viharati /",
  "SA16hvsatssu:16131": "(pṛ) yadi pūrvameva [SSS_414] duḥkhasya prahāṇam /",
  "SA16hvsatssu:16132": "kasmādatrocyate /",
  "SA16hvsatssu:16133": "yadyavaśyaṃ vaktumiṣṭam,",
  "SA16hvsatssu:16134": "vaktavyaṃ pūrvameva prahāṇāditi /",
  "SA16hvsatssu:16135": "yathā pūrvameva saumanasyadaurmanasyānāmastaṅgamāditi /",
  "SA16hvsatssu:16136": "(u) caturthadhyānamaniñjanam /",
  "SA16hvsatssu:16137": "tadāniñjanalakṣaṇasādhanāyocyate nāsti caturthī vedaneti /",
  "SA16hvsatssu:16138": "kasmāt /",
  "SA16hvsatssu:16139": "iñjanaṃ nāma kampanārambhaḥ /",
  "SA16hvsatssu:16140": "yogāvacarasya sukhasukhābhidrutasya cittamiñjate /",
  "SA16hvsatssu:16141": "citta iñjite rāgadveṣau bhavataḥ /",
  "SA16hvsatssu:16142": "sukhasya duḥkhasya ca prahāṇāt cittaṃ neñjate /",
  "SA16hvsatssu:16143": "(pṛ) yadi caturthadhyānaṃ hitatamaṃ vedyate /",
  "SA16hvsatssu:16144": "kasmātsukhamiti nocyate /",
  "SA16hvsatssu:16145": "(u) vedanāyā astaṅgamādaduḥkhamasukhamityucyate /",
  "SA16hvsatssu:16146": "yatredaṃ sukhamiti cittaṃ smarati prajānāti /",
  "SA16hvsatssu:16147": "tat sukhamityucyate /",
  "SA16hvsatssu:16148": "tṛtīyadhyānakasukhaviviktasya caturthadhyānasya lābhānna sukhamiti gaṇyate /",
  "SA16hvsatssu:16149": "upekṣāsmṛtipariśuddhamiti /",
  "SA16hvsatssu:16150": "atropekṣā pariśuddhā /",
  "SA16hvsatssu:16151": "anīṣaṇatvāt /",
  "SA16hvsatssu:16152": "triṣu dhyāneṣvasti īṣaṇaṃ yadidaṃ sukhamiti /",
  "SA16hvsatssu:16153": "asmiṃśca dhyāne smṛtirapi pariśuddhā /",
  "SA16hvsatssu:16154": "kasmāt /",
  "SA16hvsatssu:16155": "tṛtīyadhyāne sukhāsaṅgitvāt smṛtirvyākulā /",
  "SA16hvsatssu:16156": "caturthadhyānaṃ prāpya sukharāgasya prahāṇāt smṛtiḥ pariśuddhā /",
  "SA16hvsatssu:16157": "(pṛ) kasmāccaturthadhyāne na samprajanyamuktam /",
  "SA16hvsatssu:16158": "(u) yadyuktaṃ smṛtipariśuddhamiti /",
  "SA16hvsatssu:16159": "samprajanyamuktameveti veditavyam /",
  "SA16hvsatssu:16160": "anayordvayordharmayormitho 'vyabhicārāt /",
  "SA16hvsatssu:16161": "kiñcāyaṃ dhyānasamādhimārgaḥ na samprajanyamārgaḥ /",
  "SA16hvsatssu:16162": "samprajanyasya prajñā[rūpa]tvānnocyate /",
  "SA16hvsatssu:16163": "tṛtīyadhyānasya caramabhāge 'pi nocyate samprajanyam /",
  "SA16hvsatssu:16164": "upekṣakaḥ smṛtimān sukhavihārīti kevalamucyate /",
  "SA16hvsatssu:16165": "nocyate upekṣakaḥ smṛtisamprajanyavān sukhavihārīti /",
  "SA16hvsatssu:16166": "smṛtiriyaṃ dhyānasamādhiṃ sādhayati /",
  "SA16hvsatssu:16167": "yadi kasyacit samādhirasiddhā,",
  "SA16hvsatssu:16168": "[tasya] saṃjñāmādāya smṛtiḥ sādhayati /",
  "SA16hvsatssu:16169": "tena kevalamucyate /",
  "SA16hvsatssu:16170": "uttamaguṇamupekṣāṃ prāptasya nādhamaguṇo manaskāro 'pekṣyate /",
  "SA16hvsatssu:16171": "ataḥ samprajanyaṃ nocyate /",
  "SA16hvsatssu:16172": "(pṛ) aduḥkhāsukhā vedanā avidyāṅgam /",
  "SA16hvsatssu:16173": "caturthadhyāne bhūyasā samprajanyaviruddham /",
  "SA16hvsatssu:16174": "ato nocyate samprajanyam /",
  "SA16hvsatssu:16175": "(u) tathā cet aduḥkhāsukhā vedanā nānāsravā syāt /",
  "SA16hvsatssu:16176": "sukhavedanāyāḥ kāmāṅgatvāt /",
  "SA16hvsatssu:16177": "na ca [sā]nāsravā /",
  "SA16hvsatssu:16178": "(pṛ) tṛtīyadhyāne svabhūmidoṣavirodhāyocyate samprajanyam /",
  "SA16hvsatssu:16179": "parabhūmidoṣavirodhāya cocyate smṛtiḥ /",
  "SA16hvsatssu:16180": "caturthadhyāne svabhūmirnaivaṃ duṣṭetyatyato nocyate samprajanyam /",
  "SA16hvsatssu:16181": "(u) caturthadhyāne 'pi asti kāmādidoṣaḥ /",
  "SA16hvsatssu:16182": "ato vaktavyaṃ samprajanyam /",
  "SA16hvsatssu:16183": "atra kāmadoṣo 'tisūkṣmaḥ duravabodhaḥ ato 'vaśyaṃ vaktavyaṃ syāt /",
  "SA16hvsatssu:16184": "anyabhūmau vaktavyamapi nocyate /",
  "SA16hvsatssu:16185": "ato jñāyate yathāsmatprativacanaṃ syāditi /",
  "SA16hvsatssu:16186": "[SSS_415]",
  "SA16hvsatssu:16187": "(pṛ) kasmāccaturthadhyāna āśvāsapraśvāsanirodhaḥ /",
  "SA16hvsatssu:16188": "(u) praśvāsaḥ kāyaṃ cittañcāśrayate /",
  "SA16hvsatssu:16189": "kenedaṃ jñāyate /",
  "SA16hvsatssu:16190": "yadā cittaṃ sūkṣmaṃ,",
  "SA16hvsatssu:16191": "tadā śvāso 'pi sūkṣmaḥ /",
  "SA16hvsatssu:16192": "caturthadhyāne cittamacalamityata āśvāsapraśvāsau niruddhau /",
  "SA16hvsatssu:16193": "yathā kaścit paramaklānto bhāraṃ vahati /",
  "SA16hvsatssu:16194": "parvataṃ vā ārohati tadāśvāsaḥ sthūlo bhavati /",
  "SA16hvsatssu:16195": "śvasanakāle [punaḥ] sūkṣmaḥ /",
  "SA16hvsatssu:16196": "tathā caturthadhyāne 'pyevamacalasaṃjñayā cittamupaśāntamityata āśvāsapraśvāsau niruddhau /",
  "SA16hvsatssu:16197": "kecidvadanti yoginaścaturthadhyānakacaturmahābhūtalābhitayā kāyagataromakūpāḥ saṃvṛtāḥ /",
  "SA16hvsatssu:16198": "ataḥ śvāso niruddha iti /",
  "SA16hvsatssu:16199": "tadayuktam /",
  "SA16hvsatssu:16200": "kasmāt /",
  "SA16hvsatssu:16201": "annapānarasapravāhaḥ kāyamabhivyāpnoti /",
  "SA16hvsatssu:16202": "yadi romakūpāḥ saṃvṛtāḥ,",
  "SA16hvsatssu:16203": "na samudācaret /",
  "SA16hvsatssu:16204": "vastutastu na sambhavati /",
  "SA16hvsatssu:16205": "ato jñāyate caturthadhyānacittabalameva śvāsanirodhakamiti /",
  "SA16hvsatssu:16206": "(pṛ) caturthadhyāne nāsti sukhā vedanā /",
  "SA16hvsatssu:16207": "tatra kathamasti tṛṣṇānuśayaḥ /",
  "SA16hvsatssu:16208": "uktaṃ hi sūtre- sukhavedanāyāṃ tṛṣṇānuśaya iti /",
  "SA16hvsatssu:16209": "(u) tatrāsti sūkṣmā sukhā vedanā /",
  "SA16hvsatssu:16210": "audārikasukhaprahāṇātparamucyate aduḥkhamasukhamiti /",
  "SA16hvsatssu:16211": "yathā samīraṇaprakampitapradīpaḥ /",
  "SA16hvsatssu:16212": "yadi nigūḍhagṛhe nikṣipyate /",
  "SA16hvsatssu:16213": "tadā na kampate /",
  "SA16hvsatssu:16214": "tatrāvaśyamasti khalu sūkṣmo vātaḥ /",
  "SA16hvsatssu:16215": "audārikavātābhāvāttu na kampate /",
  "SA16hvsatssu:16216": "tathā caturthadhyāne 'pyasti sūkṣmaṃ sukham /",
  "SA16hvsatssu:16217": "audārikasukhaduḥkhaprahāṇādaduḥkhamasukhamityākhyāyate //",
  "SA16hvsatssu:16218": "caturthadhyānavargo 'ṣṭaṣaṣṭhyuttaraśatatamaḥ /",
  "SA16hvsatssu:16219": "169 ākāśānantyāyatanavargaḥ",
  "SA16hvsatssu:16220": "sarvaśo rūpasaṃjñānāṃ samatikramāt pratighasaṃjñānāmastaṅgamāt nānātvasaṃjñānāmamanaskārā danantam ākāśam ityākāśānantyāyatanamupasampadya viharati /",
  "SA16hvsatssu:16221": "rūpasaṃjñā nāma rūparasagandhasparśasaṃjñāḥ /",
  "SA16hvsatssu:16222": "yogāvacaraḥ kasmāt[tāḥ] samatikrāmati /",
  "SA16hvsatssu:16223": "yadeṣu rūpeṣu pratighaḥ antarāyaḥ /",
  "SA16hvsatssu:16224": "nānātvasaṃjñā yat ghaṇṭābheryādayaḥ /",
  "SA16hvsatssu:16225": "etāḥ saṃjñā vividhakleśānāṃ vividhakarmaṇāṃ vividhaduḥkhānāṃ hetavaḥ /",
  "SA16hvsatssu:16226": "ato hetoḥ samatikrāmati /",
  "SA16hvsatssu:16227": "sarvaśo rūpasaṃjñānāṃ samatikrāntasya [SSS_416] pratighasaṃjñā nirudhyate /",
  "SA16hvsatssu:16228": "pratighasaṃjñānirodhe nānātvasaṃjñā na bhavati /",
  "SA16hvsatssu:16229": "tatra saṃkṣepānnoktam asya samatikramādasya nirodha iti /",
  "SA16hvsatssu:16230": "kecidāhuḥ- sarvaśo rūpasaṃjñeti cakṣurvijñānāśritā saṃjñā iti /",
  "SA16hvsatssu:16231": "pratighasaṃjñeti śrotraghrāṇajihvākāyavijñānāśritā saṃjñā /",
  "SA16hvsatssu:16232": "nānātvasaṃjñeti manovijñānāśritā saṃjñā /",
  "SA16hvsatssu:16233": "iti /",
  "SA16hvsatssu:16234": "idamayuktam /",
  "SA16hvsatssu:16235": "kasmāt /",
  "SA16hvsatssu:16236": "pratighasaṃjñā nirudhyata iti vadato rūpaṃ saṅgrahītameva /",
  "SA16hvsatssu:16237": "kasmāt pṛthagucyate /",
  "SA16hvsatssu:16238": "rūpasaṃjñāṃ pratighasaṃjñāñca vinā nāsti pṛthaṅmanovijñānāśritaṃ rūpam /",
  "SA16hvsatssu:16239": "ato na vaktavyaṃ pṛthaṅ nānātvasaṃjñeti /",
  "SA16hvsatssu:16240": "iti yathāpūrvaṃ vaktavyam /",
  "SA16hvsatssu:16241": "ākāśānantyāyatanamupasampadya viharatīti /",
  "SA16hvsatssu:16242": "yogāvacaraḥ rūpasaṃjñābhibhavapariśrāntatvādākāśānantyāyatanaṃ bhāvayati /",
  "SA16hvsatssu:16243": "antaścakṣurghrāṇagrīvādyākāśasaṃjñāṃ gṛhṇāti /",
  "SA16hvsatssu:16244": "bahiḥ kūpaguhādvārāntarvṛkṣavāṭikādyākāśasaṃjñāṃ gṛhṇāti /",
  "SA16hvsatssu:16245": "kiñcāyaṃ kāyo maraṇavipannaḥ smaśānāgninā dagdhaḥ praṇaśyati /",
  "SA16hvsatssu:16246": "ato jñāyate kāyo 'yaṃ pūrvaṃ sākāśa iti /",
  "SA16hvsatssu:16247": "(pṛ) ayamākāśasamādhiḥ kimālambanena bhavati /",
  "SA16hvsatssu:16248": "(u) ādita ākāśālambanaḥ svīyaskandhālambanaḥ parakīyaskandhālambanaśca siddho bhavati /",
  "SA16hvsatssu:16249": "kasmāt /",
  "SA16hvsatssu:16250": "karuṇāśīrṣaka evaṃ cintayati- sattvā dayanīyā rūpasaṃjñāpīḍitā iti /",
  "SA16hvsatssu:16251": "(pṛ) samādhirayaṃ kaṃ sattvamavalambate /",
  "SA16hvsatssu:16252": "(u) sarvasattvānavalambate /",
  "SA16hvsatssu:16253": "(pṛ) yogāvacaro 'yaṃ rūpasaṃjñāviviktaḥ /",
  "SA16hvsatssu:16254": "kathaṃ rūpasattvānavalambate /",
  "SA16hvsatssu:16255": "(u) ayaṃ rūpamavalambate /",
  "SA16hvsatssu:16256": "rūpe tu cittaṃ na suprabuddhaṃ nābhiraktaṃ nābhyāsaktam /",
  "SA16hvsatssu:16257": "yathoktaṃ sūtre- āryaḥ pañcakāmaguṇān dṛṣṭvā saṃsmaran na tatrābhinandati na prabodhayati nādhyavasāya tiṣṭhati /",
  "SA16hvsatssu:16258": "tato bhīto nivartate /",
  "SA16hvsatssu:16259": "yathā tāpāt carmacchedaḥ /",
  "SA16hvsatssu:16260": "nirvāṇamanusmarataścittaṃ tatra suprabuddhaṃ bhavati iti /",
  "SA16hvsatssu:16261": "evamayamapi rūpamavalambamāno na [tatrā]bhinandyādhyavasāya tiṣṭhati /",
  "SA16hvsatssu:16262": "yathā ca yogāvacaro rūpasaṃjñāvivikto 'pi ākāśāntena caturthadhyānamavalambate /",
  "SA16hvsatssu:16263": "yathā arūpasamādhiranāsravaṃ rūpamabalambate /",
  "SA16hvsatssu:16264": "na tatra doṣo 'sti /",
  "SA16hvsatssu:16265": "akleśāyatanatvāt /",
  "SA16hvsatssu:16266": "tathānyadapi syāt /",
  "SA16hvsatssu:16267": "[SSS_417]",
  "SA16hvsatssu:16268": "(pṛ) ākāśaṃ rūpāyatanasvabhāvam /",
  "SA16hvsatssu:16269": "kathamidamālambya rūpasaṃjñāḥ samatikrāmati /",
  "SA16hvsatssu:16270": "(u) samādhirayamasaṃskṛtākāśāvalambitvāt rūpāṇi samatikrāmati /",
  "SA16hvsatssu:16271": "(pṛ) samādhirayaṃ nāsaṃskṛtamākāśamavalambate /",
  "SA16hvsatssu:16272": "kasmāt /",
  "SA16hvsatssu:16273": "asmin samādhyupāye cakṣurādimadhya[gata]mākāśamuktam /",
  "SA16hvsatssu:16274": "ato jñāyate saṃskṛtamākāśamavalambata iti /",
  "SA16hvsatssu:16275": "na coktaṃ sūtre asaṃskṛtākāśasya lakṣaṇam /",
  "SA16hvsatssu:16276": "saṃskṛtākāśalakṣaṇamatramuktaṃ yatra rūpaṃ nāsti tadākāśamiti /",
  "SA16hvsatssu:16277": "ato nāsaṃskṛtamākāśam /",
  "SA16hvsatssu:16278": "(u) na rūpasvabhāvāmākāśamucyate /",
  "SA16hvsatssu:16279": "kasmāt /",
  "SA16hvsatssu:16280": "uktaṃ hi sūtre ākāśamarūpamadṛśyamapratighamiti /",
  "SA16hvsatssu:16281": "(pṛ) asti punaḥ sūtravacanam- ālokaṃ pratītyākāśaṃ jānīma iti /",
  "SA16hvsatssu:16282": "na rūpaṃ vihāyāstyanyo dharma ālokaṃ pratītya jñāpyaḥ /",
  "SA16hvsatssu:16283": "(u) rūpābhāva ākāśa ityucyate /",
  "SA16hvsatssu:16284": "rūpāṇyālokena jñāpyāni /",
  "SA16hvsatssu:16285": "ata ālokaṃ pratītya rūpābhāvo jñāyate /",
  "SA16hvsatssu:16286": "natvākāśamasti /",
  "SA16hvsatssu:16287": "tamasyapi ākāśaṃ jñāyate /",
  "SA16hvsatssu:16288": "andho hastenāpi ākāśaṃ jānāti /",
  "SA16hvsatssu:16289": "daṇḍenāpi ākāśamidamiti jānāti /",
  "SA16hvsatssu:16290": "ato jñāyate ākāśaṃ na rūpasvabhāvamiti /",
  "SA16hvsatssu:16291": "na rūpamebhiḥ pratyayairjñāpyate /",
  "SA16hvsatssu:16292": "rūpamidañca sapratigham /",
  "SA16hvsatssu:16293": "ākāśamapratigham /",
  "SA16hvsatssu:16294": "ānyādiḥ rūpāṇyatyantaṃ kṣapayati /",
  "SA16hvsatssu:16295": "natvākāśam /",
  "SA16hvsatssu:16296": "yadyākāśaṃ kṣīyate,",
  "SA16hvsatssu:16297": "kimātmakaṃ bhavet /",
  "SA16hvsatssu:16298": "(pṛ) rūpasyotpādesatyākāśamastameti /",
  "SA16hvsatssu:16299": "yathā bhittāvudbhūtāyāṃ na punarākāśamasti /",
  "SA16hvsatssu:16300": "(u) tatra rūpamutpannam /",
  "SA16hvsatssu:16301": "nānena rūpeṇa yatkiñcit kṣīyate /",
  "SA16hvsatssu:16302": "kasmāt /",
  "SA16hvsatssu:16303": "rūpābhāvo hyākāśam /",
  "SA16hvsatssu:16304": "nahyabhāvaḥ punarabhāvaḥ kartuṃ śakyaḥ /",
  "SA16hvsatssu:16305": "ato na rūpākāśaṃ kṣapayati /",
  "SA16hvsatssu:16306": "bhavānāha- ākāśaṃ rūpamiti /",
  "SA16hvsatssu:16307": "na tatrāstikāraṇaṃ yenedaṃ rūpaṃ bhavet /",
  "SA16hvsatssu:16308": "(pṛ) paśyāmaḥ khalu dvārādāvākāśam /",
  "SA16hvsatssu:16309": "pratyakṣadṛṣṭe na kāraṇāpekṣā /",
  "SA16hvsatssu:16310": "(u) ākāśaṃ na pratyakṣadṛśyamiti pūrvameva dūṣitatvāt- yat tamasyapi jñāpyamityādi /",
  "SA16hvsatssu:16311": "(pṛ) yadyākāśaṃ na rūpam /",
  "SA16hvsatssu:16312": "ko dharma idaṃ bhavati /",
  "SA16hvsatssu:16313": "(u) abhāvadharma ākāśam /",
  "SA16hvsatssu:16314": "yatra[rūpaṃ] nāstīti vacanam tatrākāśaṃ bhavati /",
  "SA16hvsatssu:16315": "(pṛ) uktañca sūtre- ṣaḍ dhāturayaṃ puruṣakāya iti /",
  "SA16hvsatssu:16316": "kiñcāha- ākāśamadṛśyamarūpamapratighamiti /",
  "SA16hvsatssu:16317": "yadyabhāvadharmaḥ,",
  "SA16hvsatssu:16318": "[SSS_418] naiva vaktuṃ śakyate /",
  "SA16hvsatssu:16319": "na hi śaśaśṛṅgadṛśyamarūpamapratighamityucyate /",
  "SA16hvsatssu:16320": "(u) yo vastusan dharmaḥ sa sarvaḥ pratiṣṭhito bhavati /",
  "SA16hvsatssu:16321": "yathā nāma rūpāśritam,",
  "SA16hvsatssu:16322": "rūpañca nāmāśritam /",
  "SA16hvsatssu:16323": "ākāśantvanāśritamato 'bhāvadharma iti jñāyate /",
  "SA16hvsatssu:16324": "yadbhabhavānāha- ākāśaṃ dhāturiti /",
  "SA16hvsatssu:16325": "tadapi na yuktam /",
  "SA16hvsatssu:16326": "kasmāt /",
  "SA16hvsatssu:16327": "rūpe rūpaṃ pratihanyate rūpamasati viruddharūpe vivardhate /",
  "SA16hvsatssu:16328": "anenārthenāha bhagavān- ṣaḍdhātuko 'yaṃ puruṣakāya iti /",
  "SA16hvsatssu:16329": "[yat] bhavānāha- na hi śaśaśṛṅga madṛśyamarūpamapratighamityucyata iti /",
  "SA16hvsatssu:16330": "tadapyayuktam /",
  "SA16hvsatssu:16331": "kasmāt /",
  "SA16hvsatssu:16332": "sarvathā ākāśavaśāllabhyate /",
  "SA16hvsatssu:16333": "asti kṛtakamatītānāgatavastvādi /",
  "SA16hvsatssu:16334": "nedṛśamasti śaśaśṛṅgādau /",
  "SA16hvsatssu:16335": "(pṛ) cittamapyevamarūpamamūrtamapratigham /",
  "SA16hvsatssu:16336": "nāstīti vaktavyam /",
  "SA16hvsatssu:16337": "(u) cittantu karma karoti yadālambanamupādatte /",
  "SA16hvsatssu:16338": "ākāśamakarmakam /",
  "SA16hvsatssu:16339": "abhāvamātreṇa kṛtakāstitālābhādabhāvadharma iti jñāyate ato 'yaṃ samādhiradita ākāśamavalambate /",
  "SA16hvsatssu:16340": "(pṛ) samādhirayaṃ katamāṃ bhūmimavalambate /",
  "SA16hvsatssu:16341": "(u) sarvā bhūmiḥ nirodhamārgañcāvalambate /",
  "SA16hvsatssu:16342": "(pṛ) kecidāhuḥ- arūpasamāpattayo nirodhālambanā api ayaṃ anumānajñānabhāgīyaṃ nirodhamātramālambate /",
  "SA16hvsatssu:16343": "na dṛṣṭajñānabhāgīyaṃ nirodham /",
  "SA16hvsatssu:16344": "iti /",
  "SA16hvsatssu:16345": "tatkatham /",
  "SA16hvsatssu:16346": "(u) sarvaṃ nirodhamavalambate /",
  "SA16hvsatssu:16347": "dṛṣṭadharmajñānena pratyutpannasvabhūmi[gata]nirodhamavalamyate /",
  "SA16hvsatssu:16348": "anumānajñānenānyanirodhamavalambate /",
  "SA16hvsatssu:16349": "evaṃ mārgo 'pi /",
  "SA16hvsatssu:16350": "sarvapratipakṣāvalambitvāt /",
  "SA16hvsatssu:16351": "(pṛ) ārūpyadhātugatāḥ sattvā anyabhūmikacittamutpādayanti na vā /",
  "SA16hvsatssu:16352": "(u) anyabhūmikacittamanāsravacittañcotpādayanti /",
  "SA16hvsatssu:16353": "(pṛ) tathā cet kathaṃ na cyutirbhavati /",
  "SA16hvsatssu:16354": "(u) karmavipāke vartamānattvānna cyavate /",
  "SA16hvsatssu:16355": "yathā kāmadhātau rūpadhātau cābhijñābalādanyasmin rūpe anyasmin citte sthito 'pi na cyavate /",
  "SA16hvsatssu:16356": "tathā tatrāpi /",
  "SA16hvsatssu:16357": "(pṛ) ākāśānantyāyatanasamādherākāśāyatanasya kṛtsnāyatanasya ca ko bhedaḥ /",
  "SA16hvsatssu:16358": "(u) ākāśānantyāyatanaṃ samāpitsorupāyamārgaḥ kṛtsnamityākhyāyate /",
  "SA16hvsatssu:16359": "samādhisamāpattiḥ sampannā ākāśasamādhisamāpattiḥ ? /",
  "SA16hvsatssu:16360": "tatra samādherhetuphala[bhāvo] bhūmiḥ sarvā sāsravā [vā]anāsravā /",
  "SA16hvsatssu:16361": "yadi samādhiḥ,",
  "SA16hvsatssu:16362": "samādhiṃ vinā yadi saṃkleśaḥ yadi vā vvavadānam sarvamākāśānantyāyatanamityākhyāyate ? //",
  "SA16hvsatssu:16363": "ākāśānantyāyatanavarga ekonasaptatyuttaraśatatamaḥ /",
  "SA16hvsatssu:16364": "[SSS_419]",
  "SA16hvsatssu:16365": "170 ārūpyasamādhitritayavargaḥ",
  "SA16hvsatssu:16366": "sarvaśa ākāśānantyāyatanaṃ samatikramya [anantaṃ vijñānamiti] vijñānānantyāyatanamupasampadya viharati /",
  "SA16hvsatssu:16367": "yogāvacaro rūpātparamanirviṇṇo rūpapratipakṣadharmamapyupekṣate /",
  "SA16hvsatssu:16368": "yathā nadīṃ tīrtvā uḍupaṃ tyajati /",
  "SA16hvsatssu:16369": "yathā vā coraṃ niṣkāsya nivartayitumicchati /",
  "SA16hvsatssu:16370": "tathā yogāvacaro 'pi ākāśaṃ pratītya rūpaṃ paribhedayan [ākāśa]mapi parijihīrṣati /",
  "SA16hvsatssu:16371": "vijñānānantyāyatanamiti yogāvacaro vijñānenānantamākāśamityavalambamānaḥ tadā anantaṃ vijñāna[mapi ālambate] /",
  "SA16hvsatssu:16372": "ata ākāśamupekṣya vijñānamavalambate /",
  "SA16hvsatssu:16373": "yathā rūpapariśrānta ākāśamālambate /",
  "SA16hvsatssu:16374": "tathā ākāśapariśrānta upaśamecchayā vijñānamātramālambate /",
  "SA16hvsatssu:16375": "pudgalo 'yaṃ vijñānenākāśamālambata ityato vijñānapradhāna ityucyate /",
  "SA16hvsatssu:16376": "ato vijñānamātramālambate /",
  "SA16hvsatssu:16377": "yogāvacaro vijñānenālambanamanuvartayan kālamanuvartata ityato 'nantamasti /",
  "SA16hvsatssu:16378": "tatpariśramanirviṇṇo vijñānaṃ paribhidya tatparijihīrṣayā ākiñcanyāyatanamupasampadya viharati /",
  "SA16hvsatssu:16379": "[tadā] evaṃ cintayati vijñānamasti tatra duḥkham /",
  "SA16hvsatssu:16380": "mama yadyasti anantaṃ vijñānam,",
  "SA16hvsatssu:16381": "tadā avaśyamante duḥkhena bhāvyam iti /",
  "SA16hvsatssu:16382": "ato vijñānālambanacittaṃ pragṛhṇāti /",
  "SA16hvsatssu:16383": "cittasya [parama]sūkṣmatvāt ākiñcanyamityucyate /",
  "SA16hvsatssu:16384": "punarevaṃ cintayati- akiñcanyamitīyaṃ saṃjñā /",
  "SA16hvsatssu:16385": "saṃjñā ca duḥkhopāyāyāsāya bhavati rogato gaṇḍataḥ /",
  "SA16hvsatssu:16386": "yasya saṃjñā nāsti sa punarmūḍho bhavati /",
  "SA16hvsatssu:16387": "yadākiñcanyaṃ paśyāmi tadeva kiñcidbhavati /",
  "SA16hvsatssu:16388": "ataḥ saṃjñābhyo na vimokṣalabdhaḥ /",
  "SA16hvsatssu:16389": "yogāvacaraḥ saṃjñāṃ vipadaṃ āsajñikaṃ sammohaṃ paśyati /",
  "SA16hvsatssu:16390": "iti naivasaṃjñānāsaṃjñāyatanamupasampadya viharati /",
  "SA16hvsatssu:16391": "śāntaṃ praṇītañca yat naivasaṃjñānāsaṃjñāyatanamityucyate /",
  "SA16hvsatssu:16392": "pṛthagjanāḥ sadotrastā asaṃjñāṃ sammohaṃ manyante /",
  "SA16hvsatssu:16393": "ato nātyantaṃ cittaṃ niroddhumalaṃ bhavanti /",
  "SA16hvsatssu:16394": "kecidāhuḥ- asaṃjñisattvā api cittaṃ niroddhumalamiti /",
  "SA16hvsatssu:16395": "tadayuktam /",
  "SA16hvsatssu:16396": "[SSS_420] kasmāt /",
  "SA16hvsatssu:16397": "yadi rūpadhātau cittaṃ niroddhumalaṃ bhavanti kasmādārūpyadhātau nālam /",
  "SA16hvsatssu:16398": "(pṛ) rūpadhātuḥ rūpavānityataścittaṃ nirodhayanti /",
  "SA16hvsatssu:16399": "ārūpyadhātau prāgeva rūpaṃ niruddham,",
  "SA16hvsatssu:16400": "idānīṃ punaścittaṃ nirudhyate rūpacittayoryugapannirodhaṃ paśyata utrāsasammohaḥ syāt /",
  "SA16hvsatssu:16401": "(u) yat tatra vartamānaṃ na [tat] nirodhakam /",
  "SA16hvsatssu:16402": "tadantarājāyamānantu nirodhakaṃ syāt /",
  "SA16hvsatssu:16403": "yathā nirodhasamāpattau /",
  "SA16hvsatssu:16404": "(pṛ) cittanirodhasya phalamāsaṃjñikam /",
  "SA16hvsatssu:16405": "ato rūpacittanirodhe 'tyantadoṣāya bhavati /",
  "SA16hvsatssu:16406": "(u) nirodhasamāpatterapi sacittakatā phalam /",
  "SA16hvsatssu:16407": "tathedamapi /",
  "SA16hvsatssu:16408": "yadi phalamasamucchinnam,",
  "SA16hvsatssu:16409": "[tadā] phalastha iti nāma /",
  "SA16hvsatssu:16410": "yathā nirmitagataṃ rūpam nirmitacitte punaḥ phalamutpādayati /",
  "SA16hvsatssu:16411": "ato nātyantaṃ nirudhyate /",
  "SA16hvsatssu:16412": "ato rūpadhātau na cittanirodho vaktavyaḥ /",
  "SA16hvsatssu:16413": "yadyucyate /",
  "SA16hvsatssu:16414": "arūpadhātāvapi vaktavyaḥ syāt /",
  "SA16hvsatssu:16415": "asaṃjñi samāpattau ca na cittaṃ nirudhyeta /",
  "SA16hvsatssu:16416": "kasmāt /",
  "SA16hvsatssu:16417": "yogāvacaro 'vaśyaṃ cittanirvedāt cittavirāgāt cittaṃ nirodhayati /",
  "SA16hvsatssu:16418": "yadi cittanirviṇṇa evārūpadhātau notpadyeta /",
  "SA16hvsatssu:16419": "kiṃ punaḥ rūpadhātāvutpadyeta iti /",
  "SA16hvsatssu:16420": "pṛthagjanāścitte gabhīramātmasaṃjñāmutpādayanti /",
  "SA16hvsatssu:16421": "yathoktaṃ sūtre- dīrgharātraṃ [hyetat bhikṣavaḥ] aśrutavataḥ] pṛthagjanasya adhyavasitaṃ mamāyitaṃ parāmṛṣṭam etanmama eṣo 'hamasmi eṣa ma ātmeti /",
  "SA16hvsatssu:16422": "ato na niśśeṣaṃ nirvidyate virajyate /",
  "SA16hvsatssu:16423": "kiñcoktaṃ sūtre- tīrthikāḥ trayāṇāmupādānānāṃ samucchedaṃ nirodhamupadiśanti nātmavādopādānasya iti /",
  "SA16hvsatssu:16424": "ato na cittaṃ niroddhumalam /",
  "SA16hvsatssu:16425": "yathā markaṭopamasūtram [aśrutavān] pṛthagjanaḥ kāyaṃ virajyeta na cittam /",
  "SA16hvsatssu:16426": "varaṃ [bhikṣavaḥ aśrutavān] pṛthagjana imaṃ cāturmahābhautikaṃ kāya[mātmata] upagacchet na tveva cittam /",
  "SA16hvsatssu:16427": "tatkasya hetoḥ /",
  "SA16hvsatssu:16428": "dṛśyate 'yaṃ [bhikṣava ścāturmahābhautikaḥ] kāya [ekamapi varṣaṃ] tiṣṭhan.....daśa varṣāṇi [tiṣṭhan] yāvacchatavarṣāṇyapi tiṣṭhan /",
  "SA16hvsatssu:16429": "yacca khalu [etadbhikṣava] ucyate cittamityapi mana ityapi vijñānamityapi tat rātyāśca divasasya cātyayena anyadevotpadyate anyannirudhyate /",
  "SA16hvsatssu:16430": "tadyathā [bhikṣavaḥ] [SSS_421] markaṭa [araṇya upavane caran] śākhāṃ gṛhṇāti /",
  "SA16hvsatssu:16431": "tāṃ muktvā anyāṃ gṛhṇāti /",
  "SA16hvsatssu:16432": "ekameva bhikṣavo yadidamucyate cittamityapi mana ityapi vijñānamityapi /",
  "SA16hvsatssu:16433": "tat rātyāśca divasasya cātyāyena anyadevotpadyate anyannirudhyate /",
  "SA16hvsatssu:16434": "] tatra śrutavān [bhikṣavaḥ] āryaśrāvakaḥ pratītya samutpādameva sādhukaṃ yoniśo manasikaroti /",
  "SA16hvsatssu:16435": "ato 'nityamityeva prajānāti iti /",
  "SA16hvsatssu:16436": "pratītyasamutpādasyājñātā vedanāviśeṣādijñānaṃ vikalpayati /",
  "SA16hvsatssu:16437": "sarve tīrthikā avikalpapratyayajñānatvāt na cittaṃ nirodhayitumalam /",
  "SA16hvsatssu:16438": "pṛthagjanāśca rūpavirāgiṇo ['pi] cittāvirāgitvānnālaṃ vimoktum /",
  "SA16hvsatssu:16439": "ye yugapaccittaṃ niroddhumalam /",
  "SA16hvsatssu:16440": "te kasmānnālaṃ vimoktum /",
  "SA16hvsatssu:16441": "kiñca pṛthagjanāḥ [citta]nirodhabhīrutayā nirvāṇe nālaṃ śāntaśivasaṃjñāmutpādayitum /",
  "SA16hvsatssu:16442": "yathoktaṃ sūtre- naiṣo 'hamasmi,",
  "SA16hvsatssu:16443": "naitanmameti pṛthagjanānāmutrāsapadam śāntaśivasaṃjñāṃ notpādayati /",
  "SA16hvsatssu:16444": "kathaṃ cittaṃ niroddhumalaṃ bhavet /",
  "SA16hvsatssu:16445": "pṛthagjanānāñca dharmo [yat] uttamāṃ bhūmiṃ pratītyāvarāṃ bhūmiṃ vijahāti /",
  "SA16hvsatssu:16446": "ato nāsti cittanirodhapratyayaḥ /",
  "SA16hvsatssu:16447": "kintu samādhibalena sūkṣmasaṃjñāmabhimukhīkṛtya cittasya prabodhāt vadati nāsti saṃjñeti /",
  "SA16hvsatssu:16448": "audārikasaṃjñāmutpādayan tadaiva [tataḥ] cyutaḥ patati /",
  "SA16hvsatssu:16449": "[sa cāsaṃjñītyucyate /",
  "SA16hvsatssu:16450": "] yathā alpajño 'jña iti /",
  "SA16hvsatssu:16451": "yathā vā alpadaśano 'daśana iti /",
  "SA16hvsatssu:16452": "yathā vā sammūrchābhraṣṭacetanāḥ suṣuptāḥ krimayaḥ śītibhūtamakarāḥ /",
  "SA16hvsatssu:16453": "yathā vā naivasaṃjñānasaṃjñāyatanamityucyate /",
  "SA16hvsatssu:16454": "tathā tatrāpi vastutaḥ saṃjñāyāṃ satyāmapi saṃvṛtito 'saṃjñītyucyate /",
  "SA16hvsatssu:16455": "ārūpyasamādhitrayavargaḥ saptatyuttaraśatatamaḥ /",
  "SA16hvsatssu:16456": "171 nirodhasamāpattivargaḥ",
  "SA16hvsatssu:16457": "sarvaśonaivasaṃjñānāsaṃjñāyatanaṃ samatikramya saṃjñāvedayitanirodhaṃ kāyena spṛṣṭvā viharati /",
  "SA16hvsatssu:16458": "(pṛ) dhyāneṣu kasmānnocyate sarvaśaḥ samatikramyeti /",
  "SA16hvsatssu:16459": "arūpasamāpattiṣu ca [SSS_422] nokto 'staṅgamaḥ /",
  "SA16hvsatssu:16460": "(u) uktaṃ khalvasmābhiḥ dhyānasamādhiṣu santi vitarkavicāraprītisukhādayo dharmā iti ato nocyate sarvaśaḥ samatikramyeti /",
  "SA16hvsatssu:16461": "(pṛ) ākāśānantyāyatane rūpacittamastīti pratipāditameva /",
  "SA16hvsatssu:16462": "ato 'rūpeṣvapi na vaktavyaṃ sarvaśaḥ samatikramyeti (u)",
  "SA16hvsatssu:16463": "ākāśānantyāyatanasamāpattiṃ samāpanno rūpacittādvimucyate,",
  "SA16hvsatssu:16464": "na vitarkavicārādibhyo dharmebhyaḥ /",
  "SA16hvsatssu:16465": "kecidāhuḥ- samatikramo vyupaśamo 'staṅgamaḥ sarvamekārthakam,",
  "SA16hvsatssu:16466": "vyañjanameva nānā iti /",
  "SA16hvsatssu:16467": "ārūpyasamāpattiṣu ca cittaṃ susthiram /",
  "SA16hvsatssu:16468": "avarabhūmau cittaṃ vikṣepakampyam /",
  "SA16hvsatssu:16469": "ato nocyate sarvaśaḥ samatikramyeti /",
  "SA16hvsatssu:16470": "(pṛ) yat sahaivoktaṃ asti kaṇṭako yaduta rūpasaṃjñā ityādi /",
  "SA16hvsatssu:16471": "tat kasmāducyate cittaṃ susthiramiti /",
  "SA16hvsatssu:16472": "(u) yadyapi sahaivokta masti kaṇṭaka iti /",
  "SA16hvsatssu:16473": "tathāpi caturthadhyānamacalamityākhyāyate /",
  "SA16hvsatssu:16474": "evamarūpasamāpattiṣu samāpattibalamahimnā susthiramityākhyā labhyate /",
  "SA16hvsatssu:16475": "(pṛ) śaikṣo na nirodhasamāpattiṃ labheta /",
  "SA16hvsatssu:16476": "naivasaṃjñānāsaṃjñāyatanasya sarvaśo 'natikramāt /",
  "SA16hvsatssu:16477": "(u) śaikṣo naivasaṃjñānāsaṃjñāyatane sarvasaṃskārāṇāṃ vyupaśamaṃ paśyati /",
  "SA16hvsatssu:16478": "kintu na paśyati teṣāmanutpādam /",
  "SA16hvsatssu:16479": "ata uktadoṣo labhyate /",
  "SA16hvsatssu:16480": "yat bhavatā pūrvamuktaṃ navānupūrvikeṣu cittacaittānāṃ nirodha iti tat virudhyate /",
  "SA16hvsatssu:16481": "(u) nirodhasamāpattirdvividhā- kleśānāṃ kṣayarūpā kleśānāmakṣayarūpā iti /",
  "SA16hvsatssu:16482": "kleśānāṃ kṣayarūpā vimokṣeṣu vartate kleśānāmakṣayarūpā anupūrvaṃ [vihāre]ṣu vartate /",
  "SA16hvsatssu:16483": "(1) kleśānāṃ nirodhānnirodhasamāpattiḥ, (2)",
  "SA16hvsatssu:16484": "cittacaittānāṃ nirodhānnirodhasamāpattiḥ /",
  "SA16hvsatssu:16485": "kleśānāṃ nirodho 'ṣṭamavimokṣaḥ /",
  "SA16hvsatssu:16486": "tedevārhatphalam /",
  "SA16hvsatssu:16487": "arhatphalañca sarvasaṃjñānāṃ punaranutpādako vyupaśama eva /",
  "SA16hvsatssu:16488": "atra saṃjñānāṃ vyupaśame 'pi anyasaṃyojanānāṃ sattvāt punaranutpādikā na bhavati /",
  "SA16hvsatssu:16489": "(pṛ) yadi yogavacaro navānupūrvavihāraiścittaṃ nirodhayati /",
  "SA16hvsatssu:16490": "srotaāpannādayaḥ kathaṃ cittanirodhadharmaṃ sākṣātkurvanti /",
  "SA16hvsatssu:16491": "(u) anupūrvavihāreṣu nirodho mahānirodhaḥ /",
  "SA16hvsatssu:16492": "[SSS_423] yadi kaścit dhyānasamāpattīḥ sādhu bhāvayati,",
  "SA16hvsatssu:16493": "mārgacittabaladārḍhyādimaṃ nirodhaṃ labhate /",
  "SA16hvsatssu:16494": "yadi nāsti tadbalam,",
  "SA16hvsatssu:16495": "tadā nirodhasamāpattirnedṛśaṃ mahābalaṃ vindate /",
  "SA16hvsatssu:16496": "ato 'nupūrvavihārā uktāḥ /",
  "SA16hvsatssu:16497": "anyatrāpyasti nirodhacittam /",
  "SA16hvsatssu:16498": "yathā caturthadhyāne cittacaittān nirundhya āsaṃjñike praviśati /",
  "SA16hvsatssu:16499": "prathamadhyānādau kasmānna nirodhaḥ /",
  "SA16hvsatssu:16500": "anyatrāpi ca nirodhacittārtho bhavet /",
  "SA16hvsatssu:16501": "yathoktaṃ sūtre srotaāpannādayo nirodhaṃ sākṣātkurvanti /",
  "SA16hvsatssu:16502": "niruddhacittameva nirodha ityucyate na punaranyo 'sti dharmo nirodha iti /",
  "SA16hvsatssu:16503": "ato jñāyate imā navabhūmīrvihāyāpyasti cittanirodha iti /",
  "SA16hvsatssu:16504": "(pṛ) yadi nirodhasamāpattau sarvacittacaittān nirodhayati /",
  "SA16hvsatssu:16505": "kasmātsaṃjñāvedayitanirodhamātramucyate /",
  "SA16hvsatssu:16506": "(u) sarvāṇi cittāni veditānītyucyante /",
  "SA16hvsatssu:16507": "veditañcedaṃ dvividhaṃ- saṃjñāveditaṃ prajñāveditamiti /",
  "SA16hvsatssu:16508": "saṃjñāveditaṃ saṃskṛtālambanaṃ cittam /",
  "SA16hvsatssu:16509": "saṃjñākārāṇāṃ prajñaptigatatvāt prajñaptiśca dvividhā- hetusaṃghātaprajñaptiḥ dharmaprajñaptiśceti /",
  "SA16hvsatssu:16510": "ataḥ sarvasaṃskṛtālambanaṃ cittaṃ saṃjñā bhavati /",
  "SA16hvsatssu:16511": "prajñāveditaṃ asaṃskṛtālambanaṃ cittam /",
  "SA16hvsatssu:16512": "ataḥ saṃjñāveditanirodha ityuktau sarvanirodha ukto bhavati /",
  "SA16hvsatssu:16513": "(pṛ) sarveṣu cittacaitteṣu prādhānyāt saṃjñāveditaṃ kevalamucyate /",
  "SA16hvsatssu:16514": "kasmāt /",
  "SA16hvsatssu:16515": "kleśānāmasti bhāgadvayam- tṛṣṇābhāgo dṛṣṭibhāga iti /",
  "SA16hvsatssu:16516": "veditādutpadyate tṛṣṇābhāgaḥ /",
  "SA16hvsatssu:16517": "saṃjñāto dṛṣṭibhāgaḥ /",
  "SA16hvsatssu:16518": "kāmadhātau rūpadhātau ca veditaṃ pradhānam /",
  "SA16hvsatssu:16519": "arūpyadhātau tu saṃjñā pradhānā /",
  "SA16hvsatssu:16520": "ato dvividhamevoktam /",
  "SA16hvsatssu:16521": "vijñānasthitiṣu ca saṃjñāveditamātramuktam /",
  "SA16hvsatssu:16522": "vijñānasthitīnāṃ cittādutthitatvādeva saṃskāra ityākhyā /",
  "SA16hvsatssu:16523": "saṃjñāveditanirodha ityuktau ca sarvacittacaittānāṃ nirodha ukto bhavati /",
  "SA16hvsatssu:16524": "cittacaittānāṃ tato 'vyabhicārāt /",
  "SA16hvsatssu:16525": "(u) maivam /",
  "SA16hvsatssu:16526": "bhavānāha- prādhānyāt [saṃjñāveditaṃ] kevalamucyata iti /",
  "SA16hvsatssu:16527": "[tadā] cittamātraṃ vaktavyam /",
  "SA16hvsatssu:16528": "kasmāt /",
  "SA16hvsatssu:16529": "uktaṃ hi tatra tatra (?)",
  "SA16hvsatssu:16530": "sūtre- cittaṃ khalvadhipattiḥ dvividhānāṃ kleśānāmāśrayaḥ /",
  "SA16hvsatssu:16531": "cittasyaiva vikalpāt saṃjñāveditamityucyate /",
  "SA16hvsatssu:16532": "iti /",
  "SA16hvsatssu:16533": "ato vaktavyaṃ cittameva /",
  "SA16hvsatssu:16534": "citte cokte sugamam /",
  "SA16hvsatssu:16535": "ato bhavaduktirna [saṃbhavati] /",
  "SA16hvsatssu:16536": "[SSS_424]",
  "SA16hvsatssu:16537": "(pṛ) samāpattiriyaṃ kasmāducyate kāyena spṛṣṭvā viharatīti /",
  "SA16hvsatssu:16538": "(u) aṣṭavimokṣāḥ sarve kāyena spṛṣṭvā viharantīti vaktavyāḥ /",
  "SA16hvsatssu:16539": "ayaṃ nirodhadharmaḥ anabhilāpavedyatvāt kāyena sākṣātkarotītyāha /",
  "SA16hvsatssu:16540": "tadyathā apāṃ spraṣṭā tacchaityaṃ prajānāti /",
  "SA16hvsatssu:16541": "na tu śrotā prajānāti /",
  "SA16hvsatssu:16542": "tathedamapi /",
  "SA16hvsatssu:16543": "acittadharmatvāt iyaṃ kāyena sākṣātkarotīti syāt /",
  "SA16hvsatssu:16544": "(pṛ) yadbhavānāha- nirodhasamāpattiracittadharma iti /",
  "SA16hvsatssu:16545": "na tat yujyate /",
  "SA16hvsatssu:16546": "kasmāt /",
  "SA16hvsatssu:16547": "samāpattimimāṃ samāpannaḥ sattva [eva] bhavati /",
  "SA16hvsatssu:16548": "loke ca nāsti ko 'pi sattvo 'cittaka ityato 'yuktam /",
  "SA16hvsatssu:16549": "uktañca sūtre- āyurūsma vijñānamime trayo dharmāḥ sadāvyabhicāriṇa iti /",
  "SA16hvsatssu:16550": "ato nāsti niruddhacittaḥ [sattvaḥ] /",
  "SA16hvsatssu:16551": "sarve ca sattvāścaturbhirāhārairjīvanti /",
  "SA16hvsatssu:16552": "nirodhasamāpattimupasampannasya na santyāhārāḥ /",
  "SA16hvsatssu:16553": "kasmāt /",
  "SA16hvsatssu:16554": "nahyayaṃ kabalīkāramāhāraṃ bhunakti /",
  "SA16hvsatssu:16555": "sparśādayo 'pi niruddhāḥ /",
  "SA16hvsatssu:16556": "ato nāstyāhāraḥ /",
  "SA16hvsatssu:16557": "cittañca cittādutpadyate /",
  "SA16hvsatssu:16558": "citte 'smin niruddhe nānyaccittamutpadyate /",
  "SA16hvsatssu:16559": "samanantarapratyayābhāvāt kathamūrdhvabhāvi cittamutpadyeta /",
  "SA16hvsatssu:16560": "kiñcānupadhiśeṣanirvāṇapraviṣṭamātraṃ cittaṃ samucchinnasantati sat nirudhyate /",
  "SA16hvsatssu:16561": "nānyatra[gataṃ] nirudhyate /",
  "SA16hvsatssu:16562": "yathoktaṃ sūtre- rūpeṇa kāmān samatikrāmati /",
  "SA16hvsatssu:16563": "arūpeṇa rūpaṃ samatikrāmati /",
  "SA16hvsatssu:16564": "nirodhena sarvacetanāmanaskārān samatikrāmati iti /",
  "SA16hvsatssu:16565": "cittameva cetanā manaskāro bhavatītyavaśyaṃ nirodhena taṃ samatikrāmati /",
  "SA16hvsatssu:16566": "sopadhiśeṣanirvāṇalābhinaḥ kliṣṭaṃ cittaṃ nirudhyate /",
  "SA16hvsatssu:16567": "nirūpadhiśeṣanirvāṇalābhino 'kliṣṭaṃ cittaṃ nirudhyate /",
  "SA16hvsatssu:16568": "ityayameva tathāgataśāsane samyagarthaḥ /",
  "SA16hvsatssu:16569": "nirodhasamāpattiṃ samāpannaśca na mṛta ityucyate /",
  "SA16hvsatssu:16570": "cittanirodho hi maraṇam /",
  "SA16hvsatssu:16571": "yadi niruddhaṃ cittaṃ punarjāyate /",
  "SA16hvsatssu:16572": "mṛtaśca punarjāyeta /",
  "SA16hvsatssu:16573": "nirvāṇaṃ praviṣṭo 'pi punarjāyeta /",
  "SA16hvsatssu:16574": "tadā tu naiva vimokṣaḥ /",
  "SA16hvsatssu:16575": "vastutastu na tathā /",
  "SA16hvsatssu:16576": "ataścittaṃ na nirudhyate /",
  "SA16hvsatssu:16577": "atrocyate / yadbhavānāha- nāstyacittakaḥ sattva iti acitta[tā] sāmye 'pi maraṇe 'sti bhedaḥ /",
  "SA16hvsatssu:16578": "yathā sūtre paripṛcchati- yo 'yaṃ [bhante] mṛtaḥ [kālakṛtaḥ] yaścāyaṃ [SSS_425] saṃjñāvedayitanirodhaṃ samāpannaḥ /",
  "SA16hvsatssu:16579": "anayoḥ kiṃ nānākaraṇam /",
  "SA16hvsatssu:16580": "pratyāha- yo 'yaṃ [gṛhapate] mṛtaḥ [kālakṛtaḥ] /",
  "SA16hvsatssu:16581": "tasya āyurūṣma vijñānamitīmāni trīṇyekāntaniruddhāni /",
  "SA16hvsatssu:16582": "yaścāyaṃ [gṛhapate] saṃjñāvedayitanirodhaṃ samāpannaḥ /",
  "SA16hvsatssu:16583": "tasya cittamātraṃ niruddham,",
  "SA16hvsatssu:16584": "āyurūṣma tu kāyād vibhaktaṃ vartate iti /",
  "SA16hvsatssu:16585": "ato 'cittakaḥ sattvo bhavediti /",
  "SA16hvsatssu:16586": "puruṣasyāsya cittaṃ sa tatasthitilābhi bhavati /",
  "SA16hvsatssu:16587": "[sthiti]lābhabalāt sacitta ityākhyā /",
  "SA16hvsatssu:16588": "na tu sa tarupāṣāṇasamaḥ /",
  "SA16hvsatssu:16589": "yadbhavānavocat- trīṇi vastūnyavyabhicārīṇīti /",
  "SA16hvsatssu:16590": "tat kāmarūpadhātukasattvārthatayoktam /",
  "SA16hvsatssu:16591": "arūpadhātāvastyāyuḥ,",
  "SA16hvsatssu:16592": "asti vijñānam,",
  "SA16hvsatssu:16593": "natvasti ūṣma /",
  "SA16hvsatssu:16594": "nirodhasamāpattiṃ samāpannasya cāstyāyuḥ astyūṣma,",
  "SA16hvsatssu:16595": "natvasti vijñānam /",
  "SA16hvsatssu:16596": "asmin sūtre 'pyuktam vijñānaṃ kāyādvibhaktamiti /",
  "SA16hvsatssu:16597": "atastrīṇyavibhaktānīti yat vacanaṃ,",
  "SA16hvsatssu:16598": "tat yatra santi tatroktam /",
  "SA16hvsatssu:16599": "yadavocadbhavān- āhāraṃ vinā kathaṃ jīvediti /",
  "SA16hvsatssu:16600": "kāyo 'yaṃ pūrvatanīnamanaḥ sañcetanāhārāt pratyutpanne vartate /",
  "SA16hvsatssu:16601": "śītādisparśāt kāyaṃ sandhatte /",
  "SA16hvsatssu:16602": "yaduktaṃ bhavatā cittaṃ pratītya cittamutpadyata /",
  "SA16hvsatssu:16603": "[tatra] cittaṃ cittāntarasya kārakahetuḥ /",
  "SA16hvsatssu:16604": "kārakahetau niruddhe cittāntaramutpādayati /",
  "SA16hvsatssu:16605": "(pṛ) kathaṃ niruddhaṃ cittaṃ cittāntaramutpādayati /",
  "SA16hvsatssu:16606": "yathā cakṣū niruddhaṃ sat na tadvijñānaṃ janayati /",
  "SA16hvsatssu:16607": "(u) yathā niruddhaṃ karma vipākamutpādayati /",
  "SA16hvsatssu:16608": "tathedamapi /",
  "SA16hvsatssu:16609": "yanmanaḥ yacca manovijñānam ime dve mithaḥ pratisambandhinī /",
  "SA16hvsatssu:16610": "na tathā cakṣuścakṣurvijñānam /",
  "SA16hvsatssu:16611": "ato 'hetuḥ /",
  "SA16hvsatssu:16612": "yadavocaḥ santānasamuccheda eva cittaṃ nirudhyata iti /",
  "SA16hvsatssu:16613": "tadayuktam /",
  "SA16hvsatssu:16614": "trividho hi nirodhaḥ- rūpanirodhaḥ cittanirodhaḥ kadācidrūpacittobhayanirodhaḥ,",
  "SA16hvsatssu:16615": "kadācidrūpasya nirodho na tu cittasya yathā nirodhasamāpattisamāpanne /",
  "SA16hvsatssu:16616": "kadācidrūpacittobhayanirodhaḥ yathā santānasamucchede /",
  "SA16hvsatssu:16617": "yadavocaḥ nirodhasamāpattiṃ samāpanno na mṛta ityucyata iti /",
  "SA16hvsatssu:16618": "puruṣasyāsya nāyurūṣma niruddham /",
  "SA16hvsatssu:16619": "mṛtasya trīṇyapi niruddhānīti /",
  "SA16hvsatssu:16620": "ayaṃ bhedaḥ /",
  "SA16hvsatssu:16621": "puruṣasyāsya ca āyurūṣma pratītya cittaṃ punarutpadyate /",
  "SA16hvsatssu:16622": "na tathā mṛtasya /",
  "SA16hvsatssu:16623": "yaduktaṃ bhavatā- yadi niruddhaṃ cittaṃ punarjāyate,",
  "SA16hvsatssu:16624": "[SSS_426] tadā na vimokṣa iti /",
  "SA16hvsatssu:16625": "tadayuktam /",
  "SA16hvsatssu:16626": "kasmāt /",
  "SA16hvsatssu:16627": "nirvāṇaṃ praviṣṭasya pūrvakarmavedyāni āyurūṣmavijñānāni niruddhāni /",
  "SA16hvsatssu:16628": "na punarutpadyante /",
  "SA16hvsatssu:16629": "asya tu āyurūṣmaṇoranirodhe pūrvakālīnaṃ cittamutpadyate /",
  "SA16hvsatssu:16630": "yathā nirodhasamāpattivarga uktam- nirodhasamāpattiṃ samāpannaḥ ṣaḍāyatanāni kāyajīvitañca pratītya punarvyuttiṣṭhata iti /",
  "SA16hvsatssu:16631": "ataścittaṃ punarutpadyate /",
  "SA16hvsatssu:16632": "nirvāṇaṃ praviṣṭasya cittaṃ paraṃ na punarutpadyate /",
  "SA16hvsatssu:16633": "ato jñāyate samāpattiriyamacittaketi /",
  "SA16hvsatssu:16634": "(pṛ) kasmādetatsamāpattervyutthitasya dattaṃ dṛṣṭadharme vipākaṃ prāpayati /",
  "SA16hvsatssu:16635": "(u) etatsamāpattervyutthitasya cittaṃ paramaśāntam /",
  "SA16hvsatssu:16636": "yathoktaṃ sūtre- nirodhasamāpattervyutthitasya cittaṃ nirvāṇabhāgīyam iti /",
  "SA16hvsatssu:16637": "asya ca dhyānasamāpattibalaṃ sudṛḍham /",
  "SA16hvsatssu:16638": "tadāśritya prajñāpi mahatī /",
  "SA16hvsatssu:16639": "prajñāmahimnā dāyako viśiṣṭaṃ vipākaṃ vindate /",
  "SA16hvsatssu:16640": "yathā śatasahasraśrāvakāṇāṃ satkārako naikabuddhasya [satkāra]samāno bhavati /",
  "SA16hvsatssu:16641": "atra prajñayaiva viśeṣo na saṃyojanasamucchede /",
  "SA16hvsatssu:16642": "tathedamapi /",
  "SA16hvsatssu:16643": "imāṃ samāpattiṃ samāpannasya bahulasaddharmavāsitacittatvāt mahāphalamutpadyate /",
  "SA16hvsatssu:16644": "yathā sukṛṣṭe kṣetre sasyamavaśyaṃ bahulaṃ bhavati /",
  "SA16hvsatssu:16645": "lokānnirviṇṇasya dānaṃ mahāvipākaṃ prāpayati /",
  "SA16hvsatssu:16646": "nirodhasamāpattervyutthito lokātparamanirviṇṇa ityatastatsatkāro viśiṣṭaḥ /",
  "SA16hvsatssu:16647": "viśuddhacittasya dānaṃ mahāvipākaprāpakam /",
  "SA16hvsatssu:16648": "nāviśuddhacittasya puruṣo 'yaṃ prajñaptyāpi na kliṣṭacittaḥ /",
  "SA16hvsatssu:16649": "ata[sta]tsatkāro mahāvipākaprāpakaḥ /",
  "SA16hvsatssu:16650": "kiñcāyaṃ sadā paramārthasatye tiṣṭhati /",
  "SA16hvsatssu:16651": "anye saṃvṛtisatye vartante /",
  "SA16hvsatssu:16652": "puruṣo 'yaṃ sadā saraṇadharme vartate /",
  "SA16hvsatssu:16653": "kasmāt /",
  "SA16hvsatssu:16654": "saṃskṛtālambanaṃ cittaṃ saraṇaṃ bhavati /",
  "SA16hvsatssu:16655": "uktañca sūtre-",
  "SA16hvsatssu:16656": "tṛṇadoṣāṇi kṣetrāṇi rāgadoṣā iyaṃ prajā /",
  "SA16hvsatssu:16657": "tasmāddhi vītarāgeṣu dattamasti mahāphalam // iti /",
  "SA16hvsatssu:16658": "rāgapratyayā prajñaptisaṃjñā /",
  "SA16hvsatssu:16659": "asyāḥ samāpattervyutthito nirvāṇālambana ityataḥ prajñaptisaṃjñayā viviktaḥ /",
  "SA16hvsatssu:16660": "api coktaṃ sūtre- yasya dānapateḥ satkāraṃ bhuṅktvā apramāṇasamādhimupasampadya [SSS_427] viharati /",
  "SA16hvsatssu:16661": "ayaṃ dānapattiḥ tatpratyayamapramāṇapuṇyaṃ labhate iti /",
  "SA16hvsatssu:16662": "nirodhasamāpattervyutthitasya [yat] nirvāṇālambanaṃ cittam /",
  "SA16hvsatssu:16663": "idamucyate 'pramāṇam /",
  "SA16hvsatssu:16664": "ato dṛṣṭa eva vipākaṃ labhate /",
  "SA16hvsatssu:16665": "kiñca aṣṭabhirguṇai ralaṅkṛtamidaṃ puṇyakṣetram- samyak dṛṣṭiḥ,",
  "SA16hvsatssu:16666": "nirvāṇālambanaṃ cittaṃ anyāni cāṅgāni taiḥ samanvāgataṃ bhavati /",
  "SA16hvsatssu:16667": "ata[statra dattaṃ] dṛṣṭavipākaṃ janayati /",
  "SA16hvsatssu:16668": "(pṛ) kecidāhuḥ- nirodhasamāpattiścittaviprayuktasaṃskāro laukikadharmaśceti /",
  "SA16hvsatssu:16669": "tatkatham /",
  "SA16hvsatssu:16670": "(u) yathoktavat etatsamāpattervyutthitasya paramaśāntyādayo guṇā bhavanti /",
  "SA16hvsatssu:16671": "neme guṇā laukikāḥ syuḥ /",
  "SA16hvsatssu:16672": "(pṛ) nirodhasamāpattirdharmāṇāṃ pratirodhārthā /",
  "SA16hvsatssu:16673": "tena dharmeṇa hi cittaṃ notpādayati /",
  "SA16hvsatssu:16674": "ataścittaviprayuktasaṃskāraḥ syāt /",
  "SA16hvsatssu:16675": "yathā tapte 'yasmi kārṣṇyaṃ na bhavati /",
  "SA16hvsatssu:16676": "tāpāpagame punarbhavati /",
  "SA16hvsatssu:16677": "tathedamapi syāt /",
  "SA16hvsatssu:16678": "(u) tathā cet nirvāṇamapi cittaviprayuktasaṃskāraḥ syāt /",
  "SA16hvsatssu:16679": "kasmāt /",
  "SA16hvsatssu:16680": "nirvāṇaṃ pratītya hi nānye skandhāḥ samutpadyante /",
  "SA16hvsatssu:16681": "yadi nirvāṇaṃ na cittaviprayuktasaṃskāra iti /",
  "SA16hvsatssu:16682": "iyaṃ samāpattirapi na cittaviprayuktasaṃskāraḥ syāt /",
  "SA16hvsatssu:16683": "yogāvacarāṇāmīdṛśo dharmaḥ syāt nirodhasamāpattiṃ samāpanne praṇihitānugamanāccittaṃ na pravartate /",
  "SA16hvsatssu:16684": "ato na vaktavyo viprayuktasaṃskāra iti /",
  "SA16hvsatssu:16685": "(pṛ) imāṃ samāpattimevānupūrvaṃ samāpadyata iti kimanupūrvameva vyuttiṣṭheta /",
  "SA16hvsatssu:16686": "(u) anupūrvameva vyuttiṣṭhate /",
  "SA16hvsatssu:16687": "krameṇa caudārikaṃ cittaṃ samāpadyate /",
  "SA16hvsatssu:16688": "(pṛ) sūtra uktamnirodhasamāpattervyutthitaṃ cittaṃ prathamaṃ trayaḥ sparśāḥ spṛśanti- aniñjyaḥ [sparśaḥ] animittaḥ [sparśaḥ] apraṇihitaḥ [sparśa] iti /",
  "SA16hvsatssu:16689": "kasmādevam /",
  "SA16hvsatssu:16690": "(u) asaṃskṛtālambane citte vidyamānaḥ sparśaḥ aniñjyaḥ animittaḥ apraṇihita iti nāma /",
  "SA16hvsatssu:16691": "śūnyata evāniñjyaḥ /",
  "SA16hvsatssu:16692": "saṃskṛtālambanasya cittasya laghutvādastīñjanaṃ yadrūpavedanādīnāṃ grahaṇam /",
  "SA16hvsatssu:16693": "śūnye[sati] animittam /",
  "SA16hvsatssu:16694": "animitte [sati] rāgādi kimapi nāsti /",
  "SA16hvsatssu:16695": "acittako 'yaṃ prathamaṃ nirvāṇamālambya tataḥ saṃskṛtamālambate /",
  "SA16hvsatssu:16696": "ata ucyate vyutthāne trayaḥ sparśāḥ spṛśantīti /",
  "SA16hvsatssu:16697": "(pṛ) kecidāhuḥ- nirodhasamāpattiṃ samāpannasya cittaṃ sāsravam /",
  "SA16hvsatssu:16698": "samāpattivyutthitasya cittaṃ sāsravaṃ kadācidanāsravaṃ kadāciditi /",
  "SA16hvsatssu:16699": "kathamidam /",
  "SA16hvsatssu:16700": "(u) na sāsravam /",
  "SA16hvsatssu:16701": "yogāvacara etatsamāpattisamīpsayā prathamata eva sarvān saṃskārān paribhedayati /",
  "SA16hvsatssu:16702": "paribhedātsamāpadyate /",
  "SA16hvsatssu:16703": "[SSS_428] vyutthitasya nirvāṇālambanaṃ cittamevābhimukhī bhavati /",
  "SA16hvsatssu:16704": "ato jñāyate sarvathā anāsravamiti /",
  "SA16hvsatssu:16705": "sūtra uktam- [saṃjñāvedayita]nirodhasamāpattiṃ samāpadyamānasya bhikṣornaivaṃ bhavati] ahaṃ [saṃjñāvedayita]nirodhaṃ samāpadye iti /",
  "SA16hvsatssu:16706": "vyutthitasya api naivaṃ bhavati [ahaṃ vyuttiṣṭhāmīti /",
  "SA16hvsatssu:16707": "tathā cen kathaṃ samāpadyate /",
  "SA16hvsatssu:16708": "(u) nityaṃ bhāvitatvāt samāpattibalaṃ sudṛḍhaṃ bhavati /",
  "SA16hvsatssu:16709": "tathā cintanāsattve 'pi samāpadyate /",
  "SA16hvsatssu:16710": "yogāvacaro 'yaṃ saṃskṛtā[lambana]samucchedāt tathābhūtaṃ nirodhaṃ samāpadyate /",
  "SA16hvsatssu:16711": "yadi cittamagṛhya saṃskṛtamālambate /",
  "SA16hvsatssu:16712": "tadā na samāpanno nāma /",
  "SA16hvsatssu:16713": "ataḥ sūtramāha [atha khalvasya] pūrvameva tathācittaṃ bhāvitaṃ bhāvati [yat tat tathātvāya] upanayati iti /",
  "SA16hvsatssu:16714": "(pṛ) yadi nāsti śūnyādanyadupalabhyam /",
  "SA16hvsatssu:16715": "tadā asaṃskṛtālambanaṃ cittaṃ bhāvayitvā kamupakāraṃ labhate /",
  "SA16hvsatssu:16716": "(u) dīrghakālaṃ bhāvitatvāt samāpattidārḍhye jñānadarśanaṃ suniścitaṃ bhavati /",
  "SA16hvsatssu:16717": "yathā saṃskṛtālambanaṃ cittaṃ paśyato 'pi nāsti kṣaṇikādanyat /",
  "SA16hvsatssu:16718": "dīrghakāla bhāvitaṃ cittamātrantu sudṛḍhaṃ bhavati /",
  "SA16hvsatssu:16719": "tathedamapi syāt //",
  "SA16hvsatssu:16720": "nirodhasamāpattivarga ekasaptatyuttaraśatatamaḥ /",
  "SA16hvsatssu:16721": "172 daśakṛtsnāyatanavargaḥ",
  "SA16hvsatssu:16722": "pūrvālambanamakampayitvā cittabalavaśitā kṛtsnāyatanamityucyate /",
  "SA16hvsatssu:16723": "yogāvacaraḥ parīttanimittaṃ gṛhītavān adhimuktibalena tat vipulayati /",
  "SA16hvsatssu:16724": "kasmāt /",
  "SA16hvsatssu:16725": "samāhitacittabalāt tattve 'vatarataḥ sarvaṃ śūnyaṃ bhavati /",
  "SA16hvsatssu:16726": "adhimuktāvavatarataḥ pūrvagṛhītaṃ nimittamanuvartate /",
  "SA16hvsatssu:16727": "(pṛ) ko 'yamadhimuktisvabhāvaḥ /",
  "SA16hvsatssu:16728": "(u) nīlādīni rūpāṇyapramāṇāni /",
  "SA16hvsatssu:16729": "tanmūlāni [SSS_429] saṃkṣipya catvāri,",
  "SA16hvsatssu:16730": "pṛthivyādīni catvāri mahābhūtāni,",
  "SA16hvsatssu:16731": "catvāri ca rūpāṇāṃ mūlāni etadaṣṭakaparicchinnamidamākāśam /",
  "SA16hvsatssu:16732": "vijñānamanantamākāśaṃ prajānātīti anantamapi /",
  "SA16hvsatssu:16733": "yasmāt sāntadharmo nānantaṃ gṛhṇāti /",
  "SA16hvsatssu:16734": "imāni daśa bhavanti /",
  "SA16hvsatssu:16735": "(pṛ) pṛthivyāmasti tu dravyato 'bādi /",
  "SA16hvsatssu:16736": "yogī kathaṃ pṛthivīmātraṃ bhāvayati /",
  "SA16hvsatssu:16737": "(u) dīrghakālaṃ tat bhāvayan sadā pṛthivīnimittaṃ gṛhṇāti /",
  "SA16hvsatssu:16738": "tataḥ pṛthivīmātraṃ paśyati nānyadvastu /",
  "SA16hvsatssu:16739": "(pṛ) yoginā dṛṣṭaṃ pṛthivīnimittaṃ dravyataḥ pṛthivī na vā /",
  "SA16hvsatssu:16740": "(u) adhimuktibalāt darśane pṛthivī bhavati na dravyato bhavati pṛthivī /",
  "SA16hvsatssu:16741": "(pṛ) nirmāṇabalāt bhūyamānaṃ nirmitamapi kiṃ na dravyam /",
  "SA16hvsatssu:16742": "(u) nirmitaṃ samādhibalātsiddhamityataḥ kṛtakaṃ vastu yaduta prabhā aptejādi ca /",
  "SA16hvsatssu:16743": "(pṛ) kecidābhidharmikā āhuḥ- aṣṭakṛtsnāyatanāni caturthadhyānamātre vartanta iti /",
  "SA16hvsatssu:16744": "tat katham /",
  "SA16hvsatssu:16745": "(u) yadi vartanta kāmadhātau triṣu dhyāneṣu ca ko doṣaḥ /",
  "SA16hvsatssu:16746": "antime dve kṛtsnāyatane pratyekaṃ svabhūmau bhavetām /",
  "SA16hvsatssu:16747": "tāni ca daśa sāsravāṇi /",
  "SA16hvsatssu:16748": "ālambanākampitvāt /",
  "SA16hvsatssu:16749": "(pṛ) ākāśaṃ kiṃ rūpapratighalakṣaṇam /",
  "SA16hvsatssu:16750": "(u) yogī adhimuktyā ca cakṣuḥśrotrādyākāśalakṣaṇaṃ śūnyaṃ gṛhṇāti /",
  "SA16hvsatssu:16751": "na sākṣādravyasadrūpaṃ paribhedayati /",
  "SA16hvsatssu:16752": "ato 'pi ādhimuktikamityākhyā [tasya] /",
  "SA16hvsatssu:16753": "(pṛ) uktañca sūtre- sarvapṛthivīsamādhiṃ samāpannasyaivaṃ bhavati- ahameva pṛthivī,",
  "SA16hvsatssu:16754": "pṛthivyevāhamiti /",
  "SA16hvsatssu:16755": "kasmādevaṃ bhavati /",
  "SA16hvsatssu:16756": "(u) [sva]cittaṃ sarvavyāpi paśyati /",
  "SA16hvsatssu:16757": "ataścintayati sarvamahamiti /",
  "SA16hvsatssu:16758": "(pṛ) kecidāhuḥ- ayaṃ samādhiḥ kāmadhātvāptapṛthivyādimātramālambata iti /",
  "SA16hvsatssu:16759": "kathamidam /",
  "SA16hvsatssu:16760": "(u) yadi kāmadhātvāptapṛthivyādi sarvamālambate ko doṣaḥ /",
  "SA16hvsatssu:16761": "prajñaptyācāyaṃ samādhiranyān dharmānavalambate /",
  "SA16hvsatssu:16762": "tatra kaḥ punardoṣo 'sti /",
  "SA16hvsatssu:16763": "kiñcāyaṃ samādhiradhimuktito 'bhūtamālambanaṃ bhāvayati /",
  "SA16hvsatssu:16764": "nāsti tu kiñcidabhūtaṃ pṛthivyādi /",
  "SA16hvsatssu:16765": "(pṛ) bhagavataḥ śrāvakā api bhūmyādi bhāvayanti /",
  "SA16hvsatssu:16766": "kathamidam /",
  "SA16hvsatssu:16767": "(u) yadi śaikṣajanā bhāvayanti /",
  "SA16hvsatssu:16768": "sarvaṃ tat paribhedārtham /",
  "SA16hvsatssu:16769": "(pṛ) vastuto nāsti khalu sarvaṃ pṛthivī ityādīni /",
  "SA16hvsatssu:16770": "kathamayaṃ samādhirviparyasto na bhavati /",
  "SA16hvsatssu:16771": "(u) bhāvanāyāmasyāmasti mohabhāgaḥ /",
  "SA16hvsatssu:16772": "tatrātmadṛṣṭeḥ samudbhavāt /",
  "SA16hvsatssu:16773": "aśubhādibhāvanā yadyapi na paramārthasatyam /",
  "SA16hvsatssu:16774": "tathāpi vairāgyānukūlā bhavati /",
  "SA16hvsatssu:16775": "na tathā bhāvaneyam /",
  "SA16hvsatssu:16776": "ato 'sti mohabhāgaḥ /",
  "SA16hvsatssu:16777": "(pṛ) kasmānna bhāvayati anantaṃ vedanādi /",
  "SA16hvsatssu:16778": "vijñānamātrantu bhāvayati /",
  "SA16hvsatssu:16779": "(u) [SSS_430] grāhyaṃ pṛthivyādi /",
  "SA16hvsatssu:16780": "vijñānaṃ grāhakam /",
  "SA16hvsatssu:16781": "ato vijñānaṃ bhāvayati na vedanādi /",
  "SA16hvsatssu:16782": "vedanādi ca cittasya prabheda iti pratipāditameva pūrvam /",
  "SA16hvsatssu:16783": "kiñca yogī na paśyati vedanādi sarvatra vyāpi /",
  "SA16hvsatssu:16784": "sarvatra suḥkhaduḥkhavedanayorabhāvāt /",
  "SA16hvsatssu:16785": "bhagavataḥ śrāvakā ye 'smin samādhau viharanti /",
  "SA16hvsatssu:16786": "teṣāmavināśārthālambanatvāt /",
  "SA16hvsatssu:16787": "yatastadālambanaṃ yogino 'bhiniveśāyatanaṃ bhavati /",
  "SA16hvsatssu:16788": "yadi tadvinaśyati tadā pṛthagjanasamaḥ syāt //",
  "SA16hvsatssu:16789": "daśakṛtsnāyatanavargo dvisaptatyuttaraśatatamaḥ /",
  "SA16hvsatssu:16790": "173 daśasaṃjñāsu anityasaṃjñāvargaḥ",
  "SA16hvsatssu:16791": "anityasaṃjñā,",
  "SA16hvsatssu:16792": "duḥkhasaṃjñā,",
  "SA16hvsatssu:16793": "anātmasaṃjñā,",
  "SA16hvsatssu:16794": "āhāre pratikūlasaṃjñā,",
  "SA16hvsatssu:16795": "sarvaloke 'nabhiratisaṃjñā,",
  "SA16hvsatssu:16796": "aśubhasaṃjñā,",
  "SA16hvsatssu:16797": "maraṇasaṃjñā,",
  "SA16hvsatssu:16798": "prahāṇasaṃjñā,",
  "SA16hvsatssu:16799": "virāgasaṃjñā,",
  "SA16hvsatssu:16800": "nirodhasaṃjñā [cetidaśa saṃjñāḥ] /",
  "SA16hvsatssu:16801": "anityasaṃjñā yadanitye anityamiti samāhitaḥ prajānāti /",
  "SA16hvsatssu:16802": "(pṛ) kasmātsarvamanityam /",
  "SA16hvsatssu:16803": "(u) sarve hi dharmāḥ pratītyasamutpannāḥ /",
  "SA16hvsatssu:16804": "hetupratyayavināśātsarve 'nityatāṃ yānti /",
  "SA16hvsatssu:16805": "(pṛ) na yuktamidam /",
  "SA16hvsatssu:16806": "keciddharmāḥ pratītyasamutpannā api nānityāḥ /",
  "SA16hvsatssu:16807": "yathā tīrthikānāṃ sūtramāha- triṇāciketasya kartā śāśvate pade jāyate iti /",
  "SA16hvsatssu:16808": "brahmakāuyikāśca śāśvatāḥ /",
  "SA16hvsatssu:16809": "(u) bhavatāṃ śāsane 'pyuktam śakro devānāmindraḥ kratuśataṃ kṛtvā punaḥ patatīti /",
  "SA16hvsatssu:16810": "uktañca gāthāyām- śakrādayaḥ śatasahasrādhikānāṃ kratūnāmanuṣṭhātāro 'nityāḥ kṣīyanta itri /",
  "SA16hvsatssu:16811": "kratūnāṃ śatasahasramapi na vartate /",
  "SA16hvsatssu:16812": "ato jñāyate triṇāciketo 'nitya iti /",
  "SA16hvsatssu:16813": "śakro devānāmindro devendrādikāyabhāgaśca kṣīyate /",
  "SA16hvsatssu:16814": "ataḥpratītyasamutpannā dharmā anityāḥ /",
  "SA16hvsatssu:16815": "kiñca bhavatāṃ vedaḥ pūjyo 'bhimataḥ /",
  "SA16hvsatssu:16816": "vede punaruktam- vidyayā amṛtamaśnuta iti /",
  "SA16hvsatssu:16817": "yathāha- ādityavarṇo mahāpuruṣo lokasvabhāvamatītaḥ /",
  "SA16hvsatssu:16818": "tatpuruṣānugatamanasko 'mṛtamaśnute /",
  "SA16hvsatssu:16819": "na punaranyo mārgo 'stīti /",
  "SA16hvsatssu:16820": "\"aṇoḥ puruṣasyāṇurātmā,",
  "SA16hvsatssu:16821": "mahato mahānātmā sadā kāye śete /",
  "SA16hvsatssu:16822": "ya imamātmānaṃ na veda /",
  "SA16hvsatssu:16823": "tasya vedādāvadhīyānasyāpi na kaścanopakāra iti /",
  "SA16hvsatssu:16824": "[SSS_431]",
  "SA16hvsatssu:16825": "brahmakāyikāśca sarve 'nityāḥ /",
  "SA16hvsatssu:16826": "kasmāt /",
  "SA16hvsatssu:16827": "bhavatāṃ śāsane hyuktam- brahmā sahāṃpatirapi guṇānāṃ [prakarṣāya] sadā kratuṃ yajamāno vrataṃ dhatte iti /",
  "SA16hvsatssu:16828": "yadi kāyo nitya iti prajānāti /",
  "SA16hvsatssu:16829": "kasmāt puṇyaṃ karoti /",
  "SA16hvsatssu:16830": "śrūyate ca bhavatāṃ granthe vacanam- asti brahmaṇaḥ [sahāṃ] patermaithunarāgaḥ /",
  "SA16hvsatssu:16831": "sati ca tasmin dveṣādayaḥ sarve kleśā avaśyaṃ bhavanti /",
  "SA16hvsatssu:16832": "satsu kleśeṣu avaśyamasti pāpakarma /",
  "SA16hvsatssu:16833": "evaṃ pāpī kathaṃ nityaṃ vimokṣaṃ pratilabheta /",
  "SA16hvsatssu:16834": "na ca sarva ṛṣayo devān yajante /",
  "SA16hvsatssu:16835": "nāpi sarve brahmayānaṃ caranti /",
  "SA16hvsatssu:16836": "yadīdaṃ nityaṃ,",
  "SA16hvsatssu:16837": "tadā sarvathā tadācareyuḥ /",
  "SA16hvsatssu:16838": "sarve ca padārthā anityāḥ /",
  "SA16hvsatssu:16839": "kasmāt /",
  "SA16hvsatssu:16840": "yāni pṛthivyaptejovāyavo bhūtāni /",
  "SA16hvsatssu:16841": "tāni kalpāvasāne kṣīyamāṇāni na kiñcidavaśiṣyante /",
  "SA16hvsatssu:16842": "kālaśca cakravatpravartate /",
  "SA16hvsatssu:16843": "ato jñāyate 'nityānīti /",
  "SA16hvsatssu:16844": "śīlasamādhiprajñādyapramāṇaguṇasampannā mahānto dīpaṅkarabuddhādayaḥ pratyekabuddhā mahāsammatādayaḥ kalpādyā rājānaḥ sarve 'pyanityāḥ /",
  "SA16hvsatssu:16845": "kaḥ padārtho nityo bhavet /",
  "SA16hvsatssu:16846": "api ca bhagavānāha- yatkiñcitsamudayadharma,",
  "SA16hvsatssu:16847": "sarvaṃ tat vyayadharma iti /",
  "SA16hvsatssu:16848_0": "yathoktaṃ gomayapiṇḍisūtre- atha khalu bhagavān parīttaṃ gomayapiṇḍaṃ pāṇinā gṛhītvā",
  "SA16hvsatssu:16848_1": "taṃ bhikṣumetadavocat- nāsti kiñcidīdṛśaṃ rūpaṃ [yat rūpaṃ] nityaṃ dhruvaṃ [śāśvataṃ]",
  "SA16hvsatssu:16848_2": "avipariṇāmadharma [śāśvatasaṃjñam] iti /",
  "SA16hvsatssu:16849": "asminneva sūtre punarvistaraśa uktam- śakrabrahmacakravartirājānāṃ [ye] phalavipākāḥ [te sarve] 'pi atītā niruddhā vipariṇatā iti /",
  "SA16hvsatssu:16850": "ato jñāyate sarvamanityamiti /",
  "SA16hvsatssu:16851": "traidhātukasya sarvasyāyuḥ parimitam /",
  "SA16hvsatssu:16852": "avīcinarakasya paramāyurekaḥ kalpaḥ /",
  "SA16hvsatssu:16853": "saṅghātanarakasya kalpārdham /",
  "SA16hvsatssu:16854": "anyeṣāṃ kiñcidūnaṃ vā adhikaṃ vā /",
  "SA16hvsatssu:16855": "nāgādīnāmāyuradhikataramekaḥ kalpaḥ /",
  "SA16hvsatssu:16856": "pretānāmadhikataramāyuḥ saptavarṣasahasrāṇi /",
  "SA16hvsatssu:16857": "[pūrva]videhānāmāyuḥ pañcāśaduttaravarṣaśatadvayam /",
  "SA16hvsatssu:16858": "[avara]godānīyānāmāyuḥ pañcavarṣasahasrāṇi /",
  "SA16hvsatssu:16859": "uttarakurūṇāṃ niyatāmāyurvarṣasahasram /",
  "SA16hvsatssu:16860": "jambūdvīpināmāyurapramāṇakalpā vā daśavarṣāṇi vāyuḥ /",
  "SA16hvsatssu:16861": "cāturmahārājikānāṃ devānāmāyuḥ pañcavarṣasahasrāṇi /",
  "SA16hvsatssu:16862": "yāvadbhavāgrāṇāmāyuraṣṭavarṣasahasrāṇi /",
  "SA16hvsatssu:16863": "ato jñāyate traidhātukaṃ sarvamanityamiti /",
  "SA16hvsatssu:16864": "tribhiḥ śraddhābhiśca śraddhīyate 'nityamiti /",
  "SA16hvsatssu:16865": "dṛṣṭe nāsti kaściddharmo nityaḥ /",
  "SA16hvsatssu:16866": "āptavacane 'pi na kaściddharmo nityaḥ /",
  "SA16hvsatssu:16867": "anumitijñāne 'pi nāsti kaścinnityaḥ /",
  "SA16hvsatssu:16868": "dṛṣṭapūrvakatvādanumānasya /",
  "SA16hvsatssu:16869": "yadyasti kiñcinnityaṃ sthānam /",
  "SA16hvsatssu:16870": "ko vidvān sarvadharmanirodha[pūrvaṃ] vimuktimabhilaṣet /",
  "SA16hvsatssu:16871": "ko [SSS_432] vā neṣyāt /",
  "SA16hvsatssu:16872": "sukhavedināṃ sadā saṃvāsaṃ priyaṃ vā vastutastu vidvān sarvathā vimuktimeva prārthayate /",
  "SA16hvsatssu:16873": "ato jñāyate samudayadharma na nityaṃ bhavatīti /",
  "SA16hvsatssu:16874": "atha punarvaktavyaṃ samudayadharma sarvaṃ kṣaṇikaṃ muhūrtamapi na tiṣṭhati /",
  "SA16hvsatssu:16875": "kaḥ punarvādo nityaṃ bhavatīti /",
  "SA16hvsatssu:16876": "(pṛ) anityasaṃjñāśraddhā kiṃ karoti /",
  "SA16hvsatssu:16877": "(u) kleśān vināśayati /",
  "SA16hvsatssu:16878": "yathoktaṃ sūtre- anityasaṃjñā bhāvitā [bahulīkṛtā] sarvaṃ kāmarāgaṃ paryādāti /",
  "SA16hvsatssu:16879": "sarvaṃ rūparāgaṃ [paryādāti /",
  "SA16hvsatssu:16880": "sarvaṃ] bhavarāgaṃ [paryādāti] /",
  "SA16hvsatssu:16881": "sarvamasmimānaṃ [paryādāti sarvā]mavidyāṃ paryādāti iti / (pṛ)",
  "SA16hvsatssu:16882": "(pṛ) maivam / anityasaṃjñeyaṃ kāmarāgamapi vardhayati /",
  "SA16hvsatssu:16883": "yathā kaścit subhikṣakālo na dīrgha iti budhyan maithunarāga āsajyate /",
  "SA16hvsatssu:16884": "kusumaṃ nāticiraṃ navaṃ bhavatīti jānan sukhāyāśu tadupabhuṅkte /",
  "SA16hvsatssu:16885": "parasya [dayitājanasya] surūpaṃ na nityaṃ bhavatīti jānan maithunarāgaṃ drutataraṃ vardhayati /",
  "SA16hvsatssu:16886": "evamanityajñānavaśātkāmarāga utpadyate /",
  "SA16hvsatssu:16887": "ato nānityasaṃjñā kāmarāgaṃ vināśayati /",
  "SA16hvsatssu:16888": "kecidanityamiti jānanto vadhādikamapi kurvanti /",
  "SA16hvsatssu:16889": "yāvattiryañcaḥ anityamiti jānanto 'pi na kleśān bhindanti /",
  "SA16hvsatssu:16890": "ato 'nityasaṃjñāṃ bhāvayato na kaścidupakāro bhavati /",
  "SA16hvsatssu:16891": "(u) anityatvādviyogaduḥkhamutprekṣamāṇaḥ subhikṣakālasukhajīvitadhanamānāni tyajanti /",
  "SA16hvsatssu:16892": "viduṣo nānena prīticittamutpadyate /",
  "SA16hvsatssu:16893": "prīticittābhāve na kāmacittamutpadyate /",
  "SA16hvsatssu:16894": "vedanāṃ pratītya hi tṛṣṇā bhavati /",
  "SA16hvsatssu:16895": "vedanānirodhe tṛṣṇā nirudhyate /",
  "SA16hvsatssu:16896": "ato jñāyate anityasaṃjñā kāmarāgaṃ samucchedayatyeva /",
  "SA16hvsatssu:16897": "yaśca dharmo 'nityaḥ,",
  "SA16hvsatssu:16898": "so 'nātmā ityanityamanātma ca bhāvayato yogino nātmabuddhirbhavati /",
  "SA16hvsatssu:16899": "ātmabuddhyabhāve ātmīyabuddhirna bhavati /",
  "SA16hvsatssu:16900": "ātmīyabuddhyabhāvāt kutra kāmarāgaḥ syāt /",
  "SA16hvsatssu:16901": "anityasaṃjñāṃ bhāvayan svaparakāyaṃ kṣaṇikaṃ maraṇa[dharma] ca paśyati /",
  "SA16hvsatssu:16902": "kathaṃ rāgamutpādayet /",
  "SA16hvsatssu:16903": "yogī prārthitaṃ sarvamanityaṃ vipralopanamiti anuyāti /",
  "SA16hvsatssu:16904": "tadā tucchaṃ bhavati /",
  "SA16hvsatssu:16905": "tucchatvāt na kāmarāgamutpādayati /",
  "SA16hvsatssu:16906": "yathā kaścidvālakaḥ śūnye hastaḥ tuccha iti jñātvaiva na [tatra]saṅgaṃ janayati /",
  "SA16hvsatssu:16907": "kiñca sattvā nādhruvavastuṣu prīyante /",
  "SA16hvsatssu:16908": "yathā kaścit bhaṅguratvāt bhājane na pramudyate /",
  "SA16hvsatssu:16909": "yathāpi ca kācinnārī amukasya puruṣasyāyurna saptadinānyeṣyatīti śrutvā [vadati] satsvapi subhikṣakālārjavabahumānadhanaprabhāvabaleṣu ko vā prīyeta iti /",
  "SA16hvsatssu:16910": "jano 'yaṃ samyaganityasaṃjñā- [bhāvana]yā na kāmarāgamutpādayati /",
  "SA16hvsatssu:16911": "vidvān hi punarāvṛttipatanādiduḥkhamanusmaran yāvaddivyakāmeṣvapi nāsajyate /",
  "SA16hvsatssu:16912": "kevalamuktimeva prārthayate /",
  "SA16hvsatssu:16913": "anityasaṃjñā kāmarāgaṃ vardhayatīti yadbhavānavocat tadayuktam /",
  "SA16hvsatssu:16914": "[SSS_433]",
  "SA16hvsatssu:16915": "yadi kaścidaprahīṇāsmimāno bhavati /",
  "SA16hvsatssu:16916": "tadā sa bāhyaṃ vastvanityaṃ paśyan śocyate /",
  "SA16hvsatssu:16917": "priyabaloviparihāṇyā ca kāmaprārthatāṃ karoti /",
  "SA16hvsatssu:16918": "pṛthagjano 'yaṃ prahīṇakāmasukho ['pi] na viyogaduḥkhaṃ prajānāti /",
  "SA16hvsatssu:16919": "tadyathā kaścidbālako mātrā tāḍitaḥ punarmātaramevāyāti /",
  "SA16hvsatssu:16920": "vidvāṃstu duḥkhahetau sthita eva na duḥkhaṃ nirodhyamiti jñātvā tyajati duḥkhahetuṃ yaduta pañcaskandhān /",
  "SA16hvsatssu:16921": "ayaṃ yogī ābhyantaraskandhān paribhettuṃ anātmasaṃjñāṃ pratilabhate /",
  "SA16hvsatssu:16922": "bāhyavastuvināśe 'pi na śokena pīḍyate /",
  "SA16hvsatssu:16923": "anātmapratilābhī kiṃ punaḥ prārthayīta anityasajñyapi na kiñcitprārthayate /",
  "SA16hvsatssu:16924": "anityasaṃjñā ceyaṃ yadi duḥkhe 'nātmasaṃjñāṃ notpādayati /",
  "SA16hvsatssu:16925": "tadā sā kleśavināśanasampannā na bhavati /",
  "SA16hvsatssu:16926": "ata uktaṃ sūtre- ekāgreṇa cittena pañcaskandhānanityān bhāvayet /",
  "SA16hvsatssu:16927": "ya ādhyātmikān skandhān aparibhidya bahirdhā vastu anityaṃ paśyati /",
  "SA16hvsatssu:16928": "tasya sātmasaṃjñatvāt śoka utpadyate /",
  "SA16hvsatssu:16929": "tadeyamasamyagbhāvanā bhavati /",
  "SA16hvsatssu:16930": "anityamiti paśyatāmapi na nirvedavirāga utpadyate /",
  "SA16hvsatssu:16931": "yathā aurabhrikavyādhādīnām /",
  "SA16hvsatssu:16932": "eṣāṃ satyapi anityajñāne na sādhubhāvanā bhavati /",
  "SA16hvsatssu:16933": "kaścitsamyagbhāvayannapi nānavarataṃ bhāvanāṃ vyavasyati /",
  "SA16hvsatssu:16934": "tasya kāmacittamante viparyasyati /",
  "SA16hvsatssu:16935": "ata ucyate- ekagracitteteti /",
  "SA16hvsatssu:16936": "kiñca kaścit anitya[saṃjñā]malpakālaṃ bhāvayati /",
  "SA16hvsatssu:16937": "kleśāstu bahavaḥ /",
  "SA16hvsatssu:16938": "na [tān] paribhettumalaṃ bhavati /",
  "SA16hvsatssu:16939": "yathā alpamauṣadhaṃ bahvī rvyādhīrna vināśayati /",
  "SA16hvsatssu:16940": "tathedamapi /",
  "SA16hvsatssu:16941": "ata ucyate- ekāgracittena anityamiti samyambhāvanā kleśān vināśayati / iti / iti /",
  "SA16hvsatssu:16942": "dharmā anityā iti jñānameva tattvajñānam /",
  "SA16hvsatssu:16943": "sati tattvajñāne na bhavanti kāmādayaḥ kleśāḥ /",
  "SA16hvsatssu:16944": "kasmāt /",
  "SA16hvsatssu:16945": "avidyāpratyayatvāt kāmādīnām /",
  "SA16hvsatssu:16946": "iti anitya[saṃjñā] na kāmarāgasaṃvardhanīti veditavyam /",
  "SA16hvsatssu:16947": "kiñcānityasaṃjñā sarvān kleśānupaśamayati /",
  "SA16hvsatssu:16948": "yogī yadi prajānāti vastvidamanityamiti /",
  "SA16hvsatssu:16949": "na tadā [tatra]sakāmo bhavati /",
  "SA16hvsatssu:16950": "puruṣo 'yamavaśyaṃ mariṣyatīti prajānan kasmai dviṣyāt /",
  "SA16hvsatssu:16951": "kaḥ sacetano mriyamāṇaṃ dviṣyāt /",
  "SA16hvsatssu:16952": "yadi dharmā anityāḥ,",
  "SA16hvsatssu:16953": "kathaṃ tata uddhatasaṃjñāmutpādayet /",
  "SA16hvsatssu:16954": "dharmā anityā iti jñānānna moha utyadyate /",
  "SA16hvsatssu:16955": "mohānudayānnavicikitsādayo bhavanti /",
  "SA16hvsatssu:16956": "ato jñāyate anitya[saṃjñā] kleśānāṃ virodhinīti //",
  "SA16hvsatssu:16957": "anityasaṃjñāvargastrisaptattyuttaraśatatamaḥ /",
  "SA16hvsatssu:16958": "[SSS_434]",
  "SA16hvsatssu:16959": "174 duḥkhasaṃjñāvargaḥ",
  "SA16hvsatssu:16960": "yo dharmo bādhātmakaḥ tad duḥkhamityucyate /",
  "SA16hvsatssu:16961": "tatrividham- duḥkhaduḥkhaṃ vipariṇāmaduḥkhaṃ saṃskāraduḥkhamiti /",
  "SA16hvsatssu:16962": "pratyutpanne vastuto duḥkhaṃ yadasiśastrādi tad duḥkhaduḥkham /",
  "SA16hvsatssu:16963": "priyāṇāṃ punarbhāryādīnāṃ viyogakāle yadbhavati duḥkham,",
  "SA16hvsatssu:16964": "idaṃ vipariṇāmaduḥkham /",
  "SA16hvsatssu:16965": "śūnyānātmajñānalābhino yaccittaṃ bhavati saṃskṛtadharmāḥ sarve viheṭhanā iti /",
  "SA16hvsatssu:16966": "tatsaṃskāraduḥkham /",
  "SA16hvsatssu:16967": "tadduḥkhānuyāyi cittaṃ duḥkhasaṃjñā /",
  "SA16hvsatssu:16968": "(pṛ) duḥkhasaṃjñāṃ bhāvayatā kiṃ hitaṃ labhyate /",
  "SA16hvsatssu:16969": "(u) duḥkhasaṃjñāyāṃ phalānnirvedo bhavati /",
  "SA16hvsatssu:16970": "kasmāt /",
  "SA16hvsatssu:16971": "na hi duḥkhasaṃjñāṃ bhāvayitā kāmaprītiṃ sevate /",
  "SA16hvsatssu:16972": "tatprītyabhāvānna tṛṣṇā bhavati /",
  "SA16hvsatssu:16973": "yogī yadi dharmā duḥkhamiti prajānāti /",
  "SA16hvsatssu:16974": "tadā na saṃskārānanubhavati /",
  "SA16hvsatssu:16975": "dharmā anityā anātmakā api na duḥkhajanakāḥ tadā naiva tyājyāḥ /",
  "SA16hvsatssu:16976": "duḥkhatvāttu tyājyāḥ /",
  "SA16hvsatssu:16977": "duḥkhatyāgādvimucyate /",
  "SA16hvsatssu:16978": "sarve sattvā atitarāṃ bhītā bhavanti yadidaṃ duḥkhamiti /",
  "SA16hvsatssu:16979": "yadi taruṇo vṛddho vā pāmaraḥ paṇḍito vā āḍhyo daridro vā jānāti idaṃ duḥkhalakṣaṇamiti /",
  "SA16hvsatssu:16980": "[tadā] sarve te nirviṇṇā bhavanti /",
  "SA16hvsatssu:16981": "sarve yogacāriṇaḥ puruṣā nirvāṇe śāntopaśamasaṃjñotpādakā bhavanti /",
  "SA16hvsatssu:16982": "sarveṣāṃ saṃsāre duḥkhasaṃjñotpādanāt /",
  "SA16hvsatssu:16983": "kenedaṃ jñāyate /",
  "SA16hvsatssu:16984": "ye sattvāḥ kāmadhātvāptaduḥkhopadrutā bhavanti /",
  "SA16hvsatssu:16985": "te prathamadhyāne śāntasaṃjñāmutpādayanti /",
  "SA16hvsatssu:16986": "evaṃ bhavāgraduḥkhopadrutā nirvāṇe śāntasaṃjñāmutpādayanti /",
  "SA16hvsatssu:16987": "saṃsāre 'styavadyaṃ yaduta duḥkham /",
  "SA16hvsatssu:16988": "yathoktaṃ sūtre- yat rūpaṇamanityaṃ duḥkhaṃ vipariṇāmadharma,",
  "SA16hvsatssu:16989": "ayaṃ rūpasyādīnava iti /",
  "SA16hvsatssu:16990": "avidyayābhiniviṣṭamidaṃ duḥkham /",
  "SA16hvsatssu:16991": "kenedaṃ jñāyate /",
  "SA16hvsatssu:16992": "sattvānāṃ paramārthato duḥkhe sukhasaṃjñotpādāt /",
  "SA16hvsatssu:16993": "paramaduḥkhasaṃjñotpādanāttu nirvidyante /",
  "SA16hvsatssu:16994": "ato bhagavānāha- ye duḥkhaṃ budhyanti teṣāmahaṃ duḥkhamāryasatyaṃ vyākaromi iti /",
  "SA16hvsatssu:16995": "tatra bhagavān lokasatyamupādāya imamarthaṃ prakāśayati /",
  "SA16hvsatssu:16996": "sarvadevamanuṣyāṇāṃ yatra sukhasaṃjñā bhavati /",
  "SA16hvsatssu:16997": "tatra mama śrāvakā duḥkhasaṃjñāmutpādayanti /",
  "SA16hvsatssu:16998": "utpannaduḥkhasaṃjñā nirvidyanta iti /",
  "SA16hvsatssu:16999": "paramamohapadaṃ [SSS_435] yad duḥkhe sukhasaṃjñotpādanam /",
  "SA16hvsatssu:17000": "anayā saṃjñayā ca sarvasattvānāṃ saṃsāre yātāyātānāṃ mānasaṃ kliśyati /",
  "SA16hvsatssu:17001": "duḥkhasaṃjñāpratilābhinastu mucyante /",
  "SA16hvsatssu:17002": "caturbhirāhāraiścordhvadehaṃ samāpadyate /",
  "SA16hvsatssu:17003": "tatra duḥkhasaṃjñayā āhārān prajahāti /",
  "SA16hvsatssu:17004": "yathā putramāṃsakhādanam,",
  "SA16hvsatssu:17005": "yathā vā niścarmagobhakṣaṇam,",
  "SA16hvsatssu:17006": "yathā aṅgārakarṣubhakṣaṇam /",
  "SA16hvsatssu:17007": "yathā śaktiśatadhārāvalepanam /",
  "SA16hvsatssu:17008": "tathābhūte 'ṣvāhāreṣu sarvaṃ duḥkhārthakam /",
  "SA16hvsatssu:17009": "tathā duḥkhasaṃjñayā āhārān prajahāti /",
  "SA16hvsatssu:17010": "duḥkhasaṃjñāṃ bhāvayato mano na catasṛṣu vijñānasthitiṣu sukhaṃ viharati sarvatra duḥkhadarśitvāt /",
  "SA16hvsatssu:17011": "yathā mugdhāḥ śalabhāḥ sukhasaṃjñayā pradīpe patanti /",
  "SA16hvsatssu:17012": "vidvān agnirdahatīti jñātvā [taṃ] parīharati /",
  "SA16hvsatssu:17013": "prākṛtā api tathā avidyāmohādūrdhvadehāgnau patanti /",
  "SA16hvsatssu:17014": "vidvāṃstu duḥkhasaṃjñayā vimucyate /",
  "SA16hvsatssu:17015": "sarvañca traidhātukaṃ duḥkhaṃ duḥkhasamudayaḥ /",
  "SA16hvsatssu:17016": "duḥkhā vedanā duḥkham /",
  "SA16hvsatssu:17017": "duḥkhajanakaṃ duḥkhasamudayaḥ /",
  "SA16hvsatssu:17018": "[idānī]maduḥkhamapi avaśyaṃ cirādduḥkhaṃ janayati /",
  "SA16hvsatssu:17019": "ato loke sarvaṃ duḥkhamiti bhāvayet /",
  "SA16hvsatssu:17020": "nirviṇṇacittā dharmān vedayanto vimucyante //",
  "SA16hvsatssu:17021": "duḥkhasaṃjñāvargaścatussaptatyuttaraśatatamaḥ /",
  "SA16hvsatssu:17022": "175 anātmasaṃjñāvargaḥ",
  "SA16hvsatssu:17023": "yogī sarve dharma bhaṅgavipariṇāmalakṣaṇā iti paśyati /",
  "SA16hvsatssu:17024": "yasmin rūpe āttmatayābhiniviśate idaṃ rūpaṃ vipariṇāmadharma /",
  "SA16hvsatssu:17025": "tadvipariṇāmadharmajñānādātmacittaṃ pariharati /",
  "SA16hvsatssu:17026": "tathā vedanādīnapi /",
  "SA16hvsatssu:17027": "yathā kaścit girinirjharānuvāhito yatkiñcidavalambya tadvihāya mucyate /",
  "SA16hvsatssu:17028": "tathā yogyampi tadātmatayā kalpayati /",
  "SA16hvsatssu:17029": "tadvipariṇāmadharma dṛṣṭvā anātmakaṃ prajānāti /",
  "SA16hvsatssu:17030": "ato 'nātmake 'nātmasaṃjñāṃ bhāvayati /",
  "SA16hvsatssu:17031": "(pṛ) anātmasaṃjñāṃ bhāvayan kiṃ hitaṃ labhate /",
  "SA16hvsatssu:17032": "(u) anātmasaṃjñābhāvayitā duḥkhasaṃjñāṃ paripūrayati /",
  "SA16hvsatssu:17033": "pṛthagjanā ātmasaṃjñayā paramārthato duḥkhe na duḥkhaṃ paśyanti /",
  "SA16hvsatssu:17034": "anātmasaṃjñayā tu atyalpe 'pi duḥkhe tadupaghātaṃ budhyate /",
  "SA16hvsatssu:17035": "anātmasaṃjñayā copekṣācittaṃ samudācarati /",
  "SA16hvsatssu:17036": "kasmāt /",
  "SA16hvsatssu:17037": "ātmasaṃjñayā hi ātmā naśyediti bibhyanti /",
  "SA16hvsatssu:17038": "yadi paramārthaṃ [SSS_436] jānāti tadā hāyapati duḥkhamanātmakaṃ vināśyamiti /",
  "SA16hvsatssu:17039": "tadā samudācaratyupekṣā /",
  "SA16hvsatssu:17040": "anātmasaṃjñayā ca nityasukhaṃ bhavati /",
  "SA16hvsatssu:17041": "kasmāt /",
  "SA16hvsatssu:17042": "sarvamanityam /",
  "SA16hvsatssu:17043": "tatra yadi ātmātmīyacittamutpādayati /",
  "SA16hvsatssu:17044": "tadā ātmā na bhavet,",
  "SA16hvsatssu:17045": "ātmīyamapi na bhavet,",
  "SA16hvsatssu:17046": "sadā duḥkhamevāsti iti vadet /",
  "SA16hvsatssu:17047": "nāstyātmātmīyamiti cintayato dharmeṣu vinaṣṭheṣu na duḥkhamutpadyate /",
  "SA16hvsatssu:17048": "anātmasaṃjñayā ca yoginaścittaṃ viśudhyati /",
  "SA16hvsatssu:17049": "kasmāt /",
  "SA16hvsatssu:17050": "sarve hi kleśā ātmadṛṣṭisambhūtāḥ /",
  "SA16hvsatssu:17051": "idaṃ vastu ātmano hitamityataḥ kāmarāga utpadyate /",
  "SA16hvsatssu:17052": "idaṃ vastu ātmano 'hitamityato dveṣapratitha utpadyate /",
  "SA16hvsatssu:17053": "anenātmaivābhimānajanakaḥ /",
  "SA16hvsatssu:17054": "ahamāyuṣo 'nte kariṣyāmi na kariṣyāmiti dṛṣṭivicikitsā bhavati /",
  "SA16hvsatssu:17055": "evamātmanaiva sarve kleśāḥ samudbhavanti /",
  "SA16hvsatssu:17056": "anātmasaṃjñayā tu sarve kleśāḥ samucchidyante /",
  "SA16hvsatssu:17057": "kleśānāṃ samucchedāt cittaṃ viśudhyati /",
  "SA16hvsatssu:17058": "cittaviśuddhyā ca kāñcanaṃ loṣṭaṃ candanamasidhārāṃ praśaṃsāṃ nindāñca samaṃ manyate /",
  "SA16hvsatssu:17059": "priyavipriyairviviktaṃ cittaṃ sunivṛttaṃ śāntaṃ bhavati /",
  "SA16hvsatssu:17060": "ato jñāyate 'nātmasaṃjñakasya cittaṃ viśudhyatīti /",
  "SA16hvsatssu:17061": "anātmasaṃjñāṃ vihāya nāstyanyo mārgo vimuktiprāpakaḥ /",
  "SA16hvsatssu:17062": "kasmāt /",
  "SA16hvsatssu:17063": "yadyātmavādī prajānāti nāstyātmā nāstātmīyamiti /",
  "SA16hvsatssu:17064": "evaṃ vyavasitaṃ cittamutpādayanneva vimucyate /",
  "SA16hvsatssu:17065": "(pṛ) maivam / kadācidanātsaṃjñayā punaḥkāmacittamutpadyate /",
  "SA16hvsatssu:17066": "yathā strīrūpe rāgaḥ /",
  "SA16hvsatssu:17067": "tatsarvamanātmasnehāt /",
  "SA16hvsatssu:17068": "nairātmyamanusaranneva puṇyapāpaṃ sañcinoti /",
  "SA16hvsatssu:17069": "kasmāt /",
  "SA16hvsatssu:17070": "svakāyasyopakāre 'pakāre vā na puṇyapāpam /",
  "SA16hvsatssu:17071": "(u) sātmakacittaḥ kāmarāgamutpādayati /",
  "SA16hvsatssu:17072": "svakāye puruṣasaṃjñāṃ parakāye ca strīsaṃjñāmutpādya [tatra] abhiniviśate /",
  "SA16hvsatssu:17073": "tadabhiniveśotpādaśca prajñaptyā bhavati /",
  "SA16hvsatssu:17074": "tallakṣaṇaiva prajñaptiḥ /",
  "SA16hvsatssu:17075": "ato na nairātmyaṃ kāmacittajanakam /",
  "SA16hvsatssu:17076": "anātmacittaśca na karmāṇi sañcinoti /",
  "SA16hvsatssu:17077": "yathā arhato 'nātmasaṃjñayā na karmāṇi sañcīyante /",
  "SA16hvsatssu:17078": "anātmasaṃjñeyaṃ sarveṣāṃ kleśānāṃ karmaṇāñca samucchedinī /",
  "SA16hvsatssu:17079": "ata[stāṃ] bhāvayet //",
  "SA16hvsatssu:17080": "anātmasaṃjñāvargaḥ pañcasaptatyuttaraśatatamaḥ /",
  "SA16hvsatssu:17081": "176 āhāre pratikūlasaṃjñāvargaḥ",
  "SA16hvsatssu:17082": "sarvaṃ duḥkhajananamāhārakāmādbhavati /",
  "SA16hvsatssu:17083": "āhārācca maithunarāgaḥ sahotpadyate /",
  "SA16hvsatssu:17084": "kāmadhātau yāni santi duḥkhāni sarvāṇi tāni annapāna maithunarāgaṃ pratītya bhavanti /",
  "SA16hvsatssu:17085": "āhārakāmasamucchedāya pratikūlasaṃjñāṃ bhāvayet /",
  "SA16hvsatssu:17086": "[SSS_437]",
  "SA16hvsatssu:17087": "yathā kalpādau sattvāḥ svargādāgatya loke 'smin upapādukā abhūvan /",
  "SA16hvsatssu:17088": "[te] prabhāsvarakāyāḥ khecarāḥ svatantrā bhūtvā pṛthivīrasamādāvaśnuvan /",
  "SA16hvsatssu:17089": "tadaśanabahulāḥ praṇaṣṭapramātiśayā abhūvan /",
  "SA16hvsatssu:17090": "evaṃ krameṇa jarāvyādhimaraṇaśālinaḥ yāvadvatsaraśataṃ bhūyasā duḥkhaiḥ pīḍitāḥ /",
  "SA16hvsatssu:17091": "āhārābhiniveśavaśāt sarve te tādṛśemyaḥ phalemyaḥ praṇaṣṭāḥ /",
  "SA16hvsatssu:17092": "ata āhāraṃ yoniśo bhāvayet /",
  "SA16hvsatssu:17093": "annapānābhiniveśānmaithunarāga utpadyate /",
  "SA16hvsatssu:17094": "tato 'nye kleśā bhavanti /",
  "SA16hvsatssu:17095": "tebhyo 'kuśalaṃ karma kurvanti akuśalakarmataḥ trīn doṣān vardhayitvā devamanuṣyāṇāmapakurvanti /",
  "SA16hvsatssu:17096": "tasmāt sarvāḥ kleśavipattaya āhārakāmāt bhavanti jarāvyādhimaraṇalakṣaṇāni annapānādhīnāni /",
  "SA16hvsatssu:17097": "āhāro 'yaṃ sthāne paramamabhiniveśayati /",
  "SA16hvsatssu:17098": "kāmarāgo gururapi na puruṣaṃ kleśayati /",
  "SA16hvsatssu:17099": "yathā āhārakartā /",
  "SA16hvsatssu:17100": "yadi vā bālo vṛddho gṛhasthaḥ pravrajito vā anāhārapīḍito bhavati /",
  "SA16hvsatssu:17101": "āhāramimaṃ bhuṅktvā anāsaktamanā bhavet /",
  "SA16hvsatssu:17102": "avirāgī atitarāṃ khidyate /",
  "SA16hvsatssu:17103": "yathā asidhārāvalepanī,",
  "SA16hvsatssu:17104": "yathā vā viṣa[siktau]ṣadhasevakaḥ /",
  "SA16hvsatssu:17105": "yathā vā viṣasarpapoṣakaḥ /",
  "SA16hvsatssu:17106": "ato bhagavānāha- bhāvitacitta idamāhārayet /",
  "SA16hvsatssu:17107": "nāhārakāmāya tadduḥkhapīḍitaḥ syāt iti /",
  "SA16hvsatssu:17108": "kecittīrthikā [api] niraśanavratamācaranti /",
  "SA16hvsatssu:17109": "ato bhagavānāha- nāsyāhārasyopacchedāt vimucyate /",
  "SA16hvsatssu:17110": "kintu yoniśo manasi kṛtvā āhārayediti /",
  "SA16hvsatssu:17111": "ye samucchinnāhārāḥ teṣāṃ kleśā na kṣīyante /",
  "SA16hvsatssu:17112": "ahitaṃ tīvramaraṇameva bhavati /",
  "SA16hvsatssu:17113": "ato bhagavānāha- āhāre 'smin pratikūlasaṃjñāṃ janayet,",
  "SA16hvsatssu:17114": "nāsti tato 'vadyamiti /",
  "SA16hvsatssu:17115": "(pṛ) kathamāhāre pratikūlasaṃjñā kuryāt /",
  "SA16hvsatssu:17116": "(u) ayaṃ kāyasvabhāvo 'kuśalaḥ /",
  "SA16hvsatssu:17117": "atyuttaramasamāhāraphalaṃ sarvamaśuci /",
  "SA16hvsatssu:17118": "atastato nirvindyāt /",
  "SA16hvsatssu:17119": "surabhigandhamadhurapānabhojanāni śucikāla eva kāyasya hitakarāṇi /",
  "SA16hvsatssu:17120": "dantena carvitaṃ lālayā siktaṃ liṅgaṃ vāntavadāmāśayapatitaṃ kāyasya hitakaram /",
  "SA16hvsatssu:17121": "ato jñāyate 'śucīti /",
  "SA16hvsatssu:17122": "idamannapānamajñānātsukham /",
  "SA16hvsatssu:17123": "yadi kaścinmadhuramāhāraṃ labhamāno 'pi punarvāntaṃ na bhunakti /",
  "SA16hvsatssu:17124": "iti jñātavyamajñānabalāttanmadhuraṃ manyata iti /",
  "SA16hvsatssu:17125": "āhārapratyayaṃ kṛṣikarma sevārjanaṃ saṃrakṣaṇamityevañjātīyaduḥkhānyanubhavati /",
  "SA16hvsatssu:17126": "tatpratyayamapramāṇāni pāpāni kurvanti /",
  "SA16hvsatssu:17127": "yadaśuci sarvaṃ tadāhārādhīnam /",
  "SA16hvsatssu:17128": "asatyāhāre kena [SSS_438] bhavanti tvagasthiraktamāṃsoccārādīnyaśucīni vastūni /",
  "SA16hvsatssu:17129": "yā durgatayorvarcaḥkuṭīkrimyādayaḥ te sarve gandharasābhiniveśādatrotpadyante /",
  "SA16hvsatssu:17130": "yathoktaṃ karmavarge- yastarṣito mriyate sa jalakrimibhāvenotpadyate /",
  "SA16hvsatssu:17131": "nibiḍasthāne mṛtaḥ pakṣiṣūtpadyate /",
  "SA16hvsatssu:17132": "maithunarāgeṇa mṛto yonāvutpadyate /",
  "SA16hvsatssu:17133": "ityevamādi /",
  "SA16hvsatssu:17134": "ya etadāhāravivikta sa mahāsukhaṃ pratilabhate /",
  "SA16hvsatssu:17135": "yathā rūpadhātau nirvāṇe cotpadyate /",
  "SA16hvsatssu:17136": "āhārānuvartanataḥ kṛṣṇādiduḥkhaṃ bhavati /",
  "SA16hvsatssu:17137": "evamāhāro 'śucirduḥkha iti dṛṣṭvā pratikūlasaṃjñāṃ bhāvayet //",
  "SA16hvsatssu:17138": "āhāre pratikūlasaṃjñāvargaḥ ṣaṭsaptatyuttaraśatatamaḥ /",
  "SA16hvsatssu:17139": "177 sarvaloke 'nabhiratisaṃjñāvargaḥ",
  "SA16hvsatssu:17140": "yogī paśyati lokeṣu sarvaṃ duḥkham,",
  "SA16hvsatssu:17141": "citte ca nāsti kiñcitsukhamiti /",
  "SA16hvsatssu:17142": "ayañca yogī bhāvayati prītiviviktaṃ samādhiṃ tadyathā anātmasaṃjñāṃ duḥkhasaṃjñāmāhāre pratikūlasaṃjñāṃ maraṇasaṃjñām /",
  "SA16hvsatssu:17143": "ityādi /",
  "SA16hvsatssu:17144": "tadā tasya cittaṃ na sarvaloke 'bhiramate /",
  "SA16hvsatssu:17145": "api cāyaṃ paśyati- yatpriyaṃ tatkāmarāgavardhanam,",
  "SA16hvsatssu:17146": "yadvipriyaṃ tat dveṣapratighavardhanamiti /",
  "SA16hvsatssu:17147": "ata ubhayatra nābhiramate /",
  "SA16hvsatssu:17148": "dhanikasya pālanādiduḥkhamastīti dṛśyate /",
  "SA16hvsatssu:17149": "daridrasyākiñcanyaduḥkhaṃ dṛśyate /",
  "SA16hvsatssu:17150": "susthāniko duḥsthāne patiṣyamāṇo dṛśyate /",
  "SA16hvsatssu:17151": "duḥsthāniko dṛṣṭe duḥkhānyanubhavan dṛśyate /",
  "SA16hvsatssu:17152": "pratyutpanno dhaniko 'vaśyaṃ patiṣyāmi,",
  "SA16hvsatssu:17153": "idañca kāmādīnāṃ vihṛtisthānamiti prajānāno dṛśyate /",
  "SA16hvsatssu:17154": "pratyutpanno daridro na pratyayopalabhyanirgama iti prajānānaḥ /",
  "SA16hvsatssu:17155": "ato na savaloke 'bhiramate /",
  "SA16hvsatssu:17156": "alpatarāśca sattvāḥ susthāna utpannāḥ,",
  "SA16hvsatssu:17157": "bahutarā durgatau patanti /",
  "SA16hvsatssu:17158": "yathoktaṃ sūtre- alpatarāḥ susthāna utpadyante bahutarā dusthāna utpadyante /",
  "SA16hvsatssu:17159": "tadādīnavaṃ dṛṣṭvā nirvāṇameva prārthayante /",
  "SA16hvsatssu:17160": "iti /",
  "SA16hvsatssu:17161": "puruṣo 'yaṃ paśyati kāmādayo doṣāḥ kleśāssadā santānamanuvartanta iti /",
  "SA16hvsatssu:17162": "yathā krodhāsevī puruṣo 'vakāśe labdhe punarbadhyate /",
  "SA16hvsatssu:17163": "asmin vadhake kathamabhirameta /",
  "SA16hvsatssu:17164": "kleśādutpannamakuśalaṃ karma sadānuvartamānaṃ dṛśyate /",
  "SA16hvsatssu:17165": "naivākuśalakarmaphalānmucyate /",
  "SA16hvsatssu:17166": "yathoktaṃ sūtre-",
  "SA16hvsatssu:17167": "sa cettu pāpakaṃ karma kariṣyati karoṣi vā /",
  "SA16hvsatssu:17168": "na te duḥkhātpramoko 'sti,",
  "SA16hvsatssu:17169": "utpātyāpi palāyataḥ // iti /",
  "SA16hvsatssu:17170": "[SSS_439]",
  "SA16hvsatssu:17171": "ato nābhiramate /",
  "SA16hvsatssu:17172": "jātyādīnyaṣṭa duḥkhāni sadā sukṛtinamanuvartante /",
  "SA16hvsatssu:17173": "kiṃ punaḥ pāpinam /",
  "SA16hvsatssu:17174": "evaṃ kathaṃ loke abhirameta /",
  "SA16hvsatssu:17175": "tadyathā āśīviṣakaraṇḍaḥ pañcokṣiptāsikā vadhakāḥ śūnye grāme coraḥ /",
  "SA16hvsatssu:17176": "tādṛśānyavaratīrāṇi duḥkhāni sadā sattvānanuvartante /",
  "SA16hvsatssu:17177": "kathaṃ tatrābhirameta /",
  "SA16hvsatssu:17178": "tadyathā lavaṇatiktatṛṣṇānadīvāhitaḥ pañcakāmaguṇaviṣaśalya [viddhaḥ] avidyāndhakārāṅgārakarṣau [patitastādṛśāni] duḥkhāni sattvānanuvartante /",
  "SA16hvsatssu:17179": "kathaṃ [tatra] abhirameta /",
  "SA16hvsatssu:17180": "yogī upaśamasukhamalpaṃ vipattikleśaduḥkhāni bahūnīti prajānāti /",
  "SA16hvsatssu:17181": "kasmāt, [yasmāt] pratidīnaṃ lokaistūyamānā vanaṣaṇḍaprasūtasphītaphalasamṛddhiśālino ['pi] bhūpā na dīrghakālasukhalābhino dṛśyante /",
  "SA16hvsatssu:17182": "sukhasampraharṣiṇo 'lpāḥ /",
  "SA16hvsatssu:17183": "duḥkhavedinastu bahavaḥ /",
  "SA16hvsatssu:17184": "ato na sarvaloke 'bhiramate /",
  "SA16hvsatssu:17185": "(pṛ) saṃjñāmimāṃ bhāvayan kāni hitāni vindate /",
  "SA16hvsatssu:17186": "(u) nānāvidhalokalakṣaṇeṣu na cittamabhiniviśate /",
  "SA16hvsatssu:17187": "tāṃ saṃjñāṃ bhāvayatā kṣipraṃ mokṣo labhyate /",
  "SA16hvsatssu:17188": "saṃsāre ca dīrghakālaṃ [na]tiṣṭhati /",
  "SA16hvsatssu:17189": "ayaṃ yogī hitaṃ jñānaṃ vindate /",
  "SA16hvsatssu:17190": "sadā sarvatrādīnavabhāvitvāt /",
  "SA16hvsatssu:17191": "asya ca citte na kleśā udbhavanti /",
  "SA16hvsatssu:17192": "udbhave vāśu nirudhyante /",
  "SA16hvsatssu:17193": "yathā taptāyaḥkapāle patitaṃ jalabindu /",
  "SA16hvsatssu:17194": "yogī loke nābhiramata ityataḥ paramopaśame 'bhiramate /",
  "SA16hvsatssu:17195": "yo lokānnirviṇṇaḥ sa upaśame parame 'bhiramate /",
  "SA16hvsatssu:17196": "tasmāt sarvaloke 'nabhiratisaṃjñāṃ bhāvayet //",
  "SA16hvsatssu:17197": "sarvaloke 'nabhiratisaṃjñāvargaḥ saptasaptatyuttaraśatatamaḥ /",
  "SA16hvsatssu:17198": "178 aśubhasaṃjñāvargaḥ",
  "SA16hvsatssu:17199": "(pṛ) aśubhasaṃjñāṃ kathaṃ bhāvayet /",
  "SA16hvsatssu:17200": "(u) yogī paśyati kāyasya bījamaśubhaṃ yaduta mātāpitoraśucimārgajaśukraśoṇitasaṅghātaḥ /",
  "SA16hvsatssu:17201": "kāyo 'yamaśucibhiḥ saṃsiddho yaduta jīrṇāhāraprasvedaprasnigdhaḥ /",
  "SA16hvsatssu:17202": "upapattisthānañcāśuci yaduta mātuḥ kukṣau paripūrṇamaśuci bhavati /",
  "SA16hvsatssu:17203": "[SSS_440] viṇmūtrādyaśucipadārthāḥ sambhūya kāyaṃ kurvanti /",
  "SA16hvsatssu:17204": "navasu dvāreṣu sadāśucīni sravanti /",
  "SA16hvsatssu:17205": "kāyo 'yaṃ yatra nikṣipyate tadeva sthānamamaṅgalamaśuci /",
  "SA16hvsatssu:17206": "annaṃ pānaṃ vastraṃ puruṣakāyagataṃ parīhitaṃ sarvaṃmaśuci bhavati /",
  "SA16hvsatssu:17207": "pareṣāṃ dūṣaṇañca bhavati /",
  "SA16hvsatssu:17208": "kāyasyāsya padārthaḥ sarvo 'śuciḥ /",
  "SA16hvsatssu:17209": "yathā snānajalaṃ yadi vā snānapātrādi /",
  "SA16hvsatssu:17210": "kāyotthaṃ keśanakhaśiṅkhāṇaśleṣmādi sarvamaśuci /",
  "SA16hvsatssu:17211": "dṛśyate ca mṛtakāyo 'śucitaḥ /",
  "SA16hvsatssu:17212": "kāyo 'yaṃ mriyamāṇaḥ kimanyo bhavati /",
  "SA16hvsatssu:17213": "ādita ārabhyāyamaśuciriti veditavyam /",
  "SA16hvsatssu:17214": "jāyamānastu ātmabuddhiviparyayāt śucirityucyate /",
  "SA16hvsatssu:17215": "mṛtaspṛṣṭī aśucirbhavati /",
  "SA16hvsatssu:17216": "keśanakhādi sadā mṛtavastu /",
  "SA16hvsatssu:17217": "apramāṇā mṛtakrimayaśca sadā kāyaṃ spṛśanti /",
  "SA16hvsatssu:17218": "ato jñātavyaṃ kāyo 'yamādita ārabhyāśuciriti /",
  "SA16hvsatssu:17219": "aśucilūkṣāmakṣikāmaśakādayaḥ sarvā aśucikrimayaḥ sarvadāgatya kāyaṃ spṛśantītyaścāśuciḥ /",
  "SA16hvsatssu:17220": "kāyo 'yaṃ varcaḥkuṭīvat sadāśucipūrṇaḥ /",
  "SA16hvsatssu:17221": "tatpratītya varcaḥkuṭyāṃ sahasradhā krimayo bhavanti /",
  "SA16hvsatssu:17222": "tathāyaṃ kāyo 'pi /",
  "SA16hvsatssu:17223": "kāyo 'yaṃ śmaśānasamaḥ /",
  "SA16hvsatssu:17224": "kasmāt /",
  "SA16hvsatssu:17225": "mṛtakāyasya hi sthānaṃ śmaśānamityucyate /",
  "SA16hvsatssu:17226": "ayaṃ kāyo 'pi bahvayo mṛtakrimayo 'tra tiṣṭhanti /",
  "SA16hvsatssu:17227": "ayaṃ kāyo 'śuciṃ karoti /",
  "SA16hvsatssu:17228": "yāni śucisthānāni surabhikusumavastramālādīni [tāni] sarvāṇyetatkāyavaśādaśucīni bhavanti /",
  "SA16hvsatssu:17229": "brāhmaṇā mṛtagṛhe prasūtikāgṛhe ca nāhāramupabhuñjanti /",
  "SA16hvsatssu:17230": "aśucitvāt /",
  "SA16hvsatssu:17231": "asmin kāye tu śatasahasradhā krimayaḥ sadā jāyante mriyante ca /",
  "SA16hvsatssu:17232": "tadā nopabhojyānnapāno bhavet /",
  "SA16hvsatssu:17233": "ato jñāyate 'śuciriti /",
  "SA16hvsatssu:17234": "loke ca narakamaśuci /",
  "SA16hvsatssu:17235": "kāyo 'yaṃ krimiśatasahasrāṇāṃ narakam /",
  "SA16hvsatssu:17236": "ato 'śuciḥ /",
  "SA16hvsatssu:17237": "kāyo 'yaṃ sadā snānamapekṣate /",
  "SA16hvsatssu:17238": "yadi śuciḥ /",
  "SA16hvsatssu:17239": "kimarthaṃ snānamapekṣate /",
  "SA16hvsatssu:17240": "surabhikusumagandhamālālaṅkṛto 'yaṃ kāyaḥ iti veditavyaṃ kāyo 'yaṃ svabhāvato 'śuciriti /",
  "SA16hvsatssu:17241": "prajñaptyā śucibhiḥ bāhyairalaṅkriyate /",
  "SA16hvsatssu:17242": "ayaṃ manuṣyakāyaḥ paramamaśuciḥ /",
  "SA16hvsatssu:17243": "yathānyeṣāṃ sattvānāṃ carmaromanakhadantamajjāsthimāṃsāni kadācidupayujyante /",
  "SA16hvsatssu:17244": "manuṣyakāye tu naikamasti grāhyam /",
  "SA16hvsatssu:17245": "paramāśucitvāt /",
  "SA16hvsatssu:17246": "yathotpalapadbhapuṇḍarīkapuṣpādīni aśucisabhūtatvādaśucīni bhavanti /",
  "SA16hvsatssu:17247": "na tathā kāyo 'yamanyapadārthairaśucīkriyate /",
  "SA16hvsatssu:17248": "prakṛtita evāśuciḥ /",
  "SA16hvsatssu:17249": "kāyo 'yaṃ yadi śuciḥ /",
  "SA16hvsatssu:17250": "tadā na vastreṇācchādayet /",
  "SA16hvsatssu:17251": "yathā puruṣo vastrācchāditamalarāśiḥ parān vañcayati /",
  "SA16hvsatssu:17252": "tathā strī ācchādanābharaṇācchāditakāyā puruṣaṃ mohayati /",
  "SA16hvsatssu:17253": "tathā puruṣo 'pi /",
  "SA16hvsatssu:17254": "[ato] jñātavyamaśuciriti /",
  "SA16hvsatssu:17255": "samantato 'yaṃ kāyaḥ sadā aśuci nissārayati yaduta navarandhrāṇi aśucidvārāṇi romakūpeṣu ca naikamasti śuci /",
  "SA16hvsatssu:17256": "[SSS_441]",
  "SA16hvsatssu:17257": "(pṛ) aśubhasaṃjñābhāvanā kasya hitasya lābhāya bhavati /",
  "SA16hvsatssu:17258": "(u) strīpuruṣayoḥ śubhasaṃjñayā kāmarāga utpadyate /",
  "SA16hvsatssu:17259": "tasmātkāmarāgātpāpakānāṃ dvāramaprāvriyate /",
  "SA16hvsatssu:17260": "aśubhasaṃjñābhāvanāyāntu kāmarāgāṇāṃ nigraho bhavati /",
  "SA16hvsatssu:17261": "kasmāt /",
  "SA16hvsatssu:17262": "ayaṃ hi kāyo durgandhamalairaśuciścarmāvṛtatvātparaṃ na jñāyate /",
  "SA16hvsatssu:17263": "vasanācchāditāśucirāśyābhāsavat śucipriyavastu parivarjayet /",
  "SA16hvsatssu:17264": "yogī cāyaṃ vinīlakalohitakādisaṃjñayā sarvakāyaṃ paryādāti /",
  "SA16hvsatssu:17265": "kāyaparyādānāt na kāmarāgo bhavati /",
  "SA16hvsatssu:17266": "pratyakṣaṃ dṛśyate ca vinīlakalohitakādirūpam /",
  "SA16hvsatssu:17267": "(pṛ) yadvastuto 'vinīlakam,",
  "SA16hvsatssu:17268": "tat kasmādvinīlakaṃ paśyati /",
  "SA16hvsatssu:17269": "(u) adhimuktivalādyogī tat vinīlakaṃ gṛhṇāti /",
  "SA16hvsatssu:17270": "sarvāṇi rūpāṇi ca vinīlakalohitakāni paśyati /",
  "SA16hvsatssu:17271": "(pṛ) bhāvaneyaṃ kasmānna viparyastā bhavati /",
  "SA16hvsatssu:17272": "(u) kāyo 'yaṃ vinīlakalohitabhāgīyaḥ /",
  "SA16hvsatssu:17273": "yathoktaṃ sūtre- asti vṛkṣe viśuddhatā iti /",
  "SA16hvsatssu:17274": "vinīlakalohitakalakṣaṇaṃ sadā bhāvayan anyāni rūpāṇyabhibhavati /",
  "SA16hvsatssu:17275": "yathā [indra]nīlamaṇiprabhā sphaṭikarūpaṃ tiraskaroti /",
  "SA16hvsatssu:17276": "evaṃ vinīlakalohitakādilakṣaṇaṃ dīrghakālaṃ bhāvayato 'śubha[saṃjñā] sampūrṇā bhavati /",
  "SA16hvsatssu:17277": "aśubhasaṃjñāyāṃ na maithu rāga utpadyate /",
  "SA16hvsatssu:17278": "anutpanne maithunarāge sāṃvṛtasarvāpattivimukho nirvāṇameyānuyāti /",
  "SA16hvsatssu:17279": "aśubhasaṃjñāṃ bhāvayata idṛśaṃ hitaṃ labhyate /",
  "SA16hvsatssu:17280": "aśubhabhāvanāvargo 'ṣṭasaptatyuttaraśatatamaḥ /",
  "SA16hvsatssu:17281": "179 maraṇasaṃjñāvargaḥ",
  "SA16hvsatssu:17282": "yogīmaraṇasaṃjñayā jīvite 'dhruvacitto bhavati /",
  "SA16hvsatssu:17283": "ityataḥ [tāṃ] bhāvayet /",
  "SA16hvsatssu:17284": "ayaṃ sadā kuśaladharmeṣu paramamabhirato 'kuśaladharmān prajahāti /",
  "SA16hvsatssu:17285": "kasmāt /",
  "SA16hvsatssu:17286": "sattvā bhūyasā maraṇavismaraṇādakuśalaṃ karma kurvanti /",
  "SA16hvsatssu:17287": "yadā tu maraṇamanusmaranti tadā prajahati /",
  "SA16hvsatssu:17288": "satatamaraṇānusmaraṇācca mātāpitṛbhrātṛsvasṛjñātisālohitaparijanādiṣu rāgatṛṣṇālpīyasī bhavati /",
  "SA16hvsatssu:17289": "maraṇasaṃjñāṃ bhāvayataḥ svasya hitaṃ bhavati yaduta cittaikāgryeṇa kuśaladharmāṇāmupacayaḥ /",
  "SA16hvsatssu:17290": "[SSS_442] laukikāḥ sattvā bhūyasā parihitābhiratā svahitaṃ tyajantyeva /",
  "SA16hvsatssu:17291": "kiñcāyaṃ kṣiprameva mucyate /",
  "SA16hvsatssu:17292": "kasmāt /",
  "SA16hvsatssu:17293": "ājavañjavamanughāvatāṃ hi lokānāṃ sadā maraṇaṃ bhavati /",
  "SA16hvsatssu:17294": "ayantu maraṇanirvedā dvimuktimeva prārthayate /",
  "SA16hvsatssu:17295": "(pṛ) kathaṃ maraṇasaṃjñāṃ bhāvayet /",
  "SA16hvsatssu:17296": "(u) sarvamanityamiti pūrvaṃ sāmānyata uktam /",
  "SA16hvsatssu:17297": "idānīntu kāyo 'nitya iti mātraṃ bhāvayet /",
  "SA16hvsatssu:17298": "skandhānāṃ santānasamucchedo maraṇa saṃjñetyucyate /",
  "SA16hvsatssu:17299": "kāyo 'yaṃ bāhyavastvapekṣayāpyanityataraḥ /",
  "SA16hvsatssu:17300": "tadyathā mṛṇmaye ghaṭe 'dhruvalakṣaṇam /",
  "SA16hvsatssu:17301": "tadapyatikrānto 'yaṃ kāya iti yogī bhāvayati /",
  "SA16hvsatssu:17302": "kasmāt /",
  "SA16hvsatssu:17303": "mṛṇmayo 'yaṃ ghaṭo yadi [samyak] prayogapālitaḥ kadācit ciraṃ tiṣṭhet /",
  "SA16hvsatssu:17304": "ayaṃ kāyastu ciratamaṃ tiṣṭhamāno na vatsaraśatamatikrāmati /",
  "SA16hvsatssu:17305": "adhruvatvānmaraṇasaṃjñāmanusmaret /",
  "SA16hvsatssu:17306": "kiñcāyaṃ kāyaḥ paripanthidharmaiḥ sambahulaḥ yadutāśiśastragadāvadhakacoraprapātapānabhojanāparipācanātiśītātigharmavātavyādhayaḥ /",
  "SA16hvsatssu:17307": "saṃkṣepataḥ sarve sattvā asattvāśca kāyasya paripanthino dharmā draṣṭavyāḥ /",
  "SA16hvsatssu:17308": "ato bhāvayenmaraṇasaṃjñām /",
  "SA16hvsatssu:17309": "kiñca yogī paśyati kāyaḥ kṣaṇikanityo vipariṇāmalakṣaṇo naikaṃ kṣaṇamapyārakṣya iti /",
  "SA16hvsatssu:17310": "ato maraṇasaṃjñāṃ bhāvayati /",
  "SA16hvsatssu:17311": "yogī dṛṣṭadharme ca paśyati bālyayauvanavārdhakyāni savyādhīni nirvyādhīni vā na maraṇaparihārīṇīti /",
  "SA16hvsatssu:17312": "evaṃ kāyenāpi bhavitavyamityanusmṛtya maraṇasaṃjñāṃ bhāvayati /",
  "SA16hvsatssu:17313": "kiñca yogī paśyati aniyatavipākaṃ karma /",
  "SA16hvsatssu:17314": "na sarvakarmāṇi kṣīyante āyurvarṣaśatairapi /",
  "SA16hvsatssu:17315": "karmaṇo 'niyatatvānmaraṇamapyaniyataṃ iti /",
  "SA16hvsatssu:17316": "ato maraṇasaṃjñāmanusmaret /",
  "SA16hvsatssu:17317": "anādau ca saṃsāre 'sti karmāpramāṇama /",
  "SA16hvsatssu:17318": "asti kiñcitkarma anyakarmaṇo varaṇakam /",
  "SA16hvsatssu:17319": "mamāpi bhavedakālikamaraṇakarma /",
  "SA16hvsatssu:17320": "iti kathamasminnāyuṣi[yogī] śraddadhīta /",
  "SA16hvsatssu:17321": "kiñca yogī paśyati maraṇamatiprabhaviṣṇu,",
  "SA16hvsatssu:17322": "na sāntvavacanenollāpanīyaṃ dhanenānuneyaṃ vigraheṇa vā mocanīyam /",
  "SA16hvsatssu:17323": "yathā mahati śaile caturbhyo digbhya āgate nāsti palāyanasthānam /",
  "SA16hvsatssu:17324": "(pṛ) yadi kaścidyamaṃ santaparyati /",
  "SA16hvsatssu:17325": "tadā maraṇānmucyate /",
  "SA16hvsatssu:17326": "(u) ayaṃ bālo mūḍha[evaṃ] vadati /",
  "SA16hvsatssu:17327": "yamaḥ prāṇināmutpādane vadhe cāsvatantrabalaḥ /",
  "SA16hvsatssu:17328": "kevalaṃ parāmṛśati kiṃ kuśalacārī kiṃ vākuśalacārīti /",
  "SA16hvsatssu:17329": "vipākavedanāyāṃ kṣīyamāṇāyāṃ hiṃsrakakāyapratyayaṃ mriyate /",
  "SA16hvsatssu:17330": "ato yogī kāyo 'niśrayo 'śaraṇo maraṇavartmagata iti paśyan maraṇasaṃjñāmanusmarati /",
  "SA16hvsatssu:17331": "kiñca yogī sadā paśyati kāyo 'yaṃ jarāvyādhiparipīḍito 'dhruvasvabhāvaḥ pratikṣaṇamutpannavināśī [SSS_443] vijñānasantānavinaṣṭa ityato maraṇasaṃjñāṃ bhāvayati /",
  "SA16hvsatssu:17332": "kiñcāyaṃ yogī paśyati maraṇaṃ niyataṃ jīvitamaniyatam /",
  "SA16hvsatssu:17333": "aniyatānniyataṃ viśiṣyata ityato maraṇasaṃjñāṃ bhāvayati /",
  "SA16hvsatssu:17334": "(pṛ) kasmāt jarāvyādhyādisaṃjñā anuktvā maraṇasaṃjñāmātramucyate /",
  "SA16hvsatssu:17335": "(u) jarāvyādhyabhibhūtaḥ puruṣo na parikṣīyate /",
  "SA16hvsatssu:17336": "vyādhirbalaṃ harati jarā yauvanaṃ harati /",
  "SA16hvsatssu:17337": "jñātisālohito dhanamanyacca[harati] /",
  "SA16hvsatssu:17338": "kāyastu tathāpi tiṣṭhati /",
  "SA16hvsatssu:17339": "maraṇaṃ punaḥ sarvamapaharati /",
  "SA16hvsatssu:17340": "jarāvyādhyādi ca maraṇasya pratyayaḥ /",
  "SA16hvsatssu:17341": "ato na pṛthagucyate /",
  "SA16hvsatssu:17342": "uktañca sūtre- maraṇaṃ nāma mahātāmastram araśmikamarakṣaṇam asahāyakamanupasthāpakaṃ paramabhayasthānaṃ iti /",
  "SA16hvsatssu:17343": "ato maraṇasaṃjñāmanusmaret /",
  "SA16hvsatssu:17344": "kiñca sattvā maraṇapratyayaṃ paralokādvibhyati /",
  "SA16hvsatssu:17345": "traidhātuke sarvasyāsti maraṇaṃ na tathā jarā vyādhiśca /",
  "SA16hvsatssu:17346": "(pṛ) yadi sattvān vihāya nāsti maraṇasaṃjñā /",
  "SA16hvsatssu:17347": "sattvā eva prajñaptisantaḥ /",
  "SA16hvsatssu:17348": "yogī kasmādimāṃ saṃjñāṃ bhāvayati /",
  "SA16hvsatssu:17349": "(u) vinaśvarasattvalakṣaṇa[jñāna]vihīno maraṇādvibheti /",
  "SA16hvsatssu:17350": "yo maraṇasaṃjñāṃ bhāvayati /",
  "SA16hvsatssu:17351": "na sa bibheti /",
  "SA16hvsatssu:17352": "ato bhāvayet /",
  "SA16hvsatssu:17353": "anityasaṃjñādayo mārgasya pratyāsannāḥ /",
  "SA16hvsatssu:17354": "aśubhāhāre pratikūlamaraṇasaṃjñādayo mārgaviprakṛṣṭāḥ /",
  "SA16hvsatssu:17355": "mārgapratilābhī īdṛśasaṃjñayā cittaṃ pragṛhṇāti /",
  "SA16hvsatssu:17356": "maraṇasaṃjñāvarga ekonāśīttyuttaraśatatamaḥ /",
  "SA16hvsatssu:17357": "180 antimasaṃjñātritayavargaḥ",
  "SA16hvsatssu:17358": "prahāṇasaṃjñeti /",
  "SA16hvsatssu:17359": "yathā caturṣu samyakpradhāneṣūktam- utpannānāṃ pāpakānāmakuśalānāṃ dharmāṇāṃ prahāṇāya [chandaṃ janayati vyāyamati]vīryamārabhate /",
  "SA16hvsatssu:17360": "[cittaṃ pragṛhṇāti pradadhāti] iti /",
  "SA16hvsatssu:17361": "ime ca pāpakā akuśalā dharmā narakādiduḥkhakleśānāṃ pratyayāḥ /",
  "SA16hvsatssu:17362": "pāpakīrtiśabdānāṃ cittaparitāpādiduḥkhānāñca mūlam /",
  "SA16hvsatssu:17363": "tasmātprajahyāt /",
  "SA16hvsatssu:17364": "[SSS_444]",
  "SA16hvsatssu:17365": "(pṛ) kathaṃ prajahāti /",
  "SA16hvsatssu:17366": "(u) dharmāṇāmakaraṇaṃ pratibdhastasmin samaye prajahāti /",
  "SA16hvsatssu:17367": "ayoniśo manaskāraḥ kāmarāgādīnāṃ kleśānāṃ pratyayaḥ /",
  "SA16hvsatssu:17368": "tanmanaskāraprahāṇāt te dharmāḥ prahīyante /",
  "SA16hvsatssu:17369": "(pṛ) imāṃ prahāṇasaṃjñāṃ bhāvayan kiṃ hitaṃ vidante /",
  "SA16hvsatssu:17370": "(u) tāṃ saṃjñāṃ bhāvayan sadā na pāpakān dharmānanuvartate /",
  "SA16hvsatssu:17371": "kartavya[meva] karoti /",
  "SA16hvsatssu:17372": "aṣṭāvakṣaṇāṃśca varjayati /",
  "SA16hvsatssu:17373": "puruṣasyātmahitaṃ yadutakleśānāṃ prahāṇam /",
  "SA16hvsatssu:17374": "kleśaprahāṇābhirati dharmacī varasaṃvṛtaliṅgasya pravrajitasya hitam tayā nocet svakāyameva manyeta /",
  "SA16hvsatssu:17375": "yadi yogī prahāṇasaṃjñābhāvanāyāmabhirataḥ,",
  "SA16hvsatssu:17376": "tadā buddhe dharmapūjāṃ karoti /",
  "SA16hvsatssu:17377": "virāgasaṃjñā nirodhasaṃjñā iti /",
  "SA16hvsatssu:17378": "rāge cātyantānutpanne virāgo bhavati /",
  "SA16hvsatssu:17379": "tadvirāgānusmaraṇameva virāgasaṃjñā /",
  "SA16hvsatssu:17380": "(pṛ) prahāṇasaṃjñaiva virāgasaṃjñeti matam /",
  "SA16hvsatssu:17381": "kasmātpunarucyate /",
  "SA16hvsatssu:17382": "(u) prahāṇāllabhyate virāgam /",
  "SA16hvsatssu:17383": "prahāṇaṃ nāma kāmarāgasyāpanayanam /",
  "SA16hvsatssu:17384": "yathoktaṃ sūtre- kāmarāgasya prahāṇāt pañcaskandhāḥ prahīyante iti /",
  "SA16hvsatssu:17385": "prahāṇasaṃjñā ca virāgasaṃjñā /",
  "SA16hvsatssu:17386": "kasmāt /",
  "SA16hvsatssu:17387": "tasmin samaye nāsti kāmaḥ,",
  "SA16hvsatssu:17388": "tasya dharmasya prahāṇaṃ bhavati /",
  "SA16hvsatssu:17389": "ato virāgasaṃjñālābhino duḥkhakleśāḥ nirudhyante /",
  "SA16hvsatssu:17390": "yathoktaṃ sūtre- vītarāgo vimucyate iti /",
  "SA16hvsatssu:17391": "vimuktilābha eva prahāṇam /",
  "SA16hvsatssu:17392": "anupadhiśeṣa[nirvāṇaṃ] praviṣṭhasya nirodho bhavati /",
  "SA16hvsatssu:17393": "uktañca sūtre- trayaḥ svabhāvāḥ prahāṇasvabhāvo virāgasvabhāvo nirodhasvabhāva iti /",
  "SA16hvsatssu:17394": "yaducyate prahāṇasvabhāvo virāgasvabhāva iti tadarhata eva bhavati /",
  "SA16hvsatssu:17395": "sa hi prahīṇasarvakleśastraidhātukaviraktaḥ soṣadhiśeṣanirvāṇe tiṣṭhati /",
  "SA16hvsatssu:17396": "yaducyate nirodhasvabhāva iti tadāyuṣo 'nte jīvitavyapagame prahīṇasantānasya /",
  "SA16hvsatssu:17397": "nirupadhiśeṣanirvāṇaṃ samāpannasyaiva bhavati /",
  "SA16hvsatssu:17398": "asti ca dvidhā vimuktiḥ prajñāvimuktiścetovimuktiriti /",
  "SA16hvsatssu:17399": "yadabhihitaṃ prahāṇamiti tat avidyāṃ prajahātīti prajñā vimucyate /",
  "SA16hvsatssu:17400": "yadvirāga iti tat tṛṣṇāṃ vivarjayatīti ceto vimucyate /",
  "SA16hvsatssu:17401": "dvayorvimuktayoḥ phalaṃ nirodho bhavati /",
  "SA16hvsatssu:17402": "yatprahāṇasaṃjñetyabhidhānaṃ tadevāvidyāsravaprahāṇasyābhidhānaṃ yannirodhasaṃjñeti tadanayordvayoḥ phalam /",
  "SA16hvsatssu:17403": "yathoktaṃ sūtre- sarvasaṃskārāṇāṃ prahāṇāt prahāṇam /",
  "SA16hvsatssu:17404": "sarvasaṃskāreṣu virāgādvirāgaḥ /",
  "SA16hvsatssu:17405": "sarvasaṃskārāṇāṃ nirodhāt nirodha iti /",
  "SA16hvsatssu:17406": "tathā ceme traya ekasyaiva nāmāntaram /",
  "SA16hvsatssu:17407": "yo 'nityasaṃjñāṃ [SSS_445] yāvannirodhasaṃjñāṃ bhāvayati sa kṛtasarvakṛtyo niruddhasarvakleśaḥ prahīṇaskandhasaṃyojanasantatirnirupadhiśeṣanirvāṇaṃ samāpadyate /",
  "SA16hvsatssu:17408": "antimasaṃjñātritayavargo 'śītyuttaraśatatamaḥ /",
  "SA16hvsatssu:17409": "181 samādhipariṣkāreṣu ādyapañcasamādhipariṣkāravargaḥ",
  "SA16hvsatssu:17410": "(pṛ) pūrvamuktaṃ bhavatā- mārgasatyaṃ [dvividhaṃ] yat samādhiḥ tatpariṣkāraśceti /",
  "SA16hvsatssu:17411": "tatra samādhiruktaḥ /",
  "SA16hvsatssu:17412": "samādhipariṣkāra idānīṃ vaktavyaḥ /",
  "SA16hvsatssu:17413": "yasmāt sati samādhipariṣkāre samādhiḥ sidhyati na tvasati /",
  "SA16hvsatssu:17414": "(u) samādhipariṣkārā ya ekādaśadharmāḥ- (1)",
  "SA16hvsatssu:17415": "pariśuddhaśīlatā, (2)",
  "SA16hvsatssu:17416": "abhisambodhipratilābhaḥ, (3)",
  "SA16hvsatssu:17417": "indriye guptadvāratā, (4)",
  "SA16hvsatssu:17418": "bhojane mātrajñatā, (5)",
  "SA16hvsatssu:17419": "rātryā ādyāntimabhāge jāgaraṇatā, (6)",
  "SA16hvsatssu:17420": "kuśalavitarkasampannatā, (7)",
  "SA16hvsatssu:17421": "kalyāṇādhimuktisampannatā, (8)",
  "SA16hvsatssu:17422": "pradhānīyāṅgasampannatā, (9)",
  "SA16hvsatssu:17423": "vimuktyāyatanasampannatā, (10)",
  "SA16hvsatssu:17424": "anāvaraṇatā, (11)",
  "SA16hvsatssu:17425": "anāsaṅgitā iti /",
  "SA16hvsatssu:17426": "pariśuddhaśīlateti /",
  "SA16hvsatssu:17427": "akuśalakarmaṇo viratiḥ śīlam /",
  "SA16hvsatssu:17428": "akuśalakarmāṇi yāni prāṇātipātādattādānakāmamithyācārāṇi trīṇi kāyikakarmāṇi /",
  "SA16hvsatssu:17429": "mṛṣāvāda piśunavācā paruṣavācā sampralāpa itīme catvāri vācikakarmāṇi /",
  "SA16hvsatssu:17430": "ebhyaḥ pāpakebhyo viratiḥ śīlam /",
  "SA16hvsatssu:17431": "vandanapratyudgamanānuvrajanapūjādisaddharmācaraṇamapi śīlamityucyate /",
  "SA16hvsatssu:17432": "śīlaṃ samādhihetuṃ karotīti samādīyate /",
  "SA16hvsatssu:17433": "tathā hi tadyathā suvarṇakāraḥ pūrvaṃ sthūlamalamapanayati /",
  "SA16hvsatssu:17434": "evaṃ prathamataḥ śīlasamādānena sthūlān śīladoṣānapanayati /",
  "SA16hvsatssu:17435": "paścātsamādhyādinā anyān sūkṣmadoṣānapanayati /",
  "SA16hvsatssu:17436": "yasmādasati śīlasamādāne dhyānasamādhirna bhavati /",
  "SA16hvsatssu:17437": "śīlasamādāna pratyayāttu dhyānasamādhiḥ sulabho bhavati /",
  "SA16hvsatssu:17438": "yathoktaṃ sūtre- śīle mārgasya mūlaṃ [SSS_446] sopānañceti /",
  "SA16hvsatssu:17439": "kiñcāha- śīla prathamaratha[vinīta]m iti /",
  "SA16hvsatssu:17440": "prathamaṃ ratha[vinīta]manabhiruhya dvitīyaṃ ratha[vinītaṃ]kathamabhirohati /",
  "SA16hvsatssu:17441": "api cāha- śīlaṃ samā bhūmiḥ /",
  "SA16hvsatssu:17442": "imāṃ samāṃ bhūmiṃ vyavasthāpya catvāri satyāni paśyati iti /",
  "SA16hvsatssu:17443": "āha ca- dve bale /",
  "SA16hvsatssu:17444": "[katame dve /",
  "SA16hvsatssu:17445": "] pratisaṃkhyābalaṃ bhāvanābalañceti /",
  "SA16hvsatssu:17446": "pratisaṃkhyābalaṃ śīlasamādānameva /",
  "SA16hvsatssu:17447": "bhāvanābalaṃ mārgaḥ /",
  "SA16hvsatssu:17448": "pūrva śīlabhedāpattiṃ śīlasamādānahitañca pratisaṃkhyayā vicārya śīlaṃ samādatte /",
  "SA16hvsatssu:17449": "paścāt pratilabdhamārgaḥ pāpakātprakṛtyā viramati /",
  "SA16hvsatssu:17450": "kiñcāha- śīlaṃ bodhivṛkṣasya mūlamiti /",
  "SA16hvsatssu:17451": "asati mūle nāsti vṛkṣaḥ /",
  "SA16hvsatssu:17452": "ataḥ pariśuddhaśīlāvaśyakī /",
  "SA16hvsatssu:17453": "dharma[tā] ca tathaiva syāt /",
  "SA16hvsatssu:17454": "asati śīlasamādāne na bhavati dhyānasamādhiḥ /",
  "SA16hvsatssu:17455": "tadyathā vyādhicikitsāyā auṣadhamapekṣyate /",
  "SA16hvsatssu:17456": "tathā kleśavyādhicikitsāyā asati śīle na sampadyata auṣadham /",
  "SA16hvsatssu:17457": "āha ca- pariśuddhaśīlasya cittaṃ nānutapyati /",
  "SA16hvsatssu:17458": "yāvadviraktacitto vimucyata iti /",
  "SA16hvsatssu:17459": "ime sarve guṇāḥ śīlasamādānādhīnāḥ /",
  "SA16hvsatssu:17460": "ataḥ samādhipariṣkāra ityucyate /",
  "SA16hvsatssu:17461": "asti ca karmāvaraṇaṃ,",
  "SA16hvsatssu:17462": "kleśāvaraṇaṃ,",
  "SA16hvsatssu:17463": "anayordvayoḥ phalaṃ vipākāvaraṇam /",
  "SA16hvsatssu:17464": "pariśuddhaśīlasyemāni trīṇyāvaraṇāni na bhavanti /",
  "SA16hvsatssu:17465": "anāvṛtacittasya samādhiḥ sidhyati /",
  "SA16hvsatssu:17466": "pariśuddhaśīlo na vikṣipatītyato niyamena nirvāṇamadhigacchati gaṅgāsrotasi dāruskandhavat /",
  "SA16hvsatssu:17467": "pariśuddhaśīlasamādānāt vyavasthāṃ karoti /",
  "SA16hvsatssu:17468": "śīlasamādānaṃ kāyikaṃ vācikamakuśalaṃ karma pratiṣedhayati /",
  "SA16hvsatssu:17469": "dhyānasamāpattirmānasamakuśalaṃ karma pratiṣedhayati /",
  "SA16hvsatssu:17470": "evaṃ kleśānāṃ pratiṣedhe pratilabdhatattvajñānasyātyantikaprahāṇaṃ bhavati /",
  "SA16hvsatssu:17471": "mārgavarge 'sakṛddarśitaṃ śīlaṃ stambhabhūtamiti /",
  "SA16hvsatssu:17472": "dhyānasamādhicittanagarasya śīlaṃ parighā bhavati /",
  "SA16hvsatssu:17473": "saṃsāraughataraṇasya śīlaṃ setuḥ /",
  "SA16hvsatssu:17474": "sajjanapariṣadi praveśasya śīlaṃ mudrā /",
  "SA16hvsatssu:17475": "aṣṭāṅgikāryakṣetrasya śīlaṃ pārabhūtam /",
  "SA16hvsatssu:17476": "yathā pārarahite kṣetre jalaṃ na tiṣṭhati /",
  "SA16hvsatssu:17477": "evaṃ pariśuddhaśīle 'sati samādhijalaṃ na tiṣṭhati /",
  "SA16hvsatssu:17478": "(pṛ) kaḥ pariśuddhaśīlaḥ /",
  "SA16hvsatssu:17479": "(u) yo gogī pāpakriyānabhiratādhyāśayaḥ paralokaparivādādibhyo bibhyati /",
  "SA16hvsatssu:17480": "[sa] pariśuddhaśīla ityucyate /",
  "SA16hvsatssu:17481": "kiñca yogī cittaviśuddhaye pariśuddhaśīlo bhavati /",
  "SA16hvsatssu:17482": "yathoktaṃ saptamaithunarāgasūtre- kāye 'nāpattike 'pi cittamapariśuddhamityataḥ śīlamapyapariśuddhamiti /",
  "SA16hvsatssu:17483": "śīlabhedapratyayāḥ [SSS_447] sarve kleśāḥ /",
  "SA16hvsatssu:17484": "teṣāṃ pragrahe pariśuddhaśīlo bhavati /",
  "SA16hvsatssu:17485": "śrāvakāṇāṃ śīlaṃ nirvāṇārthameva /",
  "SA16hvsatssu:17486": "tathāgatamārgārthī mahākaruṇācittena sarvasattvānāṃ kṛte na śīlalakṣaṇaṃ samādatte /",
  "SA16hvsatssu:17487": "śīlamidaṃ [tathā] karoti yathā bodhisvabhāvo bhavati /",
  "SA16hvsatssu:17488": "īdṛśaṃ śīlaṃ pariśuddhamityucyate /",
  "SA16hvsatssu:17489": "abhisambodhiriti /",
  "SA16hvsatssu:17490": "uktaṃ hi sūtre- dvau khalvāyuṣman pratyayau samyakdṛṣṭerutpādāya parato ghoṣo yoniśo manaskāra iti /",
  "SA16hvsatssu:17491": "parato ghoṣa evābhisambodhiḥ /",
  "SA16hvsatssu:17492": "(pṛ) tathā cet abhisambodhimātramucyate /",
  "SA16hvsatssu:17493": "(u) uktaṃ hi sūtre- [anyataro] 'rhan bhagavantaṃ pṛcchati sma ekānte niṣaṇṇasya mama evamabhavat- abhisambodhisampadā tu mārgapratilābhasya vikalaḥ pratyaya iti /",
  "SA16hvsatssu:17494": "bhagavānavocat /",
  "SA16hvsatssu:17495": "maivaṃ vocaḥ yābhisaṃbodhiḥ sā tu mārgasya pratilābhasya sakalaḥ pratyayaḥ /",
  "SA16hvsatssu:17496": "kasmāt /",
  "SA16hvsatssu:17497": "jātijarāvyādhimaraṇāḥ sattvā ātmano 'bhisambodhiṃ labhamānā hi jātijarāvyādhimaraṇebhyo vimucyante iti /",
  "SA16hvsatssu:17498": "sattvāḥ sambodhimupādāya śīlādīn pañcadharmāt vipulayanti /",
  "SA16hvsatssu:17499": "tadyathā sālavṛkṣo himavantamupādāya pañca vastūni vardhayati /",
  "SA16hvsatssu:17500": "bhagavān svayameva sambodhyabhirataḥ /",
  "SA16hvsatssu:17501": "yathā prathamamārgalabdhasyaivamabhavat- yadi kaścidaguraḥ,",
  "SA16hvsatssu:17502": "tadā so 'paritrāso 'satkāracittaḥ sadā akuśaladharmaviparyasto 'nupaśamacaryaśca bhavati /",
  "SA16hvsatssu:17503": "kenācāryavān syām /",
  "SA16hvsatssu:17504": "kamupaniśritya tiṣṭhāmi /",
  "SA16hvsatssu:17505": "evaṃ cintayan sarvān matto 'viśiṣṭhānadrākṣam /",
  "SA16hvsatssu:17506": "tadaiva smṛtirudapādi pratilabdho mayā dharmaḥ yamupādāyābhisambuddhaḥ tameva dharmamupaniśrayiṣya iti /",
  "SA16hvsatssu:17507": "brahmādayo deva api prāśaṃsan nāsti kaścit buddhādviśiṣṭaḥ,",
  "SA16hvsatssu:17508": "sarve buddhāḥ saddharmagurukā iti /",
  "SA16hvsatssu:17509": "abhisambodhiśca pradīpasadṛśā /",
  "SA16hvsatssu:17510": "[SSS_448] yathā kaścit sacakṣuṣko 'pi pradīpaṃ vinā na paśyati /",
  "SA16hvsatssu:17511": "tathā yoginaḥ puṇyaguṇatīkṣṇendriyatāpratyaye satyapi abhisambodhiṃ vinā na bhavati kaścanopakāraḥ /",
  "SA16hvsatssu:17512": "(pṛ) kā nāmābhisambodhiḥ /",
  "SA16hvsatssu:17513": "(u) yena puruṣaḥ saddharmān vardhayati sābhisambodhiḥ /",
  "SA16hvsatssu:17514": "sarve ca sajjanāḥ saddharme pratitiṣṭhanti [iti sā] sarvā devamanuṣyalokeṣvabhisambodhiḥ /",
  "SA16hvsatssu:17515": "(3) indriyeṣu guptadvārateti yā samyak smṛtiḥ /",
  "SA16hvsatssu:17516": "yogī svātmānamanārakṣya na paśyati /",
  "SA16hvsatssu:17517": "ekāgracittaḥ samyak smṛtiṃ puraskṛtyaiva paśyet /",
  "SA16hvsatssu:17518": "saṃprajanyamiti ca [tasya] nāma /",
  "SA16hvsatssu:17519": "anena samprajanyena purotamālambanaṃ paryādāti /",
  "SA16hvsatssu:17520": "tatparyādānānna nimittamudgṛhṇāti /",
  "SA16hvsatssu:17521": "nimittānudgrahaṇāt na prajñaptimanusarati /",
  "SA16hvsatssu:17522": "indriyāṇāmagopane nimittodgrahaṇāt kleśāḥ pañcendriyāṇi strotovat pravartayanti /",
  "SA16hvsatssu:17523": "tadaiva śīlādīn saddharmān vināśayati /",
  "SA16hvsatssu:17524": "ya indriyeṣu guptadvāro bhavati tasya śīlādayaḥ sudṛḍhā bhavanti /",
  "SA16hvsatssu:17525": "(4) bhojane ca mātrajñateti /",
  "SA16hvsatssu:17526": "na rūpabalāya [na] maithunāya [na] kāmānāmāsvādāya bhojanam /",
  "SA16hvsatssu:17527": "[yāvadevāsya] kāyasya yāpanāya /",
  "SA16hvsatssu:17528": "(pṛ) yogī kasmātkāyayāpanaṃ karoti /",
  "SA16hvsatssu:17529": "(u) saddharmasya bhāvanāyai /",
  "SA16hvsatssu:17530": "yaḥ saddharmāduparamate tasya mārgo na bhavati /",
  "SA16hvsatssu:17531": "asati mārge duḥkhādvisaṃyogo na bhavati /",
  "SA16hvsatssu:17532": "yadi kaścit kuśalasya bhāvanāyai na bhunakti /",
  "SA16hvsatssu:17533": "tadā [sa] vadhakaṃ corameva puṣṇāti /",
  "SA16hvsatssu:17534": "dānapateḥ puṇyañca vināśayati /",
  "SA16hvsatssu:17535": "janānāṃ satkārañca modhayati /",
  "SA16hvsatssu:17536": "evaṃ na bhuñjyāt janānāṃ bhojanam /",
  "SA16hvsatssu:17537": "(pṛ) bhojane ca kā mātrā /",
  "SA16hvsatssu:17538": "(u) yathā kāyaṃ yāpayati /",
  "SA16hvsatssu:17539": "sā mātrā /",
  "SA16hvsatssu:17540": "(pṛ) kiṃ bhojanaṃ bhuñjyāt /",
  "SA16hvsatssu:17541": "(u) yat bhojanaṃ śītoṣṇādi vyādhiṃ kāmakrodhādyādhiñca na vardhayati /",
  "SA16hvsatssu:17542": "tat bhuñjyāt /",
  "SA16hvsatssu:17543": "tadapi bhojanaṃ yathākālaṃ bhuñjyāt /",
  "SA16hvsatssu:17544": "bhojanamidamasmin kāle śītoṣṇakāmakrodhādhivyādhiṃ vardhayatīti prajānan na bhuñjyāt /",
  "SA16hvsatssu:17545": "(pṛ) tīrthikā vadanti- yaḥ pariśuddhamāhāraṃ bhuṅkte sa pariśuddhaṃ puṇyaṃ vindate /",
  "SA16hvsatssu:17546": "yat yatheṣṭhamabhimatarūparasagandhasparśavat approkṣitamabhinimantritaṃ bhuñjyate tat pariśuddhamityucyate /",
  "SA16hvsatssu:17547": "kathamidam /",
  "SA16hvsatssu:17548": "(u) bhojane nāsti pratiniyatā pariśuddhiḥ /",
  "SA16hvsatssu:17549": "kasmāt /",
  "SA16hvsatssu:17550": "yadi [SSS_449] paribhogenāhāro 'pariśuddho bhavati /",
  "SA16hvsatssu:17551": "sarva āhārā nāparibhojyāḥ /",
  "SA16hvsatssu:17552": "yathā stanyaṃ vatsaparibhuktam /",
  "SA16hvsatssu:17553": "madhu makṣikāparibhuktam /",
  "SA16hvsatssu:17554": "āpaḥ krimiparibhuktāḥ /",
  "SA16hvsatssu:17555": "kusumaṃ bhramaparibhuktam /",
  "SA16hvsatssu:17556": "phalaṃ pakṣiparibhuktam ityādi /",
  "SA16hvsatssu:17557": "kiñcāyaṃ kāyo 'śucisambhūtaḥ /",
  "SA16hvsatssu:17558": "kāyasvabhāvo 'śuciḥ aśuciparipūrṇaḥ /",
  "SA16hvsatssu:17559": "āhāraḥ pūrvamevāśuciḥ paścādapi kāyaṃ praviṣṭo naikadhāśucirbhavati /",
  "SA16hvsatssu:17560": "doṣaviparyayeṇa paraṃ śuciriti mithyā vadanti /",
  "SA16hvsatssu:17561": "(pṛ) yadyatyantamaśuciḥ [kāyaḥ] /",
  "SA16hvsatssu:17562": "tadā caṇḍālādibhiḥ ko viśeṣaḥ /",
  "SA16hvsatssu:17563": "(u) prāṇātipātādviratiradattādānādviratirmithyā jīvādviratirityādinā anurūpamāhāraṃ labdhvā āhāre ca pratikūlasaṃjñāṃ dṛṣṭvā prajñājalaprokṣitamatha tāvadbhuṅkte /",
  "SA16hvsatssu:17564": "na kevalaṃ jalaprokṣitaṃ punaḥ śucirbhavati /",
  "SA16hvsatssu:17565": "(5) rātrya ādyāntimabhāge jāgaraṇateti /",
  "SA16hvsatssu:17566": "yogī prajānāti vyavasāyādhīnā kāryasiddhiriti /",
  "SA16hvsatssu:17567": "ato na nidrāti /",
  "SA16hvsatssu:17568": "paśyati na middhaṃ vṛthā,",
  "SA16hvsatssu:17569": "nānena kiñcillabhyata iti /",
  "SA16hvsatssu:17570": "yadi bhavān middhaṃ sukhaṃ manyate /",
  "SA16hvsatssu:17571": "tat sukhamatyalpaṃ dṛṣṭañca apāryapravacanam /",
  "SA16hvsatssu:17572": "kiñca yogī kleśaiḥ samamekatra nābhiramate /",
  "SA16hvsatssu:17573": "yathā kaściccoraiḥ saha vāse nābhiramate /",
  "SA16hvsatssu:17574": "kathaṃ kaścit loke corāṇāṃ raṇabhūmau nidrāsyati /",
  "SA16hvsatssu:17575": "ato na nidrāti /",
  "SA16hvsatssu:17576": "(pṛ) middhaṃ gāḍhamāgataṃ kathaṃ niruṇaddhi /",
  "SA16hvsatssu:17577": "(u) ayaṃ bhagavacchāsanāsvādane 'dhicittaṃ prītiñca labdhvā niruṇaddhi /",
  "SA16hvsatssu:17578": "saṃsāre ca jarāvyādhimaraṇadoṣānanusmarataścittaṃ bibhyati /",
  "SA16hvsatssu:17579": "ato na nidrāti /",
  "SA16hvsatssu:17580": "kiñca yogī paśyati- manuṣyakāyo labdhaḥ samagrāṇīndriyāṇi,",
  "SA16hvsatssu:17581": "prāptaṃ buddhaśāsanamanargham,",
  "SA16hvsatssu:17582": "sādhvasādhuviveko 'tiduṣkaraḥ,",
  "SA16hvsatssu:17583": "idānīṃ taraṇaṃ nānviṣyāmi,",
  "SA16hvsatssu:17584": "kadā vimokṣiṣya iti /",
  "SA16hvsatssu:17585": "ato middhaṃ tiraskartuṃ vīryamārabhate /",
  "SA16hvsatssu:17586": "samādhipariṣkāreṣu ādyapañcasamādhipariṣkāravarga ekāśītyuttaraśatatamaḥ /",
  "SA16hvsatssu:17587": "[SSS_450]",
  "SA16hvsatssu:17588": "182 akuśalavitarkavargaḥ",
  "SA16hvsatssu:17589": "kuśalavitarkasampannateti /",
  "SA16hvsatssu:17590_0": "yadi kaścidanidrannapi akuśalavitarkānutpādayati yaduta kāmavitarko vyāpādavitarko",
  "SA16hvsatssu:17590_1": "vihiṃsāvitarko jātivitarko janapadavitarko 'maraṇavitarkaḥ parānugrahavitarkaḥ parāvamanyanāvitarka ityādayaḥ /",
  "SA16hvsatssu:17591": "varaṃ middham,",
  "SA16hvsatssu:17592": "naiṣāmakuśalānāṃ vitarkāṇāmutpādaḥ /",
  "SA16hvsatssu:17593": "naiṣkramyādikuśalavitarkān samyaganusmaret yaduta naiṣkramyavirtarko 'vyāpādāvihiṃsāvitarko 'ṣṭamahāpuruṣavitarkaḥ /",
  "SA16hvsatssu:17594": "kāmavitarka iti /",
  "SA16hvsatssu:17595": "yat kāmaṃ niśritya pañcakāmaguṇeṣūtpannavitarkaḥ paśyati hitaṃ sukhamiti /",
  "SA16hvsatssu:17596": "ayaṃ kāmavitarkaḥ /",
  "SA16hvsatssu:17597": "sattvānāṃ vihiṃsārtho[vitarko] vyāpādavitarko vihiṃsāvitarkaḥ /",
  "SA16hvsatssu:17598": "yogī nānusmaredimāṃstrīn vitarkān /",
  "SA16hvsatssu:17599": "kasmāt /",
  "SA16hvsatssu:17600": "tānanusmaran hi gurutaraṃ pāpaṃ vindate /",
  "SA16hvsatssu:17601": "pūrvamukta eva kāmādīnāmādīnavaḥ /",
  "SA16hvsatssu:17602": "teṣāmādīnavatvānnānusmaret /",
  "SA16hvsatssu:17603": "(pṛ) mohavitarkaḥ kasmānnoktaḥ /",
  "SA16hvsatssu:17604": "(u) ime trayo 'kuśalavitarkāḥ kramikāḥ /",
  "SA16hvsatssu:17605": "anye kleśāstu naivaṃ bhavanti /",
  "SA16hvsatssu:17606": "yogī kadācitpañcakāmaguṇānusmaraṇātkāmavitarkamutpādayati /",
  "SA16hvsatssu:17607": "kāmitālābhāvdyāpādo bhavati /",
  "SA16hvsatssu:17608": "vyāpādasaṃsiddhā vihiṃsā /",
  "SA16hvsatssu:17609": "ato nokto mohādiḥ /",
  "SA16hvsatssu:17610": "mohasaṃsiddhameva phalaṃ yaduta vyāpādaḥ /",
  "SA16hvsatssu:17611": "yadi vyāpādādakuśalaḥ karmānto bhavati /",
  "SA16hvsatssu:17612": "te trayo vitarkā akuśalakarmahetavo bhavanti /",
  "SA16hvsatssu:17613": "yathoktaṃ sūtre- ayaṃ valmīko rātrau dhūmāyati /",
  "SA16hvsatssu:17614": "divā prajvalati /",
  "SA16hvsatssu:17615": "[yatkhalu bhikṣo divā karmāntānārabhya rātrā]vanuvitarkayati [anuvicārayati] idaṃ [rātrau] dhūmāyanam /",
  "SA16hvsatssu:17616": "[yatkhalu bhikṣo rātrāvanuvitarkayitvā divā] karmāntān [prayojayati kāyena vācā manasā /",
  "SA16hvsatssu:17617": "idaṃ [divā] prajvalanam /",
  "SA16hvsatssu:17618": "jñātivitarka iti /",
  "SA16hvsatssu:17619": "jñātivaśādutpadyante 'nusmaraṇāni /",
  "SA16hvsatssu:17620": "jñātiḥ kṣemakhukhaṃ vindatu [SSS_451] itīcchati /",
  "SA16hvsatssu:17621": "tasya vināśavihiṃsāmanusmarataḥ śoka utpadyate /",
  "SA16hvsatssu:17622": "yat jñātibhirekakāryāṇyanusmarati [ayaṃ] jñātivitarkaḥ /",
  "SA16hvsatssu:17623": "yogī nānusmaredimaṃ vitarkam /",
  "SA16hvsatssu:17624": "kasmāt /",
  "SA16hvsatssu:17625": "pūrvameva hi pravrajyākāle jñātīn tyaktavān /",
  "SA16hvsatssu:17626": "idānīṃ tadvikarmāśrayaṇaṃ nānurūpaṃ bhavati /",
  "SA16hvsatssu:17627": "yadi pravrajitaḥ imaṃ jñātivitarkamanusmarati /",
  "SA16hvsatssu:17628": "tadā gṛhaparivāraparityāgo vṛthākiñcitsādhanaḥ /",
  "SA16hvsatssu:17629": "jñātisnehādadhyavasānaṃ bhavati /",
  "SA16hvsatssu:17630": "adhyavasānādārakṣā /",
  "SA16hvsatssu:17631": "ārakṣāpratyayaṃ daṇḍādānaśastrādānādikarmānukramaṃ pravartate /",
  "SA16hvsatssu:17632": "ato notpādayet jñātivitarkam /",
  "SA16hvsatssu:17633": "jñātisamāgame ca kuśaladharmaṃ na vardhayati /",
  "SA16hvsatssu:17634": "yoginā smartavyaṃ sarveṣu sattveṣu jananamaraṇapravāhapravṛtteṣu nāsti jñātirajñātiḥ /",
  "SA16hvsatssu:17635": "kasmāt paryāsajyate iti /",
  "SA16hvsatssu:17636": "saṃsāre jñātyarthameva śokakaruṇaparidevāśrūṇi mahāsāgaranirvartanāni bhavanti /",
  "SA16hvsatssu:17637": "idānīṃ punaradhyavasāne duḥkhamanavasthameva /",
  "SA16hvsatssu:17638": "sattvāśca kāryanimittaṃ hi mithaḥ snihyanti /",
  "SA16hvsatssu:17639": "nāsti tu kutracit snehanaiyatyam /",
  "SA16hvsatssu:17640": "jñātīnāmanusmaraṇamidaṃ mohalakṣaṇam /",
  "SA16hvsatssu:17641": "laukikā mūḍhāḥ svahitavihīnāḥ parahitaṃ kāmayante /",
  "SA16hvsatssu:17642": "jñātimanusmarataḥ svahitamatyalpaṃ bhavati /",
  "SA16hvsatssu:17643": "ityebhiḥ [kāraṇaiḥ] yogī na jñātivitarkamutpādayet /",
  "SA16hvsatssu:17644": "janapadavitarka iti /",
  "SA16hvsatssu:17645": "yogī [kaścit] cintayati- amuko janapadaḥ sukhaḥ kṣemaḥ śivaḥ,",
  "SA16hvsatssu:17646": "tatra gatvā nibhṛtaṃ sukhaṃ lapsya iti /",
  "SA16hvsatssu:17647": "cittañca capalaṃ sarvatra bhramaṇadarśanakāṃkṣīti /",
  "SA16hvsatssu:17648": "yogī nedṛśaṃ vitarkamutpādayet /",
  "SA16hvsatssu:17649": "kasmāt /",
  "SA16hvsatssu:17650": "sarveṣu hi janapadeṣu asti kaściddoṣaḥ /",
  "SA16hvsatssu:17651": "kaścijjanapado 'tiśītaḥ /",
  "SA16hvsatssu:17652": "kaścidatyuṣṇaḥ /",
  "SA16hvsatssu:17653": "kaścit kṣāmabahalaḥ /",
  "SA16hvsatssu:17654": "kaściccorabahulaḥ /",
  "SA16hvsatssu:17655": "evamādayo vividhā doṣāḥ santītyato na cintayet /",
  "SA16hvsatssu:17656": "yaścapalaḥ sa dhyānasamādheḥ parihīyate /",
  "SA16hvsatssu:17657": "yatrābhirataḥ kuśaladharmaṃ vardhayati ayaṃ ramaṇīya ityucyate /",
  "SA16hvsatssu:17658": "ka upayogo janapadānāṃ paryālokanena /",
  "SA16hvsatssu:17659": "sarvo janapado dūrata eva śrāvyo nāvaśyaṃ gatvā ślāghanīyaḥ /",
  "SA16hvsatssu:17660": "laukikā bahudhā duṣṭā iti vacanāt /",
  "SA16hvsatssu:17661": "janapadeṣu bhramaṇī nānāduḥkhānyanubhavati /",
  "SA16hvsatssu:17662": "kāyo 'yaṃ duḥkhahetuḥ /",
  "SA16hvsatssu:17663": "duḥkhahetumimaṃ kāyaṃ dhṛtvā yatra yatra gacchati tatra tatra duḥkhānyanubhavati /",
  "SA16hvsatssu:17664": "sukhaduḥkhavedanā karmakāraṇādhīnā /",
  "SA16hvsatssu:17665": "sudūraṃ gacchato 'pi nāsti kaścanopakāraḥ /",
  "SA16hvsatssu:17666": "ato na janapadavitarkamutpādayet /",
  "SA16hvsatssu:17667": "[SSS_452]",
  "SA16hvsatssu:17668": "amaraṇavitarka iti /",
  "SA16hvsatssu:17669": "yogī cintayatyevam- mārgo mayā paścādbhāvayitavyaḥ /",
  "SA16hvsatssu:17670": "ādau sūtravinayābhidharmakṣudrakapiṭakabodhisattvapiṭakānyadhyetavyāni /",
  "SA16hvsatssu:17671": "bāhyagranthāśca suvistaramabhyasitavyāḥ /",
  "SA16hvsatssu:17672": "bahavaḥ śiṣyā ārjayitavyāḥ /",
  "SA16hvsatssu:17673": "kalyāṇamitramupasthāya caturastūpān vanditvā janāna mahādānaṃ kartuṃ protsāhya ca paścānmārgo bhāvayitavya iti /",
  "SA16hvsatssu:17674": "[aya]mamaraṇavitarkaḥ /",
  "SA16hvsatssu:17675": "naivaṃ cintayet yogī /",
  "SA16hvsatssu:17676": "kasmāt /",
  "SA16hvsatssu:17677": "na hi maraṇakālo niyataḥ /",
  "SA16hvsatssu:17678": "na pūrvameva jñeyaḥ /",
  "SA16hvsatssu:17679": "vṛttyantareṣu vyāpṛtena na mārgo bhāvituṃ śakyaḥ /",
  "SA16hvsatssu:17680": "paścānmaraṇakāle samupasthite cittaṃ kaukṛtyena pīḍyate /",
  "SA16hvsatssu:17681": "mayāyaṃ kāyo vṛthā poṣitaḥ na kiñcillabdham /",
  "SA16hvsatssu:17682": "paśubhiḥ samaṃ mriyata iti /",
  "SA16hvsatssu:17683": "yathoktaṃ sūtre- pṛthagjano viṃśatidhā svacittaṃ nigṛhyevaṃ cintayet- vibhinnākāraveṣamātraṃ mama vṛthā [sarvaṃ] na kiñcillabdham,",
  "SA16hvsatssu:17684": "yāvadāmaraṇamadānto bhaviṣyāmīti /",
  "SA16hvsatssu:17685": "paṇḍito na karotyakāryam /",
  "SA16hvsatssu:17686": "yathoktaṃ dharmapade-",
  "SA16hvsatssu:17687": "[yeṣāñca susamārabdhā nityaṃ kāyagatā smṛtiḥ]",
  "SA16hvsatssu:17688": "akṛtyaṃ te na sevante nityaṃ sātatyakāriṇaḥ /",
  "SA16hvsatssu:17689": "smṛtānāṃ samprajānānāmastaṃ gacchanti cāsravāḥ // iti /",
  "SA16hvsatssu:17690": "api coktaṃ sūtre-",
  "SA16hvsatssu:17691": "catussatyeṣvalābhī [yaḥ] kāmān labdhumupāyataḥ /",
  "SA16hvsatssu:17692": "yatnena vīryamātiṣṭhet bhṛśaṃ tatparipālane // iti /",
  "SA16hvsatssu:17693": "ato nāmaraṇavitarkamutpādayet /",
  "SA16hvsatssu:17694": "amaraṇavitarkaśca mūḍhasya prāṇitam /",
  "SA16hvsatssu:17695": "ko jñānī tṛṇāgre 'vaśyāyabinduvat jīvitamadhruvaṃ jñātvā kṣaṇamekaṃ jīveyamiti [manyeta] /",
  "SA16hvsatssu:17696": "uktañca sūtre- bhagavānavocat kathaṃ pūnaryūyaṃ bhikṣavo bhāvayatha maraṇasmṛtim /",
  "SA16hvsatssu:17697": "[anyataro [SSS_453] bhikṣu]rbhagavantamavocat- [iha mamaivaṃ bhavati- aho vata] ahaṃ sapta varṣāṇi na jīveyamiti /",
  "SA16hvsatssu:17698": "evamapacayo 'bhūta yāvanmuhūrtaṃ na [jīveya]miti /",
  "SA16hvsatssu:17699": "anya[taro bhikṣurbhagavantametadavocat] ahaṃ ṣaḍ varṣāṇi na jīveyamiti /",
  "SA16hvsatssu:17700": "evamapacayo 'bhūt- yāvanmuhūtamapi [na jīveya]miti /",
  "SA16hvsatssu:17701": "evamukte bhagavān tān bhikṣūnetadavocat- yūyaṃ bhikṣavaḥ pramattā [viharatha,",
  "SA16hvsatssu:17702": "dandhā]maraṇasmṛtiṃ bhāvayatha iti /",
  "SA16hvsatssu:17703": "anyataro bhikṣu [rbhagavanta]mupetyāvocat[mamaivaṃ bhavati aho bata] ahaṃ [tadantaraṃ] na jīveyaṃ yadantaraṃ āśvasitvā praśvasāmi praśvasitvā vāśvasāmi iti /",
  "SA16hvsatssu:17704": "bhagavānavocat- sādhu sādhu tvaṃ [khalu bhikṣo] bhāvayasi maraṇasmṛtim iti /",
  "SA16hvsatssu:17705": "ato notpādayedamaraṇasaṃjñām /",
  "SA16hvsatssu:17706": "parānugrahavitarka iti [yad]bandhāvanugrahaprāpaṇamicchati /",
  "SA16hvsatssu:17707": "yadyevaṃ cintayati- amukaṃ dhanamānasukhānāṃ dānamācarayāmi /",
  "SA16hvsatssu:17708": "amukastu nopaiti iti /",
  "SA16hvsatssu:17709": "yogī nedṛśaṃ vitarkamutpādayet /",
  "SA16hvsatssu:17710": "kasmāt /",
  "SA16hvsatssu:17711": "nānayā smṛtyā parasya sukhaṃ dukhaṃ vā prāpayati /",
  "SA16hvsatssu:17712": "kintu samāhitaṃ cittameva vikṣipati /",
  "SA16hvsatssu:17713": "(pṛ) parasyānugrahacikīrṣā kiṃ karuṇācittaṃ nanu /",
  "SA16hvsatssu:17714": "(u) yogī mārgamarthayan cintayetpāramārthikaṃ hitaṃ yaduta anityatādi /",
  "SA16hvsatssu:17715": "yadyapyatra kiñcitpuṇyamasti tathāpi mārgapratirodhakasya hitamalpaṃ,",
  "SA16hvsatssu:17716": "doṣastu bahulaḥ /",
  "SA16hvsatssu:17717": "samāhitacittasya vikṣepāt /",
  "SA16hvsatssu:17718": "yo vyagracittatayā parasya hitamanusmarati /",
  "SA16hvsatssu:17719": "sa kāmāsaktyā nādīnavaṃ paśyati /",
  "SA16hvsatssu:17720": "ato nānucintayet /",
  "SA16hvsatssu:17721": "parāvamanyanāvitarka iti /",
  "SA16hvsatssu:17722": "yadyogī cintayati- gotravaṃśākṛtirūpadhanamānanaipuṇyeṣu śīlatīkṣṇendriyatvadhyānasamādhiprajñādiṣu ca nāyaṃ matsama iti /",
  "SA16hvsatssu:17723": "nedṛśaṃ yogī vitarkamutpādayet /",
  "SA16hvsatssu:17724": "kasmāt /",
  "SA16hvsatssu:17725": "sarveṣāṃ vastunāmanityatvāt /",
  "SA16hvsatssu:17726": "ya uttamo 'dhama iti /",
  "SA16hvsatssu:17727": "teṣu ko viśeṣo 'sti /",
  "SA16hvsatssu:17728": "eṣāṃ kāyakeśaromanakhadantaṃ sarvamaśuci,",
  "SA16hvsatssu:17729": "samaṃ bhavati na viṣamam /",
  "SA16hvsatssu:17730": "jarāvyādhimaraṇādivipadapi samā /",
  "SA16hvsatssu:17731": "sarveṣāṃ sattvānāmadhyātmaṃ bahirdhā ca duḥkhavihiṃsāpi samā na [SSS_454] viṣamā /",
  "SA16hvsatssu:17732": "pṛthagjanānāṃ dhanasamṛddhiḥ pāpapratyayā /",
  "SA16hvsatssu:17733": "dhanasamṛddhiśca na dīrghakālikī /",
  "SA16hvsatssu:17734": "[ataḥ] punardaridro bhavati /",
  "SA16hvsatssu:17735": "ato na parāvamanyanāvitarkamutpādayet /",
  "SA16hvsatssu:17736": "ayaṃ māno 'vidyāṅgam /",
  "SA16hvsatssu:17737": "vidvān kathamimaṃ vitarkamutpādayiṣyati //",
  "SA16hvsatssu:17738": "akuśalavitarkavargo dvyaśītyuttaraśatatamaḥ /",
  "SA16hvsatssu:17739": "183 kuśalavitarkavargaḥ /",
  "SA16hvsatssu:17740": "naiṣkramyavitarka iti pravivekābhilāṣicittatā /",
  "SA16hvsatssu:17741": "yat pañcakāmaguṇebhyo rūpārūpyadhātubhyaśca pravivekaḥ /",
  "SA16hvsatssu:17742": "asmin praviveke 'bhilāṣo naiṣkramyavitarkaḥ /",
  "SA16hvsatssu:17743": "pravivekābhilāṣādasmā dduḥkhānāmasambhavāt /",
  "SA16hvsatssu:17744": "kāmāsaktivaśāddhi duḥkhaṃ bhavati /",
  "SA16hvsatssu:17745": "asatyāṃ kāmāsaktau sukhaṃ bhavati /",
  "SA16hvsatssu:17746": "vitarkeṣu dvau vitarkau sukhaṃ yadutāvyāpadavitarko 'vihiṃsāvitarkaḥ /",
  "SA16hvsatssu:17747": "kasmāt /",
  "SA16hvsatssu:17748": "dvau hīmau vitarkau kṣemavitarkau /",
  "SA16hvsatssu:17749": "yathoktaṃ tathāgatavarge- tathāgatasya khalu dvau vitarkau nityamupatiṣṭhato yaduta yogakṣemavitarkaḥ pravivekavitarkaśca iti /",
  "SA16hvsatssu:17750": "yogakṣemavitarkaḥ avyāpādāvihiṃsāvitarka eva /",
  "SA16hvsatssu:17751": "pravivekavitarko naiṣkramyavitarkaḥ /",
  "SA16hvsatssu:17752": "trīnimān vitarkayataḥ puṇyaṃ vardhate /",
  "SA16hvsatssu:17753": "samāhitacittattāpi sidhyati /",
  "SA16hvsatssu:17754": "cittaṃ viśudhyate ca /",
  "SA16hvsatssu:17755": "trīnimān vitarkān vitarkayan paryutthānāni pratihanti /",
  "SA16hvsatssu:17756": "paryutthānānāṃ samucchedāt prahāṇaṃ sākṣātkaroti /",
  "SA16hvsatssu:17757": "kiñca yogī pravivekāmilāṣayā bahūnāṃ kuśaladharmāṇāmupacayādāśu vimucyate /",
  "SA16hvsatssu:17758": "aṣṭamahāpuruṣavitarka iti alpecchasyāyaṃ dharmo nā[yaṃ dharmo] mahecchasya /",
  "SA16hvsatssu:17759": "santuṣṭasyā[yaṃ dharmo nāyaṃ dharmo 'santuṣṭasya] /",
  "SA16hvsatssu:17760": "praviviktasya [ayaṃ dharmo nāyaṃ dharmaḥ [SSS_455] saṅgaṇikārāmasya] /",
  "SA16hvsatssu:17761": "ārabdhavīryasya [ayaṃ dharmo nāyaṃ dharmaḥ kusīdasya] /",
  "SA16hvsatssu:17762": "upasthitasmṛtikasya [ayaṃ dharmo nāyaṃ dharmo muṣṭasmṛtikasya] /",
  "SA16hvsatssu:17763": "samāhitasya [ayaṃ dharmo nāyaṃ dharmo 'samāhitasya] /",
  "SA16hvsatssu:17764": "prajñāvato ['yaṃ dharmo nāyaṃ dharmo duṣprajñasya] /",
  "SA16hvsatssu:17765": "niṣprapañcārāmasyāyaṃ dharmo nāyaṃ dharmaḥ prapañcārāmasya itīme 'ṣṭau /",
  "SA16hvsatssu:17766": "alpeccho yogī yo mārgaṃ bhāvayitumapekṣitamicchati /",
  "SA16hvsatssu:17767": "na bahu prārthayate anyadanupayuktam /",
  "SA16hvsatssu:17768": "ayamalpecchaḥ /",
  "SA16hvsatssu:17769": "santuṣṭa iti /",
  "SA16hvsatssu:17770": "kaścit [kenacit] kāraṇena vā śīlāya vā parasya cittaprasādanāya vālpaṃ gṛhṇāti na tu santuṣṭacitto bhavati /",
  "SA16hvsatssu:17771": "yo 'lpaṃ gṛhītvā santuṣṭacitto bhavati /",
  "SA16hvsatssu:17772": "ayaṃ santuṣṭaḥ /",
  "SA16hvsatssu:17773": "kaścidalpaṃ gṛhītvāpi ramaṇīyaṃ kāmayate /",
  "SA16hvsatssu:17774": "ayamalpeccho na santuṣṭaḥ /",
  "SA16hvsatssu:17775": "yo 'lpalābhena tṛpyati sa santuṣṭaḥ /",
  "SA16hvsatssu:17776": "(pṛ) yadyapekṣitagrāhī alpeccha iti /",
  "SA16hvsatssu:17777": "sarve sattvā alpecchā bhaveyuḥ /",
  "SA16hvsatssu:17778": "eṣāṃ pratyekamapekṣitatvāt /",
  "SA16hvsatssu:17779": "(u) yogī anāsaktattittatayā gṛhṇāti upayogārthamātraṃ,",
  "SA16hvsatssu:17780": "na bahu gṛhṇāti /",
  "SA16hvsatssu:17781": "na tu yathā laukikā yaśomaṇḍanavardhanāya bahu gṛhṇānti /",
  "SA16hvsatssu:17782": "(pṛ) yogī kasmādalpecchayaḥ santuṣṭo bhavati /",
  "SA16hvsatssu:17783": "(u) [sa] hi paripālanādāvādīnavaṃ paśyati /",
  "SA16hvsatssu:17784": "anupayuktadravyasaṅgrahaḥ sammūḍhasya lakṣaṇam /",
  "SA16hvsatssu:17785": "pravrajito na bahu sañcinvannavadātavasanaiḥ samo bhavet /",
  "SA16hvsatssu:17786": "tādṛśadoṣasattvādalpecchaḥ santuṣṭo bhavati /",
  "SA16hvsatssu:17787": "yogī yadi nālpecchaḥ santuṣṭaḥ,",
  "SA16hvsatssu:17788": "tadā kāmacittaṃ kramaśo vardheta /",
  "SA16hvsatssu:17789": "dhanalābhitvādaprārthanīyaṃ prārthayīta /",
  "SA16hvsatssu:17790": "dhanalābhābhilāṣaśca naiva saṃśāmyati /",
  "SA16hvsatssu:17791": "[tatra] adhyavasāyitvāt /",
  "SA16hvsatssu:17792": "pravivekasukhāya pravrajito dhanakāmitayā tatkaraṇīyaṃ vismarati /",
  "SA16hvsatssu:17793": "kleśānapi na prajahāti /",
  "SA16hvsatssu:17794": "kasmāt /",
  "SA16hvsatssu:17795": "bāhyapadārthāneva na prajahāti /",
  "SA16hvsatssu:17796": "kaḥ punarvāda ādhyātmikān dharmān prajahātīti /",
  "SA16hvsatssu:17797": "lābhadṛṣṭirvipattivihiṃsāhetuḥ /",
  "SA16hvsatssu:17798": "yathā karakavṛṣṭiḥ sasyāni vināśayati /",
  "SA16hvsatssu:17799": "ataḥ satatamalpecchasantuṣṭatāṃ bhāvayet /",
  "SA16hvsatssu:17800": "dṛśyate ca deyasya padārthasya pratyarpaṇaṃ duṣkaram /",
  "SA16hvsatssu:17801": "yaṭhā ṛṇī [ṛṇa]mapratyarpayan paścāttadduḥkhaṃ vyathāmanubhavati iti /",
  "SA16hvsatssu:17802": "lābhasatkāradṛṣṭiḥ buddhādibhiḥ sajjānaistyaktā /",
  "SA16hvsatssu:17803": "[SSS_456] yathāha bhagavān- nāhaṃ lābhasatkāramanuprāpnomi mā lābhasatkāro māmanuprāpnotviti /",
  "SA16hvsatssu:17804": "ayañca yogī saddharmasantuṣṭatvāllābhasatkāraṃ prajahāti /",
  "SA16hvsatssu:17805": "yathāha bhagavān- devā na pratilabhante naiṣkramyasukhaṃ pravivekasukhamupaśamasukhaṃ yathā mayā pratilabdham /",
  "SA16hvsatssu:17806": "ato lābhasatkāraṃ prajahāmi iti /",
  "SA16hvsatssu:17807": "yathāha śāriputraḥ-",
  "SA16hvsatssu:17808": "animittaṃ bhāvayitvā cāhaṃ śūnyasamādhinā /",
  "SA16hvsatssu:17809": "samīkṣe sarvavastūni kheṭapiṇḍān yathā bahiḥ // iti /",
  "SA16hvsatssu:17810": "kiñca yogī paśyati na kāmopabhogena tṛptirbhavati /",
  "SA16hvsatssu:17811": "yathā lavaṇodakaṃ piban na tarṣaṇamapanayati iti prajñāṃ prarthayānastṛpto bhavati /",
  "SA16hvsatssu:17812": "mahecchaḥ sadā prārthanāmutpādayan bahu prārthayitvālpaṃ vindate /",
  "SA16hvsatssu:17813": "ataḥ sadā khidyate /",
  "SA16hvsatssu:17814": "paśyāmaśca bhikṣārthī janairavamanyate na satkriyate yathālpecchaḥ /",
  "SA16hvsatssu:17815": "pravrajito mahatprārthayata ityakāryametat /",
  "SA16hvsatssu:17816": "janairdattasyāgrahaṇantu yuktarūpam /",
  "SA16hvsatssu:17817": "ato 'lpecchāsantuṣṭimācaret /",
  "SA16hvsatssu:17818": "pravivikta iti yat gṛhasthapravrajitayoḥ kāyikapravivekasamācāraḥ kleśeṣu mānasapravivekasamācāraḥ ayaṃ pravivekaḥ /",
  "SA16hvsatssu:17819": "(pṛ) yogī kasmātpravivikto bhavati /",
  "SA16hvsatssu:17820": "(u) pravrajitā apratilabdhamārgā api pravivekārāmā bhavanti /",
  "SA16hvsatssu:17821": "avadātavasanādayaḥ tatsthānagatastrīrūpavikṣepāvakṛṣṭā na tatra kadācitsukhino bhavanti /",
  "SA16hvsatssu:17822": "praviveke tu cittaṃ sūpaśamaṃ bhavati /",
  "SA16hvsatssu:17823": "yathā salilamanāvilaṃ prakṛtitaḥ svaccham /",
  "SA16hvsatssu:17824": "ataḥ praviveke carati /",
  "SA16hvsatssu:17825": "pravivekadharmo 'yaṃ gaṅgānadīvālukāsamairbuddhairabhisaṃstutaḥ /",
  "SA16hvsatssu:17826": "kenedaṃ jñāyate /",
  "SA16hvsatssu:17827": "bhagavān grāmopakaṇṭhe niṣaṇṇaṃ bhikṣuṃ dṛṣṭvā aprītamanasko bhavati /",
  "SA16hvsatssu:17828": "śūnyāyatane ca śayānaṃ bhikṣuṃ dṛṣṭvā bhagavān prītamanasko bhavati /",
  "SA16hvsatssu:17829": "tatkasya hetoḥ /",
  "SA16hvsatssu:17830": "grāmopakaṇṭhe niṣṣaṇṇasya bhikṣorbahubhiḥ kāraṇaiḥ samāhitacittavikṣepe labdhavyaṃ na labhyate sākṣātkartavyaṃ na sākṣātkriyate /",
  "SA16hvsatssu:17831": "śūnyāyatane śayānasya kiñcitkausīdye satyapi samādhyāśāsambhave cittaṃ parigṛhyate /",
  "SA16hvsatssu:17832": "parigṛhītaṃ cittaṃ vimucyate /",
  "SA16hvsatssu:17833": "nimittodgrahamupādāya ca kāmādayaḥ kleśāḥ samudbhavanti /",
  "SA16hvsatssu:17834": "śūnyāyatane na rūpādīni nimittāni santīti kleśāḥ suprahāṇāḥ /",
  "SA16hvsatssu:17835": "yathāgnirasatīndhane svataḥ śāmyati /",
  "SA16hvsatssu:17836": "uktañcasūtre- yo bhikṣuḥ saṅgaṇikāvihārarataḥ sambhāṣyarataḥ [sa] gaṇādavivikta ityataḥ sāmayikīmeva vimuktiṃ na [SSS_457] pratilabhate /",
  "SA16hvsatssu:17837": "kaḥ punarvādaḥ akopyāṃ vimuktiṃ pratilabhata iti /",
  "SA16hvsatssu:17838": "praviviktavihārī punarubhayaṃ sākṣātkurute /",
  "SA16hvsatssu:17839": "iti /",
  "SA16hvsatssu:17840": "yathā pradīpo vātaviviktaḥ prakāśate /",
  "SA16hvsatssu:17841": "evaṃ yogī pravivekavihāritayā tattvajñānaṃ vindate /",
  "SA16hvsatssu:17842": "ārabdhavīrya iti /",
  "SA16hvsatssu:17843": "yogī yadi samyakpradhānamācaran akuśaladharmān prajahāti kuśaladharmāṃśca sañcinoti /",
  "SA16hvsatssu:17844": "[tadā] tatra samyakpradhānāmācaratīti ārabdhavīrya ityucyate /",
  "SA16hvsatssu:17845": "evañca bhagavacchāsane hitaṃ pratilabhate /",
  "SA16hvsatssu:17846": "tatkasya hetoḥ /",
  "SA16hvsatssu:17847": "[sa hi] kuśaladharmasañcayena pratidinamabhivardhate /",
  "SA16hvsatssu:17848": "yathotpalapadmādīni yathāsalilamabhivardhante /",
  "SA16hvsatssu:17849": "kausīdyacārī punaḥ kāṣṭhamusalavat prathamābhinirvartanādārabhya pratidīnamapacīyate /",
  "SA16hvsatssu:17850": "ārabdhavīryasya arthapratilābhitayā cittaṃ sadā pramudyate /",
  "SA16hvsatssu:17851": "kausīdyacārī tu akuśaladharmanivṛttacittaḥ satataṃ duḥkhopadravamanubadhnāti /",
  "SA16hvsatssu:17852": "ārabdhavīryasya ca kṣaṇe kṣaṇe kuśaladharmo nityamabhivardhate,",
  "SA16hvsatssu:17853": "nāpacīyate /",
  "SA16hvsatssu:17854": "vīryaprakṛṣṭamācarannāpnoti prakṛṣṭaṃ sthānaṃ yaduta buddhānāṃ gatim /",
  "SA16hvsatssu:17855": "yathoktaṃ sūtre bhagavatā ānandaṃ prati prakṛṣṭaṃ vīryamabhyasan buddhagatiṃ yātīti /",
  "SA16hvsatssu:17856": "ārabdhavīryasya cittasamādhīḥ sulabhaḥ /",
  "SA16hvsatssu:17857": "mandendriya ārabdhavīryaḥ saṃsārādevāśu mucyate /",
  "SA16hvsatssu:17858": "tīṣṇendriyaḥ kusīdastu na vimucyate /",
  "SA16hvsatssu:17859": "yadasti kiñcidaihikamāmuṣmikaṃ laukikaṃ lokottaraṃ hitaṃ,",
  "SA16hvsatssu:17860": "tat sarvaṃ vīryamupādāya bhavati /",
  "SA16hvsatssu:17861": "sarveṣāṃ lokānāṃ yadasti alābhavyasanaṃ,",
  "SA16hvsatssu:17862": "tat sarvaṃ kausīdyamupādāya bhavati /",
  "SA16hvsatssu:17863": "evaṃ kusīdasya doṣamārabdhavīryasya guṇaṃ dṛṣṭvā vīryamanusmarati /",
  "SA16hvsatssu:17864": "upasthitasmṛtika iti /",
  "SA16hvsatssu:17865": "kāyavedanācittadharmeṣu sadā smṛtiṃ samupasthāpayati /",
  "SA16hvsatssu:17866": "(pṛ) eṣāṃ caturṇāṃ dharmāṇāṃ smṛtyā kīdṛśaṃ hitaṃ vindate /",
  "SA16hvsatssu:17867": "(u) pāpakā akuśalā dharmā na cittamāgacchanti /",
  "SA16hvsatssu:17868": "yathā surakṣite na pāpakaḥ puruṣo 'vatarati /",
  "SA16hvsatssu:17869": "yathā ca ghaṭaḥ pūrṇo na punarudakamādatte /",
  "SA16hvsatssu:17870": "evamasya puruṣasya kuśaladharmasampūrṇasya na pāpakāni prasajyante /",
  "SA16hvsatssu:17871": "yo bhāvitasamyaksmṛtikaḥ sa vimuktibhāgīyān sarvān kuśaladharmān saṅgṛhṇāti /",
  "SA16hvsatssu:17872": "yathā samudrāmbupāyinaḥ sarvāṇi strotāṃsi pītāni bhavanti /",
  "SA16hvsatssu:17873": "sarveṣāmudakānāṃ samudravartitvāt /",
  "SA16hvsatssu:17874": "asyāḥ smṛterbhāvayitā svatantracaryāsthāne viharatītyucyate /",
  "SA16hvsatssu:17875": "kleśamāro na kiñcidākopayati kākolūkadṛṣṭāntavat /",
  "SA16hvsatssu:17876": "asya ca cittaṃ supratiṣṭhitaṃ duṣkampanaṃ bhavati /",
  "SA16hvsatssu:17877": "yathā vṛtto [SSS_458] ghaṭaḥśikyamadhiniviśyate /",
  "SA16hvsatssu:17878": "sa cāciramevārthaṃ lapsyate /",
  "SA16hvsatssu:17879_0": "yathoktaṃ bhikṣuṇīsūtre- bhikṣuṇya ānandametadavocan- iha bhadanta [ānanda] vayaṃ",
  "SA16hvsatssu:17879_1": "catṛṣu smṛtyupasthāneṣu supratiṣṭhitacittā viharantya [udāraṃ] pūrveṇāparaṃ viśeṣaṃ samprajānāma iti /",
  "SA16hvsatssu:17880": "ānando 'vocat- evametat bhaginya evametat bhaginya iti /",
  "SA16hvsatssu:17881": "samāhita iti /",
  "SA16hvsatssu:17882": "cittasamādhiṃ bhāvayataḥ pravaro 'rtho bhavati /",
  "SA16hvsatssu:17883": "yathoktaṃ sūtre- samāhito yathābhūtaṃ prajānāti iti /",
  "SA16hvsatssu:17884": "anena manuṣyakāyenātimānuṣadharmo bhavati yaduta kāyenodakarmamagniñcā[vagāhya] nirgacchati /",
  "SA16hvsatssu:17885": "vihāyasā gamane ca svatantra ityādi /",
  "SA16hvsatssu:17886": "kiñcāsya sukhaṃ bhavati yat yāvaddevāḥ sahāṃpatibrahmādayo 'pi nāpnuvanti /",
  "SA16hvsatssu:17887": "ayaṃ yat kartavyaṃ tat karotītyucyate /",
  "SA16hvsatssu:17888": "yadakartavyaṃ na tat karoti /",
  "SA16hvsatssu:17889": "samāhitasya saddharmaḥ sadā vardhate samāhitasya cittaṃ nānutapyate /",
  "SA16hvsatssu:17890": "ayaṃpravrajyāphalabhāgbhavati tathāgataśāsanānuyāyī ca /",
  "SA16hvsatssu:17891": "nānyapuruṣavat vṛthā satkāraṃ svīkaroti /",
  "SA16hvsatssu:17892": "ayameva dānapuṇyaṃ vipācayati nānye /",
  "SA16hvsatssu:17893": "ayañca samāhitadharmo buddhairāryaiśca niṣevitaḥ /",
  "SA16hvsatssu:17894": "sarveṣāṃ kuśaladharmāṇāṃ samārjanāya yogyaśca bhavati /",
  "SA16hvsatssu:17895": "yadi samāhitasya siddhirbhavati tadā āryamārgasya pratilābho bhavati /",
  "SA16hvsatssu:17896": "yadi na siddhiḥ,",
  "SA16hvsatssu:17897": "tadā śubhadeveṣūpapadyate yaduta rūpārūpyadhātau /",
  "SA16hvsatssu:17898": "tatkasya hetoḥ /",
  "SA16hvsatssu:17899": "na hi dānādinā īdṛśaṃ kāryaṃ pratilabhate yadekāntataḥ pāpakānāmakaraṇam /",
  "SA16hvsatssu:17900": "yathoktaṃ sūtre- yo daharo yuvā ājanma maitrīṃ bhāvayati /",
  "SA16hvsatssu:17901": "sa kiṃ pāpakaṃ cittamutpādayet /",
  "SA16hvsatssu:17902": "pāpakaṃ vā cintayet /",
  "SA16hvsatssu:17903": "no hīdaṃ bhagavan /",
  "SA16hvsatssu:17904": "[tatkasya hetoḥ] [tatsamādhiprabhāva eṣaḥ /",
  "SA16hvsatssu:17905": "iti /",
  "SA16hvsatssu:17906": "cittasamādhiśca tattvajñānasya pratyayaḥ /",
  "SA16hvsatssu:17907": "tattvaprajñā sarvān saṃskārān kṣapayati /",
  "SA16hvsatssu:17908": "saṃskārāṇāṃ kṣayāt sarve duḥkhopāyāsāḥ śāmyanti /",
  "SA16hvsatssu:17909": "yogī sarvāṇi laukikāni lokottarāṇi smaranneva kuryāt na klamathena kāryaṃ prayojayan /",
  "SA16hvsatssu:17910": "anye pudgalāstena labdhaṃ pramātuṃ cittameva notpādayanti /",
  "SA16hvsatssu:17911": "ata āha- samāhito 'rthamāpnotīti /",
  "SA16hvsatssu:17912": "[SSS_459]",
  "SA16hvsatssu:17913": "prajñāvāniti /",
  "SA16hvsatssu:17914": "prajñāvataścitte kleśā na sambhavanti /",
  "SA16hvsatssu:17915": "yadi sambhavanti,",
  "SA16hvsatssu:17916": "tadaiva nirudhyante yathā taptāyaḥpātre patitā jalakaṇikā /",
  "SA16hvsatssu:17917": "prajñāvataścitte saṃjñā nāvirbhavanti /",
  "SA16hvsatssu:17918": "yadyāvirbhavanti,",
  "SA16hvsatssu:17919": "tadaiva nirudhyante yathā tṛṇāgre 'vaśyāyabinduḥ sūrya uditamātre śuṣyati /",
  "SA16hvsatssu:17920": "yaḥ prajñācakṣuṣkaḥ sa buddhadharmaṃ paśyati /",
  "SA16hvsatssu:17921": "yathā cakṣuṣmataḥ sūrya upayogāya kalpate /",
  "SA16hvsatssu:17922": "prajñāvān buddhasya dharmadāyabhāgityucyate /",
  "SA16hvsatssu:17923": "yathā jātaḥ putraḥ pitrordhanabhāgbhavati /",
  "SA16hvsatssu:17924": "prajñāvāneva sa jīva ityucyate /",
  "SA16hvsatssu:17925": "anye mṛtā iti /",
  "SA16hvsatssu:17926": "prajñāvān tattvamārgikaḥ,",
  "SA16hvsatssu:17927": "mārgasya parijñānāt /",
  "SA16hvsatssu:17928": "prajñāvāneva bhagavataḥ śāsanā[mṛta]rasaṃ vetti /",
  "SA16hvsatssu:17929": "yathā avipariṇatajihvendriyaḥ pañcarasān vivecayati /",
  "SA16hvsatssu:17930": "prajñāvān bhagavacchāsane samāhito na kampate tadyathā śailo na vāyunā kampyate /",
  "SA16hvsatssu:17931": "prajñāvān śrāddha ityucyate /",
  "SA16hvsatssu:17932": "catuḥ śraddhālābhitayā parānanuyāyitatvāt /",
  "SA16hvsatssu:17933": "āryaprajñendriyapratilābhī jinauraso bhavati /",
  "SA16hvsatssu:17934": "anye bāhyāḥ pṛthagjanāḥ /",
  "SA16hvsatssu:17935": "ata ucyate prajñāvānarthaṃ vindata iti /",
  "SA16hvsatssu:17936": "niṣprapañcārāma iti /",
  "SA16hvsatssu:17937": "yadekānekatvavādaḥ sa prapañcaḥ /",
  "SA16hvsatssu:17938": "yathā ānandaḥ śāriputraṃ pṛcchati- ṣaṇṇām [āyuṣman] sparśāyatanānāmaśeṣavirāganirodhādasti anyatkiñcit /",
  "SA16hvsatssu:17939": "śāriputraḥ pratyāha[mā hyevamāyuṣman] /",
  "SA16hvsatssu:17940": "ṣaṇṇā[māyuṣman] sparśāyatanānāmaśeṣavirāganirodhādastyanyatkiñciditi [SSS_460] vadan aprapañcaṃ prapañcayasi /",
  "SA16hvsatssu:17941": "nāsti kiñciditi,",
  "SA16hvsatssu:17942": "asti ca nāsti cānyaditi,",
  "SA16hvsatssu:17943": "naivāsti no ca naivāstyanyaditi ca praśne prativacanamapi tathā syāt /",
  "SA16hvsatssu:17944": "(pṛ) kasmādidamaprapañcam /",
  "SA16hvsatssu:17945": "(u) ayaṃ vastuta ātmadharmapraśnaḥ yadyekaḥ yadi vāneka iti /",
  "SA16hvsatssu:17946": "ato na pratyuvāca /",
  "SA16hvsatssu:17947": "ātmā ca na niyataḥ /",
  "SA16hvsatssu:17948": "pañcaskandheṣu kevalaṃ prajñaptyābhidhīyate /",
  "SA16hvsatssu:17949": "yadyasti kiñciditi /",
  "SA16hvsatssu:17950": "yadi vā nāsti kiñciditi pratibrūyāt,",
  "SA16hvsatssu:17951": "tadā śāśvatocchedapātaḥ syāt /",
  "SA16hvsatssu:17952": "yat pratītyasamudenātmavyavahāraḥ sa niṣprapañcaḥ /",
  "SA16hvsatssu:17953": "yadi paśyati sattvaṃ śūnyaṃ dharmāśca śūnyā iti sa niṣprapañcārāmaḥ /",
  "SA16hvsatssu:17954": "ato niṣprapañcārāmā bhagavacchāsane 'rthaṃ vindante /",
  "SA16hvsatssu:17955": "iyaṃ kuśalavitarkasampadā /",
  "SA16hvsatssu:17956": "kuśalavitarkavargastryaśītyuttaraśatatamaḥ /",
  "SA16hvsatssu:17957": "184 antimapañcasamādhipariṣkāravargaḥ",
  "SA16hvsatssu:17958": "(7) kalyāṇādhimuktisampaditi /",
  "SA16hvsatssu:17959": "yogī yat nirvāṇe 'bhiramaṇaḥ saṃsāraṃ vidveṣayati /",
  "SA16hvsatssu:17960": "iyaṃ kalyāṇādhimuktiḥ /",
  "SA16hvsatssu:17961": "evamadhimuktaḥ kṣipraṃ vimuktibhāgbhavati /",
  "SA16hvsatssu:17962": "nirvāṇābhiratasya cittaṃ na kutracidabhiniviśate /",
  "SA16hvsatssu:17963": "nirvāṇābhiratasya nāsti bhayam /",
  "SA16hvsatssu:17964": "yadi pṛthagjanasya cittaṃ nirvāṇamanusmarati /",
  "SA16hvsatssu:17965": "tadaiva santrāso bhavati- ahamatyantaṃ nakṣyāmīti /",
  "SA16hvsatssu:17966": "(pṛ) kena pratyayena nirvāṇe 'dhimucyate /",
  "SA16hvsatssu:17967": "(u) yogī lokamanityaṃ duḥkhaṃ śūnyamanātmakaṃ dṛṣṭvā nirvāṇe upaśamasaṃjñāmutpādayati /",
  "SA16hvsatssu:17968": "pudgalo 'yaṃ svābhāvikakleśapratanubhūto nirvāṇabhāṇakaṃ śṛṇoti /",
  "SA16hvsatssu:17969": "tadā [tasya] cittaṃ tatrādhimucyate /",
  "SA16hvsatssu:17970": "yadi vā kalyāṇamitrāt yadi vā sūtrādhyayanāt saṃsāra ādīnavaṃ śṛṇoti /",
  "SA16hvsatssu:17971": "yathā anavarāgrasūtre pañcadevadūtasūtre coktam /",
  "SA16hvsatssu:17972": "tadā saṃsārānnirviṇṇo nirvāṇe 'dhimucyate /",
  "SA16hvsatssu:17973": "(8) pradhānīyāṅgasampaditi /",
  "SA16hvsatssu:17974": "yathoktaṃ sūtre- pañca pradhānīyāṅgāni /",
  "SA16hvsatssu:17975": "[SSS_461] katamāni [pañca] /",
  "SA16hvsatssu:17976": "iha [bhikṣavo] bhikṣuḥ śrāddho bhavati /",
  "SA16hvsatssu:17977": "aśaṭho bhavati /",
  "SA16hvsatssu:17978": "alpābādho bhavati /",
  "SA16hvsatssu:17979": "ārabdhavīryo bhavati /",
  "SA16hvsatssu:17980": "prajñāvān bhavatīti /",
  "SA16hvsatssu:17981": "śraddhāvān nāma[yaḥ] triṣu ratneṣu caturṣu satyeṣu ca vigatavicikitso bhavati /",
  "SA16hvsatssu:17982": "vigatavicikitsatvāt kṣipraṃ samādhiḥ sidhyati /",
  "SA16hvsatssu:17983": "śraddhāvataḥ prītibahulatvācca kṣipraṃ samādhiḥ sidhyati /",
  "SA16hvsatssu:17984": "śraddhāvān susamāhito dāntaśca bhavati /",
  "SA16hvsatssu:17985": "ato 'pi sahasā samādhiṃ vindate /",
  "SA16hvsatssu:17986": "(pṛ) yadi samādhinā prajñotpadyate /",
  "SA16hvsatssu:17987": "atha vicikitsāṃ prajahāti /",
  "SA16hvsatssu:17988": "kathamidānīṃ samādheḥ pūrvamevocyate vigatavicikitsa iti /",
  "SA16hvsatssu:17989": "(u) bahuśrutatvāt kiñcidvicikitsāṃ prajahāti /",
  "SA16hvsatssu:17990": "na samādhilābhāt /",
  "SA16hvsatssu:17991": "adhimuktakulotpannaḥ śrāddhena sahavṛttikaḥ sadādhimukticittaṃ bhāvayan apratilabdhasamādhirapi vicikitsāṃ na karoti / evamādi /",
  "SA16hvsatssu:17992": "aśaṭha iti / ṛjucittasya nāsti kiñcidgopanīyam /",
  "SA16hvsatssu:17993": "sadapi sutīrṇaṃ bhavati /",
  "SA16hvsatssu:17994": "yathā kaścidbhiṣajamupetya vyādhisvarūpamuktvā sucikitso bhavati /",
  "SA16hvsatssu:17995": "alpābādha iti /",
  "SA16hvsatssu:17996": "sa pūrvarātre 'pararātre ca vyavasyati,",
  "SA16hvsatssu:17997": "na viramati /",
  "SA16hvsatssu:17998": "yadyābādhābahulaḥ,",
  "SA16hvsatssu:17999": "tanmārgacaryāyā antarāyo bhavati /",
  "SA16hvsatssu:18000": "ārabdhavīrya iti /",
  "SA16hvsatssu:18001": "mārgārthitvāt sadā viryamārabhate /",
  "SA16hvsatssu:18002": "ato 'gniṃ manthāno na viramamāṇo sahasāgniṃ vindate /",
  "SA16hvsatssu:18003": "prajñāvāniti /",
  "SA16hvsatssu:18004": "prajñāvattvena caturṇāmaṅgānāṃ phalaṃ bhavati yaduta mārgaphalam /",
  "SA16hvsatssu:18005": "(pṛ) smṛtyupasthānadharmā api pradhānīyāṅgāni /",
  "SA16hvsatssu:18006": "kasmāt kevalamete pañca dharmā uktāḥ /",
  "SA16hvsatssu:18007": "(u) yadyapi sakalamaṅgam /",
  "SA16hvsatssu:18008": "tathāpīme dharmā mukhyatamāḥ yogibhirapyapekṣyante /",
  "SA16hvsatssu:18009": "ata ime kevalamuktāḥ /",
  "SA16hvsatssu:18010": "sarveṣāṃ pāpakānāṃ parivarjanaṃ sarveṣāṃ kuśalānāṃ sañcayaśca yogino 'ṅgam /",
  "SA16hvsatssu:18011": "yathā......... sūtre varṇitam /",
  "SA16hvsatssu:18012": "(9) vimuktyāyatanasampaditi yat pañcavimuktyāyatanāni /",
  "SA16hvsatssu:18013": "ihaśāstā [anyataro vā] gurusthānīyaḥ [sa brahmacārī] bhikṣūnāṃ dharmaṃ deśayati /",
  "SA16hvsatssu:18014": "yathā yathā dharmaṃ deśayati /",
  "SA16hvsatssu:18015": "tathā tathā [tasmin dharme] arthapratisaṃvedī ca dharmapratisaṃvedī ca bhavati /",
  "SA16hvsatssu:18016": "[tasyārtha]pratisaṃvedino [SSS_462] dharmapratisaṃvedinaḥ prītirjāyate /",
  "SA16hvsatssu:18017": "prītamanasaḥ kāyaḥ praśrabhyate /",
  "SA16hvsatssu:18018": "praśrabdhakāyaḥ sukhaṃ vedayate /",
  "SA16hvsatssu:18019": "sukhinaścittaṃ samādhīyate /",
  "SA16hvsatssu:18020": "idaṃ prathamaṃ vimuktyāyatanam /",
  "SA16hvsatssu:18021": "yatra bhikṣo[rapramattasyātāpinaḥ] prahitātmano viharato ['vimuktaṃ] cittaṃ vimucyate /",
  "SA16hvsatssu:18022": "[aparikṣīṇā] vā āsravāḥ parikṣayaṃ gacchanti /",
  "SA16hvsatssu:18023": "[ananuprāptaṃ] vā anuttaraṃ yogakṣemamanuprāpnoti /",
  "SA16hvsatssu:18024": "dvitīyaṃ [vimuktyāyatanaṃ] vistareṇa sūtrādhyayanam /",
  "SA16hvsatssu:18025": "tṛtīyaṃ pareṣāṃ dharmadeśanā /",
  "SA16hvsatssu:18026": "caturthaṃ vimukte sthāne dharmāṇāmanuvitarkaḥ anuvicāraḥ /",
  "SA16hvsatssu:18027": "pañcamaṃ samādhinimittasya sugrahaṇaṃ yaduta navanimittādīni yathāpūrvamuktāni /",
  "SA16hvsatssu:18028": "(pṛ) śāstā [anyataro] vā gurusthānīyaḥ sabrahmacārī kasmāt bhikṣūṇāṃ dharmaṃ deśayati /",
  "SA16hvsatssu:18029": "(u) dharmasamāpādānena mahāntamarthamāpnoti /",
  "SA16hvsatssu:18030": "ityato deśanāṃ karoti /",
  "SA16hvsatssu:18031": "sabrahmacāryayaḥ śāstāramupādāya pravrajitaḥ /",
  "SA16hvsatssu:18032": "indriyāṇāṃ paripācanāya dharmaṃ deśayati /",
  "SA16hvsatssu:18033": "gurusthānīyaḥ sabrahmacārī samānakarmatvācca dharmadeśanāṃ karoti /",
  "SA16hvsatssu:18034": "bhikṣavo 'vaśyaṃ dharmaṃ śṛṇvantītyataśca [dharma]deśanāṃ karoti /",
  "SA16hvsatssu:18035": "ime pudgalā viśuddhaśīlādiguṇasampannāḥ tadyathā subhājanaṃ samṛddhiṃ samādātuṃ bhavyam ityato dharmadeśanāṃ karoti /",
  "SA16hvsatssu:18036": "imāstisraḥ prajñāḥ dharmapratisaṃvedo bahuśrutamayī prajñā /",
  "SA16hvsatssu:18037": "arthapratisaṃvedaścintāmayī prajñā /",
  "SA16hvsatssu:18038": "abhābhyāmubhābhyāṃ jāyate prītiḥ yāvatsamāhitasya yathābhūtajñānaṃ jāyate /",
  "SA16hvsatssu:18039": "iyaṃ bhāvanāmayī prajñā /",
  "SA16hvsatssu:18040": "āsāṃ trisṛṇāṃ prajñānāṃ trīṇi phalāni bhavanti yaduta nirvedo vairāgyaṃ vimuktiḥ /",
  "SA16hvsatssu:18041": "dharmaṃ śrutvādhītya ca pareṣāṃ dharmaṃ deśayati /",
  "SA16hvsatssu:18042": "iyaṃ bahuśrutamayī prajñā /",
  "SA16hvsatssu:18043": "dharmānanuvitarkayati anuvicārayati /",
  "SA16hvsatssu:18044": "iyaṃ cintāmayī prajñā /",
  "SA16hvsatssu:18045": "samādhinimittaṃ sugṛhṇāti /",
  "SA16hvsatssu:18046": "iyaṃ bhāvanāmayī prajñā /",
  "SA16hvsatssu:18047": "[SSS_463]",
  "SA16hvsatssu:18048": "(pṛ) yā cittavimuktiḥ [yaśca] āśravakṣayaḥ /",
  "SA16hvsatssu:18049": "anayoḥ ko bhedaḥ /",
  "SA16hvsatssu:18050": "(u) samādhinā kleśānāṃ vyāvṛttiścittavimuktiḥ /",
  "SA16hvsatssu:18051": "kleśānāmatyantaprahāṇamāsravakṣayaḥ /",
  "SA16hvsatssu:18052": "(pṛ) śīlādayo dharmā api vimuktyāyatanam /",
  "SA16hvsatssu:18053": "yathoktaṃ- śīlavataścittaṃ na vipratisarati /",
  "SA16hvsatssu:18054": "avipratisāriṇaḥ prītirjāyata ityādi /",
  "SA16hvsatssu:18055": "kadācit dānadihetorapi vimuktirbhavati /",
  "SA16hvsatssu:18056": "kasmādime pañcaiva dharmā uktāḥ /",
  "SA16hvsatssu:18057": "(u)prādhānyātta evoktāḥ /",
  "SA16hvsatssu:18058": "(pṛ) eṣāṃ dharmāṇāṃ kiṃ prādhānyam /",
  "SA16hvsatssu:18059": "(u) vimukteḥ sannikṛṣṭo hetuḥ /",
  "SA16hvsatssu:18060": "śīlādayastu viprakṛṣṭāḥ /",
  "SA16hvsatssu:18061": "(pṛ) kathaṃ jñāyate sannikṛṣṭo heturiti /",
  "SA16hvsatssu:18062": "(u) yogī dharmaṃ śrutvā prajānāti skandhāyatanadhātūn /",
  "SA16hvsatssu:18063": "taddharmakalāpamātre nāstyātmeti /",
  "SA16hvsatssu:18064": "ataḥ prajñaptirbhajyate /",
  "SA16hvsatssu:18065": "tatprajñaptibhaṅga eva vimuktirityākhyāyate /",
  "SA16hvsatssu:18066": "ataḥ sannikṛṣṭo hetuḥ /",
  "SA16hvsatssu:18067": "uktañca sūtre- bahuśrutasyāniśaṃsā yaduta paraśāsanaṃ nānuvartate,",
  "SA16hvsatssu:18068": "cittaṃ susamādhīyate ityādi /",
  "SA16hvsatssu:18069": "anenāpi jñāyate sannikṛṣṭo heturiti /",
  "SA16hvsatssu:18070": "tathāgataśāsane mahān lābho 'sti,",
  "SA16hvsatssu:18071": "kleśān nirodhayati,",
  "SA16hvsatssu:18072": "nirvāṇañca yātītyādi /",
  "SA16hvsatssu:18073": "asminnupaśamadharme śrotā vā adhyetā vā anuvicintayitā vā kṣipraṃ vimucyate /",
  "SA16hvsatssu:18074": "ataḥ sannikṛṣṭo hetuḥ /",
  "SA16hvsatssu:18075": "dānena mahatpuṇyaṃ vindate /",
  "SA16hvsatssu:18076": "śīlena gauravam /",
  "SA16hvsatssu:18077": "bāhuśrutyena prajñām /",
  "SA16hvsatssu:18078": "prajñayā āsravāṇāṃ kṣayaṃ vindate na puṇyaṃ gauravaṃ vā /",
  "SA16hvsatssu:18079": "ato jñāyate sannikṛṣṭo heturiti /",
  "SA16hvsatssu:18080": "śāriputrādayo mahāprājñā iti kīrtyante /",
  "SA16hvsatssu:18081": "[tat] sarvaṃ bahuśrutyāt /",
  "SA16hvsatssu:18082": "(pṛ) yadi bāhuśrutyena cittaṃ susamādhīyate /",
  "SA16hvsatssu:18083": "ānandaḥ kasmāt prathame 'ntime ca yāme vimuktiṃ nālabhata /",
  "SA16hvsatssu:18084": "(u) ānando na yāvanmastakamupadhāne nyadhatta tāvadeva vimuktimalabhata /",
  "SA16hvsatssu:18085": "ato 'sadadbhutadharme 'vartata /",
  "SA16hvsatssu:18086": "kasmānna kṣipram /",
  "SA16hvsatssu:18087": "ānandasyatasmin samaye vīryaṃ kiñcidduṣṭamāsīt /",
  "SA16hvsatssu:18088": "atimātraklāntatvānnālabhata vimuktim /",
  "SA16hvsatssu:18089": "ānando 'smin yāma āsravāṇāṃ kṣayamanuprāpnomīti praṇidadhyau /",
  "SA16hvsatssu:18090": "yathā ca bodhisattvo bodhimaṇḍe praṇihitavān /",
  "SA16hvsatssu:18091": "kastādṛśabalo yathā ānandaḥ /",
  "SA16hvsatssu:18092": "sarvamidaṃ bāhuśrutyabalam /",
  "SA16hvsatssu:18093": "[SSS_464]",
  "SA16hvsatssu:18094": "(10) anāvaraṇateti- yāni trīṇyāvaraṇāni karmāvaraṇaṃ,",
  "SA16hvsatssu:18095": "vipākāvaraṇaṃ kleśāvaraṇamiti /",
  "SA16hvsatssu:18096": "yasyemānyāvaraṇāni na santi /",
  "SA16hvsatssu:18097": "na sa duḥsthāne patati /",
  "SA16hvsatssu:18098": "yo 'kṣaṇebhyomuktaḥ sa mārgaṃ samādātuṃ bhavyo bhavati /",
  "SA16hvsatssu:18099": "sa caturbhiścakraiḥ sampanna ityucyate /",
  "SA16hvsatssu:18100": "[tāni] pratirūpadeśavāsaḥ satpuruṣopāśrayaḥ ātmasamyakpraṇidhiḥ pūrve ca kṛtapuṇyatā iti /",
  "SA16hvsatssu:18101": "[sa] catvāri srotaāpattyaṅgāni ca sādhayati yaduta satpuruṣasaṃvāsaḥ saddharmaśravaṇaṃ,",
  "SA16hvsatssu:18102": "yoniśomanaskāro dharmānudharmapratipattiḥ /",
  "SA16hvsatssu:18103": "rāgādīn trīn dharmānapi samutsṛjati /",
  "SA16hvsatssu:18104": "yathoktaṃ sūtre- trīn dharmānaprahāya na jarāvyādhimaraṇāni santarati / iti /",
  "SA16hvsatssu:18105": "(11) anāsaktateti /",
  "SA16hvsatssu:18106": "\"nāvaratīramupagacchati /",
  "SA16hvsatssu:18107": "na pāratīramupagacchati /",
  "SA16hvsatssu:18108": "na madhye saṃsīdati /",
  "SA16hvsatssu:18109": "na sthala utsīdiṣyati /",
  "SA16hvsatssu:18110": "na manuṣyagrāho bhaviṣyati /",
  "SA16hvsatssu:18111": "nāmanuṣyagrāho bhaviṣyati /",
  "SA16hvsatssu:18112": "nāvartagrāho bhaviṣyati /",
  "SA16hvsatssu:18113": "nāntaḥpūtī bhaviṣyati\" /",
  "SA16hvsatssu:18114": "avaratīramiti ṣaṇṇāmādhyātmikānāmāyatanāmadhivacanam /",
  "SA16hvsatssu:18115": "pāratīramīti ṣaṇṇāṃ bāhyānāmāyatanānāmadhivacanam /",
  "SA16hvsatssu:18116": "madhye saṃsīdati iti nandirāgasyādhivacanam /",
  "SA16hvsatssu:18117": "sthala utsāda iti asmimānasyādhivacanam /",
  "SA16hvsatssu:18118": "katamo manuṣyagrāhaḥ /",
  "SA16hvsatssu:18119": "[iha] bhikṣurgṛhisaṃsṛṣṭo viharati /",
  "SA16hvsatssu:18120": "[katamo] 'manuṣyagrāhaḥ /",
  "SA16hvsatssu:18121": "[iha bhikṣurekatya ekatyo] 'nyataraṃ devanikāyaṃ praṇidhāya brahmacaryaṃ carati /",
  "SA16hvsatssu:18122": "ayamucyate 'manuṣyagrāha iti /",
  "SA16hvsatssu:18123": "āvartagrāha iti pañcānāṃ kāmaguṇānamadhivacanam /",
  "SA16hvsatssu:18124": "[katamaśca] antaḥpūtibhāvaḥ /",
  "SA16hvsatssu:18125": "iha bhikṣurekatyo duśśīlo bhavati /",
  "SA16hvsatssu:18126": "pāpadharmā aśuciḥ śaṅkāsmarasamācāro 'brahmacārī /",
  "SA16hvsatssu:18127": "ayamucyate 'ntaḥpūtibhāva iti /",
  "SA16hvsatssu:18128": "yasyāsti ādhyātmikāyataneṣu ātmagrahaḥ /",
  "SA16hvsatssu:18129": "tasya bāhyāyataneṣu ātmiyagrahaḥ /",
  "SA16hvsatssu:18130": "ādhyātmikabāhyāyatanebhyo nandirāgo bhavati /",
  "SA16hvsatssu:18131": "atastatraiva nimajjate /",
  "SA16hvsatssu:18132": "tebhyastu ahaṅkāro jāyate /",
  "SA16hvsatssu:18133": "kasmāt /",
  "SA16hvsatssu:18134": "yadi kaścitkāyāsaktaḥ sukhī bhavatītyato ['paraḥ] kaścidāgatya laghu [SSS_465] nindati /",
  "SA16hvsatssu:18135": "tadā [tasya]māno jāyate /",
  "SA16hvsatssu:18136": "evamātmīyanandirāgāhaṅkārāstaccittaṃ vikṣepayanto 'nyānapi nirvartayanti /",
  "SA16hvsatssu:18137": "(pṛ) dṛṣṭānte 'smin kiṃ stroto bhavati /",
  "SA16hvsatssu:18138": "yadyāryo 'ṣṭāṅgikamārgaḥ srotaḥ /",
  "SA16hvsatssu:18139": "tadā ṣaḍādhyātmikabāhyāyatanāni pārau na syuḥ /",
  "SA16hvsatssu:18140": "nandirāgādayo madhyaugha āvartaḥ pūtibhāvo 'pi ca na syuḥ /",
  "SA16hvsatssu:18141": "yadi kāmatṛṣṇā srotaḥ /",
  "SA16hvsatssu:18142": "kathamimānanuvartya nirvāṇamanuprāpnoti /",
  "SA16hvsatssu:18143": "(u) āryo 'ṣṭāṅgikamārga eva srotaḥ /",
  "SA16hvsatssu:18144": "dṛṣṭānto nāvaśyaṃ sarvākāraiḥ samāno bhavati /",
  "SA16hvsatssu:18145": "yathāyaṃ dāruskandho 'ṣṭākṣaṇavinirmukto mahārṇavaṃ gacchati /",
  "SA16hvsatssu:18146": "evaṃ bhikṣurogho 'kṣaṇairvinirmukta āryāṣṭāṅgikamārgaṃ stroto 'nuvartyaṃ nirvāṇa[mahārṇava]mavatarati /",
  "SA16hvsatssu:18147": "yathā kumbhasadṛśaṃ stanamiti vacanaṃ tadākāramātraṃ gṛhṇāti na kāṭhinyaṃ mārdavaṃ vā /",
  "SA16hvsatssu:18148": "yathā ca candropamaṃ vadanamiti vacanaṃ śobhā pauṣkalyaṃ gṛhṇāti na tadākāram /",
  "SA16hvsatssu:18149": "kiñca yogī āryamārganirgato 'dhyātmabahirdhāyataneṣvāsajyate /",
  "SA16hvsatssu:18150": "na tu yathāyaṃ dāruskandhaḥ strotomadhyagatastasmin pāre 'smin vā āsajyate pūtībhavati vā / ityādi /",
  "SA16hvsatssu:18151": "śāstrācārya āha- yathā gaṅgāstroto niyamena mahārṇavaṃ prāpnoti /",
  "SA16hvsatssu:18152": "evamāryāṣṭāṅgikamārgastroto niyamena nirvāṇaṃ prāpnoti /",
  "SA16hvsatssu:18153": "evaṃ saṃkṣipyaikādaśamādhipariṣkārā uktāḥ,",
  "SA16hvsatssu:18154": "yeṣu satsu niyamena samādhirlabhyate //",
  "SA16hvsatssu:18155": "antimapañcasamādhipariṣkāravargaścaturaśītyuttaraśatatamaḥ",
  "SA16hvsatssu:18156": "185 ānāpānavargaḥ",
  "SA16hvsatssu:18157": "ānāpānasya ṣoḍaśākārā yaduta sasmṛta evāśvasiti smṛta eva praśvasiti /",
  "SA16hvsatssu:18158": "dīrghaṃ vā āśvasan dīrghamāśvasimīti prajānāti dīrghaṃ vā praśvasan dīrghaṃ praśvasimīti prajānāti //",
  "SA16hvsatssu:18159": "hrasvaṃ vā āśvasan hrasvamāśvasimīti prajānāti /",
  "SA16hvsatssu:18160": "hrasvaṃ praśvasan hrasvaṃ praśvasimīti [SSS_466] prajānāti //",
  "SA16hvsatssu:18161": "sarvakāyapratisaṃvedī āśvasiṣyāmīti śikṣate //",
  "SA16hvsatssu:18162": "sarvakāyapratisaṃvedī praśvasiṣyāmīti śikṣate //",
  "SA16hvsatssu:18163": "praśrambhayan kāyasaṃskāramāśvasiṣyāmīti śikṣate /",
  "SA16hvsatssu:18164": "praśrambhayan kāyasaṃskāraṃ praśvasiṣyamīti śikṣate //",
  "SA16hvsatssu:18165": "prītipratisaṃvedī āśvasiṣyāmīti śikṣate /",
  "SA16hvsatssu:18166": "prītipratisaṃvedī praśvasiṣyāmīti śikṣate //",
  "SA16hvsatssu:18167": "sukhapratisaṃvedī āśvasiṣyāmīti śikṣate /",
  "SA16hvsatssu:18168": "sukhapratisaṃvedī praśvasiṣyāmīti śikṣate //",
  "SA16hvsatssu:18169": "cittasaṃskārapratisaṃvedī āśvasiṣyāmīti śikṣate /",
  "SA16hvsatssu:18170": "cittasaṃskārapratisaṃvedī praśvasiṣyāmīti śikṣate //",
  "SA16hvsatssu:18171": "prasrambhayan cittasaṃskāramāśvasiṣyāmiti śikṣate /",
  "SA16hvsatssu:18172": "praśrambhayan cittasaṃskāraṃ praśvasiṣyāmīti śikṣate //",
  "SA16hvsatssu:18173": "cittapratisaṃvedī āśvasiṣyāmīti śikṣate /",
  "SA16hvsatssu:18174": "cittapratisaṃvedī praśvasiṣyāmīti śikṣate //",
  "SA16hvsatssu:18175": "abhipramodayan cittamāśvasiṣyāmīti śikṣate /",
  "SA16hvsatssu:18176": "abhipramodayan cittaṃ praśvasiṣyāmīti śikṣate //",
  "SA16hvsatssu:18177": "samādadhan cittamāśvasiṣyāmīti śikṣate /",
  "SA16hvsatssu:18178": "samādadhan cittaṃ praśvasiṣyāmīti śikṣate //",
  "SA16hvsatssu:18179": "vimocayan cittamāśvasiṣyāmīti śikṣate /",
  "SA16hvsatssu:18180": "vimocayan cittaṃ praśvasiṣyāmīti śikṣate //",
  "SA16hvsatssu:18181": "anityānudarśī āśvasiṣyāmīti śikṣate /",
  "SA16hvsatssu:18182": "anityānudarśī praśvasiṣyāmīti śikṣate //",
  "SA16hvsatssu:18183": "virāgānudarśī āśvasiṣyāmīti śikṣate /",
  "SA16hvsatssu:18184": "virāgānudarśī praśvasiṣyāmīti śikṣate //",
  "SA16hvsatssu:18185": "nirodhānudarśī āśvasiṣyāmīti śikṣate /",
  "SA16hvsatssu:18186": "nirodhānudarśī praśvasiṣyāmīti śikṣate //",
  "SA16hvsatssu:18187": "pratinissargānudarśī āśvasiṣyāmīti śikṣate /",
  "SA16hvsatssu:18188": "pratinissargānudarśī praśvasiṣyāmīti śikṣate /",
  "SA16hvsatssu:18189": "(pṛ) kathamānāpānasya dīrghaṃ hrasvaṃ vā bhavati /",
  "SA16hvsatssu:18190": "(u) yathā kaścitparvatamārohati /",
  "SA16hvsatssu:18191": "yadi vā [vā] bhāraṃ vahati /",
  "SA16hvsatssu:18192": "[tadā] klāntaḥ hrasvaṃ śvasati /",
  "SA16hvsatssu:18193": "tathā yogyapi audārike citte pravṛtte hrasvaṃ [śvasati] /",
  "SA16hvsatssu:18194": "audārikacittamiti capalaṃ rogavikṣiptaṃ cittam /",
  "SA16hvsatssu:18195": "dīrghaṃ śvasatīti yadi yogī sūkṣmacitte sthitaḥ,",
  "SA16hvsatssu:18196": "[tadā] tasyāśvāsapraśvāsā dīrghā bhavanti /",
  "SA16hvsatssu:18197": "kasmāt /",
  "SA16hvsatssu:18198": "sūkṣmacittānuvartina āśvāsapraśvāsā api sūkṣmā anupatanti /",
  "SA16hvsatssu:18199": "yathā tasyaiva klāntasya viśrāntasya āśrāsapraśvāsā sūkṣmā anupatanti /",
  "SA16hvsatssu:18200": "tasmin samaye dīrghā aśvāsa praśvāsā bhavanti /",
  "SA16hvsatssu:18201": "[SSS_467]",
  "SA16hvsatssu:18202": "sarvakāya[pratisaṃvedī]ti /",
  "SA16hvsatssu:18203": "yogī kāye tucchādhimuktaḥ sarvaromakūpeṣu vāyumantarbahiścāriṇaṃ paśyati /",
  "SA16hvsatssu:18204": "praśrambhayan kāyasaṃskāramiti /",
  "SA16hvsatssu:18205": "dhātubalalābhino vyupaśāntacittasya yogina audārikā āśvāsapraśvāsā vyupaśāntā bhavanti /",
  "SA16hvsatssu:18206": "tadā yogī kāyammṛtyupasthānasamanvito bhavati /",
  "SA16hvsatssu:18207": "prītipratisaṃvedīti /",
  "SA16hvsatssu:18208": "asmātsamādhidharmādasya citte mahatī prītirbhavati /",
  "SA16hvsatssu:18209": "prakṛtito vidyamānāpi naivaṃ bhavati /",
  "SA16hvsatssu:18210": "asmin samaye prītipratisaṃvedītyākhyāyate /",
  "SA16hvsatssu:18211": "sukhapratisaṃvedīti /",
  "SA16hvsatssu:18212": "prīteḥ sukhaṃ jāyate /",
  "SA16hvsatssu:18213": "kasmāt /",
  "SA16hvsatssu:18214": "prītamanasaḥ kāyaḥ praśrabhyate,",
  "SA16hvsatssu:18215": "praśrabdhakāyaḥ sukhaṃ vindate /",
  "SA16hvsatssu:18216": "yathoktaṃ sūtre- prītamanasaḥ kāyaḥ praśramyate /",
  "SA16hvsatssu:18217": "praśrabdhakāyaḥ sukhaṃ vedayate / iti /",
  "SA16hvsatssu:18218": "cittasaṃskārapratisaṃvedīti /",
  "SA16hvsatssu:18219": "yogī prītāvādīnavaṃ paśyati /",
  "SA16hvsatssu:18220": "rāgajanakatvāt /",
  "SA16hvsatssu:18221": "rāgo 'yaṃ cittasaṃskāraḥ cittādutpannatvāt /",
  "SA16hvsatssu:18222": "vedanāyāṃ rāgo jāyata ityato vedanāṃ cittasaṃskāraṃ paśyati /",
  "SA16hvsatssu:18223": "praśrambhayan cittasaṃskāramiti /",
  "SA16hvsatssu:18224": "yogī paśyati vedanāto rāgo jāyate /",
  "SA16hvsatssu:18225": "tat praśrambhayataścittamupaśāmyati /",
  "SA16hvsatssu:18226": "audārikavedanāmapi praśrambhayatīti praśrambhayan cittasaṃskāramityucyate /",
  "SA16hvsatssu:18227": "cittapratisaṃvedīti /",
  "SA16hvsatssu:18228": "yogī praśrambhayan vedanāsvādaṃ paśyati cittaṃ śāntaṃ na līnaṃ noddhatam /",
  "SA16hvsatssu:18229": "cittamidaṃ kasmiṃścitsamaye punarlīnaṃ bhavati /",
  "SA16hvsatssu:18230": "tasmin samaye 'bhipramodayati /",
  "SA16hvsatssu:18231": "yadi punaruddhatam /",
  "SA16hvsatssu:18232": "tasmin samaye samādadhāti /",
  "SA16hvsatssu:18233": "yadyubhayadharmavinirmuktam /",
  "SA16hvsatssu:18234": "tasmin samaye samutsṛjet /",
  "SA16hvsatssu:18235": "ata ucyate vimocayan cittamiti /",
  "SA16hvsatssu:18236": "evaṃ yogī samāhito 'nityākāramutpādayati /",
  "SA16hvsatssu:18237": "anityākāreṇa kleśān prajahāti /",
  "SA16hvsatssu:18238": "ayaṃ nirodhākaraḥ /",
  "SA16hvsatssu:18239": "kleśānāṃ prahāṇāccittaṃ nirvidyate /",
  "SA16hvsatssu:18240": "ayaṃ virāgākāraḥ /",
  "SA16hvsatssu:18241": "viraktacittatayā sarveṣāṃ pratinissargamanuprāpnoti /",
  "SA16hvsatssu:18242": "ayaṃ prati nissargākāraḥ /",
  "SA16hvsatssu:18243": "evamanupūrvaṃ vimuktimanuprāpnotīti ṣoḍaśākārā ānāpānasmṛterbhavanti /",
  "SA16hvsatssu:18244": "(pṛ) kasmādānāpānasmṛtirāryavihāra iti divyavihāra iti brahmavihāra iti śaikṣavihāra iti aśaikṣavihāra iti cocyate /",
  "SA16hvsatssu:18245": "(u) vāyurākāśe viharati /",
  "SA16hvsatssu:18246": "ākāśalakṣaṇaṃ rūpalakṣaṇaṃ prakaṭayati /",
  "SA16hvsatssu:18247": "rūpalakṣaṇamidaṃ śūnyameva /",
  "SA16hvsatssu:18248": "śūnyataivāryavihāra ityāryavihāro [SSS_468] bhavati /",
  "SA16hvsatssu:18249": "śubhadeveṣūtpatyarthatvāt divyavihāraḥ /",
  "SA16hvsatssu:18250": "upaśamaprāpaṇārthatvāt brahmavihāraḥ /",
  "SA16hvsatssu:18251": "śaikṣadharmapratilābhārthatvāt śaikṣavihāraḥ /",
  "SA16hvsatssu:18252": "aśaikṣārthatvādaśaikṣavihāraḥ /",
  "SA16hvsatssu:18253": "(pṛ) yadyaśubhabhāvanayā kāyādvirakto vimuktimanuprāpnoti /",
  "SA16hvsatssu:18254": "ka upayoga ebhiḥ ṣoḍaśabhirākāraiḥ /",
  "SA16hvsatssu:18255": "(u) aśubhabhāvanayā alabdhavairāgyasya ātmadurviṇṇasya kāyacitte vyāmohite syātām /",
  "SA16hvsatssu:18256": "yathā duṣṭamauṣadhaṃ sevamānasya vyādhiḥ punarbhavati /",
  "SA16hvsatssu:18257": "evamaśubhabhāvanayā durnivedo bhavati /",
  "SA16hvsatssu:18258": "yathā valgumuttitīrṣayā bhikṣavo 'śubhabhāvanayā atīva nirviṇṇā viṣapānabhṛgupatanādibhirvividhairātmānaṃ dhnanti sma /",
  "SA16hvsatssu:18259": "na tathā ime ṣoḍaśākārā vairāgyaprāpakā api na durnivedajanakā bhavantītyato viśiṣyante /",
  "SA16hvsatssu:18260": "kiñca ayamākāraḥ sulabhaḥ svakāyāvalambitvāt /",
  "SA16hvsatssu:18261": "aśubhā[kārastu] suvināśaḥ /",
  "SA16hvsatssu:18262": "ayamākāraḥ sūkṣmaḥ svakāyavipariṇāmakatvāt /",
  "SA16hvsatssu:18263": "aśubhākāra audārikaḥ /",
  "SA16hvsatssu:18264": "asthikaṅkālavipariṇāmaduṣṭaḥ /",
  "SA16hvsatssu:18265": "ayamākāraḥ sarveṣāṃ kleśānāṃ bhedakaḥ /",
  "SA16hvsatssu:18266": "aśubhākārastu maithunarāgamātrasya kasmāt /",
  "SA16hvsatssu:18267": "sarve hi kleśā vitarkaṃ pratītya jāyante /",
  "SA16hvsatssu:18268": "ānāpānasmṛteśca sarvavitarkopacchedārthatvāt /",
  "SA16hvsatssu:18269": "(pṛ) anāpānaṃ kiṃ kāyānubandhi kiṃ cittānubandhi /",
  "SA16hvsatssu:18270": "(u) kāyānubandhi cittānubandhi ca /",
  "SA16hvsatssu:18271": "kasmāt /",
  "SA16hvsatssu:18272": "garbhāśayagatasyābhāvāt jñāyate kāyādhīnamiti /",
  "SA16hvsatssu:18273": "caturthadhyānādikasyācittakasya cābhāvāt jñāyate cittānubandhīti /",
  "SA16hvsatssu:18274": "(pṛ) āśvāsapraśvāso 'bhūtvotpannaścittādhīno na syāt /",
  "SA16hvsatssu:18275": "kasmāt /",
  "SA16hvsatssu:18276": "sa na manaso vaśādutpadyate /",
  "SA16hvsatssu:18277": "yathā anyadvastu smarati citte sadā āśvāsapraśvāsā bhavanti /",
  "SA16hvsatssu:18278": "yathā [bhukta] āhāraḥ svayaṃ paripacyate /",
  "SA16hvsatssu:18279": "yathā ca pratibimbaṃ svayaṃ pravartate na puruṣaḥ karoti /",
  "SA16hvsatssu:18280": "(u) āśvāsapraśvāso 'bhūtvotpadyate na smṛtivaśāt /",
  "SA16hvsatssu:18281": "kintu pratyayasāmagryotpadyate /",
  "SA16hvsatssu:18282": "sacittasyāsti acittakasya punarnāsti /",
  "SA16hvsatssu:18283": "ato jñāyate cittādhīna iti /",
  "SA16hvsatssu:18284": "yathācittañca bhidyate /",
  "SA16hvsatssu:18285": "audārikacittasya hrasvaḥ /",
  "SA16hvsatssu:18286": "sūkṣmacittasya dīrghaḥ /",
  "SA16hvsatssu:18287": "ānāpānaṃ bhūmyadhīnaṃ cittādhīnam /",
  "SA16hvsatssu:18288": "ānāpāna(bhūmi)",
  "SA16hvsatssu:18289": "gatasya ānāpānabhūmirapyasti /",
  "SA16hvsatssu:18290": "[tasya] tasmin samaye cittamapyasti /",
  "SA16hvsatssu:18291": "ānāpānabhūmirnāma kāmadhātu strīṇi dhyānāni ca /",
  "SA16hvsatssu:18292": "ya [SSS_469] ānāpānabhūmigataḥ [tasya] asti tu ānāpānabhūmi- cittam /",
  "SA16hvsatssu:18293": "acittakasya tasmin samaye [tadbhūmi]cittamapi nāsti /",
  "SA16hvsatssu:18294": "ānāpānavihīnabhūmigatasya tasmin samaye [tadbhūmiścitta]mapi nāsti /",
  "SA16hvsatssu:18295": "(pṛ) śvāsa utpadyamāna kiṃ pūrvamāśvasati /",
  "SA16hvsatssu:18296": "kiṃ vā pūrvaṃ praśvasati /",
  "SA16hvsatssu:18297": "(u) upapattikāle pūrvamāśvasati /",
  "SA16hvsatssu:18298": "maraṇakāle 'nte praśvasati /",
  "SA16hvsatssu:18299": "evaṃ caturthadhyāne nirgamanapraveśāvapi /",
  "SA16hvsatssu:18300": "(pṛ) ānāpānasmṛtiriyaṃ kathaṃ paripūrṇā bhavati /",
  "SA16hvsatssu:18301": "(u) yogī yadi ṣoḍaśākārān pratilabhate /",
  "SA16hvsatssu:18302": "tasmin samaye paripūrṇā bhavati /",
  "SA16hvsatssu:18303": "kecicchāstācāryā vadanti- ṣaḍibhaḥ pratyayaiḥ paripūrṇeti /",
  "SA16hvsatssu:18304": "[ṣaṭ pratyayā] yaduta gaṇanā anubandhanā śamatho vipaśyanā vivartanaṃ pariśuddhiḥ /",
  "SA16hvsatssu:18305": "gaṇanā ānāpānagaṇanā ekata ārabhya yāvaddaśa /",
  "SA16hvsatssu:18306": "triprakārā gaṇanā samā vā atiriktā vā nyūnā vā /",
  "SA16hvsatssu:18307": "samā nāma daśasu satsu daśeti gaṇayati /",
  "SA16hvsatssu:18308": "atiriktā nāma ekādaśasu daśeti gaṇayati /",
  "SA16hvsatssu:18309": "nyūnā nāma navasu daśeti gaṇayati /",
  "SA16hvsatssu:18310": "anubandhanaṃ nāma yoginaścittamānāpānamanubadhnāti /",
  "SA16hvsatssu:18311": "vipaśyanā nāma yogī āśvāsapraśvāsān kāyānubaddhān maṇiṣu sūtravatpaśyati /",
  "SA16hvsatssu:18312": "śamatho nāma cittasyānāpāne pratiṣṭhāpanam /",
  "SA16hvsatssu:18313": "vivartanaṃ nāma cittaṃ pratītya kāyasya pravṛttiḥ,",
  "SA16hvsatssu:18314": "cittaṃ pratītya ca vedanāyāḥ /",
  "SA16hvsatssu:18315": "pratyutpannacittadharmo 'pyevam /",
  "SA16hvsatssu:18316": "pariśuddhirnāma yogini sarvakleśaiḥ sarvākṣaṇaiśca vimukte cittaṃ pariśudhyati /",
  "SA16hvsatssu:18317": "neme 'vaśyaniyatāḥ /",
  "SA16hvsatssu:18318": "kasmāt /",
  "SA16hvsatssu:18319": "ākāreṣu gaṇānubandhanarūpayo dvayodharmayornāvaśyamupayogo bhavati /",
  "SA16hvsatssu:18320": "yato yogī kevalamānāpāne cittaṃ pratiṣṭhāpayan sarvān vitarkānupacchedayati /",
  "SA16hvsatssu:18321": "yaḥ ṣoḍaśavidhamācarituṃ samarthaḥ sa paripūrṇa ityucyate /",
  "SA16hvsatssu:18322": "idaṃ paripūrṇalakṣaṇañcāniyatam /",
  "SA16hvsatssu:18323": "mṛdvindriyācaritaṃ tīkṣṇendriyasyāparipūrṇam /",
  "SA16hvsatssu:18324": "(pṛ) ānāpānasūtre 'smin kasmāduktam- āhārāya bhavatīti /",
  "SA16hvsatssu:18325": "(u) ānāpānastimitasya kāyaḥ sukhī bhavati /",
  "SA16hvsatssu:18326": "yathā madhurānnabhujaḥ kāyaḥ prahlādyate /",
  "SA16hvsatssu:18327": "ataḥ āhārāya bhavatītyucyate /",
  "SA16hvsatssu:18328": "(pṛ) eṣu ṣoḍaśākāreṣu kimānāpānaṃ saṃsmarati /",
  "SA16hvsatssu:18329": "(u) asya puruṣeṇa [SSS_470] pañcaskandhān nirākartumupāya ityākhyā /",
  "SA16hvsatssu:18330": "pañcaskandheṣu nirākṛteṣu prajñaptirnirākṛteti kaḥ punarupayoga ānāpānasmṛtyā /",
  "SA16hvsatssu:18331": "idameva kāyānusmṛtirityucyate /",
  "SA16hvsatssu:18332": "caturdhā kāyamanusmaratīti kāyānusmṛtiḥ /",
  "SA16hvsatssu:18333": "(pṛ) smṛtiratītālambanā /",
  "SA16hvsatssu:18334": "āśvāsapraśvāsāḥ pratyutpannāḥ /",
  "SA16hvsatssu:18335": "kasmāt tat smṛtirbhavati /",
  "SA16hvsatssu:18336": "(u) idaṃ prajñaptibhedakaṃ jñānamanusmṛtināmnocyate /",
  "SA16hvsatssu:18337": "caitasikadharmāṇāmanyonyaṃ nāma bhavati /",
  "SA16hvsatssu:18338": "yathā daśasaṃjñādayaḥ smṛtipūrvaṃ kriyamāṇatvāt anusmṛtirityucyate /",
  "SA16hvsatssu:18339": "dīrghahrasvādīnāṃ nāryavihāra ityabhidhānam /",
  "SA16hvsatssu:18340": "kathaṃ vihāravirhīnaṃ smṛtyupasthānamityākhyāyate /",
  "SA16hvsatssu:18341": "uktañca sūtre yogī ānāpānaṃ śikṣamāṇaḥ dīrgha[māśvasan] vā [śikṣate] hrasvaṃ vā sarvakāyapratisaṃvedī vā praśrambhayan kāyasaṃskāraṃ vā [śikṣate] /",
  "SA16hvsatssu:18342": "tasmin samaye kāyasmṛtyupasthānaṃ bhavati /",
  "SA16hvsatssu:18343": "ayamādya upāyamārgaḥ /",
  "SA16hvsatssu:18344": "viśuddhaye bhavatītyato 'nte prahāṇamārrga ityucyate /",
  "SA16hvsatssu:18345": "atra anityādyākāro 'sti /",
  "SA16hvsatssu:18346": "asminsūtre paraṃ noktam /",
  "SA16hvsatssu:18347": "anyasmin sūtretūktam- yogī ānāpāne [sthitaḥ] kāye samudayadharmānudarśī vyayadharmānudarśī,",
  "SA16hvsatssu:18348": "samudayavyayadharmānudarśī viharatīti /",
  "SA16hvsatssu:18349": "āha- kāyamanityaṃ paśyatītyādi /",
  "SA16hvsatssu:18350": "caturthe paramanityādyākāraḥ paripūrṇatvāduktaḥ //",
  "SA16hvsatssu:18351": "ānāpānavargaḥ pañcāśītyuttaraśatatamaḥ /",
  "SA16hvsatssu:18352": "[SSS_471]",
  "SA16hvsatssu:18353": "186 samādhyapakṣāla vargaḥ",
  "SA16hvsatssu:18354": "samādhirayaṃ tatpratibandhibhirapakṣālairvinirmuktaḥ san mahaddhitaṃ sādhayati /",
  "SA16hvsatssu:18355": "samādhyapakṣālamiti yaduta audārikī prītiḥ /",
  "SA16hvsatssu:18356": "yathoktaṃ sūtre- mamaudārikaṃ prītiprāmodyaṃ cittasya dūṣaṇamabhūt iti /",
  "SA16hvsatssu:18357": "yogī notpādayedidamaudārikaṃ prītipramodyam /",
  "SA16hvsatssu:18358": "rāgādidoṣāṇāṃ samāhita cittavikṣepakatvāt /",
  "SA16hvsatssu:18359": "(pṛ) dharmādutpadyamānaṃ prītiprāmodyaṃ kathaṃ notpādayet /",
  "SA16hvsatssu:18360": "(u) yoginaḥ śūnya tāmanusmarato na prītipramodyaṃ jāyate /",
  "SA16hvsatssu:18361": "asti sattva iti saṃjñayā hi prītiprāmodyaṃ jāyate /",
  "SA16hvsatssu:18362": "pañcasu skandheṣu nāsti sattvaḥ,",
  "SA16hvsatssu:18363": "kathaṃ prītiprāmodyaṃ bhaviṣyati /",
  "SA16hvsatssu:18364": "yogī evamanusmaret- hetupratyayai vividhā dharmā jāyate yadutātapālokādayo dharmāḥ /",
  "SA16hvsatssu:18365": "tatra kiṃ prītiprāmodyam /",
  "SA16hvsatssu:18366": "ye prītiprāmodyakarā dharmāḥ te sarve parimārgitā vyagravikṣepakā iti paśyato yogina audārikaṃ prītiprāmodyaṃ nirudhyate /",
  "SA16hvsatssu:18367": "yogī punarmahāntamarthaṃ prārthayate /",
  "SA16hvsatssu:18368": "nātapālokādibhirdharmairayaṃ bhavati /",
  "SA16hvsatssu:18369": "ato na prītiprāmodyaṃ jāyate /",
  "SA16hvsatssu:18370": "yogī nirodhalakṣaṇaṃ lābhaṃ paśyatītyato nātapālokādibhiḥ [tasya] prītiprāmodyaṃ bhavati /",
  "SA16hvsatssu:18371": "ayaṃ yogī upaśamaṃ bhāvayan kleśānāṃ kṣayamicchati /",
  "SA16hvsatssu:18372": "ato na prītiprāmodyamutpādayati /",
  "SA16hvsatssu:18373": "īdṛśaiḥ pratyayairaudārikaṃ prītiprāmodyamupaśamayati /",
  "SA16hvsatssu:18374": "bhīrutā ca samādherapakṣālaḥ /",
  "SA16hvsatssu:18375": "ahaṅkāramālambanaṃ dṛṣṭvā bhīrutāṃ janayati /",
  "SA16hvsatssu:18376": "loke yāni bhairavasthānāni tāni sarvāṇi yogī paśyati /",
  "SA16hvsatssu:18377": "tāni sarvāṇi anityaṃ vikṣepakamiti parīkṣya [tāni] nānuvidadhīta /",
  "SA16hvsatssu:18378": "kasmāt /",
  "SA16hvsatssu:18379": "dhyānaniṣaṇṇadharme 'styayaṃ bhairavadarśanasya pratyayaḥ /",
  "SA16hvsatssu:18380": "nānena bhīrutāṃ janayet /",
  "SA16hvsatssu:18381": "sarvamidamabhūtaṃ śūnyaṃ māyāvat /",
  "SA16hvsatssu:18382": "bālānāṃ vañcanamatattvam /",
  "SA16hvsatssu:18383": "evaṃ cintayato [SSS_472] bhīrutā viyujyate /",
  "SA16hvsatssu:18384": "dharmān śūnyānupāśrayato nāsti bhīrutā /",
  "SA16hvsatssu:18385": "vihārabalādidaṃ vailakṣaṇyamanubhavāmītyanusmaran na bibhyāt /",
  "SA16hvsatssu:18386": "kiñca kāye śīlaśrutādiguṇasampadasti /",
  "SA16hvsatssu:18387": "na hiṃsāprayogapratyaya ityanusmarato na bhavati bhīrutā /",
  "SA16hvsatssu:18388": "yogyayaṃ mārge paramābhirata ityataḥ kāyajīvite 'napekṣo bhavati /",
  "SA16hvsatssu:18389": "kasmāt bibhyāt /",
  "SA16hvsatssu:18390": "kiñcāsya cittaṃ sadā samyaksmṛtau tiṣṭhati /",
  "SA16hvsatssu:18391": "ato bhīrutā nāvakāśaṃ labhate /",
  "SA16hvsatssu:18392": "śūralakṣaṇānusmaraṇācca na bibheti /",
  "SA16hvsatssu:18393": "bhīrutā ceyamabalīnatālakṣaṇam /",
  "SA16hvsatssu:18394": "evamādinā bhīrutāmapasārayati /",
  "SA16hvsatssu:18395": "adamaḥ samādherapakṣālaḥ /",
  "SA16hvsatssu:18396": "[adamo] yat yogī śītavātādibhirvyādhimān /",
  "SA16hvsatssu:18397": "yadi vātiklāntijarāmaraṇapratyayairadāntakāyo bhavati /",
  "SA16hvsatssu:18398": "rāgatṛṣṇerṣyādibhiḥ kleśairadāntacittasya dhyānasamādhayo naśyanti /",
  "SA16hvsatssu:18399": "ato yogī svakāyacitte saṃrakṣan damayet /",
  "SA16hvsatssu:18400": "vailakṣaṇyañca samādherapakṣālaḥ /",
  "SA16hvsatssu:18401": "[velakṣaṇyaṃ] yat malinatvalakṣaṇam /",
  "SA16hvsatssu:18402": "kiñcidamalinatālakṣaṇamapi dhyānasamādhīnāṃ vikṣepakam /",
  "SA16hvsatssu:18403": "yathā dānādilakṣaṇam /",
  "SA16hvsatssu:18404": "vaiṣamyañca samādherapakṣālaḥ /",
  "SA16hvsatssu:18405": "[vaiṣamyaṃ] yat vīryaṃ duṣṭhulaṃ yadi vātilīnam /",
  "SA16hvsatssu:18406": "duṣṭhulasya kāyacitte 'tiklānte /",
  "SA16hvsatssu:18407": "atilīna[vīryo] na samādhinimittaṃ gṛhṇāti /",
  "SA16hvsatssu:18408": "ubhāvapi samādheścyutau bhavataḥ /",
  "SA16hvsatssu:18409": "yathā vartakāpoto gāḍhaṃ gṛhīto 'tilkānto bhavati /",
  "SA16hvsatssu:18410": "śithilaṃ gṛhīto hastādutpatet /",
  "SA16hvsatssu:18411": "yathā vā dāntā vīṇāyāstantryo 'tyāyatā vātiśithilā vā ubhayathā na svaraṃ sādhayanti /",
  "SA16hvsatssu:18412": "ārabdhavīryaṃ pravegavat tadā duṣaṇāvasānaṃ bhavet /",
  "SA16hvsatssu:18413": "yathā bhagavānanuruddhamāha- atyārabdhavīryasya kausīdyaṃ bhavet iti /",
  "SA16hvsatssu:18414": "kasmāt /",
  "SA16hvsatssu:18415": "atyārabdhavīryo hi vastvaprasādhya kausīdye patet /",
  "SA16hvsatssu:18416": "atilīnavīryo 'pi na vastu sādhayati /",
  "SA16hvsatssu:18417": "ato vaiṣamyaṃ samādherapakṣālo bhavati /",
  "SA16hvsatssu:18418": "[SSS_473]",
  "SA16hvsatssu:18419": "amanaskāraḥ samādherapakṣālaḥ /",
  "SA16hvsatssu:18420": "amanaskāro nāma saddharmāmanaskāraḥ /",
  "SA16hvsatssu:18421": "manaskāraprītidharme satyapi nāsti vedayitam (?) /",
  "SA16hvsatssu:18422": "samādhinimittamanaskṛtya bāhyarūpasya manaskāraścāmanaskāraḥ /",
  "SA16hvsatssu:18423": "yogī cittaikāgryeṇārabdhavīryo vedanīyadharmaṃ manasi kuryāt /",
  "SA16hvsatssu:18424": "yathā tailapātramāharet /",
  "SA16hvsatssu:18425": "vaiparītyañca samādherapakṣālaḥ /",
  "SA16hvsatssu:18426": "[vaiparītyaṃ] yat rāgabahulaḥ karuṇācaritamupādatte /",
  "SA16hvsatssu:18427": "dveṣabahalo 'śubhaṃ bhāvayati /",
  "SA16hvsatssu:18428": "imau dvāvapi pratītyasamutpādaṃ bhāvayataḥ /",
  "SA16hvsatssu:18429": "atilīne citte śamathaṃ bhāvayati /",
  "SA16hvsatssu:18430": "atyuddhate citte vīryamārabhate /",
  "SA16hvsatssu:18431": "anayo dvayościttayorupekṣāmācarati /",
  "SA16hvsatssu:18432": "idaṃ vaiparītyam /",
  "SA16hvsatssu:18433": "abhijalpaḥ samādherapakṣālaḥ /",
  "SA16hvsatssu:18434": "[abhijalpo] yat vitarkavicārabāhulyam /",
  "SA16hvsatssu:18435": "vitarkavicārāṇāmabhijalpahetutvāt /",
  "SA16hvsatssu:18436": "cittañca nālambane sudṛḍhapratibaddhaviharaṇaṃ,",
  "SA16hvsatssu:18437": "nābhiramate /",
  "SA16hvsatssu:18438": "lakṣaṇagrahaṇañca samādherapakṣālaḥ /",
  "SA16hvsatssu:18439": "lakṣaṇaṃ trividham- yat śamathalakṣaṇamārambhalakṣaṇamupekṣālakṣaṇamiti /",
  "SA16hvsatssu:18440": "punastrividhaṃ samādhau samāpattilakṣaṇaṃ sthitilakṣaṇaṃ vyutthānalakṣaṇam iti /",
  "SA16hvsatssu:18441": "īdṛśalakṣaṇānāṃ pravibhāgākuśalo yogī dhyānācyavate /",
  "SA16hvsatssu:18442": "mānañcasamādherapakṣālaḥ /",
  "SA16hvsatssu:18443": "yadāha- ahameva samādhimupasampadya viharāmi na tu sa itīdaṃ mānaṃ bhavati /",
  "SA16hvsatssu:18444": "yadāha- sa evopasampadya viharati nāhamitīdaṃ mānakalpaṃ bhavati /",
  "SA16hvsatssu:18445": "yadyapratilabdhasamādhirāha- pratilabdhavāniti /",
  "SA16hvsatssu:18446": "idamadhimānam /",
  "SA16hvsatssu:18447": "apraṇītasamādhau praṇītasaṃjñāmutpādayati idaṃ mithyāmānam /",
  "SA16hvsatssu:18448": "rāgādidharmā api samādhyapakṣālāḥ /",
  "SA16hvsatssu:18449": "yathoktaṃ sūtre- yo bhikṣurekadharmeṇa samanvitaḥ sa na paśyati cakṣuranityamiti /",
  "SA16hvsatssu:18450": "[katamo 'sāvekadharmaḥ] rāgaḥ iti /",
  "SA16hvsatssu:18451": "(pṛ) sarve 'vītarāgāḥ sattvā kiṃ na paśyanti cakṣuranityamiti /",
  "SA16hvsatssu:18452": "(u) vacanamidaṃ kiñcit nyūnam /",
  "SA16hvsatssu:18453": "pratyutpanne [SSS_474] samutpannarāgo na paśyati cakṣuranityamiti iti vaktavyam /",
  "SA16hvsatssu:18454": "[rāga]samanvite 'pi kaścidbhedaḥ /",
  "SA16hvsatssu:18455": "keṣāñcidrāgādayo ghanatarāḥ sadā cittamāviśanti /",
  "SA16hvsatssu:18456": "tadā [teṣāṃ te] samādhiṃ pratibadhnanti /",
  "SA16hvsatssu:18457": "tanubhūtāstu na sadāviśanti /",
  "SA16hvsatssu:18458": "tadā nāpakṣālā bhavanti /",
  "SA16hvsatssu:18459": "sūtre coktā srayodaśa kṛṣṇadharmāḥ samādhipratikūlāḥ trayodaśa śukladharmāḥ samādhyanukūlāḥ /",
  "SA16hvsatssu:18460": "yadbhagavānāha- trīṇa dharmānaprahāya na jarāvyādhimaraṇaṃ tarati /",
  "SA16hvsatssu:18461": "[katame trayaḥ] rāgadveṣamohāḥ /",
  "SA16hvsatssu:18462": "trīn dharmānaprahāya na samucchedayati rāgadveṣamohān /",
  "SA16hvsatssu:18463": "[katame trayaḥ /",
  "SA16hvsatssu:18464": "] satkāyadṛṣṭiḥ śīlavrataparāmarśo vicikitsā /",
  "SA16hvsatssu:18465": "atha santi trayo dharmāḥ ayoniśomanaskāro duścaritamatilīnacittatā /",
  "SA16hvsatssu:18466": "atha santi trayo dharmā muṣitasmṛtitā,",
  "SA16hvsatssu:18467": "asamprajanyaṃ vikṣiptacittatā iti /",
  "SA16hvsatssu:18468": "atha santi trayo dharmā auddhatyamindriyeṣvaguptadvāratā śīlavipannatā /",
  "SA16hvsatssu:18469": "atha santi trayo dharmāḥ asrāddhyaṃ dauśśīlyaṃ kausīdyamiti /",
  "SA16hvsatssu:18470": "atha santi trayo dharmāḥ sajjane 'ratiḥ saddharmaśravaṇe dveṣaḥ paradoṣaprakaṭane prītiḥ /",
  "SA16hvsatssu:18471": "ata santi trayo dharmaḥ agauravatā saṃkathyadūṣaṇaṃ duṣprajñasevanam /",
  "SA16hvsatssu:18472": "trīn dharmānaprahāya na prajahāti asatkāraṃ saṃkathyadūṣaṇaṃ duṣprajñasevanam [katame trayaḥ /",
  "SA16hvsatssu:18473": "] ahrīkyamanapatrāpyaṃ pramādaḥ /",
  "SA16hvsatssu:18474": "ahrīkyamanapatrāpyaṃ pramādaṃ prahāya prajahāti asatkāraṃ saṃkathyadūṣaṇaṃ duṣprajñasevanam /",
  "SA16hvsatssu:18475": "[evaṃ] yāvatsatkāyadṛṣṭiṃ śīlavrataparāmarśaṃ vicikitsāṃ prajahan prajahāti rāgadveṣamohān jarāvyādhimaraṇāni ca tarati /",
  "SA16hvsatssu:18476": "atra jarāvyādhimaraṇānāṃ taraṇameva yannirupadhiśeṣanirvāṇam /",
  "SA16hvsatssu:18477": "rāgadveṣamohānāṃ samuccheda evārhatphalaṃ sopadhiśeṣanirvāṇam /",
  "SA16hvsatssu:18478": "saktāyadṛṣṭiśīlavrataparāmarśavicikitsānāṃ samuccheda eva yacchrāmaṇyaphalam /",
  "SA16hvsatssu:18479": "ayoniśomanaskāraduścaritātilīnacittānāṃ samuccheda eva yadūṣmagatādinirvedhabhāgīyakuśalamūlam /",
  "SA16hvsatssu:18480": "muṣitasmṛtyasaṃ prajanyavikṣiptacittānāṃ samuccheda eva yat caturṇāṃ smṛtyupasthānānāṃ bhāvanā /",
  "SA16hvsatssu:18481": "auddhatyendriyeṣvaguptadvāratāśīlavipannatānāṃ samuccheda eva yat pravrajitaśīlasamādānam /",
  "SA16hvsatssu:18482": "sajjanāratisaddharmaśravaṇadveṣaparadoṣaprakaṭanaprītināṃ,",
  "SA16hvsatssu:18483": "aśrāddhayadauśśīlyakausīdyānāṃ,",
  "SA16hvsatssu:18484": "asatkārasaṃkathyadūṣaṇaduṣprajñasevanānāṃ,",
  "SA16hvsatssu:18485": "ahrīkyānapatrāpyapramādānāñca samuccheda eva yat gṛhiṇaḥ pariśuddhiḥ /",
  "SA16hvsatssu:18486": "[SSS_475]",
  "SA16hvsatssu:18487": "kasmāt / yat kaścit rahogataḥ pāpakaṃ kṛtvā na lajjate tadāhrīkyam /",
  "SA16hvsatssu:18488": "yat sa pāpakacittapravṛtterūrdhvaṃ saṅghamadhye 'pi pāpakaṃ kṛtvā nāpatrapate /",
  "SA16hvsatssu:18489": "tadanapatrāpyam /",
  "SA16hvsatssu:18490": "saddharmamūlātkuśaladharmadvayādbhaṣṭasya sadākuśaladharmānuvartanaṃ pramādaḥ /",
  "SA16hvsatssu:18491": "ebhistribhirdharmaiḥ samanvito gurusthānīyenacāryeṇānuśiṣṭhaṃ na samādatte /",
  "SA16hvsatssu:18492": "sā agauravatā /",
  "SA16hvsatssu:18493": "ācāryaśāsanasya viparyayācaraṇaṃ saṃkathyadūṣaṇam /",
  "SA16hvsatssu:18494": "evaṃ sati ācāryaṃ parivarjya ciraṃ durjanopasadanaṃ duṣprajñasevanam /",
  "SA16hvsatssu:18495": "ebhyo 'nūtpannamahrīkyamagauravatā /",
  "SA16hvsatssu:18496": "anapatrapādbhavati saṃkathyadūṣaṇam /",
  "SA16hvsatssu:18497": "pramādādbhavati durjanopasadanam /",
  "SA16hvsatssu:18498": "ato 'śrāddho bhūtvā dauḥśīlyaṃ samādāya kusīdo bhavati /",
  "SA16hvsatssu:18499": "durjanaṃ sevamānaḥ [ārya]śāsanamaśraddadhāna āha- nāsti duṣkṛtasya vipāka iti /",
  "SA16hvsatssu:18500": "duṣkṛtamācaran vipākaṃ vindata iti śṛṇvanmātro vā kukkaṭaśvādidharmaṃ samādāyātyantikapāpameva kāṅkṣate /",
  "SA16hvsatssu:18501": "taddharmaṃ samādāya na kiñciddhitamavindateti kausīdyamutpādayati /",
  "SA16hvsatssu:18502": "kausīdyāt sajjane 'prīto bhavati yat tattvato nāsti samyak caryāvihārīti /",
  "SA16hvsatssu:18503": "saddharmaśravaṇaṃ dviṣan āha samyak caritadharmā mithyādharmāḥ nāsti tataḥ kaścanopakāra iti /",
  "SA16hvsatssu:18504": "cittakaṣāyāt paradoṣaprakaṭane prīta āha- parasya dharmacaryāto matsadṛśaṃ nāsti kiñcilabdhamiti /",
  "SA16hvsatssu:18505": "evaṃ kleśānāmanigṛhītavataścittamuddhataṃ bhavati /",
  "SA16hvsatssu:18506": "auddhatyādindriyāṇāmasamādadhānasya śīlaṃ vipadyate /",
  "SA16hvsatssu:18507": "śīlavipattyā smṛtirmuṣitā bhavati /",
  "SA16hvsatssu:18508": "asamprajanye viharataścittaṃ vikṣipyate /",
  "SA16hvsatssu:18509": "ayoniśomanaskāraśca jāyate /",
  "SA16hvsatssu:18510": "jātāyoniśomanaskāratvāt durmārge carati /",
  "SA16hvsatssu:18511": "durmārge caran nārthaṃ pratilabhate /",
  "SA16hvsatssu:18512": "ataścittaṃ mugdhamatilīnaṃ bhavati /",
  "SA16hvsatssu:18513": "cittasya mohāt na trīṇi saṃyojanāni samucchedayati /",
  "SA16hvsatssu:18514": "asamucchinnatrisaṃyojanatvānna rāgādikleśān prajahati /",
  "SA16hvsatssu:18515": "tato vyādhyādayaḥ sarvā vipattayaśca bhavanti /",
  "SA16hvsatssu:18516": "eṣāṃ viruddhāḥ śukladharmāḥ /",
  "SA16hvsatssu:18517": "śokaḥ samādherapakṣālaḥ /",
  "SA16hvsatssu:18518": "tasmin varṣe māse ayane samādhimamukaṃ nālabha iti cintayato yoginaḥ śoko jāyate /",
  "SA16hvsatssu:18519": "prītyāsvādane 'bhiniveśo 'pi samādhyapakṣālaḥ /",
  "SA16hvsatssu:18520": "anabhiratiśca samādherapakṣālaḥ /",
  "SA16hvsatssu:18521": "pratirūpadeśakalyāṇamitrādipratyayān labdhvāpi na cittamabhiramate /",
  "SA16hvsatssu:18522": "kāmādīni nīvaraṇāni samādherapakṣālā bhavanti /",
  "SA16hvsatssu:18523": "saṃkṣipya yāvaccīvarapiṇḍapātādayo dharmāḥ kuśalamūlāpakarṣaḥ akuśalamūlaprakarṣaśca sarvāṇi samādherapakṣālāni bhavanti /",
  "SA16hvsatssu:18524": "iti buddhvā yatnena tānyapanetuṃ paryeṣeta //",
  "SA16hvsatssu:18525": "samādhyapakṣālavargaḥ ṣaḍaśītyuttaraśatatamaḥ /",
  "SA16hvsatssu:18526": "[SSS_476]",
  "SA16hvsatssu:18527": "187 śamathavipaśyanāvargaḥ",
  "SA16hvsatssu:18528_0": "(pṛ) bhagavān tatra tatra sūtre bhikṣūnāmantryāha- [iha bhikṣuḥ] araṇyagato vāyatanagato",
  "SA16hvsatssu:18528_1": "vā vṛkṣamūlagato vā śūnyāgāragato vā manasi kuryāt dvau dharmau yaduta śamatho vipaśyanāca iti /",
  "SA16hvsatssu:18529": "yadi sarve dhyānasamadhyādidharmā manasi kartavyāḥ /",
  "SA16hvsatssu:18530": "kasmāt śamathavipaśyanāmātramāha /",
  "SA16hvsatssu:18531": "(u) śamatho nāma samādhiḥ /",
  "SA16hvsatssu:18532": "vipaśyanā prajñā /",
  "SA16hvsatssu:18533": "sarve ca kuśaladharmā bhāvanājātā iti dvāvimau parigṛhītau /",
  "SA16hvsatssu:18534": "vikṣiptacittagatāḥ śrutacintāmayādiprajñā apyatra saṅgṛhītāḥ /",
  "SA16hvsatssu:18535": "ābhyāṃ dvābhyāmeva mārgadharmaṃ karoti /",
  "SA16hvsatssu:18536": "kasmāt /",
  "SA16hvsatssu:18537": "śamatho hi saṃyojanā vyāvartayati /",
  "SA16hvsatssu:18538": "vipaśyanā samucchedayati /",
  "SA16hvsatssu:18539": "śamathastṛṇagrahopamaḥ vipaśyanā asinā tallavanopamā /",
  "SA16hvsatssu:18540": "śamatho bhūmimārjanopamaḥ /",
  "SA16hvsatssu:18541": "vipaśyanā gomayavikīrṇanopamā /",
  "SA16hvsatssu:18542": "śamatho rajomārjanopamaḥ /",
  "SA16hvsatssu:18543": "vipaśyanā jalena kṣālanopamā /",
  "SA16hvsatssu:18544": "śamatho jale nimajjanopamaḥ /",
  "SA16hvsatssu:18545": "vipaśyanā agnāvuttāpanopamā /",
  "SA16hvsatssu:18546": "śamatho gaṇḍopamaḥ /",
  "SA16hvsatssu:18547": "vipaśyanā śastracikitsopamā /",
  "SA16hvsatssu:18548": "śamathaḥ sirodgamopamaḥ /",
  "SA16hvsatssu:18549": "vipaśyanā raktapāṭanopamā /",
  "SA16hvsatssu:18550": "śamathaścittadamanopamaḥ /",
  "SA16hvsatssu:18551": "vipaśyanā atilīnacittavyutthānopamā /",
  "SA16hvsatssu:18552": "śamathaḥ suvarṇasya culukīkaraṇopamaḥ /",
  "SA16hvsatssu:18553": "vipaśyanā adhidhamanopamā /",
  "SA16hvsatssu:18554": "śamathaḥ sūtrapātopamaḥ /",
  "SA16hvsatssu:18555": "vipaśyanā bhūmisamīkaraṇopamā /",
  "SA16hvsatssu:18556": "śamathaḥ sandaśinyā sandaṃśopamaḥ /",
  "SA16hvsatssu:18557": "vipaśyanā śastreṇa kṛntanopamā /",
  "SA16hvsatssu:18558": "śamathaḥ kavacopamaḥ /",
  "SA16hvsatssu:18559": "vipaśyanā bhaṭānāṃ śastrādānopamā /",
  "SA16hvsatssu:18560": "śamathaḥ samīkriyopamāḥ /",
  "SA16hvsatssu:18561": "vipaśyanā śaṅkuvedhopamā /",
  "SA16hvsatssu:18562": "śamatho medaḥsevanopamaḥ /",
  "SA16hvsatssu:18563": "vipaśyanā auṣadhapradānopamā /",
  "SA16hvsatssu:18564": "śamathaḥ suvarṇakuṭṭanopamaḥ /",
  "SA16hvsatssu:18565": "vipaśyanā bhājanakaraṇopamā /",
  "SA16hvsatssu:18566": "laukikāḥ sattvāḥ sarve sukhaṃ duḥkhaṃ vā iti dvayorantayoḥ patitāḥ /",
  "SA16hvsatssu:18567": "śamathaḥ sukhaṃ tyajati /",
  "SA16hvsatssu:18568": "vipaśyanā dukhaṃ pariharati /",
  "SA16hvsatssu:18569": "kiñca saptasu viśuddhiṣu śīlaviśuddhiścittaviśuddhiśca śamathaḥ /",
  "SA16hvsatssu:18570": "anyāḥ pañca vipaśyanā /",
  "SA16hvsatssu:18571": "aṣṭamahāpuruṣavitarkeṣu ṣaḍvitarkāḥ śamathaḥ /",
  "SA16hvsatssu:18572": "[SSS_477] dvau vipaśyanā /",
  "SA16hvsatssu:18573": "caturṣu smṛtyupasthāneṣu trīṇi śamathaḥ /",
  "SA16hvsatssu:18574": "caturthaṃ vipaśyanā /",
  "SA16hvsatssu:18575": "catvāri ṛddhipādāni śamathaḥ /",
  "SA16hvsatssu:18576": "catvāri samyakpradhānāni vipaśyanā /",
  "SA16hvsatssu:18577": "pañcasu indriyeṣu catvārīndriyāṇi śamathaḥ /",
  "SA16hvsatssu:18578": "prajñendriyaṃ vipaśyanā /",
  "SA16hvsatssu:18579": "evaṃ balamapi /",
  "SA16hvsatssu:18580": "saptasu bodhyaṅgeṣu trīṇi bodhyaṅgāni śamathaḥ /",
  "SA16hvsatssu:18581": "trīṇi bodhyaṅgāni vipaśyanā /",
  "SA16hvsatssu:18582": "smṛtistu ubhayagā /",
  "SA16hvsatssu:18583": "aṣṭasu mārgāṅgeṣu trīṇyaṅgāni śīlam /",
  "SA16hvsatssu:18584": "dve aṅge śamathaḥ /",
  "SA16hvsatssu:18585": "trīṇyaṅgāni vipaśyanā /",
  "SA16hvsatssu:18586": "śīlamapi śamathānubandhi /",
  "SA16hvsatssu:18587": "śamatho rāgaṃ samucchedayati /",
  "SA16hvsatssu:18588": "vipaśyanā avidyāmapanayati /",
  "SA16hvsatssu:18589": "yathoktaṃ sūtre- śamatho bhāvitaścittaṃ bhāvayati /",
  "SA16hvsatssu:18590": "cittaṃ bhāvitaṃ rāgaṃ prajahāti /",
  "SA16hvsatssu:18591": "vipaśyanā bhāvitā prajñāṃ bhāvayati /",
  "SA16hvsatssu:18592": "prajñā bhāvitā avidyāṃ prajahāti iti /",
  "SA16hvsatssu:18593": "kāmaviyuktatvāt cittaṃ vimucyate /",
  "SA16hvsatssu:18594": "avidyāviyuktatvāt prajñā vimucyate /",
  "SA16hvsatssu:18595": "tadubhayavimukti lābhino na punaḥ kiñcidavaśiṣyate /",
  "SA16hvsatssu:18596": "ato dvayamātramuktam /",
  "SA16hvsatssu:18597": "(pṛ) yadi śamatho vipaśyanā cittaṃ bhāvayati prajñāṃ bhāvayati /",
  "SA16hvsatssu:18598": "cittaprajñābhāvitvāt rāgamavidyāñca prajahāti /",
  "SA16hvsatssu:18599": "kasmānniyama ucyate /",
  "SA16hvsatssu:18600": "śamathaścittaṃ bhāvayan rāgaṃ prajahāti /",
  "SA16hvsatssu:18601": "vipaśyanā prajñāṃ bhāvayantī avidyāṃ prajahātīti /",
  "SA16hvsatssu:18602": "(u) vikṣiptacittakasya cittasantānāni rūpādiṣu samudācaranti /",
  "SA16hvsatssu:18603": "santanyamānamidaṃ cittaṃ śamathaṃ labhate /",
  "SA16hvsatssu:18604": "tacchamanāducyate śamathaścittaṃ bhāvayatīti /",
  "SA16hvsatssu:18605": "śamitāccittājjāyate prajñā /",
  "SA16hvsatssu:18606": "ata ucyate vipaśyanā prajñāṃ bhāvayatīti /",
  "SA16hvsatssu:18607": "utpannavipaśyanasyordhvaṃ yatkiñcidbhāvitaṃ sarvaṃ bhāvitā prajñetyucyate /",
  "SA16hvsatssu:18608": "ādyā prajñā vipaśyanā paścāprajñetyucyate /",
  "SA16hvsatssu:18609": "yathoktaṃ sūtre- śamatho bhāvito rāgaṃ prajahātīti /",
  "SA16hvsatssu:18610": "idaṃ vidhnībhūtaprahāṇaṃ bhavati /",
  "SA16hvsatssu:18611": "kena tat jñāyate /",
  "SA16hvsatssu:18612": "rūpādiṣu bāhyakāmeṣu rāgo jāyate /",
  "SA16hvsatssu:18613": "śamathauṣadhaṃ labdhavato na punarjāyate /",
  "SA16hvsatssu:18614": "yathoktaṃ sūtre- yogī nirāmiṣāṃ prītiṃ labhamānaḥ sāmiṣāṃ prītiṃ jahāti iti /",
  "SA16hvsatssu:18615": "yaduktamavidyāprahāṇamiti,",
  "SA16hvsatssu:18616": "tadātyantikaprahāṇam /",
  "SA16hvsatssu:18617": "kena tat jñāyate /",
  "SA16hvsatssu:18618": "avidyāprahāṇāddhi rāgādayaḥ kleśāḥ prahīyante nirudhyante nāvaśiṣyante /",
  "SA16hvsatssu:18619": "sūtre 'pyuktam- rāgavirāgāt cetovimuktiḥ /",
  "SA16hvsatssu:18620": "idaṃ vighnībhūtaprahāṇaṃ bhavati /",
  "SA16hvsatssu:18621": "avidyāvirāgāt prajñāvimuktiḥ /",
  "SA16hvsatssu:18622": "[SSS_478] idamātyantikaprahāṇam /",
  "SA16hvsatssu:18623": "iti /",
  "SA16hvsatssu:18624": "asti ca dvidhā vimuktiḥ sāmayikavimuktiḥ akopyavimuktiriti /",
  "SA16hvsatssu:18625": "sāmayikavimuktirvighnībhūtaprahāṇam /",
  "SA16hvsatssu:18626": "akopyavimuktirātyantikaprahāṇam /",
  "SA16hvsatssu:18627": "(pṛ) sāmayikī vimuktiḥ pañcavidhānāmarhatāmanāsravā vimuktiḥ /",
  "SA16hvsatssu:18628": "akopyā vimuktiścākopyadharmaṇo 'rhato 'nāsravā vimuktiḥ /",
  "SA16hvsatssu:18629": "kasmādvidhnībhūtaprahāṇamātramucyate /",
  "SA16hvsatssu:18630": "(u) neyamanāsravā vimuktiḥ /",
  "SA16hvsatssu:18631": "kasmāt /",
  "SA16hvsatssu:18632": "samayavimukto hi yat adhikabalena kañcitkālaṃ saṃyojanāni vighnayati nātyantaṃ prajahāti /",
  "SA16hvsatssu:18633": "paścātpunaḥ [saṃyojanāni]prādurbhavanti /",
  "SA16hvsatssu:18634": "ato nānāsravā[sā] bhavati /",
  "SA16hvsatssu:18635": "vimuktiriyaṃ sāmayikatṛṣṇāvimuktiḥ /",
  "SA16hvsatssu:18636": "kṣīṇāsravasyārhato nāsti kiñcidiṣyamāṇam /",
  "SA16hvsatssu:18637": "(pṛ) tathā ced nāryasyeṣyamāṇaṃ śīlam /",
  "SA16hvsatssu:18638": "(u) śaikṣāṇāmakṣīṇāsravatvāt ātmamatiḥ kadācitprādurbhavati /",
  "SA16hvsatssu:18639": "ataḥ śīle jāyata iṣṭam /",
  "SA16hvsatssu:18640": "nārhato 'tyantaprahīṇātmamateḥ /",
  "SA16hvsatssu:18641": "(pṛ) godhiko 'rhan ṣaḍvāraṃ sāmayikavimukteḥ parihiṇaḥ /",
  "SA16hvsatssu:18642": "saptamaparihāṇabhayādasinātmānaṃ jaghāna /",
  "SA16hvsatssu:18643": "yadi sa āsravān vināśitavān,",
  "SA16hvsatssu:18644": "nātmānaṃ hanyāt /",
  "SA16hvsatssu:18645": "ato jñāyate samayavimukto nānāsrava ityucyate /",
  "SA16hvsatssu:18646": "(u) ayaṃ spṛṣṭāt saṃyojanaprahāṇātsamādheḥ parihīṇaḥ /",
  "SA16hvsatssu:18647": "asmātsamādheḥ ṣaṭkṛtva parihīṇaḥ /",
  "SA16hvsatssu:18648": "saptamavāraṃ spṛṣṭvā samādhimimaṃ ātmānaṃ hantumaicchat /",
  "SA16hvsatssu:18649": "tasmin samaye saṃkalpito 'rhanmārgamaspṛśat /",
  "SA16hvsatssu:18650": "ato māraḥ śaikṣo vivṛttakāyaskandhaṃ mṛta iti ācaturdigantaṃ tadvijñāpanāya yena bhagavān tenopasaṃkramya bhagavantametadavocat /",
  "SA16hvsatssu:18651": "śrāvakaste [mahāvīra maraṇaṃ maraṇābhibhūḥ /]",
  "SA16hvsatssu:18652": "akāṃkṣate cetayate [tanniṣedhadyutendriya] /",
  "SA16hvsatssu:18653": "[SSS_479]",
  "SA16hvsatssu:18654": "atha khalu bhagavān [māra iti viditvā ta]mavocat /",
  "SA16hvsatssu:18655": "[evaṃ hi dhīrāḥ kurvanti nākāṃkṣante [ca] jīvitam /]",
  "SA16hvsatssu:18656": "samūlāṃ tṛṣṇāmṛdgṛhya godhikaḥ parinirvṛtaḥ // iti /",
  "SA16hvsatssu:18657": "(pṛ) yaḥ kṣīṇarāgaḥ sa vighnībhūtaprahāṇakaḥ /",
  "SA16hvsatssu:18658": "sūtra uktaṃ- rāgāccetovimuktiḥ /",
  "SA16hvsatssu:18659": "dveṣamohābhyāṃ prajñāvimuktiriti /",
  "SA16hvsatssu:18660": "kiñcāha- nandirāgaprahāṇācceto vimuktiriti /",
  "SA16hvsatssu:18661": "āha- kāmāsravāccittaṃ vimucyata iti /",
  "SA16hvsatssu:18662": "evaṃ vighnībhūtavimuktiḥ syāt na pāramārthikavimuktiḥ /",
  "SA16hvsatssu:18663": "(u) atrāpyuktam- avidyā prahīyata iti /",
  "SA16hvsatssu:18664": "ato jñāyata iyamātyantikavimuktiriti /",
  "SA16hvsatssu:18665": "yadi mataṃ rāgaprahāṇaṃ kadācidvidhnībhūtaprahāṇaṃ,",
  "SA16hvsatssu:18666": "kadācidātyantikaprahāṇamiti /",
  "SA16hvsatssu:18667": "anutpannatattvajñānasyedaṃ vidhnībhūtaprahāṇam /",
  "SA16hvsatssu:18668": "tattvajñānānusāriṇa atyantikaprahāṇam /",
  "SA16hvsatssu:18669": "nāsti tu kaścit [kevalaṃ] śamathaṃ spṛṣṭvā rāgamātyantikaṃ prajahātīti /",
  "SA16hvsatssu:18670": "tathā cet tīrthikā api rāgamātyantikaṃ prajahyuḥ /",
  "SA16hvsatssu:18671": "vastutastu na tathā /",
  "SA16hvsatssu:18672": "ato jñāyata idaṃ vighnībhūtaprahāṇamātramiti /",
  "SA16hvsatssu:18673": "(pṛ) sūtra uktam- śamathena cittaṃ bhāvayati /",
  "SA16hvsatssu:18674": "vipaśyanāmupādāya vimuktiṃ spṛśati /",
  "SA16hvsatssu:18675": "vipaśyanayā cittaṃ bhāvayati /",
  "SA16hvsatssu:18676": "śamathamupādāya vimuktiṃ spṛśatīti /",
  "SA16hvsatssu:18677": "tat katham /",
  "SA16hvsatssu:18678": "(u) yogīyadi samādhiṃ pratītya kṣayamālambya prajñāmutpādayati /",
  "SA16hvsatssu:18679": "tadocyate śamathena cittaṃ bhāvayati /",
  "SA16hvsatssu:18680": "vipaśyanāmupādāya vimuktiṃ spṛśatīti /",
  "SA16hvsatssu:18681": "yadi vikṣiptacittena skandhadhātvāyatanādīni vikalpayati /",
  "SA16hvsatssu:18682": "tatpratītya kṣayamālambya śamathaṃ spṛśati /",
  "SA16hvsatssu:18683": "tadocyate vipaśyanayā cittaṃ bhāvayati /",
  "SA16hvsatssu:18684": "śamathamupādāya vimuktiṃ spṛśatīti /",
  "SA16hvsatssu:18685": "yadi smṛtyupasthānādīni nirvedhabhāgīyāni spṛṣṭvā cittaṃ parigṛhṇāti /",
  "SA16hvsatssu:18686": "tadā śabhathaṃ vipaśyanāṃ yuganaddhaṃ bhāvayatīti /",
  "SA16hvsatssu:18687": "sarve ca yogino dvāvimau dharmau niśritya cittaṃ nirudhya vimuktiṃ spṛśanti //",
  "SA16hvsatssu:18688": "śamathavipaśyanāvargaḥ saptāśītyuttaraśatatamaḥ /",
  "SA16hvsatssu:18689": "[SSS_480]",
  "SA16hvsatssu:18690": "188 samādhibhāvanāvargaḥ",
  "SA16hvsatssu:18691": "(pṛ) bhavānavocat- samādhiṃ bhāvayediti /",
  "SA16hvsatssu:18692": "samādhicittamidaṃ pratiṇakṣamutpannavināśi /",
  "SA16hvsatssu:18693": "tat kathaṃ bhāvayitavyaṃ bhavati /",
  "SA16hvsatssu:18694": "(u) pratyakṣaṃ paśyāmaḥ khalu kāyikaṃ karma pratikṣaṇavināśyapi bhāvanāvaśādvibhinnakauśalaṃ bhavati /",
  "SA16hvsatssu:18695": "bhāvanāvaśāt ciraṃ punaḥ punaḥ pravartyamānaṃ sat sukaraṃ bhavati /",
  "SA16hvsatssu:18696": "tathā vācikaṃ karmāpi /",
  "SA16hvsatssu:18697": "anuvihitāvṛtti āvṛttyā ca praguṇīkṛtaṃ dṛḍhībhūtañca susmaraṇaṃ bhavati yathādhyayanādi /",
  "SA16hvsatssu:18698": "mānasaṃ karma ca kṣaṇikamapi bhāvayitavyamiti jñātavyam /",
  "SA16hvsatssu:18699": "yathāgnirjanyaṃ vikārayati /",
  "SA16hvsatssu:18700": "āpaḥ śilā bhedayanti /",
  "SA16hvsatssu:18701": "vāyuḥ padārthān vidhamati /",
  "SA16hvsatssu:18702": "evaṃ kṣaṇikadharmāṇāṃ sarveṣāṃ saṃhatānāṃ balamasti /",
  "SA16hvsatssu:18703": "kleśā yathāvāsanamanuvardhante /",
  "SA16hvsatssu:18704": "yathā kaścit punaḥ punarmaithunacittaṃ bhāvayan bahūn kāmānabhinirvartayati /",
  "SA16hvsatssu:18705": "tathā dveṣamohāvapi /",
  "SA16hvsatssu:18706": "yathoktaṃ sūtre- yo yadvastucittaṃ manasi karoti sa tatra pratipannaḥ /",
  "SA16hvsatssu:18707": "tadyathā sadā kāmavitarkacittamanusaran kāmāya pratipadyate /",
  "SA16hvsatssu:18708": "evamanyau dvau vitarkāvapi /",
  "SA16hvsatssu:18709": "iti /",
  "SA16hvsatssu:18710": "ato jñāyate cittamidaṃ kṣaṇikamapi bhāvayitavyaṃ bhavatīti /",
  "SA16hvsatssu:18711": "bhāvanā nāmopacayaḥ /",
  "SA16hvsatssu:18712": "dṛśyante dṛṣṭe sarve dharmāḥ sopacayāḥ /",
  "SA16hvsatssu:18713": "yathoktaṃsūtre- yogī khalu ayoniśo manasikārāt kāmādīnāsravānanutpannānutpādayati /",
  "SA16hvsatssu:18714": "utpannān vivardhayati /",
  "SA16hvsatssu:18715": "yadavarānmadhyamutpādayati /",
  "SA16hvsatssu:18716": "madhyāduttamamutpādayati /",
  "SA16hvsatssu:18717": "tadyathā bījādaṅkuramaṅkurātkāṇḍaṃ kāṇḍānnāḷaṃ nāḷāt patraṃ patrātpuṣpaṃ puṣpātphalamiti pratyakṣato hetuto 'nupūrvaṃ vivardhate /",
  "SA16hvsatssu:18718": "samādhisamprajanyādidharmā apyevameva syuḥ /",
  "SA16hvsatssu:18719": "pratyakṣato dṛṣṭaṃ khalu vāsitatilasya gandhaḥ saṃṅgkrātyā vardhata iti /",
  "SA16hvsatssu:18720": "ayaṃ gandhastilañca pratikṣaṇamavidyamānaṃ,",
  "SA16hvsatssu:18721": "tathāpi tadvāsanābalamasti /",
  "SA16hvsatssu:18722": "ato jñāyate kṣaṇikā dharmā api bhāvayitavyā iti /",
  "SA16hvsatssu:18723": "(pṛ) tilaṃ vartamānadharmaḥ /",
  "SA16hvsatssu:18724": "vāsito gandha āgantukaḥ /",
  "SA16hvsatssu:18725": "avidyamānaṃ cittaṃ kṣaṇikajñānenāgatya bhāvyate /",
  "SA16hvsatssu:18726": "kathaṃ dṛṣṭānto bhavet /",
  "SA16hvsatssu:18727": "(u) nāsti kaścidvidyamānadharmaḥ sarve ca dharmāḥ kṣaṇikā iti pūrvameva sādhitam /",
  "SA16hvsatssu:18728": "ato nāsti dūṣaṇama /",
  "SA16hvsatssu:18729": "yadi dharmā akṣaṇikāḥ,",
  "SA16hvsatssu:18730": "na bhāvayitavyāḥ /",
  "SA16hvsatssu:18731": "svarūpata eva sadāsthitasya bhāvanayā ka upakāraḥ /",
  "SA16hvsatssu:18732": "yadi dharmaḥ pratikṣaṇavināśi,",
  "SA16hvsatssu:18733": "[SSS_481] [tadā] avarānmadhyaṃ madhyāduttamamiti dharmasya bhāvanā bhavet /",
  "SA16hvsatssu:18734": "(pṛ) kusumāni tilaṃ prāpya vāsayanti /",
  "SA16hvsatssu:18735": "jñānantu na cittamāpnoti /",
  "SA16hvsatssu:18736": "ato nāsti bhāvanā /",
  "SA16hvsatssu:18737": "(u) pūrvakarmadṛṣṭānte pratipāditamidam /",
  "SA16hvsatssu:18738": "yaduttarabhāvikarma na pūrvabhāvikarma prāpnoti /",
  "SA16hvsatssu:18739": "purvavacanaṃ nottarabhāvivacanamapekṣate /",
  "SA16hvsatssu:18740": "tathāpi kāyikavācikakarmaṇorasti ca bhāvanālakṣaṇam /",
  "SA16hvsatssu:18741": "ato 'prāptaṃ na bhāvyata iti tava vacanaṃ na dūṣaṇāya bhavati /",
  "SA16hvsatssu:18742": "pratyakṣato dṛśyate ca hetuphalayorayaugapadye 'pi bhavatyeva hetoḥ phalaṃ bhavatīti /",
  "SA16hvsatssu:18743": "evaṃ cittadharmasya kṣaṇikatve 'pi bhāvanāstyeva /",
  "SA16hvsatssu:18744": "yathā ca bījaṃ salilasiktamaṅkurādīnaprāpyāpi aṅkurādīnaṅkurayati /",
  "SA16hvsatssu:18745": "evaṃ prajñā pūrvacitaṃ bhāvayati tadūrdhvacittamupacitaṃ bhavati /",
  "SA16hvsatssu:18746": "(pṛ) yadi kṣaṇikāttilāt tilāntaraṃ jāyate /",
  "SA16hvsatssu:18747": "kimidaṃ tilaṃ vāsitaṃ jāyate,",
  "SA16hvsatssu:18748": "avāsitaṃ vā /",
  "SA16hvsatssu:18749": "yadyavāsitaṃ jāyate,",
  "SA16hvsatssu:18750": "naiva bhavedvāsanāvat /",
  "SA16hvsatssu:18751": "yadi vāsitaṃ jāyate /",
  "SA16hvsatssu:18752": "punaḥ ka upayogaściravāsana [kriya]yā /",
  "SA16hvsatssu:18753": "(u) vāsanāhetutvāt /",
  "SA16hvsatssu:18754": "yathā bijātsalilasiktādaṅkuro 'ṅkurayate /",
  "SA16hvsatssu:18755": "evaṃ pūrvakusumayogaṃ pratītya tilāntaraṃ jāyate /",
  "SA16hvsatssu:18756": "idaṃ tu vāsitaṃ jāyate /",
  "SA16hvsatssu:18757": "bhavānavocat- ka upayogaścirakālavāsanayeti /",
  "SA16hvsatssu:18758": "yathā bhavatāṃ sūtra uktaṃ- agnisaṃyogādaṇuṣu kṛṣṇavarṇe niruddhe raktavarṇaṃ jāyata iti /",
  "SA16hvsatssu:18759": "yadyādāvagnisaṃyuktadharmasya kṛṣṇavarṇaṃ nirudhyata iti /",
  "SA16hvsatssu:18760": "na syātpunaḥ kṛṣṇavarṇasyotpattiḥ /",
  "SA16hvsatssu:18761": "yadyādāvagnisaṃyuktadharmasya raktavarṇamutpadyata iti punaḥ paścādagnisaṃyuktadharmaḥ kimartham /",
  "SA16hvsatssu:18762": "yadyādāvagnisaṃyogakāle kṛṣṇavarṇamutpadyate /",
  "SA16hvsatssu:18763": "raktavarṇaṃ naivotpadyeta /",
  "SA16hvsatssu:18764": "yadi dvitīyakṣaṇe raktavarṇaṃ jāyate /",
  "SA16hvsatssu:18765": "punaraścirakālāgnisaṃyogaḥ kimartham /",
  "SA16hvsatssu:18766": "yadi bhavatāmabhisandhiḥ raktavarṇaṃ kramaśo jāyata iti /",
  "SA16hvsatssu:18767": "cittamapyevamiti ko doṣaḥ /",
  "SA16hvsatssu:18768": "tathā vipariṇāmādirapi /",
  "SA16hvsatssu:18769": "sarve dharmā sahetusapratyayā api kramaśo jāyante /",
  "SA16hvsatssu:18770": "yathā garbhādhānādikrameṇa śarīramabhinirvartyate /",
  "SA16hvsatssu:18771": "evaṃ prajñāsamādhyādayo dharmāḥ kṣaṇikā api avaramadhyottamadharmakrameṇa jāyante /",
  "SA16hvsatssu:18772": "bhāvanādharmaḥ sūkṣmo 'pi cittasantatimanyathayati /",
  "SA16hvsatssu:18773": "yathā pakṣacchadasyoṣmaṇi mṛdunyapi aṇḍaṃ kramaśo vikriyate /",
  "SA16hvsatssu:18774": "pāṇitalamāṃsamardanāt vāśījaṭā sūkṣmaśaḥ kṣīyate /",
  "SA16hvsatssu:18775": "evaṃ cittamapi /",
  "SA16hvsatssu:18776": "samāhitaprajñā sūkṣmetyataḥ kramaśo bhāvyate /",
  "SA16hvsatssu:18777": "dharmaṃ bhāvayan prāptikāle tāvat jānāti /",
  "SA16hvsatssu:18778": "yathoktaṃ gāthāyām-",
  "SA16hvsatssu:18779": "[SSS_482]",
  "SA16hvsatssu:18780": "ācāryātsarvamādatte,",
  "SA16hvsatssu:18781": "sarva[tat] mi(mai?)",
  "SA16hvsatssu:18782": "trahetukam /",
  "SA16hvsatssu:18783": "ātmacetanayā sarva,",
  "SA16hvsatssu:18784": "sarva pāke kālamapekṣate // iti /",
  "SA16hvsatssu:18785": "kaścidajasramadhīyāno 'pi na pratyeti paripavkakālika iva /",
  "SA16hvsatssu:18786": "yathā bahubhiḥ puṣpairekasmin samaye tilaṃ vāsayati na yathā puṣpālpāni kramaśaściraṃ vāsayanti /",
  "SA16hvsatssu:18787": "medasā paripuṣṭiḥ jale [naukā] nimajjanaṃ bhittinirmāṇaṃ ityādirapi tathā /",
  "SA16hvsatssu:18788": "pratyakṣaṃ khalu [naḥ] bījāṅkurādīnāmupacayo 'tisūkṣmaḥ,",
  "SA16hvsatssu:18789": "naiva draṣṭuṃ śakyate /",
  "SA16hvsatssu:18790": "teṣāṃ dainandina upacayaḥ kleśānāṃ gaṇanā /",
  "SA16hvsatssu:18791": "bālakādīnāṃ śarīraṃ stanyapānādinā paripacyata itīdamapi tathā syāt /",
  "SA16hvsatssu:18792": "ato jñāyate dharmabhāvanā sūkṣmā praṇītā duravabodhā ceti /",
  "SA16hvsatssu:18793": "(pṛ) kadāciddharmo yugapadupacīyate /",
  "SA16hvsatssu:18794": "kaścitpūrvaṃ rūpamadṛṣṭvāpi taddarśanamātreṇa tatrābhiniviśate /",
  "SA16hvsatssu:18795": "kaścidalpakāle 'pi bahu pratisaṃvedī bhavati /",
  "SA16hvsatssu:18796": "kasmāducyate kramikaiva bhāvaneti /",
  "SA16hvsatssu:18797": "(u) sarvasyātītabhāvitvāt /",
  "SA16hvsatssu:18798": "ato jñāyata upacitā bhāvanā kramiketi /",
  "SA16hvsatssu:18799": "idaṃ pratipāditameva /",
  "SA16hvsatssu:18800": "na cittotpādamātreṇa yatkiñcitsādhayati /",
  "SA16hvsatssu:18801": "yathoktaṃ sūtre- yaḥ kuśaladharmeṣu na bhāvanāyogamanuyuktaḥ kuśaladharmānanupādāya kevalaṃ praṇidadhāti āsravebhyaścittavimokam /",
  "SA16hvsatssu:18802": "naivāsya cintitaṃ praṇidhānādbhavati /",
  "SA16hvsatssu:18803": "kuśaladharmeṣu bhāvanāyogānanuyuktatvāt iti /",
  "SA16hvsatssu:18804": "yogī yadi kuśaladharmeṣu bhāvanāyogamanuyukto bhavati /",
  "SA16hvsatssu:18805": "akṛtapraṇidhānasyāpi [tasya] āsravebhyaścittaṃ vimucyate /",
  "SA16hvsatssu:18806": "hetorhi phalaṃ jāyate na praṇidhānāt /",
  "SA16hvsatssu:18807": "tadyathā pakṣiṇāmaṇḍasaṃsparśa āvaśyakaḥ /",
  "SA16hvsatssu:18808": "na praṇidhānāt janturaṇḍānnirgacchati /",
  "SA16hvsatssu:18809": "na ca praṇidhānātpradīpaprakāśaḥ pariśuddho bhavati /",
  "SA16hvsatssu:18810": "kintu pariśuddhatailaṃ pariśuddhavartikāñcobhayamapekṣya [anya]vastusaṃsparśacāñcalyarāhitye ca tatprakāśaḥ pariśuddho bhavati /",
  "SA16hvsatssu:18811": "kiñca na praṇidhānamātreṇa dhānyaṃ labhyate /",
  "SA16hvsatssu:18812": "kintu avaśyaṃ sūkṣetrasadbījartuvṛttisamīkriyākṛṣikarmaṇāṃ sākalye tatpratilābho bhavati /",
  "SA16hvsatssu:18813": "nāpi ca praṇidhānamātrāt deho rūpaṃ balañca labhate /",
  "SA16hvsatssu:18814": "avaśyaṃ vastrauṣadhāhārapoṣaṇādipratyayena tu paripūrṇo bhavati /",
  "SA16hvsatssu:18815": "evaṃ na praṇidhānamātrādāsravāṇāṃ kṣayo bhavati /",
  "SA16hvsatssu:18816": "avaśyaṃ tatvajñānamapekṣya vimucyate /",
  "SA16hvsatssu:18817": "ko jñānī hetoḥ phalaṃ jāyata iti prajānan taddhetumupekṣya anyasmātphalamākāṃkṣeta /",
  "SA16hvsatssu:18818": "[SSS_483]",
  "SA16hvsatssu:18819": "dharma bhāvayan dṛṣṭa eva phalavipākaṃ paśyati /",
  "SA16hvsatssu:18820": "yathoktaṃ sūtre- tiṣṭhantu saptadināni mayā śāsitāḥ śrāvakā muhūrtaṃ tāvatkuśaladharmaṃ bhāvayanto 'pramāṇavarṣeṣu nityaṃ sukhāṃ vedanāṃ spṛśanti iti /",
  "SA16hvsatssu:18821": "bhikṣuṇyo bhadantamānandamavocan- vayaṃ smṛtyupasthāneṣu supratiṣṭhitacittā viharantyaḥ pūrveṇāparaṃ viśeṣaṃ samprajānīma iti /",
  "SA16hvsatssu:18822": "sūtre ca bhagavān bhikṣūnāmantryāha- aśaṭhasya māmupasaṅkramato yanmayā prātarupadiṣṭo dharmaḥ tadartha sāyaṃ vindate /",
  "SA16hvsatssu:18823": "yat sāyamupadiṣṭo dharmaḥ prātastaddhitaṃ vindata iti /",
  "SA16hvsatssu:18824": "yaccārhanmārgaṃ spṛśati na tat parapudgalaḥ prayacchati /",
  "SA16hvsatssu:18825": "nānanyapudgalaḥ /",
  "SA16hvsatssu:18826": "kevalaṃ samyagghetubhāvanātastaddhitamāpnoti /",
  "SA16hvsatssu:18827": "anuttaraṃ buddhamārga eva nanu kuśaladharmasyopacitabhāvanayā spṛśati /",
  "SA16hvsatssu:18828": "yathoktaṃ sūtre- bhagavān bhikṣūnāmantryāha- dvau dharmau niśrityāhamanuttaraṃ mārgaṃ samāpannaḥ yat śubhābhiratāvanirvedo mārgabhāvanāyāmaklāntiśca iti /",
  "SA16hvsatssu:18829": "bhagavataḥ kuśaladharmāṇāṃ nāsti sīmā /",
  "SA16hvsatssu:18830": "bodhisattvāḥ samādhimaspṛśanto 'pi na kusīdā bhavanti /",
  "SA16hvsatssu:18831": "kasmāt /",
  "SA16hvsatssu:18832": "kuśale 'kṛte na kiñcilabhyate /",
  "SA16hvsatssu:18833": "kuśale kṛte 'pi nākāre parivṛttiḥ /",
  "SA16hvsatssu:18834": "kuśalamakurvato naiva kṣaimaṃ bhavati /",
  "SA16hvsatssu:18835": "idaṃ cintayitvā vīryamārabhamāṇaḥ kuśaladharmaṃ bhāvayet /",
  "SA16hvsatssu:18836": "vīryamārabhamāṇasya lābho vā bhavati hānirvā /",
  "SA16hvsatssu:18837": "akṛtavīryasya naivāsti pratyāśā /",
  "SA16hvsatssu:18838": "ato bhāvanāmārabheta mā parikhedo bhūditi /",
  "SA16hvsatssu:18839": "prājñaḥ paryavasāne 'vaśyaṃ mucyate /",
  "SA16hvsatssu:18840": "bhāvanāvinirmuktasya na punarastyupāyaḥ /",
  "SA16hvsatssu:18841": "ataḥ prājñena bhāvanārabdhavyā,",
  "SA16hvsatssu:18842": "mā parikhedo janayitavyaḥ /",
  "SA16hvsatssu:18843": "yogī sucaritacaryāyā asti phalavipāka ityanusmṛtya alabhamāno 'pi na viṣādaṃ karoti /",
  "SA16hvsatssu:18844": "kiñca yogī manasi kuryāt- mayā bhāvanāyāḥ phalavipāko 'nuprāpta eva /",
  "SA16hvsatssu:18845": "pūrvāgataiḥ sattvaiḥ sarveṣāṃ dhyānasamādhīnāṃ [phalavipākasya] anuprāptatvāt /",
  "SA16hvsatssu:18846": "mamedānīṃ samyagbhāvanāpi phalavipākamanuprāpsyatīti /",
  "SA16hvsatssu:18847": "ato na parikhidyāt /",
  "SA16hvsatssu:18848": "sucaritaśālini tathāgataḥ pratyakṣaṃ karoti /",
  "SA16hvsatssu:18849": "ahamidānīṃ samyagācarāmītyato jñānamavaśyamanuprāpsyate /",
  "SA16hvsatssu:18850_0": "ahaṃ mārgasamāpattipratyayasampannaḥ yat manuṣyadehaprāptiravikalendriyatā puṇyapāpavijñātṛtā",
  "SA16hvsatssu:18850_1": "vimuktāvapi cādhimuktatā abhyāgatasambuddhitā ityetaiḥ pratyayaiḥ samanvitaḥ kathaṃ",
  "SA16hvsatssu:18850_2": "na bhāvanāphalavipākamanuprāpsye /",
  "SA16hvsatssu:18851": "vīryasamācaraṇamamoghameva /",
  "SA16hvsatssu:18852": "ato na parikhidyate /",
  "SA16hvsatssu:18853": "[SSS_484] kleśānāṃ prahāṇamatisūkṣmaṃ dūravabodhaṃ vāśījaṭāyāṃ kramaśaḥ kṣayavat /",
  "SA16hvsatssu:18854": "mama kleśānāmapi bhavetprahāṇam /",
  "SA16hvsatssu:18855": "saukṣmyātparaṃ na sambudhyate /",
  "SA16hvsatssu:18856": "ato jñāyate kuśalaṃ bhāvayituṃ vīryamuttamaṃ bhavatīti /",
  "SA16hvsatssu:18857": "alpīyasī prajñāpi kleśān vināśayati yathā alpīyān prakāśo 'ndhakāramapanayati /",
  "SA16hvsatssu:18858": "evamalpīyasīṃ prajñāṃ labhamānaḥ kṛtakṛtyo bhavati /",
  "SA16hvsatssu:18859": "ato na parikhidyate /",
  "SA16hvsatssu:18860": "dīrghakāye 'pi dussādhanā yat samādhisamāpattiḥ /",
  "SA16hvsatssu:18861": "yadi samādhiṃ samāpadyate /",
  "SA16hvsatssu:18862": "tadānye guṇā acireṇa bhavanti /",
  "SA16hvsatssu:18863": "ataḥ kṣipramalabhamāno 'pi na parikhidyate /",
  "SA16hvsatssu:18864": "yogī samanucintayet samādhisamāpattiratikṛcchrā yathā purā bodhisattvaḥ puṇyena prajñayā ca ghaniṣṭhaḥ ṣaṭvarṣāṇi vyavasyan ante 'nuprāptaḥ /",
  "SA16hvsatssu:18865": "anyeṣāṃ bhikṣūṇāṃ samādhisamāpattirapi kṛcchrā,",
  "SA16hvsatssu:18866": "kiṃ punarmama pṛthagjanasya mandendriyasya vegenānuprāptiriti /",
  "SA16hvsatssu:18867": "evamanucintya na parikhidyeta /",
  "SA16hvsatssu:18868": "yogibhiravaśyaṃ kartavyaṃ yat samādhibhāvanā,",
  "SA16hvsatssu:18869": "nāsti punaḥ karmāntaram /",
  "SA16hvsatssu:18870": "ato 'nanuprāptasyānuprāptaye bhāvayitavyam /",
  "SA16hvsatssu:18871": "bhāvayitā samādhimasamāpanno 'pi kāyapravivekalābhī bhavati /",
  "SA16hvsatssu:18872": "praviviktakāyasya samādhiḥ sulabho bhavati /",
  "SA16hvsatssu:18873": "samādhibhāvanāmārabhamāṇo bhagavadanugrahasyānṛṇo bhavati /",
  "SA16hvsatssu:18874": "pravivekacāritvāt yogāvacara ityākhyāmapi vindate /",
  "SA16hvsatssu:18875": "dīrghakālaṃ kuśalaṃ bhāvayataḥ kuśalasvabhāvaḥ sidhyati /",
  "SA16hvsatssu:18876": "yāvatkāyapravṛtti kuśalameva sadānupatati /",
  "SA16hvsatssu:18877": "ataḥ sujanaiḥ saṅgaccheta /",
  "SA16hvsatssu:18878": "idaṃ mahate 'rthāya bhavati /",
  "SA16hvsatssu:18879": "sadā kuśalasya bhāvayitā dṛṣṭa eva kāyena āsravāṇāṃ kṣayaṃ spṛśet /",
  "SA16hvsatssu:18880": "yadi vā maraṇakāle spṛśet yadi vā āyuṣo 'nte susthāna upapadya tadantarā spṛśet /",
  "SA16hvsatssu:18881": "iti yathādharmaśravaṇānuśaṃsa uktam /",
  "SA16hvsatssu:18882": "yogī adhyātmaṃ cittaṃ vīralakṣaṇaṃ puraskṛtyaivaṃ cintayati ahaṃ kleśāvaraṇamaparyādāya na kadācidvṛthā pratinivarta iti /",
  "SA16hvsatssu:18883": "kiñca yogī mānacittamāśrityaivaṃ cintayati- śraddhādīni kuśalendriyāṇi santīti anye samādhiṃ pratipadyante /",
  "SA16hvsatssu:18884": "mamāpīdānīṃ santi /",
  "SA16hvsatssu:18885": "kimarthaṃ na samāpadya iti /",
  "SA16hvsatssu:18886": "yathā purā bodhisattvaḥ arāḍādibhyo munibhyo dharmaṃ śrutvaivamacintayat ime śraddhādikuśalendriyatvāt dharmamanuprāpnuvan /",
  "SA16hvsatssu:18887": "samāpīdānīṃ santi kasmānnānuprāpsyāmīti /",
  "SA16hvsatssu:18888": "yogī prajānāti- kleśā durbalāḥ prajñā balavatī /",
  "SA16hvsatssu:18889": "tatprahāṇaṃ kimiti duṣkaramiti /",
  "SA16hvsatssu:18890": "yathoktaṃ- bhikṣuḥ ṣaḍbhirdharmaiḥ samanvāgato mukhamārutena himavantaṃ [parvatarājamapi] pradalayet /",
  "SA16hvsatssu:18891": "kaḥ punarvādo avidyāmiti /",
  "SA16hvsatssu:18892": "[SSS_485]",
  "SA16hvsatssu:18893": "kiñca yogī cintayati- ahaṃ pūrvādhvani na samādhiṃ bhāvitavān /",
  "SA16hvsatssu:18894": "ata idānīṃ nānuprāpnomi /",
  "SA16hvsatssu:18895": "idānīṃ na prayate paścātpunarnānuprāpsyāmīti /",
  "SA16hvsatssu:18896": "ato bhāvanāmārabhate /",
  "SA16hvsatssu:18897": "sadā samādhibhāvitvāt cittamekatra pratitiṣṭhati /",
  "SA16hvsatssu:18898": "yathā ghaṭasya pravartanamanuparatamavaśyamekatra pratitiṣṭhati /",
  "SA16hvsatssu:18899": "api ca yogī cintayati- yadyahaṃ sadā vīryamārabhe yadi cānanuprāptamanuprāpnomi /",
  "SA16hvsatssu:18900": "tadordhvaṃmavaśyaṃ na vipratisariṣyāmīti /",
  "SA16hvsatssu:18901": "ataścittaikāgryeṇa samādhīn bhāvayitumārabheta //",
  "SA16hvsatssu:18902": "samādhibhāvanāvargo 'ṣṭhāśītyuttaraśatatamaḥ /",
  "SA16hvsatssu:18903": "189 mārgasatyaskandhe jñānādhikāre jñānalakṣaṇavargaḥ",
  "SA16hvsatssu:18904": "tattvasya prajñā jñānamityākhyāyate /",
  "SA16hvsatssu:18905": "tattvaṃ yat śūnyānātmatā /",
  "SA16hvsatssu:18906": "tasya prajñā tattvajñānaṃ bhavati /",
  "SA16hvsatssu:18907": "prajñāptau prajñeti saṃjñā na tu jñānam /",
  "SA16hvsatssu:18908": "kasmāt /",
  "SA16hvsatssu:18909": "uktaṃ hi sūtre- yathāsiḥ parikṛntati /",
  "SA16hvsatssu:18910": "āryaśrāvakāḥ prajñāsinā saṃyojanānubaddhān anuśayaparyavanaddhān sarvān kleśān samucchedayati /",
  "SA16hvsatssu:18911": "nānyadharmeṇeti vadanti /",
  "SA16hvsatssu:18912": "nātattva[jñāne] na kleśān samucchedayati iti /",
  "SA16hvsatssu:18913": "ato jñāyate prajñaiva tattva[jñāna]miti /",
  "SA16hvsatssu:18914": "(pṛ) yat bhavānāha- prajñaiva kleśān samucchedayatīti /",
  "SA16hvsatssu:18915": "tadayuktam /",
  "SA16hvsatssu:18916": "kasmāt /",
  "SA16hvsatssu:18917": "saṃjñayāpi hi kleśān samucchedayati /",
  "SA16hvsatssu:18918": "yathoktaṃ sūtra- anityasaṃjñā bhāvitā [bahulīkṛtā] sarvaṃ kāmarāgaṃ paryādāti /",
  "SA16hvsatssu:18919": "[sarvaṃ] rūparāgaṃ [sarva]bhavarāgaṃ [sarva]masmimānaṃ [sarvā]mavidyāñca paryādāti /",
  "SA16hvsatssu:18920": "iti /",
  "SA16hvsatssu:18921": "(u) maivam /",
  "SA16hvsatssu:18922": "prajñayā yaḥ kleśānāṃ samucchedaḥ [sa eva] saṃjñayetyucyate /",
  "SA16hvsatssu:18923": "[SSS_486] asti bhagavato dvividhaṃ vacanaṃ- paramārthavacanaṃ saṃjñāvacanamiti /",
  "SA16hvsatssu:18924": "yathoktaṃ sūtre- maitrī vyāpādaṃ samucchedayatīti /",
  "SA16hvsatssu:18925": "ayaṃ maitrīdharmaḥ paramārthato na saṃyojanaṃ samucchedayati /",
  "SA16hvsatssu:18926": "jñānamātraṃ samucchedayati /",
  "SA16hvsatssu:18927": "yathoktaṃ- jñānāsiḥ sarvān kleśān samucchedayati iti /",
  "SA16hvsatssu:18928": "ato jñāyate maitrī saṃyojanaṃ samucchedayatīti saṃjñāvacanam /",
  "SA16hvsatssu:18929": "kiñcoktaṃ prajñārthasūtre- vimuktiṃ prajānātīti prajñā /",
  "SA16hvsatssu:18930": "kiṃ vastu vimuktiriti prajānāti /",
  "SA16hvsatssu:18931": "yat anityaṃ rūpaṃ anityamiti yathābhūtaṃ prajānāti /",
  "SA16hvsatssu:18932": "anityā vedanā,",
  "SA16hvsatssu:18933": "saṃjñā,",
  "SA16hvsatssu:18934": "saṃskārā,",
  "SA16hvsatssu:18935": "vijñānamanityamiti yathābhūtaṃ prajānāti /",
  "SA16hvsatssu:18936": "iyaṃ prajñaiveti /",
  "SA16hvsatssu:18937": "kiñcāha- āryaśrāvakāḥ samāhitā yathābhūtaṃ prajānantīti /",
  "SA16hvsatssu:18938": "ato jñāyate paramārtha eva prajñeti /",
  "SA16hvsatssu:18939": "prajñādṛṣṭānte coktam- jñānamasiḥ prajñā iṣurityādi /",
  "SA16hvsatssu:18940": "dṛṣṭānto 'yaṃ sarvakleśaprahāṇamupadarśayati /",
  "SA16hvsatssu:18941": "tattvajñānameva kleśān samucchedayatītyataḥ prajñaiva tattva[jñāna]miti jñāyate /",
  "SA16hvsatssu:18942": "uktañca gāthāyām-",
  "SA16hvsatssu:18943": "yogī paśyati vai loke sarve devāśca mānuṣāḥ /",
  "SA16hvsatssu:18944": "tattvajñānaparibhraṣṭā nāmarūpe 'bhiniviṣṭāḥ // iti /",
  "SA16hvsatssu:18945": "laukikā bhūyasā tucchakaṃ nityaṃ sukhaṃ subhamityādi dṛṣṭvā tattvajñānādbhaṣṭā bhavanti /",
  "SA16hvsatssu:18946": "yaḥ paramārthataḥ śūnyamanātma ityādi paśyati,",
  "SA16hvsatssu:18947": "sa tattvajñānī bhavati /",
  "SA16hvsatssu:18948": "ato jñāyate prajñaiva tattva[jñāna]m iti /",
  "SA16hvsatssu:18949": "āha ca bhagavān sūtre- yasya dhanaṃ vinaṣṭhaṃ,",
  "SA16hvsatssu:18950": "tasyālpīyān lābho vinaṣṭaḥ /",
  "SA16hvsatssu:18951": "yasya prajñā vinaṣṭā,",
  "SA16hvsatssu:18952": "tasya mahīyān lābho vinaṣṭa iti /",
  "SA16hvsatssu:18953": "kiñcāha- lābheṣu dhanamalpīyān lābhaḥ /",
  "SA16hvsatssu:18954": "prajñā tūttamo lābha iti /",
  "SA16hvsatssu:18955": "āhaca- pradyotānāṃ candrasūryapradyota alpīyān prajñāpradyoto 'gra iti /",
  "SA16hvsatssu:18956": "yadi prajñā na tattva[jñānaṃ],",
  "SA16hvsatssu:18957": "kasmādevaṃ vadet /",
  "SA16hvsatssu:18958": "uktañca sūtre- prajñendriyamāryasatyasaṅgṛhītamiti /",
  "SA16hvsatssu:18959": "āha ca- duḥkhasamudayajñānādiḥ tattva[jñāna]miti prajānīyāt /",
  "SA16hvsatssu:18960": "paramārthasatyālambaneyaṃ prajñā iti /",
  "SA16hvsatssu:18961": "āha ca- [bodhipakṣika]dharmeṣu prajñā agrā iti /",
  "SA16hvsatssu:18962": "[SSS_487] kiñcāha- anuttarā samyaksambodhiḥ prajñendriyamityabhidhīyate iti /",
  "SA16hvsatssu:18963": "ataḥ sā tattvamiti /",
  "SA16hvsatssu:18964": "bhagavato daśa balāni jñānamayāni /",
  "SA16hvsatssu:18965": "ato jñāyate prajñā vastutaḥ paramārthālambanā bhavatīti /",
  "SA16hvsatssu:18966": "(pṛ) tathā sati prajñā alaukikī bhavet /",
  "SA16hvsatssu:18967": "(u) vastuto 'laukikī prajñā /",
  "SA16hvsatssu:18968": "kenedaṃ jñāyate /",
  "SA16hvsatssu:18969": "laukikaṃ cittaṃ prajñaptimavalambate /",
  "SA16hvsatssu:18970": "lokottaraṃ cittaṃ nairātmyaśūnyatāmavalambate /",
  "SA16hvsatssu:18971": "kasmāt /",
  "SA16hvsatssu:18972": "prajñaptirhi loka eva /",
  "SA16hvsatssu:18973": "prajñapteratikrāntaṃ lokottaram /",
  "SA16hvsatssu:18974": "(pṛ) bhavaduktaṃ na yujyate /",
  "SA16hvsatssu:18975": "kasmāt /",
  "SA16hvsatssu:18976": "uktaṃ hi sūtre- kiṃ vijānāti vijñānam /",
  "SA16hvsatssu:18977": "yaduta rūpaśabdagandharasasparśān vijānāti /",
  "SA16hvsatssu:18978": "yathā skandhadhātvāyatanādīni vijñānena vijānāti /",
  "SA16hvsatssu:18979": "idaṃ vijñānaṃ lokottaraṃ bhavet /",
  "SA16hvsatssu:18980": "iti /",
  "SA16hvsatssu:18981": "ato laukikaṃ cittaṃ prajñaptimātramālambate na tattvamiti bhavadvacanamayuktam /",
  "SA16hvsatssu:18982": "manovijñānamapi tattvālambanam /",
  "SA16hvsatssu:18983": "vedanāsaṃjñāsaṃskārādyālambitvāt /",
  "SA16hvsatssu:18984": "kiñcāha bhagavān- dve samyak dṛṣṭī laukikī lokottareti /",
  "SA16hvsatssu:18985": "puṇyapāpādyastitva [samyak dṛṣṭi]laukikī yadāryaśrāvakāṇāṃ duḥkhasamudayanirodhamārgānālambya anāsravasmṛtyā samprayuktā prajñā lokottarā /",
  "SA16hvsatssu:18986": "uktañca gāthāyām-",
  "SA16hvsatssu:18987": "laukikottamadṛṣṭīko yātāyāto 'pi saṃsṛtau /",
  "SA16hvsatssu:18988": "adhvanāṃ śatasāhasraṃ na yāvaddurgatau gataḥ // iti /",
  "SA16hvsatssu:18989": "uktañca sūtre- mithyācāriṇaḥ susthāne janma bhavati /",
  "SA16hvsatssu:18990": "astya pāpakarmaṇo 'nabhinirvṛttau kuśalapratyayaḥ pūrvaṃ vipacyate /",
  "SA16hvsatssu:18991": "kadācinmaraṇakāle samupasthite samyak dṛṣṭisamprayuktaṃ kuśalacittamabhimukhībhavati /",
  "SA16hvsatssu:18992": "ataḥ susthāne jāyate /",
  "SA16hvsatssu:18993": "iti /",
  "SA16hvsatssu:18994": "daśasu kuśala[karma]patheṣvapi samyagdṛṣṭiruktā /",
  "SA16hvsatssu:18995": "kathaṃ bhavānāha lokottaraṃ jñānamiti /",
  "SA16hvsatssu:18996": "āha ca bhagavān- trividhā prajñā śrutamayī prajñā,",
  "SA16hvsatssu:18997": "cintāmayī prajñā,",
  "SA16hvsatssu:18998": "bhāvanāmayī prajñā /",
  "SA16hvsatssu:18999": "śrutamayī prajñā cintāmayī prajñā laukikī /",
  "SA16hvsatssu:19000": "bhāvanāmayī ubhayavidhā iti /",
  "SA16hvsatssu:19001": "kiñca bhagavān [ānāpāna]smṛtiṃ janayāmāsa /",
  "SA16hvsatssu:19002": "rāhulo bhikṣurapariniṣpannāṃ vimuktiprajñāmanuprāpa /",
  "SA16hvsatssu:19003": "āha ca pañcadharmā aparipavkaṃ vimukticittaṃ vipācayanti iti /",
  "SA16hvsatssu:19004": "eṣā sarvā laukikī prajñaiva /",
  "SA16hvsatssu:19005": "kiñcoktaṃ sūtre- kecidabhiniṣkramaṇakuśalāḥ,",
  "SA16hvsatssu:19006": "na vipaśyanākuśalāḥ /",
  "SA16hvsatssu:19007": "kecidvipaśyanākuśalāḥ na santaraṇakuśalā iti /",
  "SA16hvsatssu:19008": "laukika jñānalābhitayā abhiniṣkramaṇakuśala ityucyate /",
  "SA16hvsatssu:19009": "catussatyādarśitayā na vipaśyanākuśalaḥ /",
  "SA16hvsatssu:19010": "[SSS_488] catussatyāni paśyannapi āsravakṣayālābhitayā na santaraṇakuśalaḥ /",
  "SA16hvsatssu:19011": "bhagavān svayamāha- dharmajñānamanvayajñāna paracittajñānañca laukikaṃ jñānamiti /",
  "SA16hvsatssu:19012": "kiñcāha- pūrvanivāsajñānaṃ cyutyupapattijñānaṃ sāsravamiti /",
  "SA16hvsatssu:19013": "api cāha- dharmāṇāṃ sthitijñānaṃ nirvāṇajñānaṃ bhavati /",
  "SA16hvsatssu:19014": "ityādisūtreṣūktatvāt jñātavyaṃ asti sāsravaṃ jñānamiti /",
  "SA16hvsatssu:19015": "atra pratibrūmaḥ /",
  "SA16hvsatssu:19016": "yadyasti sāsravā prajñā /",
  "SA16hvsatssu:19017": "idānīṃ vaktavyaṃ sāsravānāsravayoḥ pravibhaktaṃ lakṣaṇam /",
  "SA16hvsatssu:19018": "(pṛ) yo dharmo bhave pātakaḥ sa sāsravaḥ /",
  "SA16hvsatssu:19019": "tadanyo 'nāsravaḥ /",
  "SA16hvsatssu:19020": "(u) ko dharmo bhave pātakaḥ /",
  "SA16hvsatssu:19021": "ko vā na bhave pātakaḥ /",
  "SA16hvsatssu:19022": "idaṃ prativaktavyam /",
  "SA16hvsatssu:19023": "apratibrūvāṇasya nāsti sāsravānāsravayorlakṣaṇam /",
  "SA16hvsatssu:19024": "yadbhavatoktam- asti laukikaṃ cittamaprajñaptyavalambanaṃ yadviṣayādīnāṃ vijñānamiti /",
  "SA16hvsatssu:19025": "tadayuktam /",
  "SA16hvsatssu:19026": "kasmāt /",
  "SA16hvsatssu:19027": "āha khalu bhagavān- pṛthagjanāḥ satataṃ prajñaptimanudhāvantīti /",
  "SA16hvsatssu:19028": "asyārthaḥ /",
  "SA16hvsatssu:19029": "sarvapṛthagjanacittaṃ prajñaptiṃ na paryādātītyataḥ sadā asmitālakṣaṇamanudhāvati /",
  "SA16hvsatssu:19030": "naiva tato visaṃyujyate /",
  "SA16hvsatssu:19031": "rūpaṃ paśyato 'pi na ghaṭādilakṣaṇādvisaṃyujyate iti /",
  "SA16hvsatssu:19032": "ataḥ pṛthagjana cittaṃ na tattvārthamavalambate /",
  "SA16hvsatssu:19033": "vedanāsaṃjñādīn dharmānavalambamāno 'pi ahaṃ mameti paśyati /",
  "SA16hvsatssu:19034": "ato jñāyate sarvaṃ laukikaṃ cittaṃ prajñaptimavalambata iti /",
  "SA16hvsatssu:19035": "yaduktaṃ bhavatā- laukikī prajñā yaduta dvidhā samyagdṛṣṭirityādi iti /",
  "SA16hvsatssu:19036": "tatredaṃ prativaktavyam- asti cittadvaividhyaṃ mohacittaṃ jñānacittamiti /",
  "SA16hvsatssu:19037": "prajñaptidharmāvalambanaṃ cittaṃ mohacittam /",
  "SA16hvsatssu:19038": "yat śūnyā nātmarūpadharmamātrāvalambanaṃ cittaṃ jñānacittam /",
  "SA16hvsatssu:19039": "yathoktamavidyāvibhaṅgasūtre- avidyā katamā /",
  "SA16hvsatssu:19040_0": "yat pūrvānte 'jñānamaparānte 'jñānaṃ pūrvāntāparāntājñānaṃ karmaṇyajñānaṃ karmavipāke",
  "SA16hvsatssu:19040_1": "'jñānaṃ pūrvāparakarmavipākājñānaṃ ityādi tatra tatra yathābhūtasyājñānamadarśanamanabhisamayaḥ",
  "SA16hvsatssu:19040_2": "tamaḥ saṃmohaḥ [avidyā]ndhakāraḥ iyamucyate 'vidyā iti /",
  "SA16hvsatssu:19041": "yathābhūtasyā jñānamiti yat śūnyānātmā jñānam /",
  "SA16hvsatssu:19042": "idaṃ pṛthagjanacittaṃ sadā prajñaptigataṃ sat prajñaptimavalambate /",
  "SA16hvsatssu:19043": "ato 'vidyetyākhyāyate /",
  "SA16hvsatssu:19044": "śūnyālambanaṃ jñānam /",
  "SA16hvsatssu:19045": "idānīṃ yadi sarvaṃ laukikaṃ jñānaṃ prajñaptimavalambate /",
  "SA16hvsatssu:19046": "prajñaptyālambanaṃ cittamavidyā bhavati /",
  "SA16hvsatssu:19047": "kathamucyate asti laukikī prajñā iti /",
  "SA16hvsatssu:19048": "(pṛ) bhavatoktavat prajñaptyālambanaṃ prajñālakṣaṇamavidyā /",
  "SA16hvsatssu:19049": "idānīmarhato 'vidyā bhavet /",
  "SA16hvsatssu:19050": "ghaṭādyālambanacittasya sattvāt /",
  "SA16hvsatssu:19051": "(u) arhato nāsti ghaṭādyālambanaṃ cittam /",
  "SA16hvsatssu:19052": "kasmāt /",
  "SA16hvsatssu:19053": "[SSS_489] prathamābhi sambodhikāla eva sarvaprajñaptilakṣaṇānāṃ vidhvastatvāt /",
  "SA16hvsatssu:19054": "kriyārthārya kevalamabhidadhāti /",
  "SA16hvsatssu:19055": "na tatra mānadṛṣṭāvabhiniviśate /",
  "SA16hvsatssu:19056": "santi trayo vādāḥ- (1)",
  "SA16hvsatssu:19057": "dṛṣṭijaḥ, (2)",
  "SA16hvsatssu:19058": "mānajaḥ, (3)",
  "SA16hvsatssu:19059": "kriyārthaja iti /",
  "SA16hvsatssu:19060": "tribhyaḥ kriyārtho bhavati /",
  "SA16hvsatssu:19061": "pṛthagjanā yadvadanti ghaṭa iti pudgala iti /",
  "SA16hvsatssu:19062": "ayaṃ vādo dṛṣṭijaḥ /",
  "SA16hvsatssu:19063": "śaikṣā ātmadṛṣṭivihīnā api samyaksmṛtipramoṣat pañcasu skandheṣu asmimānalakṣaṇena vadanti- ayaṃ pudgalaḥ ayaṃ ghaṭa iti /",
  "SA16hvsatssu:19064": "yathā kṣemakasūtra uktam /",
  "SA16hvsatssu:19065": "kriyārthaja iti yadarhataḥ /",
  "SA16hvsatssu:19066": "yathā mahākāśyapaḥ saṅghāṭiṃ dṛṣṭvā āha- iyaṃ mameti [yat] divyarddhau vicikitsāṃ janayati /",
  "SA16hvsatssu:19067": "bhagavān tadvivṛṇvannāha- ayamatyantasamuddhatamānendriyaḥ pradagdhahetupratyayaḥ kathaṃ sābhimānaḥ syāt /",
  "SA16hvsatssu:19068": "prajñaptyā paraṃ [tathā] vadatīti /",
  "SA16hvsatssu:19069": "ato jñāyate astyarhato ghaṭādicittamiti /",
  "SA16hvsatssu:19070": "(pṛ) yadyalaukikī prajñā /",
  "SA16hvsatssu:19071": "dve samyagdṛṣṭī ityādī sūtraṃ kathaṃ neyam /",
  "SA16hvsatssu:19072": "(u) idaṃ sarvaṃ saṃjñājñānamiti nāmnocyate /",
  "SA16hvsatssu:19073": "bhagavān dharmāṇāṃ tattvalakṣaṇapratisaṃvedī vineyasattvānanusṛtya vividhaṃ nāma sthāpayati /",
  "SA16hvsatssu:19074": "yathā prajñāmeva vedanādināmnopadiśati /",
  "SA16hvsatssu:19075": "yaduta vedakaḥ sarvadharmebhyo vimucyata iti /",
  "SA16hvsatssu:19076": "api cāha anityādisaṃjñā bhāvitā sarvān kleśān paribhedayatīti /",
  "SA16hvsatssu:19077": "āha ca- caturthamakṛṣṇamaśuklaṃ karma sarvakarmāṇi śaikṣacetanākhyāni kṣapayatīti /",
  "SA16hvsatssu:19078": "kiñcāha- manasā sarvānabhiviveśān prajahātīti / āha ca-",
  "SA16hvsatssu:19079": "śraddhayā tarati ogham apramādena cārṇavam /",
  "SA16hvsatssu:19080": "vīryeṇa duḥkhamatyeti prajñayā pariśudhyati // iti /",
  "SA16hvsatssu:19081": "api cāha- cakṣū rūpadarśanāyecchati iti /",
  "SA16hvsatssu:19082": "cakṣuṣi vastuto 'satyāmapīcchāyāṃ cittameva darśanāyecchat cakṣurnāmnocyate /",
  "SA16hvsatssu:19083": "[SSS_490]",
  "SA16hvsatssu:19084": "(pṛ) yadi laukikaṃ jñānaṃ saṃjñā /",
  "SA16hvsatssu:19085": "kasmāt jñānaṃ bhavati /",
  "SA16hvsatssu:19086": "yadi hetupratyayān vinopadiṣṭaṃ jñānam /",
  "SA16hvsatssu:19087": "tadā sarvāḥ saṃjñā jñānaṃ bhavetyuḥ /",
  "SA16hvsatssu:19088": "vaktavyā ca dvividhā saṃjñā lokaṃ pratītya satyaṃ,",
  "SA16hvsatssu:19089": "paramārthaṃ pratītya satyamiti /",
  "SA16hvsatssu:19090": "(u) maivam /",
  "SA16hvsatssu:19091": "saṃjñāyāḥ santi nānāvibhāgāḥ /",
  "SA16hvsatssu:19092": "kācit mohakāṣṭhātmikā saṃjñā yāvat laukikakuśalākuśalāni na vijānāti /",
  "SA16hvsatssu:19093": "kācidavaramohātmikā saṃjñā kuśalākuśalāni vivecayati /",
  "SA16hvsatssu:19094": "kācidalpamohātmikā saṃjñā asthisaṃjñādyālambate /",
  "SA16hvsatssu:19095": "prajñapti mavihāya na skandhalakṣaṇāni vidhamati /",
  "SA16hvsatssu:19096": "itīyaṃ saṃjñā skandhalakṣaṇaparibhedakaṃ jñānamanukūlayatītyato bhagavānupadiśati jñānamiti /",
  "SA16hvsatssu:19097": "iyañca saṃjñā tattvajñānasya hetuṃ karotītyato jñānami tyucyate /",
  "SA16hvsatssu:19098": "asti ca loke kāraṇe kāryopacāraḥ /",
  "SA16hvsatssu:19099": "yathā suvarṇaṃ bhuṅkte /",
  "SA16hvsatssu:19100": "puruṣasya pañcavṛttīrdadāti /",
  "SA16hvsatssu:19101": "strī śīlaṃ malinaṃ karoti /",
  "SA16hvsatssu:19102": "supārā jaladhārā sukhā /",
  "SA16hvsatssu:19103": "dharmavasanaḥ puruṣaḥ sukha iti /",
  "SA16hvsatssu:19104": "saptāsravasūtre ca vacanaprahāṇavṛttiprahāṇādaya āsravahetava āsravā ityucyante /",
  "SA16hvsatssu:19105": "āhuśca āhāro jīvitaṃ paśavastṛṇānīti /",
  "SA16hvsatssu:19106": "api cāhuḥ- annavasrādīni bāhyajīvitam,",
  "SA16hvsatssu:19107": "yat parasvāpaharaṇaṃ tadeva parajīvitāpaharaṇam iti /",
  "SA16hvsatssu:19108": "idaṃ sarvaṃ hetumeva phalatayā vadanti /",
  "SA16hvsatssu:19109": "evaṃ jñānahetureva jñānamityucyate /",
  "SA16hvsatssu:19110": "ato 'navadyam /",
  "SA16hvsatssu:19111": "(pṛ) smṛtyupasthāneṣu uṣmādiṣu ca gataṃ cittaṃ tattvadharmamālambate /",
  "SA16hvsatssu:19112": "kimidamanāsravam /",
  "SA16hvsatssu:19113": "(u) yadanāsravaṃ cittaṃ tat prajñaptiṃ vidhamati /",
  "SA16hvsatssu:19114": "ato yatra prajñaptividhamanaṃ cittaṃ tadanu samāgataṃ cittamanāsravaṃ bhavati /",
  "SA16hvsatssu:19115": "(pṛ) kutra cittaṃ prajñaptiṃ yugapat vidhamati /",
  "SA16hvsatssu:19116": "(u) yatra pañcānāṃ skandhānāmudayavyayānudarśanasampanno bhavati /",
  "SA16hvsatssu:19117": "tadā [teṣā]manityasaṃjñāmanuprāpnoti /",
  "SA16hvsatssu:19118": "anityasaṃjñā ca yogino 'nātmasaṃjñāṃ sampādayati /",
  "SA16hvsatssu:19119": "yathoktam- āryaśrāvakāṇāmanityasaṃjñayā cittaṃ bhāvayatāmanātmasaṃjñā pratitiṣṭhati /",
  "SA16hvsatssu:19120": "anātmasaṃjñayā cittaṃ bhāvayatāṃ kṣipraṃ rāgadveṣamohebhyo vimucyate ityādi /",
  "SA16hvsatssu:19121": "kasmāt /",
  "SA16hvsatssu:19122": "anātmasaṃjñayā hi cittaṃ bhāvayatāṃ duḥkhasaṃjñā pratitiṣṭhati /",
  "SA16hvsatssu:19123": "ātmasaṃjñitvāt duḥkhamapi pratibudhyate /",
  "SA16hvsatssu:19124": "ato yo dharmo 'nityo 'nātmā,",
  "SA16hvsatssu:19125": "sa duḥkho 'pi iti prajānan akuśalānnirvidyate /",
  "SA16hvsatssu:19126": "ato 'nātmasaṃjñā duḥkhasaṃjñāṃ sampādayati /",
  "SA16hvsatssu:19127": "(pṛ) kasmādbhavānāha [anyathā] vidhanakramam /",
  "SA16hvsatssu:19128": "sūtre tūktam- yadanityaṃ tadduḥkham /",
  "SA16hvsatssu:19129": "yadduḥkhaṃ tadānātma iti /",
  "SA16hvsatssu:19130": "ato 'nityasaṃjñā duḥkhasaṃjñā sampādayati /",
  "SA16hvsatssu:19131": "duḥkhasaṃjñānātmasaṃjñāṃ sampādayati /",
  "SA16hvsatssu:19132": "[SSS_491]",
  "SA16hvsatssu:19133": "(u) sūtra uktam- anityasaṃjñābhāvitaṃ śrāvakāṇāṃ cittamanātmasaṃjñāyāṃ pratitiṣṭhati iti /",
  "SA16hvsatssu:19134": "ato 'nityasaṃjñā anātmasaṃjñāṃ sampādayati /",
  "SA16hvsatssu:19135": "evaṃ vadato 'pi asti mārganayaḥ /",
  "SA16hvsatssu:19136": "kasmāt /",
  "SA16hvsatssu:19137": "ātmavādī hi paralokasādhanāyāha- ātmā nitya iti /",
  "SA16hvsatssu:19138": "ataḥ pañcaskandhā anityā iti paśyan anātmāna iti prajānāti /",
  "SA16hvsatssu:19139": "yathoktaṃ sūtre- cakṣurātmeti yo vadet /",
  "SA16hvsatssu:19140": "tat nopapadyate /",
  "SA16hvsatssu:19141": "cakṣuṣa utpādopi vyayo 'pi prajñāyate /",
  "SA16hvsatssu:19142": "yasya khalu punarutpādo 'pi vyayo 'pi prajñāyate /",
  "SA16hvsatssu:19143": "ātmā ma utpadyate vyeti cetyasyāgataṃ bhavati / iti /",
  "SA16hvsatssu:19144": "(pṛ) sūtradvayamidaṃ kathaṃ pratisaṃvedanīyam /",
  "SA16hvsatssu:19145": "(u) duḥkhalakṣaṇaṃ dvividham- anityasaṃjñotthitaṃ vipariṇāmaduḥkhalakṣaṇam /",
  "SA16hvsatssu:19146": "anātmasaṃjñotthitaṃ saṃskāraduḥkhalakṣaṇama /",
  "SA16hvsatssu:19147": "ataḥ sūtradvayamapyaviruddham /",
  "SA16hvsatssu:19148": "(pṛ) tathā cet smṛtyupasthānoṣmādāvastyanityasaṃjñā /",
  "SA16hvsatssu:19149": "ayaṃ dharmo 'nāsravaḥ syāt /",
  "SA16hvsatssu:19150": "(u)smṛtyupasthānādau yadīyamanāsravā, ko doṣo 'sti /",
  "SA16hvsatssu:19151": "(pṛ) pṛthagjanānāṃ citte na syādiyamanāsravā /",
  "SA16hvsatssu:19152": "pṛthagjanānāṃ citte 'pyasti abhūtasmṛtyupasthānam /",
  "SA16hvsatssu:19153": "kathamidanāsravaṃ bhavet /",
  "SA16hvsatssu:19154": "(u) pudgalo 'yaṃ na vastutaḥ pṛthagjanaḥ /",
  "SA16hvsatssu:19155": "ayaṃ srotaāpattiphalapratipannaka ityucyate /",
  "SA16hvsatssu:19156": "(pṛ) ayaṃ srotaāpattiphalapratipannakaḥ satyadarśanamārge vartate /",
  "SA16hvsatssu:19157": "smṛtyupasthānādidharmāśca na satyadarśanā bhavanti /",
  "SA16hvsatssu:19158": "(u) srotaāpattiphalapratipannakaḥ sannikṛṣṭo viprakṛṣṭaśca bhavati /",
  "SA16hvsatssu:19159": "smṛtyupasthānādigato viprakṛṣṭaḥ pratipannakaḥ satyadarśanagatastu sannikṛṣṭaḥ /",
  "SA16hvsatssu:19160": "kenedaṃ jñāyate /",
  "SA16hvsatssu:19161": "uktaṃ hi bhagavatā vāśījaṭopamasūtre- jānataḥ paśyata āsravāṇāṃ kṣayaṃ vadāmi /",
  "SA16hvsatssu:19162": "kiṃ jānataḥ kiṃ paśyata āsravāṇāṃ kṣayo bhavati /",
  "SA16hvsatssu:19163": "iti rūpaṃ, iti rūpasya samudayaḥ /",
  "SA16hvsatssu:19164": "iti rūpasyāstaṅgamaḥ /",
  "SA16hvsatssu:19165": "iti vedanā saṃjñāsaṃskāravijñānāni yāvadastaṅgamaḥ /",
  "SA16hvsatssu:19166": "mārgamabhāvayato nāsravāṇāṃ kṣayo bhavati /",
  "SA16hvsatssu:19167": "bhāvayatastu bhavati /",
  "SA16hvsatssu:19168": "tadyathā [kukkuṭyā] aṇḍāni samyagadhiśayitāni /",
  "SA16hvsatssu:19169": "evameva bhāvanānuyogamanuyuktasya bhikṣornaivaṃ jñānaṃ bhavati etāvatko bata me 'dyāsravāṇāṃ kṣīṇam /",
  "SA16hvsatssu:19170": "etāvatko hayaḥ etāvatkaḥ paramiti /",
  "SA16hvsatssu:19171": "atha khalvasya kṣīṇe kṣīṇānta eva jñānaṃ bhavati /",
  "SA16hvsatssu:19172": "tadyathā vāśījaṭāyāṃ [dṛśyante 'ṅgulipadāni] [SSS_492] /",
  "SA16hvsatssu:19173": "saptatriṃśa[vdodhya]ṅga bhāvanānuyogamanuyuktasya bhikṣoralpakṛcchreṇaiva saṃyojanāni pratipraśrabhyante /",
  "SA16hvsatssu:19174": "pūtikāni bhavanti /",
  "SA16hvsatssu:19175": "tadyathā sāmudrikayānāno[rbandhanāni] /",
  "SA16hvsatssu:19176": "ato jñāyate smṛtyupasthānādigato mārgāṅgabhāvanānuyogamanuktaḥ srotaāpattiphalapratipannaka iti /",
  "SA16hvsatssu:19177": "yadyekasmin kṣaṇe yadi vā pañcadaśasu kṣaṇeṣu na bhāvanānuyogaṃ vindate /",
  "SA16hvsatssu:19178": "[tadā] jñātavyamayaṃ viprakṛṣṭaḥ srotaāpattipratipannaka iti /",
  "SA16hvsatssu:19179": "(pṛ) iti rūpaṃ,",
  "SA16hvsatssu:19180": "iti rūpasya samudayaḥ iti rūpasyāstaṅgamaḥ,",
  "SA16hvsatssu:19181": "iti vedanā iti jñānamiti prathamamuktamādyaphalasya mārgaḥ /",
  "SA16hvsatssu:19182": "anantarāsrayo dṛṣṭāntāsrayāṇāṃ phalānāṃ mārgāḥ /",
  "SA16hvsatssu:19183": "ato nādyaphalapratipannaka ityucyate /",
  "SA16hvsatssu:19184": "(u) yadyaṇḍāni na samyagadhiśayitāni /",
  "SA16hvsatssu:19185": "tadā vinaśyanti /",
  "SA16hvsatssu:19186": "samyagadhiśayatāni saṃsidhyanti /",
  "SA16hvsatssu:19187": "evaṃ smṛtyupasthānādārabhya prathamaṃ bhāvanāmārabhate /",
  "SA16hvsatssu:19188": "sa yadi na sādhayati /",
  "SA16hvsatssu:19189": "na sa pratipannako bhavati /",
  "SA16hvsatssu:19190": "sādhayanstu śaikṣajano 'timātrapūtivedaka ityucyate /",
  "SA16hvsatssu:19191": "ataḥ smṛtyupasthānādau pūtibhūtaḥ san pṛthagjano bhavati /",
  "SA16hvsatssu:19192": "yaḥ saṃsiddhabhāvanaḥ sa ādyaphalapratipannako bhavati /",
  "SA16hvsatssu:19193": "tadyathā aṇḍāntargata /",
  "SA16hvsatssu:19194": "aṇḍābdahirgataḥ srotaāpanno bhavati /",
  "SA16hvsatssu:19195": "ato jñāyate smṛtyupasthānādigataḥ viprakṛṣṭaḥ pratipannaka ityucyate /",
  "SA16hvsatssu:19196": "kiñcogreṇa saṅghe nimantrite devatā upasaṅkramya ārocayanti- amuko gṛhapate arhan yāvadamuka ādyaphalapratipannaka iti /",
  "SA16hvsatssu:19197": "yadi sa satyadarśanamārgagataḥ /",
  "SA16hvsatssu:19198": "kathamārocayeyuḥ /",
  "SA16hvsatssu:19199": "jñātavyaṃ sa viprakṛṣṭaḥ pratipannaka iti /",
  "SA16hvsatssu:19200": "kiñcoktaṃ bhagavatā sūtre- yasya [khalu bhikṣava imāni] pañcendriyāṇi (śraddhādīni) na santi /",
  "SA16hvsatssu:19201": "tamahaṃ bāhyaḥ pṛthagjanapakṣe sthita iti vadāmīti /",
  "SA16hvsatssu:19202": "asyārthaḥ- asti bāhya ābhyantaraśca pṛthagjanaḥ /",
  "SA16hvsatssu:19203": "yasya nirvedhabhāgīyāni kuśalendriyāṇi na santi /",
  "SA16hvsatssu:19204": "sa bāhyaḥ pṛthagjana iti /",
  "SA16hvsatssu:19205": "yasya santi sa ābhyantara iti /",
  "SA16hvsatssu:19206": "ayamābhyantaraḥ pṛthagjana ārya ityupyucyate pṛthagjana ityapyucyate /",
  "SA16hvsatssu:19207": "bāhyaṃ pṛthagjanamupādāya āryaḥ /",
  "SA16hvsatssu:19208": "satyadarśanamārgamupādāya pṛthagjanaḥ /",
  "SA16hvsatssu:19209": "yathānandaśchannamāmantryāha- pṛthagjano nānusmarati rūpaṃ śūnyamanātmā,",
  "SA16hvsatssu:19210": "vedanā,",
  "SA16hvsatssu:19211": "saṃjñā [SSS_493] saṃskārā vijñānaṃ śūnyamanātmā /",
  "SA16hvsatssu:19212": "sarve saṃskārā anityāḥ /",
  "SA16hvsatssu:19213": "sarve dharmā anātmānaḥ /",
  "SA16hvsatssu:19214": "teṣāṃ nirodho nirvāṇamiti /",
  "SA16hvsatssu:19215": "atha ca [tatra] channasya [cittaṃ] na dharmaniyāme praskandati /",
  "SA16hvsatssu:19216": "nāpi pṛthagjanasyaivaṃ bhavati ityāha /",
  "SA16hvsatssu:19217": "(pṛ) sannikṛṣṭo viprakṛṣṭo vā,",
  "SA16hvsatssu:19218": "ubhāvapi pratipannakau /",
  "SA16hvsatssu:19219": "kaḥ pravibhāgastayoḥ /",
  "SA16hvsatssu:19220": "(u) yo nirodhaṃ paśyati sa tattvataḥ pratipannakaḥ /",
  "SA16hvsatssu:19221": "yo dūrabhāgīyakuśalendriyagataḥ paśyati pañcaskandhā anityāḥ duḥkhā śūnyā anātmāna iti /",
  "SA16hvsatssu:19222": "na tu nirodhaṃ paśyati /",
  "SA16hvsatssu:19223": "sa saṃjñāpratipannakaḥ /",
  "SA16hvsatssu:19224": "kasmāt /",
  "SA16hvsatssu:19225": "yathoktaṃ sūtre- bhikṣavo bhagavantaṃ pṛcchanti- kathaṃ dharmaṃ paśyema iti /",
  "SA16hvsatssu:19226": "bhagavānāha- cakṣuḥ pratītya rūpañca cakṣurvijñānamutpadyate /",
  "SA16hvsatssu:19227": "tatsahabhuvo vedanāsaṃjñā cetanādayaḥ sarve [dharmā] anityā vipariṇāmadharmāṇaḥ aśraddheyāḥ /",
  "SA16hvsatssu:19228": "yo dharmo 'nityaḥ,",
  "SA16hvsatssu:19229": "tad duḥkham /",
  "SA16hvsatssu:19230": "duḥkhasyāsya samudayo 'pi duḥkham /",
  "SA16hvsatssu:19231": "sthitirapi duḥkham /",
  "SA16hvsatssu:19232": "punaḥ punarbhavalakṣaṇamapi duḥkham /",
  "SA16hvsatssu:19233": "evaṃ yāvanmano dharmā api /",
  "SA16hvsatssu:19234": "yadīdaṃ duḥkhaṃ nirudhyate /",
  "SA16hvsatssu:19235": "anyāni duḥkhāni na sambhavanti /",
  "SA16hvsatssu:19236": "na punaḥ santāno bhavati /",
  "SA16hvsatssu:19237": "yoginaścitta evaṃ bhavati- idaṃ praṇītamupaśamapadaṃ yat sarveṣāṃ mṛṣābhūtānāṃ kāmatṛṣṇānāmapagamaḥ kṣayo virāgo nirodho nirvāṇam /",
  "SA16hvsatssu:19238": "yadasmin dharme cittaṃ praskandati adhimucyate neñjate na parāvartate na śocate na paritrāsate /",
  "SA16hvsatssu:19239": "tato nidānaṃ dharmaṃ paśyeyam iti /",
  "SA16hvsatssu:19240": "ato jñāyate yogī anityādyākāraiḥ pañcaskandhānavalokayan viprakṛṣṭaḥ pratipannaka ityucyate /",
  "SA16hvsatssu:19241": "teṣāṃ nirodhaṃ paśyan sannikṛṣṭaḥ pratipannaka iti /",
  "SA16hvsatssu:19242": "yathā channaḥ sthavirān prativadati- mamāpyevaṃ bhavati- rūpamanityaṃ [vijñānamanityaṃ rūpamanātmā,",
  "SA16hvsatssu:19243": "vijñānamanātmā,",
  "SA16hvsatssu:19244": "sarve saṃskārā anityāḥ,",
  "SA16hvsatssu:19245": "sarve dharmā anātmāna iti /",
  "SA16hvsatssu:19246": "atha ca punarme] sarvasaṃskārasamarthe tṛṣṇākṣaye nirodhe nirvāṇe cittaṃ na praskandati,",
  "SA16hvsatssu:19247": "na prasīdati,",
  "SA16hvsatssu:19248": "na vimucyate [paritarṣaṇā /",
  "SA16hvsatssu:19249": "upādānamutpadyate /",
  "SA16hvsatssu:19250": "pratyudāvartate mānasam /",
  "SA16hvsatssu:19251": "atha kastarhi ma ātmeti /",
  "SA16hvsatssu:19252": "] na khalvimaṃ dharmaṃ paśyato bhavati / iti /",
  "SA16hvsatssu:19253": "kiñcāha- yogī yadasmin dharme mṛduprajñayā kṣāntiṃ śraddadhate sa śraddhā[nusārī] pratipannakaḥ /",
  "SA16hvsatssu:19254": "pṛthagjanamatītya dharmaniyāmamavatāryādyaphalamalabdhvā na deveṣu bhavati /",
  "SA16hvsatssu:19255": "yastīkṣṇaprajñayā kṣāntiṃ śraddadhate sa dharmā[nusārī] pratipannakaḥ /",
  "SA16hvsatssu:19256": "[yo] dharmamimaṃ paśyan [SSS_494] trīṇi saṃyojanāni samucchedayati /",
  "SA16hvsatssu:19257": "na srotaāpannaḥ yo niravaśeṣa[kṣayā]bhijñaḥ so 'rhan /",
  "SA16hvsatssu:19258": "ato jñāyate nirodhaṃ paśyan sannikṛṣṭaḥ pratipannako bhavatīti /",
  "SA16hvsatssu:19259": "(pṛ) yogī kasmānnātyantaṃ nirodhaṃ paśyati /",
  "SA16hvsatssu:19260": "(u) sūtra uktam- dharmā nissvabhāvāḥ pratītyasamutpannāḥ /",
  "SA16hvsatssu:19261": "ayaṃ dharmaḥ paramagambhīraḥ /",
  "SA16hvsatssu:19262": "sarvatṛṣṇākṣaya upaśamo nirodho nirvāṇam /",
  "SA16hvsatssu:19263": "idaṃ padamatidurdarśam /",
  "SA16hvsatssu:19264": "bhagavān dvādaśanidānānāṃ nirodhaṃ dṛṣṭvā anuttaramabhisambuddho 'bhūt iti /",
  "SA16hvsatssu:19265": "dharmamudrāyāñcoktam- pañcaskandhānanityān vipralopān mṛṣābhūtānasārān śūnyāṃśca paśyato yogino jñānadarśanamaviśuddhaṃ bhavati iti /",
  "SA16hvsatssu:19266": "sūtramidamanta āha- yogina evaṃ bhavati- yanmayā dṛśyate śrūyate ājighryate rasyate spṛśyate manyate tat sarvaṃ pratītyasamutpannaṃ vijñānam /",
  "SA16hvsatssu:19267": "yadasya vijñānasya hetupratyayā nityā vā anityā vā iti /",
  "SA16hvsatssu:19268": "tadanityajñānam /",
  "SA16hvsatssu:19269": "anityebhyo hetupratyayebhya utpannaṃ vijñānaṃ kathaṃ nityaṃ bhavet /",
  "SA16hvsatssu:19270": "ataḥ sarve pañcaskandhā anityāḥ pratītyasamutpannāḥ kṣayalakṣaṇāḥ vipariṇāmalakṣaṇā viyogalakṣaṇā nirodhalakṣaṇā iti paśyati /",
  "SA16hvsatssu:19271": "tadā yogino viśuddhaṃ jñānadarśanaṃ bhavati /",
  "SA16hvsatssu:19272": "ātyantikanirodha ityanena viśuddhaṃ jñānadarśanamucyate /",
  "SA16hvsatssu:19273": "ato nirodhajñānadarśanameva āryasatyadarśanaṃ bhavati /",
  "SA16hvsatssu:19274": "ādau ca dharmasthititājñānamante nirvāṇajñānaṃ bhavati /",
  "SA16hvsatssu:19275": "ato nirodhasatyadarśanamevāryamārgalābho bhavati /",
  "SA16hvsatssu:19276": "jñānalakṣaṇavarga ekonanavatyuttaraśatatamaḥ /",
  "SA16hvsatssu:19277": "190 ekasatyadarśanavargaḥ",
  "SA16hvsatssu:19278": "(pṛ) yadbhavānāha- nirodhaṃ paśyanneva phalapratipannaka iti /",
  "SA16hvsatssu:19279": "tadayuktam /",
  "SA16hvsatssu:19280": "kasmāt /",
  "SA16hvsatssu:19281": "sūtre hi bhagavatoktam- caturṇāmaryasatyānāṃ yathābhūtamananubodhāt evamidaṃ dīrghamadhvānaṃ [sandhāvitaṃ] saṃsaritaṃ mama ca yuṣmākañca idānīmimāni catvāri satyānyanubaddhāni /",
  "SA16hvsatssu:19282": "tato nidānañca samucchinnaṃ saṃsaritam /",
  "SA16hvsatssu:19283": "na punaḥ kāyasya vedanā bhavati /",
  "SA16hvsatssu:19284": "iti /",
  "SA16hvsatssu:19285": "jñātavyaṃ catussatyadarśanāt phalapratipannako bhavati iti /",
  "SA16hvsatssu:19286": "na nirodhamātradarśanāt /",
  "SA16hvsatssu:19287": "kiñcāha bhagavānuttamadharmo yaduta catvāryāryasatyāni iti /",
  "SA16hvsatssu:19288": "ato yogī sarvāṇi [satyāni] jānīyāt paśyecca /",
  "SA16hvsatssu:19289": "āha ca- ye hi kecit dharmakañcukā ninditakāyāḥ samyakpravrajyāṃ śraddadhante /",
  "SA16hvsatssu:19290": "[SSS_495] sarve te caturṇāmāryasatyānāṃ yathābhūtamabhisamayāya /",
  "SA16hvsatssu:19291": "ye hi kecit srotaāpattiṃ sakṛdāgāmitāmanāgāmitāñca lipsanti /",
  "SA16hvsatssu:19292": "sarve te caturṇāmāryasatyānābhisambuddhatvāt /",
  "SA16hvsatssu:19293": "ye hi kecit arhatāṃ pratyekabuddhatāṃ buddhamārgañca lipsanti /",
  "SA16hvsatssu:19294": "sarve te caturṇāmāryasatyānāmabhisambuddhatvāt /",
  "SA16hvsatssu:19295": "ato jñāyate na nirodhasatyadarśanamātramārgamārga iti /",
  "SA16hvsatssu:19296": "āha ca bhagavān- catvāryāryasatyānyanupūrveṇānuprāpnotīti /",
  "SA16hvsatssu:19297_0": "dharmacakrapravartane coktam- idaṃ duḥkhamayaṃ duḥkhasamudayaḥ ayaṃ duḥkhanirodhaḥ",
  "SA16hvsatssu:19297_1": "iyaṃ duḥkhanirodhagāminī pratipaditi paśyato mama teṣu cakṣurudapadyata jñānamudapadyata",
  "SA16hvsatssu:19297_2": "vidyodapadyata bodhirudapadyata iti,",
  "SA16hvsatssu:19298": "evaṃ triparivartaṃ catvāryāryasatyānyavocat /",
  "SA16hvsatssu:19299": "kiñcoktaṃ sūtre- avadātavasane hrade prakṣipte sati rūpaṃ [yathā] vedayate /",
  "SA16hvsatssu:19300": "evamayaṃ puruṣa ekatra niṣaṇṇaścatvāri satyāni paśyati iti /",
  "SA16hvsatssu:19301": "kiñcāha pariśuddhacittaḥ samyak bhāvayati- duḥkhasatyaṃ yāvanmārgasatyam /",
  "SA16hvsatssu:19302": "evaṃ paśyataḥ kāmāsravāt bhavāsravādavidyāsravāt cittaṃ vimucyate /",
  "SA16hvsatssu:19303": "iti /",
  "SA16hvsatssu:19304": "yatra yatra sūtra uktamāryasatyam /",
  "SA16hvsatssu:19305": "tatra sarvatra catvāri satyānyuktāni /",
  "SA16hvsatssu:19306": "na nirodhasatyamātrama /",
  "SA16hvsatssu:19307": "bhagavānāha catvāri jñānāni duḥkhajñānaṃ samudayajñānaṃ nirodhajñānaṃ mārgajñānamiti /",
  "SA16hvsatssu:19308": "tāni caturṇāmāryasatyānāmarthāya bhavanti iti /",
  "SA16hvsatssu:19309": "yogī dharmaśaḥ paripaśyet catvāri satyāni /",
  "SA16hvsatssu:19310": "yathā bhiṣak rogaṃ jñātvā roganidānaṃ rogavināśaṃ rogavināśauṣadhañca jānīyāt /",
  "SA16hvsatssu:19311": "evaṃ yogī duḥkhānāṃ nissaraṇamicchan duḥkhaṃ duḥkhanidānaṃ duḥkhanirodhaṃ duḥkhanirodhagāminīṃ pratipadañca jānīyāt /",
  "SA16hvsatssu:19312": "yadi na jānāti duḥkhaṃ kena jñāsyati duḥkhanidānaṃ duḥkhanirodhaṃ duḥkhanirodhagāminīṃ pratipadañca /",
  "SA16hvsatssu:19313": "ato jñāyate na nirodhadarśanamātra[māryasatyam] iti /",
  "SA16hvsatssu:19314": "atrocyate / yat keṣāñciduktaṃ- catussatyānāṃ pratilābha iti /",
  "SA16hvsatssu:19315": "sarvaṃ [tat] skandhadhātvāyatanādiṣūktam- yadidaṃ rūpaṃ ityādi ayaṃ rūpasya samudaya ityādi ayaṃ rūpasya vyaya ityādi prajānata āsravāḥ kṣīyanta iti /",
  "SA16hvsatssu:19316": "kiñcāha bhagavān- rūpādīnāṃ skandhānāṃ yathābhūtamāsvādamādīnavaṃ nissaraṇaptaprajñāyānuttaraṃ mārgamaspṛśamiti na vadāmi /",
  "SA16hvsatssu:19317": "yathābhūtaṃ prajānanstu mārgamaspṛśamiti prajānāmīti /",
  "SA16hvsatssu:19318": "nagaropamasūtre coktam- yadā mama na jñānamabhūt- [iti] jarāmaraṇaṃ jarāmaraṇasamudayo jarāmaraṇanirodho jarāmaraṇanirodhagāminī pratipat /",
  "SA16hvsatssu:19319": "yāvat saṃskārāḥ saṃskārasamudayaḥ saṃskāranirodhaḥ saṃskāranirodhagāminī pratipat iti /",
  "SA16hvsatssu:19320": "na [SSS_496] tadā vadāmi- adhigato mārga iti /",
  "SA16hvsatssu:19321": "iti /",
  "SA16hvsatssu:19322": "evamādi [vacanāni] dṛṣṭvā yadi [vadāmaḥ] ayameva darśanamārgādhigama iti /",
  "SA16hvsatssu:19323": "tadā ṣoḍaśacitta[kṣaṇā] na mārgādhigamaḥ syuḥ /",
  "SA16hvsatssu:19324": "(pṛ) nāhaṃ vadāmi- ayamucyate darśanamārgādhigama iti;",
  "SA16hvsatssu:19325": "kintu ayaṃ sammarśana kālīna iti /",
  "SA16hvsatssu:19326": "(u) caturṣu satyeṣvapyevamucyate /",
  "SA16hvsatssu:19327": "vaktavyañcedaṃ sammarśanakālīnamiti /",
  "SA16hvsatssu:19328": "tathā no cet nidānaṃ vaktavyaṃ- catussatyadarśanaṃ mārgādhigamakālīnaṃ pañcaskandhādidarśanaṃ sammarśanakālīnamiti /",
  "SA16hvsatssu:19329": "(pṛ) kleśānāṃ prahāṇajñāṃna mārgādhigamo bhavati /",
  "SA16hvsatssu:19330": "pañcaskandhādīnāṃ sammarśanaṃ na kleśānāṃ prahāṇāya bhavati /",
  "SA16hvsatssu:19331": "(u) pūrvamevoktamasmābhiḥ- pañcaskandhādijñānamapi kleśānāṃ prahāṇāya bhavatīti /",
  "SA16hvsatssu:19332": "yathoktam- rūpādijñānadarśanādāsravāḥ kṣīyanta iti /",
  "SA16hvsatssu:19333": "āha ca- lokasamudayaṃ samanupaśyato nāstitādṛṣṭirnirudhyate /",
  "SA16hvsatssu:19334": "lokanirodhaṃ samanupaśyato 'stitādṛṣṭirnirudhyata iti /",
  "SA16hvsatssu:19335": "bhagavān svayaṃ nidānānyavalokayan mārgamadhijagāma /",
  "SA16hvsatssu:19336": "kiṃśuko[pama]sūtre coktā nānāmārgādhigamapratyayāḥ /",
  "SA16hvsatssu:19337": "kecit pañcaskandhān paśyanto mārgamadhigacchanti /",
  "SA16hvsatssu:19338": "kecit dvādaśāyatanāni vā aṣṭādaśadhātūn vā dvādaśanidānāni vā anyāni vā paśyanto mārgamadhigacchanti iti /",
  "SA16hvsatssu:19339": "ato jñāyate na catussatya[darśana]mātreṇa mārgādhima iti /",
  "SA16hvsatssu:19340": "yadi bhavato mataṃ satyapyasmin vacane naitaddarśanena kleśān prajahātīti /",
  "SA16hvsatssu:19341": "catussatyadarśanenāpi na kleśān prajahatīti vaktavyam /",
  "SA16hvsatssu:19342": "satya[darśane]na na mārgamadhigacchatīti avaśyaṃ vaktavyamiti /",
  "SA16hvsatssu:19343_0": "catussatyavibhaṅga uktam- jātirapi duḥkhaṃ jarāpi duḥkhaṃ vyādhirapi duḥkhaṃ maraṇamapi",
  "SA16hvsatssu:19343_1": "duḥkhaṃ vipriyasaṃyogo duḥkhaṃ priyaviyogo duḥkhaṃ yadiṣṭaṃ na labhyate tadapi duḥkhaṃ",
  "SA16hvsatssu:19343_2": "saṃkṣepeṇa pañcopādānaskandhā duḥkhamiti /",
  "SA16hvsatssu:19344": "kiñcāha duḥkhasamudayo yeyaṃ tṛṣṇā paunarbhavikī tatra tatrābhinandinī iti /",
  "SA16hvsatssu:19345": "evamādidarśanena nāsravāṇāṃ kṣayaḥ syāt /",
  "SA16hvsatssu:19346": "idaṃ sarvaṃ lokasatyaṃ na tu paramārthasatyam /",
  "SA16hvsatssu:19347": "[SSS_497]",
  "SA16hvsatssu:19348": "(pṛ) yadyapi jātimaraṇādi paśyato nāsravakṣayaḥ syāt /",
  "SA16hvsatssu:19349": "tathāpi pañcopādānaskandhā duḥkhamityuktam /",
  "SA16hvsatssu:19350": "teṣāṃ parijñātuḥ kleśā bhidyante /",
  "SA16hvsatssu:19351": "(u) anyāni trīṇi satyāni kathaṃ bhavanti /",
  "SA16hvsatssu:19352": "ato jñāyate [tat] bhavataḥ svasaṃjñānusmaraṇavikalpa iti /",
  "SA16hvsatssu:19353": "pañcopādānaskandhā duḥkhamiti paśyataścittameva vikṣipyate na mārgo 'dhigamyate /",
  "SA16hvsatssu:19354": "(pṛ) yadi caturbhiḥ satyaurna mārgamadhigacchati /",
  "SA16hvsatssu:19355": "kena dharmeṇādhigacchet /",
  "SA16hvsatssu:19356": "(u) ekenasatyenādhigacchati yo 'yaṃ nirodhaḥ /",
  "SA16hvsatssu:19357": "yathoktaṃ sūtre- mṛṣā nāma anṛtam /",
  "SA16hvsatssu:19358": "satyaṃ tadviparītam /",
  "SA16hvsatssu:19359": "sarve saṃskṛtadharmā anṛtamṛṣāgrahā iti /",
  "SA16hvsatssu:19360": "ato jñāyate yogī cittata eva saṃskṛtadharme vartate na paramārthata iti /",
  "SA16hvsatssu:19361": "yathoktaṃ sūtre- saṃskṛtadharmā anṛtā māyopamā jvālopamā svapnopamā ṛṇopamā iti /",
  "SA16hvsatssu:19362": "yathoktaṃ dharmapade-",
  "SA16hvsatssu:19363": "abhūtabaddho loko 'yaṃ suniścitavat prabhāsate /",
  "SA16hvsatssu:19364": "asat dṛṣṭaṃ sadābhāsaṃ asadvai parayā dhiyā // iti /",
  "SA16hvsatssu:19365": "strī puruṣa iti dharmo yathābhūtaṃ nāsti /",
  "SA16hvsatssu:19366": "pañcaskandhānāṃ kalāpamātre strī puruṣa iti sudṛḍhaṃ kīrtayantaḥ pṛthagjanā viparyayamugdhā vadanti /",
  "SA16hvsatssu:19367": "sa vastuto nāsti /",
  "SA16hvsatssu:19368": "iti /",
  "SA16hvsatssu:19369": "yogī tu ime pañcaskandhāḥ śūnyā anātmāna iti bhāvayati /",
  "SA16hvsatssu:19370": "ato na punastaṃ paśyati /",
  "SA16hvsatssu:19371": "yathoktaṃ dharmamudrāsūtre- yogī bhāvayati rūpamanityaṃ śūnyaṃ viyogalakṣaṇamiti /",
  "SA16hvsatssu:19372": "iti /",
  "SA16hvsatssu:19373": "anityamiti yat rūpaṃ svarūpato 'nityam /",
  "SA16hvsatssu:19374": "śūnyamiti yathā ghaṭe jale 'sati śūnyo ghaṭa iti vadanti /",
  "SA16hvsatssu:19375": "evaṃ pañcaskandheṣu nāstyātmā ityataḥ śūnyā bhavanti /",
  "SA16hvsatssu:19376": "evaṃ bhāvayitāpi śūnyaḥ /",
  "SA16hvsatssu:19377": "[tasya] jñānadarśanamapi aviśuddham pañcaskandhānāṃ nirodhādarśatvāt /",
  "SA16hvsatssu:19378": "ante tu nirodhaṃ paśyati yaduta yogina evaṃ bhavati yanmayā dṛṣṭaṃ śrutamityādi /",
  "SA16hvsatssu:19379": "ato jñāyate nirodhaṃ paśyata eva kleśāḥ kṣīyanta iti /",
  "SA16hvsatssu:19380": "(pṛ) kasmānnirodhaṃ paśyataḥ kleśāḥ kṣīyante nānyasatyāni /",
  "SA16hvsatssu:19381": "(u) yoginastasmin samaye duḥkhasaṃjñā vyavasthitā bhavati /",
  "SA16hvsatssu:19382": "nirodhalakṣaṇasākṣātkurvatastu saṃskṛteṣu duḥkhasaṃjñā na [SSS_498] vyavasthitā bhavati /",
  "SA16hvsatssu:19383": "yathā kasyacit prathamadhyāne prītisukhamalabdhavato na pañcakāmaguṇeṣu nirvedasaṃjñā jāyate /",
  "SA16hvsatssu:19384": "yathā ca avitarkāvicārasamādhimalabdhvā na savitarkasavicārasamādhau doṣaṃ manyate /",
  "SA16hvsatssu:19385": "tathā yogyapi nirvāṇamupaśamalakṣaṇamanadhigamya na saṃskāraduḥkhamadhigacchati /",
  "SA16hvsatssu:19386": "ato jñātavyaṃ nirodhasatyaṃ paśyata eva duḥkhasaṃjñā sampannā bhavati /",
  "SA16hvsatssu:19387": "duḥkhasaṃjñāsampannatvāt tṛṣṇādīni saṃyojanāni prahīyante iti /",
  "SA16hvsatssu:19388": "(pṛ) yadi nirodhasatyadarśanāt duḥkhasaṃjñā sampannā bhavati /",
  "SA16hvsatssu:19389": "nirodhasatyaṃ paśyet paścāt kleśāḥ prahīyeran /",
  "SA16hvsatssu:19390": "kasmāt /",
  "SA16hvsatssu:19391": "nirodhasatyaṃ dṛṣṭavat eva duḥkhasaṃjñāyāḥ sampannatvāt /",
  "SA16hvsatssu:19392": "(u) na paścātprahīyeran /",
  "SA16hvsatssu:19393": "yasmin samaye nirodhasya nirodhalakṣaṇamadhigatam,",
  "SA16hvsatssu:19394": "tasminneva samaye duḥkhasaṃjñā sampadyate /",
  "SA16hvsatssu:19395": "paścāttu abhimukhībhavati /",
  "SA16hvsatssu:19396": "yathoktaṃ sūtre- yogī [yat] samudayalakṣaṇaṃ tat nirodhalakṣaṇamiti prajānan suviśuddhaṃ dharmacakṣuranuprāpnoti /",
  "SA16hvsatssu:19397": "iti /",
  "SA16hvsatssu:19398": "skandheṣu ca sadāsti ātmamatiḥ /",
  "SA16hvsatssu:19399": "skandhā anityā duḥkhā iti paśyannapi na nirodhamanuprāpnoti /",
  "SA16hvsatssu:19400": "nirodhasatyaṃ paśyatastu asallakṣaṇatvādātmamatiratyantaṃ nirudhyate /",
  "SA16hvsatssu:19401": "(pṛ) yadi nirodhasatyaṃ paśyata ātmamatiḥ kṣīyate /",
  "SA16hvsatssu:19402": "kasmāt bhagavān pudgalaḥ sukumāramatirityādi dṛṣṭvā catussatyānyudeśayati,",
  "SA16hvsatssu:19403": "na tu nirodhasatyamātram /",
  "SA16hvsatssu:19404": "(u) tatrāsti mārgānulomyena caritam /",
  "SA16hvsatssu:19405": "kimiti /",
  "SA16hvsatssu:19406": "anityasaṃjñayā anātmasaṃjñāsampannatvāt idaṃ duḥkhamiti darśanamanuprāpnoti /",
  "SA16hvsatssu:19407": "idaṃ mārgasya sannikṛṣṭamityato militvā vadati /",
  "SA16hvsatssu:19408": "(pṛ) mārgalābhasamaya eva yadi satkāyadṛṣṭiḥ prahīyata iti /",
  "SA16hvsatssu:19409": "kasmāt punarāha śīlavrataparāmarśo vicikitsā iti /",
  "SA16hvsatssu:19410": "(u) yogī mārgamanuprāpya dharmāḥ śūnyā anātmāna iti dṛṣṭataḥ paśyan na punarvicikitsate /",
  "SA16hvsatssu:19411": "na pṛthagjanānāṃ śrutacintādidarśanaiḥ samāno bhavati /",
  "SA16hvsatssu:19412": "mārgasatyaṃ paśyan prajānāti idamekameva tattvaṃ nānyadastīti /",
  "SA16hvsatssu:19413": "atastrīṇyāha /",
  "SA16hvsatssu:19414": "(pṛ) yadi mārgalābhakāla eva satyadarśanapraheyāḥ kleśāḥ kṣīyante /",
  "SA16hvsatssu:19415": "kasmāt trayāṇāṃ saṃyojanānāmeva kṣayamāha /",
  "SA16hvsatssu:19416": "(u) sarve kleśāḥ satkāyadṛṣṭimūlakāḥ /",
  "SA16hvsatssu:19417": "yathā bhagavān bhīkṣūn pṛcchati- kena vastunā kiṃ vastūpādāya kiṃ vastvabhiniviśya īdṛśī dṛṣṭirbhavati /",
  "SA16hvsatssu:19418": "asmin kāye mriyamāṇa eva īdṛśādayaḥ sarvā dṛṣṭayo nirudhyante /",
  "SA16hvsatssu:19419": "bhikṣava āhuḥ- bhagavanmūlā hi [SSS_499] no bhagavan dharmāḥ /",
  "SA16hvsatssu:19420": "bhagavantameva prārthayāmahe vyākaraṇāyeti /",
  "SA16hvsatssu:19421": "bhagavānāha- rūpe khalu sati rūpamupādāya rūpamabhiniviśya saktāyadṛṣṭirbhavati /",
  "SA16hvsatssu:19422": "yāvadvijñānamapyevam / iti /",
  "SA16hvsatssu:19423": "ato jñātavyaṃ satkāyadṛṣṭimupādāya sarve kleśāḥ sambhavantīti /",
  "SA16hvsatssu:19424": "kasmāt /",
  "SA16hvsatssu:19425": "satyāṃ hi satkāyadṛṣṭau vadanti- ayamātmā nityo vānityo veti /",
  "SA16hvsatssu:19426": "nitya iti paśyataḥ śāśvatadṛṣṭiḥ /",
  "SA16hvsatssu:19427": "anitya iti paśyata ucchedadṛṣṭiḥ /",
  "SA16hvsatssu:19428": "yadyātmā nityaḥ /",
  "SA16hvsatssu:19429": "tadā na karma,",
  "SA16hvsatssu:19430": "na vipākaḥ,",
  "SA16hvsatssu:19431": "duḥkhavimokṣaḥ /",
  "SA16hvsatssu:19432": "na mārgabhāvanayā nirvāṇamanuprāpnoti /",
  "SA16hvsatssu:19433": "yadasyā dṛṣṭeḥ prādhānyam /",
  "SA16hvsatssu:19434": "sa eva dṛṣṭiparāmarśaḥ /",
  "SA16hvsatssu:19435": "[tasyā eva] yatprakarṣalābhaḥ /",
  "SA16hvsatssu:19436": "sa eva śīlavrataparāmarśaḥ /",
  "SA16hvsatssu:19437": "ātmadṛṣṭau tṛṣṇā /",
  "SA16hvsatssu:19438": "paradṛṣṭau dveṣaḥ /",
  "SA16hvsatssu:19439": "ātmana uccadarśanameva mānaḥ /",
  "SA16hvsatssu:19440": "yathābhūtājñānāt yatsaṃyojanānāṃ prādurbhāvaḥ /",
  "SA16hvsatssu:19441": "saivāvidyā /",
  "SA16hvsatssu:19442": "ataḥ satkāyadṛṣṭisamucchedātsatyadarśanena saṃyojanaprahāṇaṃ bhavati /",
  "SA16hvsatssu:19443": "(pṛ) yadi satkāyadṛṣṭisamucchedādanyānyapi prahīyante /",
  "SA16hvsatssu:19444": "kasmādviśiṣyāha śīlavrataparāmarśaṃ vicikitsāñca /",
  "SA16hvsatssu:19445": "(u) tayoḥ prādhanyāt /",
  "SA16hvsatssu:19446": "dharmalakṣaṇaṃ sākṣātkurvato yogino na vicikitsā bhavati /",
  "SA16hvsatssu:19447": "vicikitseyamastyātmā nāstyātmeti vicikitsate /",
  "SA16hvsatssu:19448": "mārgo viśuddhiṃ prāpayati navetyapi vicikitsate /",
  "SA16hvsatssu:19449": "idānīṃ duḥkhasatyaṃ paśyata ātmadṛṣṭiḥ prahīyate /",
  "SA16hvsatssu:19450": "ayameva mārgo na punaranyo 'stītyapi prajānāti /",
  "SA16hvsatssu:19451": "ata ucyate satkāyadṛṣṭiprahāṇameva vastuto duḥkhadarśanam /",
  "SA16hvsatssu:19452": "śīlavratasamucchedāt mārgaṃ prayujya jñāne jñeyadharmeṣu ca na vicikitsate /",
  "SA16hvsatssu:19453": "yaḥ samyakjñānena jñeyadharmān prajānāti /",
  "SA16hvsatssu:19454": "sa eva samudayaṃ prahāya nirodhamadhigacchan catussatyasampanna ityucyate /",
  "SA16hvsatssu:19455": "ata eṣāṃ trayāṇāṃ vacanameva nirvicikitsālakṣaṇaṃ pradarśayati /",
  "SA16hvsatssu:19456": "vicikitseyamātmani mārge ca bhavati /",
  "SA16hvsatssu:19457": "yathoktaṃ sūtre- ādyābhisambodhilakṣaṇaṃ yaduta dharmaṃ paśyati dharmaṃ pratilabhate dharmaṃ prajānāti dharmaṃ pratisaṃvedayate /",
  "SA16hvsatssu:19458": "vicikitsājālaṃ vitīrya paraśāsanaṃ nānuvartate /",
  "SA16hvsatssu:19459": "bhagavacchāsane ca vaiśāradyabalamanuprāpya phale supratitiṣṭhati / iti //",
  "SA16hvsatssu:19460": "ekasatyadarśanavargo navatyuttaraśatatamaḥ /",
  "SA16hvsatssu:19461": "191 sarvālambanavargaḥ",
  "SA16hvsatssu:19462": "(pṛ) kasmāt jñānaṃ sarvālambanaṃ bhavati /",
  "SA16hvsatssu:19463": "(u) yat jñānaṃ dhātvāyatanādigocaraṃ tat sarvālambanamityucyate /",
  "SA16hvsatssu:19464": "kasmāt /",
  "SA16hvsatssu:19465": "āyataneṣu dhātuṣu cokteṣu padārthā ālambanāni viṣayā jñeyā ityādayaḥ sarve dharmā bhavanti /",
  "SA16hvsatssu:19466": "[tān] yat jñānamālambate tat sarvālambanamityucyate /",
  "SA16hvsatssu:19467": "[SSS_500]",
  "SA16hvsatssu:19468": "(pṛ) jñānamidaṃ na samprayuktasahabhvādidharmān jānāti /",
  "SA16hvsatssu:19469": "(u) jānāti yadyāyatanādyālambanaṃ,",
  "SA16hvsatssu:19470": "tatsāmānyalakṣaṇajñānaṃ bhavati /",
  "SA16hvsatssu:19471": "sāmānyalakṣaṇajñānatvāt sarvamālambate /",
  "SA16hvsatssu:19472": "kasmāt /",
  "SA16hvsatssu:19473": "dvādaśāyatanānīti vadato nānyaḥ punardharmo 'sti /",
  "SA16hvsatssu:19474": "ato jñāyate jñānamidamapi svātmānamālambata iti /",
  "SA16hvsatssu:19475": "(pṛ) uktaṃ hi sūtre- dvābhyāṃ pratyayābhyāṃ vijñānamutpadyata iti /",
  "SA16hvsatssu:19476": "ato na svātmālambanaṃ jñānaṃ syāt /",
  "SA16hvsatssu:19477": "jñānānāṃ dṛṣṭāntān pratītya nāsti svātmālambanam /",
  "SA16hvsatssu:19478": "tadyathā- aṅgulyagraṃ nātmānaṃ spṛśati /",
  "SA16hvsatssu:19479": "na cakṣuḥ svātmānaṃ paśyati /",
  "SA16hvsatssu:19480": "(u) yat bhavānāha- dvābhyāṃ pratyayābhyāṃ vijñānamutpadyata iti /",
  "SA16hvsatssu:19481": "na tat niyamena bhavati /",
  "SA16hvsatssu:19482": "ālambanaṃ vināpi jñāmutpadyate /",
  "SA16hvsatssu:19483": "na hi sarvaṃ dvābhyāṃ pratyayābhyāmutpadyate /",
  "SA16hvsatssu:19484": "kiñcit ṣaṣṭhasya vijñānasya svakalāpe sarvathā asadālambanaṃ bhavati /",
  "SA16hvsatssu:19485": "dṛṣṭadharmā[lambana]tvāt /",
  "SA16hvsatssu:19486": "vijñānasyāsya rūpādidharmānālambanatvāt /",
  "SA16hvsatssu:19487": "yadyālambate andho 'pi rūpaṃ paśyet /",
  "SA16hvsatssu:19488": "puruṣasyāsya tasmin samaye cittacaittā atītānāgatagatāḥ /",
  "SA16hvsatssu:19489": "atītānāgatāśca asaddharmāḥ,",
  "SA16hvsatssu:19490": "kasyālambanāni syuḥ /",
  "SA16hvsatssu:19491": "ātmādhyavasānamātrasya pratiṣedhādevamucyate /",
  "SA16hvsatssu:19492": "yadi vijñānāni bhavanti /",
  "SA16hvsatssu:19493": "tāni sarvāṇi ābhyāṃ dvābhyāmeva bhavanti /",
  "SA16hvsatssu:19494": "na caturbhiḥ pratyayaiḥ /",
  "SA16hvsatssu:19495": "kiñcit vijñānaṃ dvau pratyayau vinotpadyate /",
  "SA16hvsatssu:19496": "yathoktaṃ sūtre- ṣaḍāyatanapratyayaḥ sparśa iti /",
  "SA16hvsatssu:19497": "na vastutaḥ sparśasya ṣaḍāyatanāni pratyayā bhavanti /",
  "SA16hvsatssu:19498": "utpadyamānaṃ na ṣaḍāyatanebhyo bhavati /",
  "SA16hvsatssu:19499": "saptamāyātanasya pratiṣedhāt /",
  "SA16hvsatssu:19500": "evaṃ caturaḥ pratyayān pratiṣidhyāha bhagavān dve āyatane iti /",
  "SA16hvsatssu:19501": "[SSS_501]",
  "SA16hvsatssu:19502": "atītānāgatākāśakāladigādīnāñca jñānamutpadyate /",
  "SA16hvsatssu:19503": "te dharmāśca na vastusantaḥ /",
  "SA16hvsatssu:19504": "idamevānālambanaṃ jñānaṃ bhavati /",
  "SA16hvsatssu:19505": "(pṛ) anenaiva hetunā atītānāgatādayoḥ dharmāḥ santaḥ syuḥ /",
  "SA16hvsatssu:19506": "yadyasantaḥ,",
  "SA16hvsatssu:19507": "kiṃ tajjñānamutpādayati /",
  "SA16hvsatssu:19508": "śaśaśṛṅgakūrmaromāhipadādiṣu na jātu jñānamutpadyate /",
  "SA16hvsatssu:19509": "(u) kāritre jñānamutpadyate /",
  "SA16hvsatssu:19510": "evaṃ puruṣadarśane 'tīte tadatītakālaṃ smarati /",
  "SA16hvsatssu:19511": "puruṣaṃ bhāṣamāṇaṃ śṛṇvan tadbhāṣaṇakālaṃ smarati /",
  "SA16hvsatssu:19512": "evamatītādidharmāṇāṃ nāsti kāritramityato 'yuktam /",
  "SA16hvsatssu:19513": "(pṛ) idānīmatīte kiṃ kṛtvā smaryate /",
  "SA16hvsatssu:19514": "(u) smaraṇasya nāsti ko 'pi dharmaḥ /",
  "SA16hvsatssu:19515": "bhavānāha- śaśaśṛṅgādi kasmānna smaratīti /",
  "SA16hvsatssu:19516": "yo dharma utpadya niruddhaḥ sa smaraṇīyaḥ /",
  "SA16hvsatssu:19517": "yaḥ prakṛtito 'san /",
  "SA16hvsatssu:19518": "kiṃ smaryeta yathā dharmaḥ pūrvaṃ sattvākhya idānīmatīto 'pi sattvākhyaḥ /",
  "SA16hvsatssu:19519": "evaṃ tasmin dharme pūrvaṃ smṛtyutpādāt tadeva cittaṃ punaḥ smaryate /",
  "SA16hvsatssu:19520": "na tu cittāntaram /",
  "SA16hvsatssu:19521": "anena puruṣeṇa pūrvaṃ taddharmanimittamupāttam /",
  "SA16hvsatssu:19522": "tasmin dharme niruddhe 'pi tatsaṃjñānusmaraṇamutpādya [taṃ dharmaṃ] vikalpayati /",
  "SA16hvsatssu:19523": "yo dharmastasya citte jāyate sa dharmo vinaṣṭaḥ /",
  "SA16hvsatssu:19524": "paścāt [ta]nmanovijñānaṃ tat vastu vijānāti ida[meva] nimittālambanaṃ vijñānamityākhyayate /",
  "SA16hvsatssu:19525": "nimittamidaṃ pāścātyanimittālambanavijñānasya pratyayaṃ karoti /",
  "SA16hvsatssu:19526": "śaśaśṛṅgādivijñānantu animittahetukamityato notpadyate /",
  "SA16hvsatssu:19527": "śaśaśṛṅgādi pratītyāpi vijñānaṃ bhavet /",
  "SA16hvsatssu:19528": "yadi na bhavati /",
  "SA16hvsatssu:19529": "kathaṃ vaktuṃ prabhavet /",
  "SA16hvsatssu:19530": "(pṛ) śaśaviṣāṇasvabhāvo na vijñeyaḥ /",
  "SA16hvsatssu:19531": "kasmāt /",
  "SA16hvsatssu:19532": "tasya hrasvatvadīrghatvaśuklatvakṛṣṇatvādismṛtirhi na jātu jāyate /",
  "SA16hvsatssu:19533": "tathātītadharmo 'pi /",
  "SA16hvsatssu:19534": "kasmāt /",
  "SA16hvsatssu:19535": "nahyasmākamatītadharma idānīmabhimukhībhavati /",
  "SA16hvsatssu:19536": "yathā āryā anāgataṃ vastu jñātvā vadanti- idaṃ vastu tathā syāt,",
  "SA16hvsatssu:19537": "idaṃ vastu tathā na syāditi /",
  "SA16hvsatssu:19538": "(u) āryajñānabalaṃ hi tathā dharmamasantamapi prāk prajānāti /",
  "SA16hvsatssu:19539": "yathā āryāḥ pāṣaṇabhittiṃ bhittvā apratihatamunmajjanti nimajjanti ca /",
  "SA16hvsatssu:19540": "tathedamapi vastu asadapi jānanti /",
  "SA16hvsatssu:19541": "smṛtibalācca jānanti /",
  "SA16hvsatssu:19542": "yathā cakṣurvijñānaṃ na strīti puruṣa iti vā vikalpayati /",
  "SA16hvsatssu:19543": "yadi cakṣurvijñānaṃ na vikalpayati /",
  "SA16hvsatssu:19544": "manovijñānamapi [SSS_502] na vikalpayet /",
  "SA16hvsatssu:19545": "vastutastu manovijñānaṃ vikalpayati /",
  "SA16hvsatssu:19546": "tathedamapi syāt /",
  "SA16hvsatssu:19547": "yathā cāsmākamanubhūtaniruddhe jñānamutpadyate /",
  "SA16hvsatssu:19548": "tathāryāṇāmapi asati dharme jñānamutpadyate /",
  "SA16hvsatssu:19549": "yathā devadatta iti vacane naikaṃ vijñānaṃ catvāryakṣarāṇi vijānāti /",
  "SA16hvsatssu:19550": "tathāpi [tāni] vijānāti /",
  "SA16hvsatssu:19551": "yathā ca saṃkhyāparimāṇapṛthaktvasaṃyogavibhāgaparatvāparatvādayaḥ /",
  "SA16hvsatssu:19552": "te dharmā adṛṣṭā api [sva]vijñānamutpādayanti /",
  "SA16hvsatssu:19553": "yathā ca puruṣasya svarūpaṃ naikakṣaṇena parijñeyamam /",
  "SA16hvsatssu:19554": "nāpi pratyaṅgavijñānena /",
  "SA16hvsatssu:19555": "asatyapi pratyaṅgaṃ puruṣajñāne ekakṣaṇaṃ [ta]jjñāne puruṣajñānamutpadyate /",
  "SA16hvsatssu:19556": "idamapi tathā syāt /",
  "SA16hvsatssu:19557": "bhavānavādīḥ- dṛṣṭāntaṃ pratītya nāsti kiñcit svātmālambanaṃ jñānamiti /",
  "SA16hvsatssu:19558": "tatrāsti vacanaṃ manaḥ svātmānaṃ vijānātīti /",
  "SA16hvsatssu:19559": "yogī cittavipaśyanāmanusarati atīte 'nāgate tu cittaṃ nāsti iti vacanāt /",
  "SA16hvsatssu:19560": "yathā pratyutpannacittena pratyutpannacittamālambate /",
  "SA16hvsatssu:19561": "no cet na jātu kaścitpratyutpannacittasamprayukta dharmaṃ vijānāti /",
  "SA16hvsatssu:19562": "(pṛ) sūtra uktam-",
  "SA16hvsatssu:19563": "sarve dharmā anātmānaḥ prajñayā yadi paśyati /",
  "SA16hvsatssu:19564": "atha nirvindate duḥkhe eṣa mārgo viśuddhaye // iti /",
  "SA16hvsatssu:19565": "iyaṃ prajñā ātmānaṃ sahabhūdharmānanyāni sarvadharmālambanāni cāpanayati /",
  "SA16hvsatssu:19566": "(u) jñānamidaṃ sāsravālambanameva,",
  "SA16hvsatssu:19567": "natvanāsrava[ālambana]m /",
  "SA16hvsatssu:19568": "kasmāt /",
  "SA16hvsatssu:19569": "tasyāṃ hi gāthāyāmuktam- atha nirvindate duḥkha iti /",
  "SA16hvsatssu:19570": "ato jñāyate tat duḥkhasatyālambanameveti /",
  "SA16hvsatssu:19571": "ātmadṛṣṭipraṇāśāya ca [SSS_503] anātmabhāvanā /",
  "SA16hvsatssu:19572": "ātmadṛṣṭiḥ pañcopādānaskandhālambinī /",
  "SA16hvsatssu:19573": "jñātavyamanātma[dṛṣṭi]rapi pañcaskandhānālambata iti /",
  "SA16hvsatssu:19574": "pañcaskandhā anityatvādanātmānaḥ /",
  "SA16hvsatssu:19575": "yathoktaṃ sūtre- yadanityaṃ tadanātmā /",
  "SA16hvsatssu:19576": "yadānātmā tadduḥkham iti /",
  "SA16hvsatssu:19577": "bhagavānāha yadbhikṣavo yuṣmākaṃ tatprajahata iti /",
  "SA16hvsatssu:19578": "bhikṣava āhuḥ- ājñaptaṃ bhagavan /",
  "SA16hvsatssu:19579": "bhagavānāha- kathaṃ yuṣmābhirājñaptam /",
  "SA16hvsatssu:19580": "rūpaṃ bhagavan [anātmā] anātmīyam /",
  "SA16hvsatssu:19581": "vedanā, saṃjñā,",
  "SA16hvsatssu:19582": "saṃskārā,",
  "SA16hvsatssu:19583": "vijñāna[manātmā] anātmīyam /",
  "SA16hvsatssu:19584": "tadasmābhiḥ- prahātavya]miti /",
  "SA16hvsatssu:19585": "bhagavānāha- sādhu sādhu khalu bhikṣava iti /",
  "SA16hvsatssu:19586": "[ato] jñātavyamupādānaskandheṣveva anātmabuddhirbhavatīti /",
  "SA16hvsatssu:19587_0": "uktañca sūtre- yatkiñcit [bhikṣavo] rūpamatītamanāgataṃ pratyutpannamādhyātmikaṃ",
  "SA16hvsatssu:19587_1": "vā bahirdhā vā audārikaṃ vā sūkṣmaṃ vā [hīnaṃ vā praṇītaṃ vā] yaddūre 'ntike vā sarvaṃ",
  "SA16hvsatssu:19587_2": "jānāti nātmā nātmīyamiti /",
  "SA16hvsatssu:19588": "evaṃ yathābhūtaṃ samyak prajñayā paśyati iti /",
  "SA16hvsatssu:19589": "āha ca- rūpaṃ nātmā,",
  "SA16hvsatssu:19590": "vedanā,",
  "SA16hvsatssu:19591": "saṃjñā,",
  "SA16hvsatssu:19592": "saṃskārā vijñānañca nātmā iti paśyati /",
  "SA16hvsatssu:19593": "rūpamanityaṃ tucchaṃ māyāvat bālālāpanaṃ vadhakaṃ steyakamanātmā anātmīyamiti /",
  "SA16hvsatssu:19594": "kiñcāha bhagavān- atra niṣaṇṇaḥ kaścinmūḍho 'vidyāṇḍagato 'vidyāndhībhūtaḥ parityajya buddhaśāsanamimāṃ mithyādṛṣṭimutpādayati- yadi rūpaṃ nātmā,",
  "SA16hvsatssu:19595": "vedanā,",
  "SA16hvsatssu:19596": "saṃjñā,",
  "SA16hvsatssu:19597": "saṃskārā,",
  "SA16hvsatssu:19598": "vijñānañcanātmā /",
  "SA16hvsatssu:19599": "kathamanātmā karma kṛtvā ātmanā anubhavati iti /",
  "SA16hvsatssu:19600": "ato jñāyata upādānaskandhālambanameva nairātmyamiti /",
  "SA16hvsatssu:19601": "sūtre ca anātmajñānaṃ sarvadharmanālambata iti vacanasthānaṃ na kiñcanāsti /",
  "SA16hvsatssu:19602": "tatra tatra sarvatroktaṃ pañcaskandhānālambata iti /",
  "SA16hvsatssu:19603": "(pṛ) bhagavān svayamāha- sarvadharmā anātmāna iti /",
  "SA16hvsatssu:19604": "ato jñāyate saṃskṛto 'saṃskṛtaścaitajjñānasyālambanam /",
  "SA16hvsatssu:19605": "na tu pañcopādānaskandhamātramiti /",
  "SA16hvsatssu:19606": "āha ca- daśa śūnyatāḥ sarvadharmālambanā iti /",
  "SA16hvsatssu:19607": "yā śūnyatā tadeva nairātmyam /",
  "SA16hvsatssu:19608": "kiñcāha- sarve saṃskārā anityā duḥkhā,",
  "SA16hvsatssu:19609": "sarve dharmā anātmāna iti /",
  "SA16hvsatssu:19610": "yadanātmajñānaṃ tad duḥkhasatyālambanameva /",
  "SA16hvsatssu:19611": "kasmānnāha- sarvasaṃskārā anātmāna iti /",
  "SA16hvsatssu:19612": "sarve dharmā anātmāna ityuktatvāt jñātavyaṃ yat saṃskārā iti vacanaṃ tat saṃskṛtābhidhāyakam /",
  "SA16hvsatssu:19613": "yat dharmā iti vacanaṃ tat sarvā[bhidhāyaka]miti /",
  "SA16hvsatssu:19614": "āha ca- ka ekalakṣaṇadharmaṃ lakṣaṇāntaradharmañcābhimukhaṃ samprajānāti yathā vidyācakṣuṣā rūpaṃ [SSS_504] paśyati /",
  "SA16hvsatssu:19615": "kevalaṃ buddhā bhagavantaḥ samyak sambuddhā vimuktilābhina ekalakṣaṇadharmaṃ lakṣaṇāntaradharmañcābhimukhaṃ samprajānanti yathā vidyācakṣuṣā rūpaṃ paśyanti iti /",
  "SA16hvsatssu:19616": "anātmalakṣaṇena hi sarvadharmā ekalakṣaṇāḥ /",
  "SA16hvsatssu:19617": "ato jñāyate anātma[jñānaṃ] sarvadharmānālambate /",
  "SA16hvsatssu:19618": "na tu duḥkhamātram iti /",
  "SA16hvsatssu:19619": "ucyate / sarva[miti] dvividhaṃ sarvasaṅgrāhakamekadeśagrāhakamiti /",
  "SA16hvsatssu:19620": "sarvasaṅgrāhakamiti yathā bhagavānāha- aśaṃ sarvajña iti /",
  "SA16hvsatssu:19621": "[atra] sarvaṃ nāma dvādaśāyatanāni /",
  "SA16hvsatssu:19622": "ekadeśagrāhakamiti yathāha- sarvamādīptamiti /",
  "SA16hvsatssu:19623": "anāsravamasaṃskṛtantu nādīptamupalabhyate /",
  "SA16hvsatssu:19624": "yathā ca tathāgatavarge uktam- tathāgataḥ sarvatyāgī sarvajayī iti /",
  "SA16hvsatssu:19625": "śīlādayo dharmā na tyājyāḥ /",
  "SA16hvsatssu:19626": "kintu akuśaladharmānuddiśyāha- sarvatyāgīti /",
  "SA16hvsatssu:19627": "ajeyyā anye buddhāḥ /",
  "SA16hvsatssu:19628": "anyān sattvānuddiśyāparamāha- sarvajayīti /",
  "SA16hvsatssu:19629": "kiñcāha- katamo bhikṣuḥ sarvajñaḥ /",
  "SA16hvsatssu:19630": "yaḥ ṣaṭsparśāyatanānāmutpādaṃ nirodhañca yathābhūtaṃ prajānāti /",
  "SA16hvsatssu:19631": "ayamucyate sāmānyalakṣaṇajñaḥ sarvadharmāṇāṃ,",
  "SA16hvsatssu:19632": "na tu viśeṣalakṣaṇajña iti /",
  "SA16hvsatssu:19633": "bhagavāṃstu sāmānyaviśeṣajñaḥ sarvajña ityucyate /",
  "SA16hvsatssu:19634": "bhikṣurayaṃ sāmānyena sarve dharmā anityā iti prajānātītyataḥ sarvajño bhavati /",
  "SA16hvsatssu:19635": "tasya nāmasāmye 'pi vastuto 'sti bhedaḥ /",
  "SA16hvsatssu:19636": "[tat] ekadeśasaṅgrāhakaṃ nāma /",
  "SA16hvsatssu:19637": "āha ca bhagavān- yatsūtre 'vatarati /",
  "SA16hvsatssu:19638": "vinaye ca sandṛśyate /",
  "SA16hvsatssu:19639": "dharmatāñca na vilomayati /",
  "SA16hvsatssu:19640": "sa dharma upādeya iti /",
  "SA16hvsatssu:19641": "kiñcāha- ya āha idaṃ buddhavacanamiti /",
  "SA16hvsatssu:19642": "sa suvyañjanaḥ /",
  "SA16hvsatssu:19643": "na svarthaḥ /",
  "SA16hvsatssu:19644": "vidvān tatra svarthaṃ suvyañjanaṃ brūyāt /",
  "SA16hvsatssu:19645": "yenārthena bhikṣorasya vyañjanaṃ praśasyaṃ bhavati /",
  "SA16hvsatssu:19646": "punarasti kaścidvaktā svarthasya,",
  "SA16hvsatssu:19647": "na suvyañjanasya /",
  "SA16hvsatssu:19648": "svarthaṃ suvyañjanena prakṣipet /",
  "SA16hvsatssu:19649": "ityevamādisūtre bhagavān sarvaṃ tat saṃśrāvayati /",
  "SA16hvsatssu:19650": "asti ca nītārthaṃ neyārthañca sūtram /",
  "SA16hvsatssu:19651": "idantu neyārthaṃ sūtram /",
  "SA16hvsatssu:19652": "kasmādekasmin vastuni sarvamiti vacanaṃ bhavati /",
  "SA16hvsatssu:19653": "tasyābhisandhi rjñātavyāsti /",
  "SA16hvsatssu:19654": "laukikā api vadanti ekasmin sarvamiti /",
  "SA16hvsatssu:19655": "yathā vadanti- sarvatyāgaṃ karoti /",
  "SA16hvsatssu:19656": "sarveṣāñca bhojanaṃ prayacchati /",
  "SA16hvsatssu:19657": "ayaṃ sarvabhuk iti /",
  "SA16hvsatssu:19658": "ato jñāyate sarvamanātmeti vacane satyapi pañcopādānaskandhāna[bhisandhāya] uktaṃ,",
  "SA16hvsatssu:19659": "na tu sarvadharmāniti draṣṭavyam /",
  "SA16hvsatssu:19660": "yaduktaṃ bhavatā- daśa śūnyatā iti /",
  "SA16hvsatssu:19661": "tatrāsaṃskṛtaṃ śūnyamiti nopalabhyate /",
  "SA16hvsatssu:19662": "[SSS_505] kasmāt /",
  "SA16hvsatssu:19663": "na hi kaścidasaṃskṛta ātmasaṃjñāmutpādayati /",
  "SA16hvsatssu:19664": "tadanyasmin śūnye 'pi na kācitkṣatiḥ /",
  "SA16hvsatssu:19665": "bhavānapi duḥkhajñānena śūnyaṃ saṃyojayati /",
  "SA16hvsatssu:19666": "ataḥ śūnyatā na sarvadharmālambinī /",
  "SA16hvsatssu:19667": "(pṛ) laukikī śūnyatā sarvadharmānālambate na tu anāsravaśūnyatā /",
  "SA16hvsatssu:19668": "(u)nāsti tu laukikī śūnyatā /",
  "SA16hvsatssu:19669": "sarvā śūnyatā anāsravā /",
  "SA16hvsatssu:19670": "(pṛ) uktaṃ hi dharmamudrāsūtre- śūnyatā laukikī śūnyateti /",
  "SA16hvsatssu:19671": "(u) iyaṃ lokottaraśūnyatā na tu laukikī śūnyatā /",
  "SA16hvsatssu:19672": "(pṛ) atroktaṃ jñānadarśanasyāviśuddhatvāt jñāyata iyaṃ laukikī śūnyateti /",
  "SA16hvsatssu:19673": "(u) uktantu prāgasmābhiḥ- anāsravaṃ cittaṃ prajñaptividāraṇamiti /",
  "SA16hvsatssu:19674": "ataḥ prajñaptividāraṇādāgatamanāsravaṃ cittam /",
  "SA16hvsatssu:19675": "paścānnirodhasatyaṃ dṛṣṭvā abhimānaṃ vihāya jñānadarśanaṃ viśuddhaṃ bhavati /",
  "SA16hvsatssu:19676": "ato na laukikī śūnyatā /",
  "SA16hvsatssu:19677": "yadbhavānāha- sarve saṃskārā anityāḥ sarve dharmā anātmāna iti /",
  "SA16hvsatssu:19678": "evaṃ hi syāt- yogī yadā nairātmyasaṃjñāsamanvitaḥ tadā dharmasaṃjñāsamanvitatvāt nairātmye dharma iti sa saṃjñocyate /",
  "SA16hvsatssu:19679": "yathoktaṃ darśanavarge- yo duḥkhaṃ na paśyati,",
  "SA16hvsatssu:19680": "sa ātmadarśī bhavati /",
  "SA16hvsatssu:19681": "yo yathābhūtaṃ duḥkhaṃ paśyati,",
  "SA16hvsatssu:19682": "na sa punarātmānaṃ paśyati /",
  "SA16hvsatssu:19683": "iti /",
  "SA16hvsatssu:19684": "yathābhūtamiti yadanātmadarśanam /",
  "SA16hvsatssu:19685": "ataḥ sarve dharmā anātmāna iti vacanaṃ duḥkhasatyamātramālambya anātmā saṃskāra ityabhidadhāti /",
  "SA16hvsatssu:19686": "yadbhavānavocat- buddhā [bhagavantaḥ] ekalakṣaṇaṃ lakṣaṇāntarañcābhimukhaṃ paśyantīti /",
  "SA16hvsatssu:19687": "tadapi dhātvāyatanādīnāmekatvādekalakṣaṇamityucyate iti syāt / ko doṣaḥ //",
  "SA16hvsatssu:19688": "sarvālambanavarga ekanavatyuttaraśatatamaḥ /",
  "SA16hvsatssu:19689": "192 āryavihāravargaḥ",
  "SA16hvsatssu:19690": "asti dvividho vihāraḥ śūnyavihāra anātmavihāra iti /",
  "SA16hvsatssu:19691": "pañcaskandheṣu nāsti sattva iti darśanaṃ śūnyavihāraḥ /",
  "SA16hvsatssu:19692": "pañcaskandhā api na santīti darśanamanātmavihāraḥ /",
  "SA16hvsatssu:19693": "kenedaṃ jñāyate /",
  "SA16hvsatssu:19694": "uktaṃ hi sūtre- rūpaṃ niskhabhāvaṃ paśyati [yāvat] vedanāṃ saṃjñāṃ saṃskārān vijñānaṃ niḥskhabhāvaṃ paśyatīti /",
  "SA16hvsatssu:19695": "kiñcoktaṃ sūtre- niḥskhabhāvamupādāya vimucyata iti /",
  "SA16hvsatssu:19696": "ato jñāyate rūpasvabhāvo na vastusan yāvadvedanāsaṃjñāsaṃskāravijñānasvabhāvā na vastusanta iti /",
  "SA16hvsatssu:19697": "api [SSS_506] coktaṃ sūtre- pañcaskandhāḥ śūnyā māyāvat iti /",
  "SA16hvsatssu:19698": "na hi māyā vastusatīti nirvācyā /",
  "SA16hvsatssu:19699": "yadi māyā vastusatī,",
  "SA16hvsatssu:19700": "na māyeti bhavati /",
  "SA16hvsatssu:19701": "nāstītyapi na nirvaktuṃ sambhavati /",
  "SA16hvsatssu:19702": "avastutvādeva [bālā]lāpanaṃ karoti /",
  "SA16hvsatssu:19703": "ayañca yogī sarvaṃ śūnyaṃ paśyati /",
  "SA16hvsatssu:19704": "ato jñāyate pañcaskandhā na vastusanta iti /",
  "SA16hvsatssu:19705": "yathā ekalakṣaṇavidhamanādbhittyādireko ['pi] dharmo nāsti /",
  "SA16hvsatssu:19706": "tathā pañcaskandhā api,",
  "SA16hvsatssu:19707": "naikaḥ [tādṛśaḥ] paramārthiko dharmo 'sti /",
  "SA16hvsatssu:19708": "(pṛ) yadi rūpādayo dharmā api avastusantaḥ /",
  "SA16hvsatssu:19709": "tadā ekaṃ lokasatyameva syāt /",
  "SA16hvsatssu:19710": "(u) nirodhaḥ paramārthasatyatvādasti /",
  "SA16hvsatssu:19711": "yathoktaṃ sūtre- mṛṣā nāma yat tucchakam /",
  "SA16hvsatssu:19712": "satyaṃ nāma yathābhūtamiti /",
  "SA16hvsatssu:19713": "nirodhaḥ sa niyataṃ yathābhūta ityataḥ paramārthasan iti /",
  "SA16hvsatssu:19714": "(pṛ) yadbhavatoktaṃ pañcaskandheṣu nāsti sattva iti darśanaṃ [śūnyavihāra] iti /",
  "SA16hvsatssu:19715": "kena hetunā pañcaskandhāḥ sattva ityucyante /",
  "SA16hvsatssu:19716": "[sa] kiṃ sāsrava utānāsravaḥ /",
  "SA16hvsatssu:19717": "(u) sāsravo 'nāsravaśca (pṛ)",
  "SA16hvsatssu:19718": "sūtra uktam- yaḥ sattvaṃ paśyati sa pañcopādānaskandhān paśyati iti /",
  "SA16hvsatssu:19719": "(u) anāsravadharmo 'pi sattvākhye vartate nāsattvākhye tarupāṣāṇādau /",
  "SA16hvsatssu:19720": "ato jñāyate anāsravān skandhānupādāyāpi sattva ityucyante /",
  "SA16hvsatssu:19721": "yadācāryo 'nāsravacittagataḥ /",
  "SA16hvsatssu:19722": "tasmin samaye 'pyasti cittaṃ sattva iti /",
  "SA16hvsatssu:19723": "ato 'nāsravacittamapi sattvo bhavati /",
  "SA16hvsatssu:19724": "sarve skandhā upādānaskandhā ityucyante /",
  "SA16hvsatssu:19725": "upādānādutpannatvāt /",
  "SA16hvsatssu:19726": "(pṛ) kathaṃ jñāyate sarve upādānādutpadyanta iti /",
  "SA16hvsatssu:19727": "(u) anāsravadharmo dānaśīlasamādhibhāvanā karmacittādutpadyate /",
  "SA16hvsatssu:19728": "asati tu [tasmin] notpadyate /",
  "SA16hvsatssu:19729": "yathoktaṃ sūtre- avidyānivṛtatṛṣṇāsaṃyojanayā pratibaddho mūḍha imaṃ kāyamanuprāpnoti /",
  "SA16hvsatssu:19730": "evaṃ vidvānapi iti /",
  "SA16hvsatssu:19731": "kāya evopādānaskandhaḥ /",
  "SA16hvsatssu:19732": "(pṛ) yadi sarve skandhā upādānaskandhāḥ /",
  "SA16hvsatssu:19733": "sāsravo 'nāsrava iti skandhānāṃ pravibhāgaḥ katham /",
  "SA16hvsatssu:19734": "(u) sarve skandhā upādānādutpannā ityata upādānaskandhā ityucyante /",
  "SA16hvsatssu:19735": "naiva punarbhavamupādadata ityato 'nāsravāḥ /",
  "SA16hvsatssu:19736": "ityayaṃ pravibhāgaḥ /",
  "SA16hvsatssu:19737": "skandhā upādānaskandhaiḥ sahopādānādutpannā ityata upādānaskandhā ityabhidhīyante /",
  "SA16hvsatssu:19738": "idaṃ sūtraṃ na virudhyate /",
  "SA16hvsatssu:19739": "imau dvau vihārau yatkiñcidabhāvamālambete /",
  "SA16hvsatssu:19740": "yadrūpādaye dharmāḥ śūnyāḥ svabhāvaniruddhā iti /",
  "SA16hvsatssu:19741": "ayameva yatkiñcidabhāvaḥ /",
  "SA16hvsatssu:19742": "(pṛ) imau dvau pañcaskandhānālambete /",
  "SA16hvsatssu:19743": "uktaṃ hi sūtre- rūpaṃ paśyati śūnyamanātmā vedanāsaṃjñāsaṃskārān vijñānañca paśyati śūnyamanātmā iti /",
  "SA16hvsatssu:19744": "(u) [SSS_507] skandhānupādāya paśyati śūnyamanātmeti /",
  "SA16hvsatssu:19745": "kasmāt /",
  "SA16hvsatssu:19746": "sattvakāraṇe sattvaśūnyaṃ paśyati /",
  "SA16hvsatssu:19747": "rūpādīnāṃ dharmāṇāmapi nirodhaṃ paśyati /",
  "SA16hvsatssu:19748": "(pṛ) evañcobhayālambanam /",
  "SA16hvsatssu:19749": "yadyogī skandhāṃśca śūnyānanusmarati /",
  "SA16hvsatssu:19750": "tadeva skandhān yatkiñcidabhāvañcālambate /",
  "SA16hvsatssu:19751": "(u) yogī sattvakāraṇe na sattvaṃ paśyatītyata eva śūnyacittamutpādya tataḥ śūnyaṃ paśyati /",
  "SA16hvsatssu:19752": "pañcaskandhānāṃ nirodhe ca na paśyati rūpasvabhāvaṃ vedanāsaṃjñāsaṃskāravijñānasvabhāvam /",
  "SA16hvsatssu:19753": "ato jñāyate imau dvau yatkiñcidabhāvālambanāviti //",
  "SA16hvsatssu:19754": "āryavihāravargo dvinavattyuttaraśatatamaḥ /",
  "SA16hvsatssu:19755": "193 jñānadarśanavargaḥ",
  "SA16hvsatssu:19756": "(pṛ) samyagdarśanasya samyagjñānasya ca ko viśeṣaḥ /",
  "SA16hvsatssu:19757": "(u) ubhayamekātmakameva /",
  "SA16hvsatssu:19758": "nāsti kaścidviśeṣaḥ /",
  "SA16hvsatssu:19759": "samyagdarśanaṃ dvividhaṃ laukikaṃ lokottaramiti /",
  "SA16hvsatssu:19760": "laukikaṃ yadasti puṇyaṃ pāpamityādi /",
  "SA16hvsatssu:19761": "lokottaraṃ yat duḥkhādīnāṃ satyānāṃ pratisaṃvedaḥ /",
  "SA16hvsatssu:19762": "tathā samyak jñānamapi //",
  "SA16hvsatssu:19763": "(pṛ) bhavatoktaṃ jñānadarśanayornedṛśaṃ lakṣaṇam /",
  "SA16hvsatssu:19764": "kasmāt kṣāntayo darśanamātraṃ na jñānam /",
  "SA16hvsatssu:19765": "kṣayajñānamanutpādajñānaṃ,",
  "SA16hvsatssu:19766": "pañcavijñānasamprayuktā ca prajñā jñānameva ca darśanam /",
  "SA16hvsatssu:19767": "(u) kasmāt kṣāntayo na jñānam /",
  "SA16hvsatssu:19768": "(pṛ) ājñātamājñāsyāmītyata ājñāsyāmīndriyam /",
  "SA16hvsatssu:19769": "yadi duḥkhe dharmakṣāntirjñānam /",
  "SA16hvsatssu:19770": "duḥkhe dharmakṣāntirjñātaiva duḥkhe dharmajñānamājñendriyaṃ syāt /",
  "SA16hvsatssu:19771": "nājñāsyāmīndriyam /",
  "SA16hvsatssu:19772": "ato kṣāntirna jñānam /",
  "SA16hvsatssu:19773": "uktañca sūtre- yat dharmeṣu dharmān parīttaṃ prajñayā vipaśyati /",
  "SA16hvsatssu:19774": "kṣānti[riyaṃ vipaśyanā] apariniṣpannā /",
  "SA16hvsatssu:19775": "pariniṣpannā tu jñānam iti /",
  "SA16hvsatssu:19776": "yā kṣāntiḥ, apariniṣpannā vipaśyanā [sā] /",
  "SA16hvsatssu:19777": "prathamā cānāsravā prajñā prāthamikaṃ darśanaṃ kṣāntiḥ /",
  "SA16hvsatssu:19778": "na prāthamikaṃ darśanaṃ jñānaṃ bhavet /",
  "SA16hvsatssu:19779": "kṣāntikāle ca na viniścayo bhavati /",
  "SA16hvsatssu:19780": "jñānakāle tu viniścayo 'vaśyaṃ bhavati /",
  "SA16hvsatssu:19781": "kṣāntyutpattikāle vicikitsā punaranuvartate /",
  "SA16hvsatssu:19782": "ataḥ kṣāntirna jñānam /",
  "SA16hvsatssu:19783": "(u) yā kṣāntistadeva jñānam /",
  "SA16hvsatssu:19784": "kasmāt /",
  "SA16hvsatssu:19785": "chandaḥ abhiratiḥ kṣāntiḥ [SSS_508] sarvamekārthakam /",
  "SA16hvsatssu:19786": "yogī pūrvaṃ duḥkhaṃ jñātvā paścāt [tat]kṣāntāvabhiramate /",
  "SA16hvsatssu:19787": "yadi pūrvameva nāsti jñānam /",
  "SA16hvsatssu:19788": "kṣantavye kābhiratiḥ /",
  "SA16hvsatssu:19789": "parīttavacane ca kevalamuktaṃ vipaśyanā kṣāntiriti na jñānam /",
  "SA16hvsatssu:19790": "tathā cet pratipattiphalavedako jñānarahitaḥ syāt /",
  "SA16hvsatssu:19791": "yadi manyase yogino jñānavata eva kṣāntirbhavatīti /",
  "SA16hvsatssu:19792": "tadā kṣāntivedanameva jñānaṃ bhavati /",
  "SA16hvsatssu:19793": "uktañca sūtre- [evaṃ] jānan paśyan āsravādvimucyata iti /",
  "SA16hvsatssu:19794": "āha ca- jñānaṃ darśanañcaikārthakamiti /",
  "SA16hvsatssu:19795": "kiñca bhagavānāha- duḥkhajñānaṃ samudaya[jñānaṃ] nirodha[jñānaṃ] mārgajñānam iti /",
  "SA16hvsatssu:19796": "na tvāha kṣāntiriti /",
  "SA16hvsatssu:19797": "ato jñāyate jñānameva kṣāntiriti /",
  "SA16hvsatssu:19798": "bhagavān vimuktyarthamāha- yathābhūtaṃ prajānātīti jñānam iti /",
  "SA16hvsatssu:19799": "kṣāntirapi yathābhūtaṃ prajānātīti na [jñānā]danyā syāt /",
  "SA16hvsatssu:19800": "yadi bhavat ājñāta[mājñāsyāmī]ndriyameva kṣāntiriti /",
  "SA16hvsatssu:19801": "tadayuktam /",
  "SA16hvsatssu:19802": "na vayaṃ vadāmaḥ pūrvaṃ kṣāntiḥ paścāt jñānamiti /",
  "SA16hvsatssu:19803": "ekasyaiva cittasya kṣāntiḥ jñānamityākhyā bhavati /",
  "SA16hvsatssu:19804": "ayaṃ sūtrārtho 'siddhaḥ /",
  "SA16hvsatssu:19805": "bhavataḥ kathamasiddhena lakṣaṇasiddhirbhavati /",
  "SA16hvsatssu:19806": "bhavānāha- kṣāntipariniṣpanneti /",
  "SA16hvsatssu:19807": "pratyuktamidaṃ mayā yat jñānapūrvikā kṣāntiriti /",
  "SA16hvsatssu:19808": "[ataḥ] pariniṣpannaiva kṣāntiriti draṣṭavyam /",
  "SA16hvsatssu:19809": "yadi pariniṣpattiṃ na jānāti /",
  "SA16hvsatssu:19810": "kathaṃ kṣamate /",
  "SA16hvsatssu:19811": "bhavānavocat- kṣāntikāle na viniścayo 'stīti /",
  "SA16hvsatssu:19812": "bhavatāṃ śāsanekṣāntyā saṃyojanaṃ prajahāti /",
  "SA16hvsatssu:19813": "evamaniścitaṃ kiṃ saṃyojanaṃ prajahāti /",
  "SA16hvsatssu:19814": "bhavānavocat- kṣāntikāle vicikitsānuvartate iti /",
  "SA16hvsatssu:19815": "tathā cet mārgasatyadarśane 'pi vicikitsānuvartamānā bhavati /",
  "SA16hvsatssu:19816": "tatra jñānamutpadyamānamapi ajñānaṃ syāt /",
  "SA16hvsatssu:19817": "na savikalpikeyaṃ kṣāntiḥ idaṃ jñānaṃ bhavati /",
  "SA16hvsatssu:19818": "yathā laukikī vipaśyanā catussatyānusāriṇī kṣāntirityapyucyate jñānamityapyucyate /",
  "SA16hvsatssu:19819": "anāsravā kṣāntirjñānañca tathā syāt /",
  "SA16hvsatssu:19820": "(pṛ) kṣayajñānamanutpādajñānañca jñānamātraṃ na dṛṣṭiḥ /",
  "SA16hvsatssu:19821": "(u) kiṃ kāraṇam /",
  "SA16hvsatssu:19822": "(pṛ) sūtre hi pṛthugucyate samyagdṛṣṭiḥ samyak jñānamiti /",
  "SA16hvsatssu:19823": "ato jñānaṃ na dṛṣṭiḥ /",
  "SA16hvsatssu:19824": "(u) tathā cet samyagdṛṣṭirna samyag jñānaṃ bhavati /",
  "SA16hvsatssu:19825": "yadi bhavato mataṃ samyag [SSS_509] dṛṣṭiḥ samyag jñānamiti /",
  "SA16hvsatssu:19826": "samyag jñānamapi samyag dṛṣṭiḥ syāt /",
  "SA16hvsatssu:19827": "pañcāṅgadharmakāye prajñāskandhāt pṛthaguktaṃ vimuktijñānadarśanaṃ na prajñā bhavet /",
  "SA16hvsatssu:19828": "tathā ca kṣayajñānamamutpādajñānamapi na prajñā bhavati /",
  "SA16hvsatssu:19829": "idānīṃ samyagdṛṣṭireva bhinnalakṣaṇatayā samyag jñānamityucyate /",
  "SA16hvsatssu:19830": "yaduta sarvakleśānāṃ kṣayo 'rhataścitte samutpadyata ityata[stata] samyag jñānamityucyate /",
  "SA16hvsatssu:19831": "(pṛ) yadi samyag jñānameva samyagdṛṣṭiḥ /",
  "SA16hvsatssu:19832": "tadā arhanna daśāṅgasampannaḥ syāt /",
  "SA16hvsatssu:19833": "(u) ekasyaiva nāmāntaram /",
  "SA16hvsatssu:19834": "yathā dharmajñānaṃ duḥkhajñānamiti /",
  "SA16hvsatssu:19835": "āha ca- arhan aṣṭaguṇapuṇyakṣetrasampaditi /",
  "SA16hvsatssu:19836": "ataḥ samyag jñānameva samyagdṛṣṭiḥ /",
  "SA16hvsatssu:19837": "ṣaṭsu sāmīcīṣu ṣaṣṭhī sāmīcī samatādṛṣṭirityucyate /",
  "SA16hvsatssu:19838": "yadi bhavatoktavat bhavati /",
  "SA16hvsatssu:19839": "tadā kṣayajñānamanutpādajñānaṃ na sāmīcī bhavati /",
  "SA16hvsatssu:19840": "kiñca samyagvipaśyatīti samyagdṛṣṭiḥ /",
  "SA16hvsatssu:19841": "kṣayajñānamanutpādajñānañca samyagvipaśyatītyato 'pi samyagdṛṣṭiḥ /",
  "SA16hvsatssu:19842": "(pṛ) pañcavijñānasamprayuktā prajñā jñānamātraṃ na dṛṣṭiḥ /",
  "SA16hvsatssu:19843": "(u) kasmānna dṛṣṭiḥ /",
  "SA16hvsatssu:19844": "(pṛ) pañcavijñānāni nirvikalpakāni /",
  "SA16hvsatssu:19845": "prathamata ālambanagatatvāt /",
  "SA16hvsatssu:19846": "dṛṣṭirnāma sañcityopanidhyānam /",
  "SA16hvsatssu:19847": "pañcavijñānāni ca pratyutpannamālambante /",
  "SA16hvsatssu:19848": "ato na dṛṣṭiḥ /",
  "SA16hvsatssu:19849": "(u) tatra vitarkavicārābhāvāt na vikalpayanti /",
  "SA16hvsatssu:19850": "prathamata ālambanagatatvāt na dṛṣṭiriti yadi matam /",
  "SA16hvsatssu:19851": "tadayuktam /",
  "SA16hvsatssu:19852": "kasmāt /",
  "SA16hvsatssu:19853": "bhavatāṃ hi śāsanaṃ cakṣurvijñānaṃ santānālambanaṃ yathā manovijñānamiti /",
  "SA16hvsatssu:19854": "ato na vaktavyaṃ prathamata ālambanagatamiti /",
  "SA16hvsatssu:19855": "tathā cenmanovijñānamapi na dṛṣṭirbhavet /",
  "SA16hvsatssu:19856": "bhavān punarāha- pratyutpannālambanatvānna dṛṣṭiriti /",
  "SA16hvsatssu:19857": "idamapi na yuktam /",
  "SA16hvsatssu:19858": "paracittajñānamapi pratyutpannālambanam /",
  "SA16hvsatssu:19859": "idamapi na dṛṣṭiḥ syāt /",
  "SA16hvsatssu:19860": "pañcavijñāneṣu nāsti yathābhūtajñānam /",
  "SA16hvsatssu:19861": "pratipattyabhāvāt /",
  "SA16hvsatssu:19862": "sadā prajñaptyanuvartanācca /",
  "SA16hvsatssu:19863": "dṛṣṭiḥ jñānaṃ prajñā ityādi sarvaṃ nāsti /",
  "SA16hvsatssu:19864": "kiṃ punardṛṣṭimātraṃ nāstīti /",
  "SA16hvsatssu:19865": "kecidāhuḥ- cakṣurindriyaṃ dṛṣṭiriti /",
  "SA16hvsatssu:19866": "kathamidam /",
  "SA16hvsatssu:19867": "(u) na cakṣurindriyaṃ [SSS_510] dṛṣṭiḥ /",
  "SA16hvsatssu:19868": "cakṣurvijñānaṃ [viṣayā]lambanaṃ bhavati /",
  "SA16hvsatssu:19869": "lokavyavahāramanusṛtya cakṣurdṛṣṭirityucyate /",
  "SA16hvsatssu:19870": "(pṛ) kecidāhuḥ- santyaṣṭadṛṣṭayo yaduta pañcamithyādṛṣṭayo laukikī samyagdṛṣṭiḥ śaikṣadṛṣṭiraśaikṣadṛṣṭiḥ /",
  "SA16hvsatssu:19871": "etā aṣṭadṛṣṭirvarjayitvā anyā prajñā na dṛṣṭirityucyata iti /",
  "SA16hvsatssu:19872": "kathamidam /",
  "SA16hvsatssu:19873": "(u) jñānadarśanaṃ vimuktilābhaḥ pratisaṃvedanaṃ sākṣātkāra itīdaṃ sarvamekārthakam /",
  "SA16hvsatssu:19874": "iyaṃ dṛṣṭiriyaṃ na dṛṣṭiriti yat vacanam /",
  "SA16hvsatssu:19875": "sarvaṃ tat svasaṃjñāvikalpitaṃ vacanam /",
  "SA16hvsatssu:19876": "(pṛ) uktaṃ nanu sūtre- jānan paśyan āsravādvimucyata iti /",
  "SA16hvsatssu:19877": "kathamasti pravibhāgaḥ /",
  "SA16hvsatssu:19878": "(u) yat jñātvā ādau prajñaptiṃ vidārayati tat jñānamityucyate /",
  "SA16hvsatssu:19879": "dharmasthitāyāmavataraṇaṃ darśanam /",
  "SA16hvsatssu:19880": "ādyavipaśyanā jñānam /",
  "SA16hvsatssu:19881": "[tat]pratisaṃvedanaṃ darśanam /",
  "SA16hvsatssu:19882": "ityevamasti pravibhāgaḥ //",
  "SA16hvsatssu:19883": "jñānadarśanavargastrinavatyuttaraśatatamaḥ /",
  "SA16hvsatssu:19884": "194 trividhaprajñāvargaḥ",
  "SA16hvsatssu:19885": "tisraḥ prajñā,",
  "SA16hvsatssu:19886": "śrutamayī prajñā,",
  "SA16hvsatssu:19887": "cintāmayī prajñā,",
  "SA16hvsatssu:19888": "bhāvanāmayī prajñeti /",
  "SA16hvsatssu:19889": "sūtrādi dvādaśāṅgapravacanādutpannā śrutamayī /",
  "SA16hvsatssu:19890": "idamanāsravāṃ prajñāṃ janayatīti prajñā /",
  "SA16hvsatssu:19891": "yathoktaṃ sūtre- rāhulo bhikṣurvimuktiprāpiṇīṃ prajñāṃ sampādayati iti /",
  "SA16hvsatssu:19892": "vedādīn vyāvahārikagranthān śṛṇvannapi nānāsravāṃ prajñāmutpādayatītyato na [sā] śrutamayī prajñā bhavati /",
  "SA16hvsatssu:19893": "yat sūtrāṇāmarthaṃ cintayati sā cintāmayī prajñā /",
  "SA16hvsatssu:19894": "yathocyate- yogī dharmaṃ śrutvā tadarthagatiṃ cintayati /",
  "SA16hvsatssu:19895": "iti /",
  "SA16hvsatssu:19896": "api cāha- yogī dharmaṃ śrutvā tadarthaṃ cintayan sadā pratipadamanuvartata iti /",
  "SA16hvsatssu:19897": "yat jñānadarśanamabhimukhībhavati sā bhāvanāmayī prajñā /",
  "SA16hvsatssu:19898": "yathocyate- yogī samāhitacitte pañcaskandhānutpādaniruddhān paśyatīti /",
  "SA16hvsatssu:19899": "yathoktaṃ sūtre- yūyaṃ bhikṣavo dhyānasamādhiṃ bhāvayanto yathābhūtajñānadarśanamabhimukhaṃ labhadhve /",
  "SA16hvsatssu:19900": "iti /",
  "SA16hvsatssu:19901": "kiñcoktaṃ saptasamyagjñānasūtre- yat bhikṣu dharmaṃ prajānāti /",
  "SA16hvsatssu:19902": "[iyaṃ] śrutamayī prajñā /",
  "SA16hvsatssu:19903": "yadarthaṃ prajānāti [iyaṃ] cintāmayī prajñā /",
  "SA16hvsatssu:19904": "yat [SSS_511] kālādīn prajānāti /",
  "SA16hvsatssu:19905": "iyaṃ bhāvanāmayī prajñā /",
  "SA16hvsatssu:19906": "iti /",
  "SA16hvsatssu:19907": "yathā ca rāhulaḥ pañcopādānaskandhanikāyādīnadhīte /",
  "SA16hvsatssu:19908": "iyaṃ śrutamayī prajñā /",
  "SA16hvsatssu:19909": "yadviviktadeśe tadarthaṃ cintayati /",
  "SA16hvsatssu:19910": "iyaṃ cintāmayī prajñā /",
  "SA16hvsatssu:19911": "paścātsambodhikāle bhāvanāmayī prajñā /",
  "SA16hvsatssu:19912": "kiñcoktaṃ sūtre- trīṇyāyudhāni śrutāyudhaṃ vivekāyudhaṃ prajñāyudhamiti /",
  "SA16hvsatssu:19913": "śrutāyudhaṃ nāma śrutamayī prajñā /",
  "SA16hvsatssu:19914": "vivekāyudhaṃ cintāmayī prajñā /",
  "SA16hvsatssu:19915": "prajñāyudhaṃ bhāvanāmayī prajñā /",
  "SA16hvsatssu:19916": "api coktaṃ sūtre- pañcānuśaṃsādharmaśravaṇe /",
  "SA16hvsatssu:19917": "katamāḥ pañca /",
  "SA16hvsatssu:19918": "aśrutaṃ śṛṇoti /",
  "SA16hvsatssu:19919": "śrutaṃ paryādāpayati /",
  "SA16hvsatssu:19920": "kāṃkṣāṃ vihanti /",
  "SA16hvsatssu:19921": "dṛṣṭiṃ ṛju karoti /",
  "SA16hvsatssu:19922": "cittamasya prasīdati /",
  "SA16hvsatssu:19923": "iti /",
  "SA16hvsatssu:19924": "aśrutaṃ śṛṇoti /",
  "SA16hvsatssu:19925": "śrutaṃ paryādāpayati itīyaṃ śrutamayī prajñā /",
  "SA16hvsatssu:19926": "kāṃkṣāṃ vihanti /",
  "SA16hvsatssu:19927": "dṛṣṭiṃ ṛjukaroti itīyaṃ cintāmayī prajñā /",
  "SA16hvsatssu:19928": "cittamasya prasīdati itīyaṃ bhāvanāmayī prajñā /",
  "SA16hvsatssu:19929": "dharmaśravaṇānuśaṃsāyāñcoktam- śrotreṇa dharmaṃ śṛṇoti /",
  "SA16hvsatssu:19930": "vācā dharmamadhīte /",
  "SA16hvsatssu:19931": "iyaṃ śrutamayī prajñā /",
  "SA16hvsatssu:19932": "manasā mīmāṃsate /",
  "SA16hvsatssu:19933": "iyaṃ cintāmayī prajñā /",
  "SA16hvsatssu:19934": "paśyan abhisameti /",
  "SA16hvsatssu:19935": "iyaṃ bhāvanāmayī prajñā iti /",
  "SA16hvsatssu:19936": "caturṣu śrotaāpattyaṅgeṣu saddharmaśravaṇaṃ śrutamayī prajñā /",
  "SA16hvsatssu:19937": "yoniśomanaskāraścintāmayī prajñā /",
  "SA16hvsatssu:19938": "dharmānudharmapratipattirbhāvanāmayī prajñā /",
  "SA16hvsatssu:19939": "pañcavimuktidvāreṣu [yadanyatarasmāt] gurusthānīyāt dharmaṃ śrṛṇoti /",
  "SA16hvsatssu:19940": "iyaṃ śrutamayī prajñā /",
  "SA16hvsatssu:19941": "[tasmin dharme] yadarthapratisaṃvedī bhavati /",
  "SA16hvsatssu:19942": "iyaṃ cintāmayī prajñā /",
  "SA16hvsatssu:19943": "tasya yat pramodyādi jāyate /",
  "SA16hvsatssu:19944": "iyaṃ bhāvanāmayī prajñā /",
  "SA16hvsatssu:19945": "api coktaṃ sūtre- bhagavān dharmamupadiśati ādau kalyāṇaṃ madhye kalyāṇamante kalyāṇamityādi /",
  "SA16hvsatssu:19946": "taṃ dharmaṃ śṛṇoti satpuruṣastaruṇo vṛddho vā /",
  "SA16hvsatssu:19947": "śruttvā pratisañcikṣati- sambādho gṛhāvāso 'bhyavakāśā pravrajyā /",
  "SA16hvsatssu:19948": "nedaṃ su karamagāramadhyāvasatā [ekāntapariśuddhaṃ] saddharmaṃ caritumiti /",
  "SA16hvsatssu:19949": "tadaiva bhogaskandhaṃ prahāya jñātiparivṛttaṃ prahāya agārādanāgāraṃ [SSS_512] pravrajati /",
  "SA16hvsatssu:19950": "śīlaṃ dhatte /",
  "SA16hvsatssu:19951": "indriyāṇi rakṣati /",
  "SA16hvsatssu:19952": "iryāpatheṣu samprajanyakārī bhavati /",
  "SA16hvsatssu:19953": "viviktadeśe cintayati /",
  "SA16hvsatssu:19954": "pañca nīvaraṇāni prahāya prathamadhyānādīnupasampadya viharati /",
  "SA16hvsatssu:19955": "yāvadāsravakṣayamanuprāpnoti /",
  "SA16hvsatssu:19956": "iti /",
  "SA16hvsatssu:19957": "tatra yat dharmaṃ śṛṇoti taruṇo vā vṛddho vā iti /",
  "SA16hvsatssu:19958": "iyaṃ śrutamayī prajñā /",
  "SA16hvsatssu:19959": "śrutvā yat pratisañcikṣati- sambādho gṛhāvāso 'bhyavakāśā pravrajyeti /",
  "SA16hvsatssu:19960": "iyaṃ cintāmayī prajñā /",
  "SA16hvsatssu:19961": "pañca nīvaraṇāni prahāya yāvadāsravakṣayamanuprāpnoti /",
  "SA16hvsatssu:19962": "iyaṃ bhāvanāmayī prajñā /",
  "SA16hvsatssu:19963": "kiñcoktaṃ sūtre- dvābhyāṃ pratyayābhyāṃ samyagdṛṣṭirutpadyate /",
  "SA16hvsatssu:19964": "[katamābhyāṃ dvābhyām] /",
  "SA16hvsatssu:19965": "parato dharmaśravaṇaṃ yoniśomanaskāra iti /",
  "SA16hvsatssu:19966": "parato dharmaśravaṇaṃ śrutamayī prajñā /",
  "SA16hvsatssu:19967": "yoniśomanaskāraścintāmayī prajñā /",
  "SA16hvsatssu:19968": "samyagdṛṣṭisamutpādo bhāvanāmayī prajñā /",
  "SA16hvsatssu:19969": "uktañca gāthāyām-",
  "SA16hvsatssu:19970": "niṣevya santaṃ puruṣaṃ saddharmamupaśrutya ca /",
  "SA16hvsatssu:19971": "viviktadeśābhirataḥ taccittaṃ vinayetpunaḥ // iti /",
  "SA16hvsatssu:19972": "tatra niṣevya santaṃ puruṣaṃ saddharmamupaśrutya cetīyaṃ śrutamayī prajñā /",
  "SA16hvsatssu:19973": "viviktadeśābhirata itīyaṃ cintamayī prajñā /",
  "SA16hvsatssu:19974": "taccittaṃ vinayetpunaritīyaṃ bhāvanāmayī prajñā /",
  "SA16hvsatssu:19975": "kiñca bhagavān bhikṣūnanuśāsti- yatkiñcidbhāṣamāṇairyuṣmābhiścatussatyāni bhāṣayitavyāni /",
  "SA16hvsatssu:19976": "yatkiñciccintayadbhiścatussatyāni cintayitavyāni iti /",
  "SA16hvsatssu:19977": "tatra catussatyabhāṣaṇaṃ śrutamayī prajñā /",
  "SA16hvsatssu:19978": "catussatyacintanaṃ cintāmayī prajñā /",
  "SA16hvsatssu:19979": "catussatyānāṃ lābhaḥ bhāvanāmayī prajñā /",
  "SA16hvsatssu:19980": "evamādinā tatra tatra sūtre bhagavān trividhāṃ prajñāmavocat /",
  "SA16hvsatssu:19981": "(pṛ) tisṛṣu prajñāsu kati kāmadhātau /",
  "SA16hvsatssu:19982": "kati rūpadhātau /",
  "SA16hvsatssu:19983": "kati ārūpyadhātau bhavanti /",
  "SA16hvsatssu:19984": "(u) kāmadhātau sarvā bhavanti /",
  "SA16hvsatssu:19985": "yathā hastaka upāsako 'tapyaddeveṣūpapadya tatra dharmaṃ deśayati /",
  "SA16hvsatssu:19986": "dharmaṃ deśayan avaśyaṃ tadarthaṃ cintayati /",
  "SA16hvsatssu:19987": "ato jñāyate rūmadhātāvapyasti cintāmayī prajñeti /",
  "SA16hvsatssu:19988": "ārūpyadhātāvasti bhāvanāmayī prajñā /",
  "SA16hvsatssu:19989": "(pṛ) kecidāhuḥ kāmadhātau nāsti bhāvanāmayī prajñā /",
  "SA16hvsatssu:19990": "rūpadhātau nāsti cintāmayī prajñeti /",
  "SA16hvsatssu:19991": "[SSS_513] kathamidam /",
  "SA16hvsatssu:19992": "(u) kena pratyayena kāmadhātau nāsti bhāvanāmayī prajñā /",
  "SA16hvsatssu:19993": "(pṛ) na kāmadhātukamārgeṇa sarvāṇi nīvaraṇāni sarvāṇi paryavasthānāni prajahāti yena kāmadhātukaparyavasthānaṃ nābhimukhībhavet /",
  "SA16hvsatssu:19994": "(u) bhavatāṃ śāsane nedaṃ vacanamasti yat na kāmadhātukamārgeṇa nīvaraṇāni paryavasthānāni prajahāti yena kāmadhātukaparyavasthānaṃ nābhimukhībhavediti /",
  "SA16hvsatssu:19995": "āha ca kāmadhātukamārgeṇa kleśāna paribhedayatīti /",
  "SA16hvsatssu:19996": "kimiti /",
  "SA16hvsatssu:19997": "kāmadhātāvasti aśubhādibhāvanā /",
  "SA16hvsatssu:19998": "yathoktaṃ sūtre- aśubhabhāvanāṃ bhāvayan kāmarāgaṃ samūhanti iti /",
  "SA16hvsatssu:19999": "tathā karuṇādāvapi /",
  "SA16hvsatssu:20000": "(pṛ) kāmadhātāvaśubhādibhāvanā nātyantaṃ kleśān samucchedayati /",
  "SA16hvsatssu:20001": "(u) rūpadhātukāśubhādibhāvanāpi nātyantaṃ kleśān samucchindyāt /",
  "SA16hvsatssu:20002": "(pṛ) dauṣṭhulyādyākāraiḥ kleśān prajahāti /",
  "SA16hvsatssu:20003": "nāśubhādinā /",
  "SA16hvsatssu:20004": "(u) dauṣṭhulyādinā kleśān prajahāti nāśubhādinā iti nāsti kiñcana sūtravacanam /",
  "SA16hvsatssu:20005": "uktaṃ hi sūtre- aśubhādinā kleśān samūhanti iti /",
  "SA16hvsatssu:20006": "dauṣṭhulyādīnāṃ kimasti balaṃ kleśānāṃ samucchedakam /",
  "SA16hvsatssu:20007": "[yat] nāstyaśubhādīnām /",
  "SA16hvsatssu:20008": "yadi kāmadhātau dauṣṭhulyādyākāro 'sti /",
  "SA16hvsatssu:20009": "anenākāreṇa kleśān samucchindyāt /",
  "SA16hvsatssu:20010": "yadi nāsti, vaktavyaṃ kāraṇaṃ kasmādasti aśubhādiḥ,",
  "SA16hvsatssu:20011": "na dauṣṭhulyādiriti /",
  "SA16hvsatssu:20012": "yadi sannapi na kleśān samucchedayati /",
  "SA16hvsatssu:20013": "rūpadhātau sannapi na samucchindyāt /",
  "SA16hvsatssu:20014": "atrāpi kāraṇaṃ vaktavyaṃ kasmāt kāmadhātau na samucchedayati /",
  "SA16hvsatssu:20015": "rūpadhātau paraṃ samucchedayatīti /",
  "SA16hvsatssu:20016": "kāmadhātau sannapi dauṣṭhulyādirna kleśān samucchedayati /",
  "SA16hvsatssu:20017": "asti vikṣepadhātutvāt /",
  "SA16hvsatssu:20018": "vikṣiptacitto na kiñcitsamucchedayati /",
  "SA16hvsatssu:20019": "yayoktaṃ sūtre- cittasamādhānaṃ mārgaḥ cittavikṣepo 'mārga iti /",
  "SA16hvsatssu:20020": "(u) kāraṇaṃ vaktavyaṃ kasmāt kāmadhāturvikṣepadhāturiti /",
  "SA16hvsatssu:20021": "tatrāsti aśubhādibhāvanā yadyayaṃ vikṣepadhātuḥ /",
  "SA16hvsatssu:20022": "kathaṃ kaṅkālādi vilakṣaṇaṃ paśyati /",
  "SA16hvsatssu:20023": "rūpadhātau ca cittasamādhāne [SSS_514] kasya vailakṣaṇyamasti /",
  "SA16hvsatssu:20024": "kāmadhāto tu nāsti /",
  "SA16hvsatssu:20025": "(pṛ) rūpadhātukamārgeṇa vairāgyamanuprāpya tadantarā mriyamāṇo rūpadhātāvutpadyate /",
  "SA16hvsatssu:20026": "yathā āṇirāṇiṃ nissārayati /",
  "SA16hvsatssu:20027": "(u) kiṃ nāma vairāgyam /",
  "SA16hvsatssu:20028": "(pṛ) kleśaprahāṇaṃ vairāgyam /",
  "SA16hvsatssu:20029": "rūpadhātukarmārgeṇa kleśān prajahāti /",
  "SA16hvsatssu:20030": "na kāmadhātukena /",
  "SA16hvsatssu:20031": "(u) tīrthikāḥ prahīṇasaṃyojanā api punaḥ kāmadhātau samutpadyante /",
  "SA16hvsatssu:20032": "ataḥ [te] prākṛtā na prahīṇasaṃyojanā ityucyante /",
  "SA16hvsatssu:20033": "yadi [saṃyojanāni] prahāya punarutpadyate /",
  "SA16hvsatssu:20034": "tadā anāsravaḥ kṣīṇasaṃyojano 'pi punarutpadyeta /",
  "SA16hvsatssu:20035": "tattu na sambhavati /",
  "SA16hvsatssu:20036": "api coktaṃ sūtre- kṣīṇatrisaṃyojanastrīṇi viṣāṇi samūhantīti /",
  "SA16hvsatssu:20037": "prākṛto na trīṇi saṃyojanāni kṣapayatītyato na vītarāgo bhavati /",
  "SA16hvsatssu:20038": "prākṛtasya nityamasti ātmadṛṣṭiḥ /",
  "SA16hvsatssu:20039": "yataḥ sa na satkāyadṛṣṭyādīn kṣapayati /",
  "SA16hvsatssu:20040": "yadi prākato vairāgyakuśalaḥ,",
  "SA16hvsatssu:20041": "sarve 'pi kleśā na syuḥ /",
  "SA16hvsatssu:20042": "kasmāt /",
  "SA16hvsatssu:20043": "sarve hi kleśāḥ pratītyasiddhāḥ /",
  "SA16hvsatssu:20044": "yathoktaṃ sūtre- pratyayebhya ātmā sidhyatīti /",
  "SA16hvsatssu:20045": "yadi pṛthagjanasyāsya kāmadhātukapañcaskandheṣu satkāyadṛṣṭirnodbhavati /",
  "SA16hvsatssu:20046": "ūrdhvadhātukaskandheṣu punarna bhavet /",
  "SA16hvsatssu:20047": "tadā tu pṛthagjanasya na satkāyadṛṣṭirbhavet /",
  "SA16hvsatssu:20048": "ityastīdṛśo doṣaḥ /",
  "SA16hvsatssu:20049": "evaṃ kleśairatyantakṣīṇairbhavitavyam /",
  "SA16hvsatssu:20050": "pṛthagjano 'yamarhan syāt /",
  "SA16hvsatssu:20051": "vastutastu [tasya] kleśā naikāntaṃ kṣīṇāḥ /",
  "SA16hvsatssu:20052": "yathoktaṃ sūtre- dvāvimau bhikṣavaḥ aśanyā phalantyā na santrasataḥ /",
  "SA16hvsatssu:20053": "[katamau dvau] bhikṣuśca kṣīṇāsravo rājā ca cakravartī iti /",
  "SA16hvsatssu:20054": "idānīmayaṃ pṛthagjano 'pi na santraset /",
  "SA16hvsatssu:20055": "arhan nābhinandati jīvitaṃ,",
  "SA16hvsatssu:20056": "nābhisantrasati maraṇam /",
  "SA16hvsatssu:20057": "ayaṃ [pṛthagjano] 'pi evaṃ syāt /",
  "SA16hvsatssu:20058": "yathā upaseno 'rhan āśīviṣadaṣṭo jīvitānte 'virūpendriyo 'vikṛtarūpaśca babhūva /",
  "SA16hvsatssu:20059": "tathāyamapi syāt /",
  "SA16hvsatssu:20060": "arhato 'ṣṭau lokadharmā na cittamavapātayanti /",
  "SA16hvsatssu:20061": "[SSS_515] tathā syādayamapi /",
  "SA16hvsatssu:20062": "vītarāgatvāt /",
  "SA16hvsatssu:20063": "vastutastu pṛthagjanasya vītarāga iti kathyamānasyāpi nedaṃ lakṣaṇaṃ syāt /",
  "SA16hvsatssu:20064": "ato jñāyate na kṣīṇakleśo ['ya]miti /",
  "SA16hvsatssu:20065": "(pṛ) pṛthagjanaḥ saṃyojanāni prahāya atrāyuṣo 'nte rūpadhātāvutpadyate /",
  "SA16hvsatssu:20066": "yadi saṃyojanāni na prajahāti /",
  "SA16hvsatssu:20067": "kathaṃ tatrotpadyeta /",
  "SA16hvsatssu:20068": "sūtre 'pyuktam- asti vītarāgastīrthika iti /",
  "SA16hvsatssu:20069": "āha ca arāḍaḥ kalāma udrako rāmaputro rūpe vītarāga ārūpya utpadyata iti /",
  "SA16hvsatssu:20070": "kiñcāha- rūpeṇa kāmaṃ vijahāti /",
  "SA16hvsatssu:20071": "arūpeṇa rūpaṃ vijahāti /",
  "SA16hvsatssu:20072": "nirodhena smṛtyupasthānāni vijahātīti /",
  "SA16hvsatssu:20073": "ato [yat]bhavatoktaṃ pṛthagjanaḥ kṣīṇakleśo 'pi punarutpadyata ityato na kṣīṇa[kleśa] iti /",
  "SA16hvsatssu:20074": "tanna yujyate /",
  "SA16hvsatssu:20075": "bhavānapyāha- pṛthagjanasya sarvāṇi vidyamānāni prahīṇānīti idaṃ vastutaḥ pratiṣiddhamityataḥ kṣīṇo vīta ityucyate /",
  "SA16hvsatssu:20076": "yathoktaṃ gāthāyām-",
  "SA16hvsatssu:20077": "ahaṃ mameti yā cintā mriyamāṇo jahāti tām",
  "SA16hvsatssu:20078": "ayameva vītarāgo nāma /",
  "SA16hvsatssu:20079": "tīrthikānāṃ prahāṇantu maraṇaprahāṇādanyat /",
  "SA16hvsatssu:20080": "maraṇaprahīṇo na rūpārūpyadhātāvutpadyate /",
  "SA16hvsatssu:20081": "yo bālaḥ svabhūmiṃ tyajati taṃ satkṛtavatāmapi nāsti mahāvipākaḥ /",
  "SA16hvsatssu:20082": "yadi vītarāgaṃ tīrthikaṃ satkaroti,",
  "SA16hvsatssu:20083": "mahāvipākaṃ vindate /",
  "SA16hvsatssu:20084": "vacane samāne 'pi tadarthastu vibhinnaḥ /",
  "SA16hvsatssu:20085": "ato jñāyate pṛthagjano vastutaḥ prahīṇa[kleśo] vīta[rāga] iti /",
  "SA16hvsatssu:20086": "(u) pratiṣedhe 'sti pravibhāgaḥ /",
  "SA16hvsatssu:20087": "yadi gabhīrakleśavyāvartakaḥ tadā rūpārūpadhātāvutpadyate /",
  "SA16hvsatssu:20088": "yadi satkāyadṛṣṭiṃ vyāvṛttavān tadā pūrvokto doṣaḥ /",
  "SA16hvsatssu:20089": "yadi kāmadhātukasatkāyadṛṣṭiṃ na vyāvṛttavān /",
  "SA16hvsatssu:20090": "kathaṃ rūṇarūpyadhātāvutpadyate /",
  "SA16hvsatssu:20091": "vyāvṛttarāgapratighamātrasya rūpadhātāvutpādaḥ /",
  "SA16hvsatssu:20092": "na vyāvṛttasatkāyadṛṣṭikasya /",
  "SA16hvsatssu:20093": "ataḥ pṛthagjano na vastutaḥ prahīṇasaṃyojana iti jñāyate /",
  "SA16hvsatssu:20094": "kāmadhātukasaddharmo 'pi kleśavyāvartako 'sti /",
  "SA16hvsatssu:20095": "ato jñāyate kāmadhātāvapi bhāvanāmayī prajñāstīti /",
  "SA16hvsatssu:20096": "sūtre 'pyuktam- saptaniścayānatikramya sambodhiṃ vindata iti /",
  "SA16hvsatssu:20097": "ato jñāyate kāmadhātuniśritaḥ samādhistattvajñānajanaka iti /",
  "SA16hvsatssu:20098": "[SSS_516]",
  "SA16hvsatssu:20099": "(pṛ) pugdalo 'yaṃ prathamadhyānasyāsannabhūmiṃ niścityārhanmārgamanuprāpnoti /",
  "SA16hvsatssu:20100": "na kāmadhātukasamādhim /",
  "SA16hvsatssu:20101": "(u) na yuktam /",
  "SA16hvsatssu:20102": "atikramya saptaniśrayāniti vacanena prathamadhyānaṃ tadāsannabhūmiścātikrāntaiva /",
  "SA16hvsatssu:20103": "na tatrāsti kāraṇamāsannabhūmiṃ niśrayate na kāmadhātukasamādhimiti /",
  "SA16hvsatssu:20104": "yadyayaṃ yogī āsannabhūmimupasannaḥ /",
  "SA16hvsatssu:20105": "kasmānna prathamadhyānamupasampadyate /",
  "SA16hvsatssu:20106": "asyāpi nāsti kāraṇam /",
  "SA16hvsatssu:20107": "susīmasūtre coktam- pūrvaṃ khalu dharmasthitijñānaṃ pañcānnirvāṇajñānamiti /",
  "SA16hvsatssu:20108": "asyārthaḥ nāvaśyaṃ dhyānasamādhiprāptipūrvaka āsravakṣayaḥ /",
  "SA16hvsatssu:20109": "kintu dharmasthitijñānamavaśyaṃ pūrvaṃ kṛtvā paścādāsravakṣayo bhavatīti /",
  "SA16hvsatssu:20110": "ato jñāyate sarvān dhyānasamādhīnatikrāmatīti /",
  "SA16hvsatssu:20111": "dhyānasamādhisamatikramāya sūsīmasūtramāha /",
  "SA16hvsatssu:20112": "yadyāsannabhūmiṃ vedayate /",
  "SA16hvsatssu:20113": "sa eva dhyānasamānadoṣaḥ /",
  "SA16hvsatssu:20114": "sūtre cāsannabhūmiriti vacanaṃ nāsti /",
  "SA16hvsatssu:20115": "svasaṃjñānusmaraṇavikalpo 'yam /",
  "SA16hvsatssu:20116": "(pṛ) pūrvamukto mayā āṇidṛṣṭāntaḥ /",
  "SA16hvsatssu:20117": "ato jñāyate anyabhūmikamārgeṇānyabhūmikasaṃyojanaṃ prajahātīti /",
  "SA16hvsatssu:20118": "yathā sūkṣmayāṇyā sthūlāṇiṃ nissārayati /",
  "SA16hvsatssu:20119": "evaṃ rūpadhātukamārgeṇa kāmadhātuṃ prajahāti /",
  "SA16hvsatssu:20120": "yogī yadi pūrvaṃ kāmamakuśaladharmāṃśca prajahāti /",
  "SA16hvsatssu:20121": "taduttaraṃ prathamadhyāne 'vatarati /",
  "SA16hvsatssu:20122": "ato jñāyate 'vaśyamastyāsannabhūmiḥ yayā kāmaṃ prajahāti /",
  "SA16hvsatssu:20123": "āha ca- rūpamupādāya kāmamatikrāmatīti /",
  "SA16hvsatssu:20124": "yadi nāstyāsannabhūmiḥ /",
  "SA16hvsatssu:20125": "kathaṃ rūpamupādadyāt /",
  "SA16hvsatssu:20126": "uktañca sūtre- yogī śubhaṃ pratilabhamāno 'śubhaṃ tyajati tadyathā nandaḥ apsaratṛṣṇāmupādāya pūrvatanakāmaṃ jahau iti /",
  "SA16hvsatssu:20127": "yaśca prathamadhyāne nopaśamarasamanuvindate,",
  "SA16hvsatssu:20128": "na sa pañcakāmaguṇeṣu mahāvadyamatiṃ karoti /",
  "SA16hvsatssu:20129": "ato jñāyate pūrvaṃ prathamadhyānasyāsannabhūmimanuprāpya kāmadhātumutsṛjatīti /",
  "SA16hvsatssu:20130": "ucyate / kāmadhātau śubhamanuprāpyāśubhaṃ prajahati /",
  "SA16hvsatssu:20131": "tadyathāha- pañcanissaraṇasvabhāvā iti /",
  "SA16hvsatssu:20132": "yadyāryaśrāvakaḥ kadācit pañcakāmaguṇā na prītisaumanasyajanakā ityanusmarati /",
  "SA16hvsatssu:20133": "tadā taccittaṃ nābhiramate sirāpakṣadāhavat /",
  "SA16hvsatssu:20134": "yadi [te] nissaraṇadharmā ityanusmarati /",
  "SA16hvsatssu:20135": "tadā cittamabhiramate /",
  "SA16hvsatssu:20136": "āha ca- yogino yadākuśalavitarko bhavati /",
  "SA16hvsatssu:20137": "tadā kuśalavitarkeṇa taṃ nirodhayati /",
  "SA16hvsatssu:20138": "tasmādbhavadukta āṇidṛṣṭānto 'pi kāmadhātau sambhavati /",
  "SA16hvsatssu:20139": "yat bhavānāha- [SSS_517] rūpamupādāya kāmamatikrāmatīti /",
  "SA16hvsatssu:20140": "idaṃ caramabhavikam /",
  "SA16hvsatssu:20141": "yogī yadi kāmadhātukamārgeṇa kleśān prajahāti /",
  "SA16hvsatssu:20142": "tadanukramaśo yāvadrūpadhātukakuśaladharmān pratilabhate /",
  "SA16hvsatssu:20143": "tasmin samaye kāmadhātoratyantaprahāṇaṃ nāma rūpadhātukadharmapratilābhaḥ /",
  "SA16hvsatssu:20144": "bhavānāha- nirodhasamāpattiṃ pratilabhata iti /",
  "SA16hvsatssu:20145": "arhannapi samādhīn pratilabhate /",
  "SA16hvsatssu:20146": "kintu taccaramabhavikamityucyate /",
  "SA16hvsatssu:20147": "yadbhavatoktaṃ- śubhaṃ praṇītaṃ pramodamupaśamarasañca pratilabhamāna iti /",
  "SA16hvsatssu:20148": "tatsarvaṃ sāmānyataḥ pratyuktam /",
  "SA16hvsatssu:20149": "yadi ca kāmadhātau nāsti samādhiḥ /",
  "SA16hvsatssu:20150": "kathaṃ vyagracittena rūpadhātukakuśalaṃ sākṣātkaroti /",
  "SA16hvsatssu:20151": "(pṛ) prajñāvimuktasyārhato nāsti samādhiḥ /",
  "SA16hvsatssu:20152": "prajñā paramasti /",
  "SA16hvsatssu:20153": "(u) tatra dhyānasamādhimātrasya niṣedhaḥ /",
  "SA16hvsatssu:20154": "avaśyaṃ bhavitavyamalpakālaṃ samāhitacittena yāvadekaṃ kṣaṇam /",
  "SA16hvsatssu:20155": "yathā sūtre bhagavānāha- bhikṣūṇāṃ cīvaraṃ gṛhṇatāṃ triṣu [kleśa] viṣeṣu satsvapi cīvarāsaṅgo niruddha eveti /",
  "SA16hvsatssu:20156": "vyagracittasya tattvajñānamutpadyata iti na kiñcitsūtramāha /",
  "SA16hvsatssu:20157": "sarvathāha- samāhito yathābhūtaṃ prajānātīti //",
  "SA16hvsatssu:20158": "trividhaprajñāvargaścaturvanavatyuttaraśatatamaḥ /",
  "SA16hvsatssu:20159": "195 catuḥ pratisaṃvidvargaḥ",
  "SA16hvsatssu:20160": "(pṛ) asti dharmasthiteḥ pratyāsannaṃ laukikaṃ jñānam /",
  "SA16hvsatssu:20161": "katamadidam /",
  "SA16hvsatssu:20162": "(u) idaṃ ūṣmādidharme prajñaptividārakaṃ jñānam /",
  "SA16hvsatssu:20163": "jñānamidaṃ sāṃvṛtasatyadarśana[rūpa]tvāt laukikam /",
  "SA16hvsatssu:20164": "āryamārgasya pratyāsannatvāt dharmasthiteḥ pratyāsannamityucyate /",
  "SA16hvsatssu:20165": "(pṛ) idaṃ satyadarśanamārge anāgatabhāvanādīnāṃ jñānam /",
  "SA16hvsatssu:20166": "(u) anāgatabhāvanādīnāṃ jñānaṃ nāstīti paścādvakṣyate /",
  "SA16hvsatssu:20167": "kasmāt /",
  "SA16hvsatssu:20168": "dharmalakṣaṇavidāraṇe hi nāsti prajñapticittam /",
  "SA16hvsatssu:20169": "ataḥ satyadarśanamārge na laukikaṃ jñānaṃ bhāvayati /",
  "SA16hvsatssu:20170": "(pṛ) sūtra uktam- catasraḥ pratisaṃvida iti /",
  "SA16hvsatssu:20171": "katamā imāḥ /",
  "SA16hvsatssu:20172": "(u) akṣareṣu, [SSS_518] yā pratisaṃvit /",
  "SA16hvsatssu:20173": "iyaṃ dharmapratisaṃvit /",
  "SA16hvsatssu:20174": "ruteṣu pratisaṃvit niruktipratisaṃvit /",
  "SA16hvsatssu:20175": "yaduta [nānā]digantaravyavahṛtarutaviśeṣa[jñāna]m /",
  "SA16hvsatssu:20176": "yathoktaṃ sūtre- janapadaniruktau nābhiniveśeta yogī iti /",
  "SA16hvsatssu:20177": "rutasyāprayoge 'rtho duradhigamaḥ /",
  "SA16hvsatssu:20178": "akṣarābhāve 'rtho na prakāśyo bhavati /",
  "SA16hvsatssu:20179": "iyameva niruktirakuṇṭhā akṣayā asandigdhaṃ subhāṣitamityucyate /",
  "SA16hvsatssu:20180": "yathoktaṃ sūtre- santi catvāro bhāṣitadharmāḥ kiñcidbhāṣitaṃ sārthagati nākṣayakaram /",
  "SA16hvsatssu:20181": "kiñcidakṣayakaraṃ na sārthagati /",
  "SA16hvsatssu:20182": "kiñcidubhayavat iti /",
  "SA16hvsatssu:20183": "kiñcinnobhayavat iti /",
  "SA16hvsatssu:20184": "idaṃ trividhaṃ jñānaṃ niruktyupāyaḥ /",
  "SA16hvsatssu:20185": "nāmapadajñāne yadarthapratisaṃvedanam,",
  "SA16hvsatssu:20186": "iyamarthapratisaṃvit /",
  "SA16hvsatssu:20187": "yathāha- santi catvāro bhāṣitadharmāḥ kaścidarthopāyaḥ na vyañjanopāyaḥ /",
  "SA16hvsatssu:20188": "kaścidvayañjanopāyo nārthopāyaḥ /",
  "SA16hvsatssu:20189": "kaścidubhayopāyaḥ /",
  "SA16hvsatssu:20190": "kaścinnobhayopāyaḥ /",
  "SA16hvsatssu:20191": "ya etaccatuḥpratisaṃvitprāptaḥ sa upāyasampanno duṣpradhṛṣyo duradhigamyo dharmabhāṣaṇe /",
  "SA16hvsatssu:20192": "[tasya] subhāṣitamakṣaya[kara]mapi sārthagati /",
  "SA16hvsatssu:20193": "prajñānavasannā vacananiruktiścā pratihatā bhavati /",
  "SA16hvsatssu:20194": "(pṛ) pratisaṃvidiyaṃ kathaṃ pratilabdhavyā bhavati /",
  "SA16hvsatssu:20195": "(u) pūrvādhvanīnakarmapratyayāt /",
  "SA16hvsatssu:20196": "yadi pratyadhva prajñāpratyayaṃ skandhādyupāyañca samyagbhāvayati /",
  "SA16hvsatssu:20197": "tadā tadbhāvanābalādihaivādhvani aśikṣitākṣarasūtrādhyayano 'pi [tatra] jñānaṃ vindate /",
  "SA16hvsatssu:20198": "yathā divyacakṣurabhijñādiṣu /",
  "SA16hvsatssu:20199": "(pṛ) katamaḥ pudgalaḥ pratilabhate /",
  "SA16hvsatssu:20200": "(u) āryapudgala eva pratilabhate /",
  "SA16hvsatssu:20201": "kecidāhuḥ- arhanneva [SSS_519] pratilabhate /",
  "SA16hvsatssu:20202": "na śaikṣajanā iti /",
  "SA16hvsatssu:20203": "nāyaṃ tathā niyamaḥ /",
  "SA16hvsatssu:20204": "śaikṣā api aṣṭavimokṣān vindate /",
  "SA16hvsatssu:20205": "kasmānna pratilabhanta idaṃ jñānam /",
  "SA16hvsatssu:20206": "(pṛ) catasra imāḥ pratisaṃvidaḥ kasmin dhātau vartante /",
  "SA16hvsatssu:20207": "(u) kāmadhātau rūpadhātau ca sarvā bhavanti /",
  "SA16hvsatssu:20208": "ārūpyadhātau kevalamarthapratisaṃvidasti /",
  "SA16hvsatssu:20209": "pratisaṃvid dvividhā bhavati sāsravā anāsraveti /",
  "SA16hvsatssu:20210": "śaikṣāṇāṃ dvividhā ca bhavati /",
  "SA16hvsatssu:20211": "aśaikṣāṇāṃ kevalamanāsravā /",
  "SA16hvsatssu:20212": "pratilābhe tu sarvā yugapadvindate /",
  "SA16hvsatssu:20213": "striyo 'pi pratilabhante yathā dharmadinnādayo bhikṣuṇyaḥ //",
  "SA16hvsatssu:20214": "catuḥpratisaṃvidvargaḥ pañcanavatyuttaraśatatamaḥ /",
  "SA16hvsatssu:20215": "196 pañcajñānavargaḥ",
  "SA16hvsatssu:20216": "pañca jñānāni- dharmasthitijñānaṃ,",
  "SA16hvsatssu:20217": "nirvāṇajñānaṃ araṇājñānaṃ praṇidhijñānaṃ prāntakoṭikajñānamiti /",
  "SA16hvsatssu:20218": "tatra dharmāṇāmutpādajñānaṃ dharmasthitijñānam /",
  "SA16hvsatssu:20219": "yathā jātipratyayaṃ jarāmaraṇaṃ yāvadavidyāpratyayāḥ saṃskārā iti /",
  "SA16hvsatssu:20220": "asti vā tathāgato nāsti vā tathāgataḥ /",
  "SA16hvsatssu:20221": "eṣāṃ svabhāvaḥ sadā sthita ityato dharmasthitijñānamityucyate /",
  "SA16hvsatssu:20222": "eṣāṃ dharmāṇāṃ nirodho nirvāṇajñānam /",
  "SA16hvsatssu:20223": "yathā jātinirodhe jarāmaraṇanirodhaḥ /",
  "SA16hvsatssu:20224": "yāvadavidyānirodhe saṃskāranirodha iti /",
  "SA16hvsatssu:20225": "(pṛ) tathā cet nirvāṇajñānamapi dharmasthitijñānaṃ bhavati /",
  "SA16hvsatssu:20226": "kasmāt /",
  "SA16hvsatssu:20227": "yataḥ asti vā tathāgato nāsti vā tathāgataḥ /",
  "SA16hvsatssu:20228": "asya svabhāvo 'pi sadā sthitaḥ /",
  "SA16hvsatssu:20229": "(u) dharmāṇāṃ kṣayanirodho nirvāṇamityākhyāyate /",
  "SA16hvsatssu:20230": "asmin kṣayanirodhe ko dharmaḥ sthitaḥ /",
  "SA16hvsatssu:20231": "(pṛ) nirvāṇaṃ kimadravyamasat /",
  "SA16hvsatssu:20232": "(u) skandhānāmaśeṣanirodho nirvāṇamiti kīrtyate /",
  "SA16hvsatssu:20233": "tatra kimasti [avaśiṣṭam] /",
  "SA16hvsatssu:20234": "(pṛ) dravyasat nirvāṇam /",
  "SA16hvsatssu:20235": "tat kena jñāyate /",
  "SA16hvsatssu:20236": "nirodhasatyaṃ hi nirvāṇam /",
  "SA16hvsatssu:20237": "duḥkhādīnāṃ satyānāṃ vastusattvāt nirvāṇamapi vastusat /",
  "SA16hvsatssu:20238": "kiñca nirvāṇasya jñānaṃ nirodhajñānaṃ bhavati /",
  "SA16hvsatssu:20239": "yadyasan dharmaḥ /",
  "SA16hvsatssu:20240": "kasya dharmasya jñānamutpadyate /",
  "SA16hvsatssu:20241": "sūtre ca bhagavānavocat- asti,",
  "SA16hvsatssu:20242": "bhikṣavaḥ kṛtako jāto bhūtaḥ saṃskṛtadharmaḥ /",
  "SA16hvsatssu:20243": "asti [SSS_520] [bhikṣavaḥ] akṛtako 'jāto 'bhūto 'saṃskṛtadharma iti /",
  "SA16hvsatssu:20244": "api coktam- santi dvidhaiva dharmāḥ saṃskṛto 'saṃskṛta iti /",
  "SA16hvsatssu:20245": "saṃskṛtadharma iti utpādasthitivyayavikṛtaḥ /",
  "SA16hvsatssu:20246": "asaṃskṛta anutpādasthitivyayavikṛtaḥ /",
  "SA16hvsatssu:20247": "kiñcoktaṃ sūtre- ye vidyante saṃskṛtā vā asaṃskṛtā vā nirodho nirvāṇaṃ teṣāmagramākhyāyate iti /",
  "SA16hvsatssu:20248": "āha ca- rūpamanityam /",
  "SA16hvsatssu:20249": "rūpanirodhe nirvāṇaṃ nityam /",
  "SA16hvsatssu:20250": "evaṃ yāvadvijñānamapi /",
  "SA16hvsatssu:20251": "sūtre coktam- nirodhaḥ sākṣātkartavya iti /",
  "SA16hvsatssu:20252": "yadyasan dharmaḥ /",
  "SA16hvsatssu:20253": "katamaḥ sākṣātkartavyaḥ /",
  "SA16hvsatssu:20254": "bhagavān bahudhātukasūtra āha- vidvān saṃskṛtadhātumasaṃskṛtādhātuñca yathābhūtaṃ prajānāti /",
  "SA16hvsatssu:20255": "iti /",
  "SA16hvsatssu:20256": "yo 'saṃskṛtadhātuḥ tadeva nirvāṇam /",
  "SA16hvsatssu:20257": "yathābhūtajñātaṃ kathamabhāva ityucyate /",
  "SA16hvsatssu:20258": "sarveṣu sūtreṣu nāsti kiñcinniyataṃ vacanaṃ nirvāṇamasaddharma iti /",
  "SA16hvsatssu:20259": "ato jñāyate yannirvāṇamasaditi tat bhavataḥ svasaṃjñāvikalpa eveti /",
  "SA16hvsatssu:20260": "ucyate / yadi skandhānāṃ viyoge 'pi punarasti dharmāntaraṃ nirvāṇamiti /",
  "SA16hvsatssu:20261": "tadā dharmāṇāmaśeṣanirodho nirvāṇamiti na syāt /",
  "SA16hvsatssu:20262": "yadi nirvāṇaṃ sat /",
  "SA16hvsatssu:20263": "tadā vaktavyaḥ asti svabhāvaḥ ko 'yamiti /",
  "SA16hvsatssu:20264": "nirvāṇālambanaḥ samādhiranimitta ityākhyāyate /",
  "SA16hvsatssu:20265": "yadi dharmalakṣaṇamapi sajīvam /",
  "SA16hvsatssu:20266": "kimasallakṣaṇaṃ bhavati /",
  "SA16hvsatssu:20267": "yathoktaṃ sūtre- yogī rūpalakṣaṇaṃ prahīṇaṃ paśyati yāvaddharmalakṣaṇaṃ prahīṇaṃ paśyati iti /",
  "SA16hvsatssu:20268": "sūtre ca tatra tatroktam- sarve dharmā anityāḥ sarve dharmā anātmānaḥ /",
  "SA16hvsatssu:20269": "teṣāṃ vyupaśamo nirvāṇamiti /",
  "SA16hvsatssu:20270": "tatrātmā sarvadharmāṇāṃ svabhāvaḥ /",
  "SA16hvsatssu:20271": "yat sarvadharmāṇāṃ svabhāvādarśanam /",
  "SA16hvsatssu:20272": "tadā anātmadarśanaṃ bhavati /",
  "SA16hvsatssu:20273": "yadi nirvāṇaṃ dharmaḥ tadā nāsti svabhāva iti darśanaṃ nopalabdhuṃ śakyate /",
  "SA16hvsatssu:20274": "asya dharmasya nirodhābhāvāt /",
  "SA16hvsatssu:20275": "yathā yatra ghaṭo 'sti /",
  "SA16hvsatssu:20276": "na tatra ghaṭasya vināśadharmo 'sti /",
  "SA16hvsatssu:20277": "ghaṭe vinaṣṭe tu ghaṭo vinaṣṭa iti vaktuṃ śakyate /",
  "SA16hvsatssu:20278": "vṛkṣacchede 'pyevam /",
  "SA16hvsatssu:20279": "evaṃ saṃskārā athāpi vartante /",
  "SA16hvsatssu:20280": "tadā na nirvāṇamityākhyāyate /",
  "SA16hvsatssu:20281": "saṃskārāṇāṃ nirodhe tu nirvāṇamityākhyā bhavati /",
  "SA16hvsatssu:20282": "duḥkhanirodhaśca na punardharmāntaraṃ bhavati /",
  "SA16hvsatssu:20283": "yathoktaṃ sūtre- yadidaṃ bhikṣavo duḥkhaṃ nirudhyate anyadduḥkhaṃ notpadyate na punastatsantatirasti /",
  "SA16hvsatssu:20284": "idaṃ sthānaṃ paramaṃ śāntaṃ śiva yaduta [SSS_521] sarvapratinissargaḥ kāyikacaitasikarāgātyantavisaṃyogo nirodho nirvāṇamiti /",
  "SA16hvsatssu:20285": "tatredaṃ duḥkhaṃ nirudhyate /",
  "SA16hvsatssu:20286": "anyaddaḥkhaṃ notpadyata iti vacane ko dharmo nirvāṇādanyo bhavati /",
  "SA16hvsatssu:20287": "nāpyasti punaḥ pṛthak kṣayadharmaḥ /",
  "SA16hvsatssu:20288": "utpannamātrā tṛṣṇā nirudhyate,",
  "SA16hvsatssu:20289": "ajātā na jāyate /",
  "SA16hvsatssu:20290": "tasmin samaye kṣayo nāma /",
  "SA16hvsatssu:20291": "ko dharmaḥ punarasti kṣaya ityabhidhīyamānaḥ /",
  "SA16hvsatssu:20292": "dravyato nābhidhātuṃ śakyate /",
  "SA16hvsatssu:20293": "atha sattā dharmasya nāmāntaram /",
  "SA16hvsatssu:20294": "pañcaskandhānāmabhāvo nirvāṇamityucyate /",
  "SA16hvsatssu:20295": "tatrābhāvo vidyamānaḥ san sattetyucyeta /",
  "SA16hvsatssu:20296": "itīdantu na sambhavati /",
  "SA16hvsatssu:20297": "aśeṣanirodhe nirvāṇamityabhidhīyate /",
  "SA16hvsatssu:20298": "tadyathā cīvarakṣayaḥ punarna dharmāntaramasti /",
  "SA16hvsatssu:20299": "tathā no cet cīvarakṣayādirapi pṛthak dharmaḥ syāt /",
  "SA16hvsatssu:20300": "bhavānavocat- asti nirodhajñānamiti /",
  "SA16hvsatssu:20301": "tadapyabādhitam /",
  "SA16hvsatssu:20302": "tadyathā vṛkṣacchedādau [vṛkṣaccheda]jñānamutpadyate /",
  "SA16hvsatssu:20303": "na cāsti pṛthak chedadharmaḥ /",
  "SA16hvsatssu:20304": "saṃskāravaśāttatra jñānamutpadyate /",
  "SA16hvsatssu:20305": "yat sarvasaṃskārāṇāmabhāvaḥ /",
  "SA16hvsatssu:20306": "[tat] nirvāṇaṃ bhavati /",
  "SA16hvsatssu:20307": "yathā yatra yannāsti tatra tena śūnyamiti jñānam /",
  "SA16hvsatssu:20308": "(pṛ) kimidānīṃ nāsti nirvāṇam /",
  "SA16hvsatssu:20309": "(u) na nāsti nirvāṇamiti /",
  "SA16hvsatssu:20310": "kintu nāsti dravyadharma[rūpam] /",
  "SA16hvsatssu:20311": "yadi nāsti nirvāṇam /",
  "SA16hvsatssu:20312": "tadā sadā sarvatra jātimaraṇamasti /",
  "SA16hvsatssu:20313": "na kadācinmokṣasamayaḥ /",
  "SA16hvsatssu:20314": "yathā asti ghaṭabhaṅgaḥ vṛkṣasamucchedaḥ /",
  "SA16hvsatssu:20315": "paraṃ tu nāsti dravyato dharmāntaramastīti /",
  "SA16hvsatssu:20316": "[anena] anyasatyādivacanamapi pratyuktam /",
  "SA16hvsatssu:20317": "kasmāt /",
  "SA16hvsatssu:20318": "asti duḥkhanirodha ityato 'styajāto 'bhūto 'kṛtako 'saṃskṛta ityādivacanaṃ sarvamapratihatam /",
  "SA16hvsatssu:20319": "araṇājñānamiti /",
  "SA16hvsatssu:20320": "yena jñānena na raṇāyate pareṇa saha /",
  "SA16hvsatssu:20321": "idamaraṇā [jñāna]m /",
  "SA16hvsatssu:20322": "[SSS_522] kecidāhuḥ- maitrīcittamidamiti /",
  "SA16hvsatssu:20323": "maitrīcittānna sattvānupahanti /",
  "SA16hvsatssu:20324": "anye kecidāhuḥ- śūnyatāvihāro 'yamiti /",
  "SA16hvsatssu:20325": "anena śūnyatāvihāreṇa na vastunā raṇāyate /",
  "SA16hvsatssu:20326": "kecidvadantinirvāṇābhirucicittamidamiti /",
  "SA16hvsatssu:20327": "nirvāṇābhirucyā hi na raṇāspadamasti /",
  "SA16hvsatssu:20328": "kecidvadanti- caturthadhyānagataṃ [kiñcidida]miti /",
  "SA16hvsatssu:20329": "nedaṃ niyamena tathā /",
  "SA16hvsatssu:20330": "etajjñānabhāvitacittasyārhato nāsti [raṇāspadaṃ] kiñcit /",
  "SA16hvsatssu:20331": "praṇidhijñānamiti /",
  "SA16hvsatssu:20332": "dharmeṣu apratihataṃ praṇidhijñānamityucyate /",
  "SA16hvsatssu:20333": "(pṛ) tathā cet bhagavato buddhasya kevalamidaṃ jñānaṃ syāt /",
  "SA16hvsatssu:20334": "(u) evameva /",
  "SA16hvsatssu:20335": "buddho bhagavānevaitajjñānasampannaḥ /",
  "SA16hvsatssu:20336": "anye [ta]dbalādhiṣṭhitā apratihata[jñānaṃ] vindante /",
  "SA16hvsatssu:20337": "prāntakoṭikajñānamiti /",
  "SA16hvsatssu:20338": "yat yogī prakṛṣṭamuttamaṃ jñānaṃ sarvadhyānasamādhibhiḥ paribhāvitaṃ parivardhitaṃ pratilabhya [sva]jīvitasya bṛddhau hrāse vaśitāṃ vindate /",
  "SA16hvsatssu:20339": "idaṃ prāntakoṭikajñānamityucyate //",
  "SA16hvsatssu:20340": "pañcajñānavargaḥ ṣaṇṇavatyuttaraśatatamaḥ /",
  "SA16hvsatssu:20341": "[SSS_523]",
  "SA16hvsatssu:20342": "197 ṣaḍabhijñājñānavargaḥ",
  "SA16hvsatssu:20343": "asti ṣaḍabhijñājñānam /",
  "SA16hvsatssu:20344": "ṣaḍabhijñāḥ- kāyarddhiḥ dviyacakṣuḥ divyaśrotraṃ paracittajñānaṃ pūrvanivāsānusmṛtirāsravakṣaya[jñāna]miti /",
  "SA16hvsatssu:20345": "kāyarddhiriti /",
  "SA16hvsatssu:20346": "yogī svakāyādapo 'gniñcāviṣkaroti /",
  "SA16hvsatssu:20347": "vihāyasā gacchati /",
  "SA16hvsatssu:20348": "āvirbhavati /",
  "SA16hvsatssu:20349": "tirobhavati /",
  "SA16hvsatssu:20350": "sūryācandramasau parāmṛśati /",
  "SA16hvsatssu:20351": "brahmāṇamīśvaraṃ nānānirmitāṃścādhigacchati /",
  "SA16hvsatssu:20352": "īdṛśaṃ karma kāyarddhiḥ /",
  "SA16hvsatssu:20353": "(pṛ) kathamidaṃ setsyati /",
  "SA16hvsatssu:20354": "(u) yogī dhyānasamādhīnāṃ samyak bhāvanayā vindate /",
  "SA16hvsatssu:20355": "yathoktaṃ sūtre- dhyānasamādhānasya balamacintyamiti /",
  "SA16hvsatssu:20356": "kecidāhuḥ- nirmāṇacittamavyākṛtamiti /",
  "SA16hvsatssu:20357": "idamayuktam /",
  "SA16hvsatssu:20358": "yadyayaṃ yogī parahitāya nānānirmitaṃ pradarśayati /",
  "SA16hvsatssu:20359": "kasmāttadavyākṛtaṃ bhavet /",
  "SA16hvsatssu:20360": "kecidāhuḥ- kāmadhātukacittena kāmadhātukanirmitaṃ karoti /",
  "SA16hvsatssu:20361": "rūpadhātukacittena rūpadhātukanirmitaṃ karotīti /",
  "SA16hvsatssu:20362": "tadapyayuktam /",
  "SA16hvsatssu:20363": "cakṣurādyapi evaṃ syāt /",
  "SA16hvsatssu:20364": "kāmadhātukavijñānena kāmadhātukarūpameva paśyedityādi /",
  "SA16hvsatssu:20365": "yadi rūpadhātukacittaṃ kāmadhātukacittaṃ karoti /",
  "SA16hvsatssu:20366": "ko doṣo 'sti /",
  "SA16hvsatssu:20367": "kecidāhuḥ- prathamadhyānābhijñayā brahmalokaṃ gacchati yāvaccaturthadhyānābhijñayā rūpaparyantaṃ gacchatīti /",
  "SA16hvsatssu:20368": "idamapyayuktam /",
  "SA16hvsatssu:20369": "indriyabalavaśāt yatra kutracit gacchati /",
  "SA16hvsatssu:20370": "yadi tīkṣṇendriyaḥ,",
  "SA16hvsatssu:20371": "prathamadhyānābhijñayā caturthadhyānamanuprāpnoti /",
  "SA16hvsatssu:20372": "mṛdvindriyo dvitiyadhyānābhijñayāpi na prathamadhyānamupayojayati /",
  "SA16hvsatssu:20373": "yathā mahābrahmā [sahāṃ] patiḥ dhyānasyāntaramanuprāptaḥ /",
  "SA16hvsatssu:20374": "na tatrāsti [tasyā]bhijñā /",
  "SA16hvsatssu:20375": "prathamadhyānabalena anyān brahmadevānanuprāpnoti /",
  "SA16hvsatssu:20376": "naiva tu prathamadhyānena brahmāvāsaṃ prajānāti /",
  "SA16hvsatssu:20377": "bhagavān pūrvanivāsena ārūpyamanusmarati /",
  "SA16hvsatssu:20378": "yathoktaṃ sūtre rūpe vā ārūpye vā pūrvatanīnamupapattyāyatanaṃ bhagavān sarvaṃ prajānāti /",
  "SA16hvsatssu:20379": "ato nāsti niyamaḥ /",
  "SA16hvsatssu:20380": "[SSS_524]",
  "SA16hvsatssu:20381": "kecidāhuḥ- divyacakṣuḥ prajñāsvabhāvamiti /",
  "SA16hvsatssu:20382": "tadapyayuktam /",
  "SA16hvsatssu:20383": "divyacakṣurālokavaśena siddham /",
  "SA16hvsatssu:20384": "prajñā tu naivam /",
  "SA16hvsatssu:20385": "(pṛ) sūtra uktam- ālokalakṣaṇaṃ bhāvayan jñānadarśanaṃ sādhayati iti /",
  "SA16hvsatssu:20386": "jñānadarśanameva divyacakṣuḥ /",
  "SA16hvsatssu:20387": "(u) maivam /",
  "SA16hvsatssu:20388": "api cāha- divyaśrotraṃ na prajñāsvabhāvamiti /",
  "SA16hvsatssu:20389": "tat śrotramityākhyāyate iti /",
  "SA16hvsatssu:20390": "ato na prajñāsvabhāvam /",
  "SA16hvsatssu:20391": "divyacakṣuḥ pratyutpannaṃ rūpamālambate /",
  "SA16hvsatssu:20392": "na tathā manovijñānam /",
  "SA16hvsatssu:20393": "divyacakṣurvibhaṅge coktam- jñānaṃ sattvakarmavipāka[bhūta]m /",
  "SA16hvsatssu:20394": "cakṣurvijñānasya nāsti balamidam /",
  "SA16hvsatssu:20395": "kintu manovijñānasya jñānaṃ cakṣurvijñānaprayogakāle samutpadyate /",
  "SA16hvsatssu:20396": "ato dhyānasamādhibhya utpannaṃ rūpaṃ divyacakṣurityucyate /",
  "SA16hvsatssu:20397": "(pṛ) divyacakṣuṣaḥ saṃsthānaṃ kiṃ mahat kiṃ vālpam /",
  "SA16hvsatssu:20398": "(u) tārakāpramāṇasadṛśam /",
  "SA16hvsatssu:20399": "(pṛ) andhasya katham /",
  "SA16hvsatssu:20400": "(u) cakṣurāyatanena sahaiva bhavati /",
  "SA16hvsatssu:20401": "(pṛ) kiṃ divyacakṣurekaṃ uta dve /",
  "SA16hvsatssu:20402": "(u) dve bhavataḥ /",
  "SA16hvsatssu:20403": "(pṛ) yāṃ kāñciddiśamanupaśyati /",
  "SA16hvsatssu:20404": "(u) sarvā diśo vyāpya paśyati /",
  "SA16hvsatssu:20405": "(pṛ) kiṃ nirmite 'pyasti /",
  "SA16hvsatssu:20406": "(u) nāsti /",
  "SA16hvsatssu:20407": "nirmāturasti /",
  "SA16hvsatssu:20408": "divyaśrotravādo 'pyevam /",
  "SA16hvsatssu:20409": "yogī tat paracittaṃ vetti /",
  "SA16hvsatssu:20410": "yat paracittajñānam /",
  "SA16hvsatssu:20411": "(pṛ) kasmānnocyate paracaitasikajñānam /",
  "SA16hvsatssu:20412": "(u) asmādeva kāraṇānnāsti pṛthak caitasikam /",
  "SA16hvsatssu:20413": "parakīyasaṃjñāvedanādīnāṃ jñānamapi paracittajñānameva /",
  "SA16hvsatssu:20414": "kecidāhuḥ- jñānamidaṃ sajātīyālambanam /",
  "SA16hvsatssu:20415": "yathā sāsraveṇa sāsravaṃ jānāti anāsraveṇa anāsravaṃ jānāti iti /",
  "SA16hvsatssu:20416": "tadayuktam /",
  "SA16hvsatssu:20417": "neme vadanti kāraṇaniyamam- anena kāraṇena sajātīyamevālambanaṃ jānātīti /",
  "SA16hvsatssu:20418": "kecidvadanti- pratyutpannamātrālambanamiti /",
  "SA16hvsatssu:20419": "tadapyayuktam /",
  "SA16hvsatssu:20420": "kiñcidanāgatālambanam /",
  "SA16hvsatssu:20421": "yathā kaścidavitarkasamādhimupasampannaḥ prajānāti asmāt samādhervyutthite evamevaṃ vitarko bhaviṣyatīti /",
  "SA16hvsatssu:20422": "kecidvadanti- jñānamidaṃ na mārgasatyaṃ prajānātīti /",
  "SA16hvsatssu:20423": "tadayuktam /",
  "SA16hvsatssu:20424": "yadi prajānāti /",
  "SA16hvsatssu:20425": "ko doṣaḥ /",
  "SA16hvsatssu:20426": "āha ca- pratyekabuddho mārgasatyadarśanagatatṛtīyacittaṃ jñāsyāmīti saptamaṃ cittameva paśyati /",
  "SA16hvsatssu:20427": "śrāvakastṛtīyacittaṃ jñāsyāmīti ṣoḍaśaṃ cittameva paśyati /",
  "SA16hvsatssu:20428": "kimayaṃ na mārgasatyadarśanaṃ prajānāti /",
  "SA16hvsatssu:20429": "kecidāhuḥ- jñānamidaṃ na prajānāti ūrdhvabhūmimūrdhva[bhūmi]pudgalamūrdhvamindriyamiti /",
  "SA16hvsatssu:20430": "idamapyaniyatam /",
  "SA16hvsatssu:20431": "devā api prajānānti bhagavataścittam /",
  "SA16hvsatssu:20432": "tadyathā bhagavānekadā pariṣadaṃ vihāya punargrahaṇecchāmanvasmarat /",
  "SA16hvsatssu:20433": "tat sarvaṃ brahmā prājānat /",
  "SA16hvsatssu:20434": "kiñcaikasmin samaye manasyacintayat- rājā bhūtvā [SSS_525] yathādharmaṃ lokaṃ vineṣyāmīti /",
  "SA16hvsatssu:20435": "mārastadeva jñātvā samāgatyāyācata /",
  "SA16hvsatssu:20436": "devā api jānanti- ayamarhan yāvadayaṃ srotaāpattipratipannaka iti /",
  "SA16hvsatssu:20437": "bhikṣavo 'pi prajānanti bhagavataścittam /",
  "SA16hvsatssu:20438": "tadyathā bhagavati parinirvāṇābhimukhe sati anirūddho bhagavatopasampannān dhyānasamādhīn yathākramamajānīt /",
  "SA16hvsatssu:20439": "kecidāhuḥ- jñānamidaṃ nārūpyaṃ prajānātīti /",
  "SA16hvsatssu:20440": "ida mayuktam /",
  "SA16hvsatssu:20441": "bhagavān hi pūrvanivāsā[nusmṛtyā] ārūpyaṃ prajānāti /",
  "SA16hvsatssu:20442": "paracittajñānenāpi tathā jñāne ko doṣaḥ /",
  "SA16hvsatssu:20443": "(pṛ) kathaṃ paricittaṃ jānāti /",
  "SA16hvsatssu:20444": "(u) ālambane sati jānāti /",
  "SA16hvsatssu:20445": "yadi cittaṃ rūpāvacaraṃ,",
  "SA16hvsatssu:20446": "rūpālambanaṃ cittaṃ bhavati /",
  "SA16hvsatssu:20447": "ityādi /",
  "SA16hvsatssu:20448": "(pṛ) tathā cet paracittaṃ sarvadharmālambanaṃ syāt /",
  "SA16hvsatssu:20449": "(u) evameva [syāt] /",
  "SA16hvsatssu:20450": "yadi na jānātyālambanaṃ,",
  "SA16hvsatssu:20451": "katamat cittaṃ jānīyāt /",
  "SA16hvsatssu:20452": "yathoktaṃ sūtre- bhavataścittamevamevamiti prajānāmi iti /",
  "SA16hvsatssu:20453": "idameva rūpādyālambanam /",
  "SA16hvsatssu:20454": "paracittajñānaṃ trividham- nimittajñānaṃ,",
  "SA16hvsatssu:20455": "vipākapratilabdhaṃ,",
  "SA16hvsatssu:20456": "bhāvanāpratilabdhamiti /",
  "SA16hvsatssu:20457": "nimittajñānamiti yathā aṅgamantrādinā jānāti /",
  "SA16hvsatssu:20458": "vipākaprāptamiti yathā asurādīnām /",
  "SA16hvsatssu:20459": "bhāvanāpratilabdhamiti dhyānasamādhibhāvanābalapratilabdhaṃ paracittajñānam /",
  "SA16hvsatssu:20460": "idameva ṣaḍabhijñāsu bhāvanāpratilabdhamityucyate /",
  "SA16hvsatssu:20461": "yadatītādhvanīskandhānāmanusmaraṇaṃ [tat] pūrvanivāsānusmaraṇam /",
  "SA16hvsatssu:20462": "(pṛ) keṣāṃ skandhānāmanusmaraṇaṃ karoti /",
  "SA16hvsatssu:20463": "(u) svaskandhān paraskandhānasattvaskandhāṃścānusmarati /",
  "SA16hvsatssu:20464": "jinānāṃ skandhānanuramarannapi teṣāṃ śīlādīn dharmānanusmarati /",
  "SA16hvsatssu:20465": "kena tat jñāyate /",
  "SA16hvsatssu:20466": "yathā śāriputraḥ bhagavantaṃ pratyāha- ahamatītānāgatānāṃ tathāgatānāṃ cittamajānannapi teṣāṃ dharmaṃ jānāmīti /",
  "SA16hvsatssu:20467": "śuddhāvāsā devāstathāgatacittaṃ jānantītyato bhagavantamupasampadyāhuḥ- atītatathāgatānāṃ bhagavan iryāpatho 'pyevamiti /",
  "SA16hvsatssu:20468": "(pṛ) pūrvanivāsā[nusmṛti]vibhaṅge kasmāduktaṃ saha nimittena saha jātyeti /",
  "SA16hvsatssu:20469": "(u) anusmṛtirviśadetyata evaṃ nimittasaṃjñāmavocat amukaḥ pudgalaḥ ityādi /",
  "SA16hvsatssu:20470": "vastuvijñānena nimittamityucyate /",
  "SA16hvsatssu:20471": "jātirnāma gotram /",
  "SA16hvsatssu:20472": "yathāhuḥ- idaṃ tava kulaṃ iyaṃ tava jātiriti /",
  "SA16hvsatssu:20473": "jātiṃ nimittañca militvā vadatītyato jñānadarśanaṃ viśuddham /",
  "SA16hvsatssu:20474": "(pṛ) kasmādviśadānusmaraṇaṃ bhavati /",
  "SA16hvsatssu:20475": "(u) atītadharmā niruddhā na nimittāni /",
  "SA16hvsatssu:20476": "athāpi tān jñātuṃ prabhavatīdamadbhutam /",
  "SA16hvsatssu:20477": "[SSS_526] kaścinnimittābhyuhena jānan na viśadaṃ jānāti /",
  "SA16hvsatssu:20478": "yajjinaurasāḥ [te] 'pi punarevam /",
  "SA16hvsatssu:20479": "ato jātiṃ nimittaṃ militvoktam /",
  "SA16hvsatssu:20480": "kaścit pūrvanivāsajñānaṃ prayojayati /",
  "SA16hvsatssu:20481": "kadācit samārgayā cintāmayaprajñayā prajānātyatītamadhvānam /",
  "SA16hvsatssu:20482": "yathā saṃskārapratyayaṃ vijñānam /",
  "SA16hvsatssu:20483": "anayordvayościntāmayī prajñā viśiṣyate /",
  "SA16hvsatssu:20484": "kasmāt /",
  "SA16hvsatssu:20485": "asti hi pudgalasya aṣṭamahāsahasrakalpān jānato 'pi nāstīyaṃ cintāmayī prajñā /",
  "SA16hvsatssu:20486": "ato mithyādṛṣṭirutpadyate /",
  "SA16hvsatssu:20487": "yadi ta āgataṃ jarāmaraṇaṃ bhavati /",
  "SA16hvsatssu:20488": "tadatītya na punarasti [iti] /",
  "SA16hvsatssu:20489": "samārgacintāmayaprajñasya naivāsti taccittam /",
  "SA16hvsatssu:20490": "(pṛ) kecidāhuḥ- jñānamidamatītaṃ kramaśo 'nusmaratīti /",
  "SA16hvsatssu:20491": "tadayuktam /",
  "SA16hvsatssu:20492": "yadi kṣaṇakrameṇānusmarati /",
  "SA16hvsatssu:20493": "ekasminneva kalpe vastu durvijñeyaṃ sarvataḥ /",
  "SA16hvsatssu:20494": "kiṃ punarapramāṇakalpe (pṛ)",
  "SA16hvsatssu:20495": "sūtre kasmāduktam- ahamekanavatikalpānāgatya nāpaśyaṃ [kimapi] dānamapacīyamānaṃ vinā vipākena iti /",
  "SA16hvsatssu:20496": "(u) bhagavānatra saptabuddhān sākṣīcakāra /",
  "SA16hvsatssu:20497": "dīrghāyuṣkāḥ śuddhāvāsā api buddhairna samadarśinaḥ /",
  "SA16hvsatssu:20498": "bhagavān yathābhūtajñānaṃ pratilabdhavānityataḥ pariśuddhaguṇaḥ /",
  "SA16hvsatssu:20499": "yadi satkaroti [tathāgataṃ] sa ubhayorlokayoḥ puṇyamanuprāpnoti /",
  "SA16hvsatssu:20500": "ata etadubhayamuktam /",
  "SA16hvsatssu:20501": "kecidāhuḥ- jñānamidaṃ nordhvabhūmiṃ prajānātīti /",
  "SA16hvsatssu:20502": "tadayuktam /",
  "SA16hvsatssu:20503": "ūrdhva[bhūmika] kāyarddhyādau pratyuktameva /",
  "SA16hvsatssu:20504": "(pṛ) yadi smṛtisvabhāvamidam /",
  "SA16hvsatssu:20505": "kuto jñānamityucyate /",
  "SA16hvsatssu:20506": "(u) smṛtirnimittamanusambhavati /",
  "SA16hvsatssu:20507": "atītaṃ na nimittam /",
  "SA16hvsatssu:20508": "athāpyanusmarati /",
  "SA16hvsatssu:20509": "prajñāviśeṣameva smṛtiriti brūmaḥ /",
  "SA16hvsatssu:20510": "pūrvanivāsānusmṛtistrividhā- pūrvanivāsajñānaprayogiṇī,",
  "SA16hvsatssu:20511": "vipākapratilabdhā,",
  "SA16hvsatssu:20512": "punarātmasmṛtisañjananīti /",
  "SA16hvsatssu:20513": "pūrvanivāsajñānaṃ bhāvanāpratilabdham /",
  "SA16hvsatssu:20514": "vipākapratilabdhamiti yathāsurādīnām /",
  "SA16hvsatssu:20515": "punarātmasmṛtisañjananī yanmanuṣyagatau bhavati /",
  "SA16hvsatssu:20516": "(pṛ) kena karmaṇā punarātmasañjananī bhavati /",
  "SA16hvsatssu:20517": "(u) sattvānāmavihiṃsanena karmaṇā pratilabhate /",
  "SA16hvsatssu:20518": "kasmāt /",
  "SA16hvsatssu:20519": "maraṇakāla upapattikāle ca duḥkhābhihatatvānmuṣitasmṛtirbhavati /",
  "SA16hvsatssu:20520": "tatrāmoṣaṇaṃ durlabham /",
  "SA16hvsatssu:20521": "ataḥ kuśalaṃ karmāpekṣyate /",
  "SA16hvsatssu:20522": "kecidvadanti- idamatītaṃ saptādhvaparamamanusmaratīti /",
  "SA16hvsatssu:20523": "nāyaṃ niyamaḥ /",
  "SA16hvsatssu:20524": "kaścit pratyadhvamavihiṃsanadharmasubhāvitatvāt suciraṃ viprakṛṣṭañcānusmarati /",
  "SA16hvsatssu:20525": "āsravakṣayajñānasākṣātkārābhijñeti /",
  "SA16hvsatssu:20526": "vajropamasamādhirayam /",
  "SA16hvsatssu:20527": "[SSS_527] vajropamasamādhirayamāsravakṣayarūpaḥ anāvaraṇamārgaḥ /",
  "SA16hvsatssu:20528": "āsravakṣayaḥ aśaikṣajñānamityucyate /",
  "SA16hvsatssu:20529": "vajropamasamādhinā āsravāṇāṃ nirodhaḥ kṣayaḥ /",
  "SA16hvsatssu:20530": "[sa] āsravakṣayajñānasākṣātkārābhijñetyucyate /",
  "SA16hvsatssu:20531": "(pṛ) anye ṛddhi[pādā] api vaktavyāḥ;",
  "SA16hvsatssu:20532": "kena dharmeṇa sākṣātkaroti /",
  "SA16hvsatssu:20533": "(u) uktameva pūrvaṃ dhyānasamādhīn gabhīraṃ bhāvayan ṛddhipādān sākṣātkarotīti /",
  "SA16hvsatssu:20534": "yatprayojanamanusṛtya sākṣātkāraḥ sākṣātkṛtaṃ vastu,",
  "SA16hvsatssu:20535": "[sa] sarva ṛddhipādaḥ /",
  "SA16hvsatssu:20536": "kecidāhuḥ- sarva āryamārgā asravakṣayasyopāyāḥ /",
  "SA16hvsatssu:20537_0": "yathoktaṃ sūtre- tathāgate loka utpanne supuruṣā dharmaṃ śrutvā pravrajitāḥ śīlaṃ",
  "SA16hvsatssu:20537_1": "samādadānā apanītapañca nīvaraṇāḥ samādhiṃ bhāvayantaḥ satyaṃ paśyanti ityādi sarvamāsravakṣayasyopāyāḥ /",
  "SA16hvsatssu:20538": "kecidāhuḥ- dānādayaḥ kuśaladharmā api āsravakṣayasya nidānāni /",
  "SA16hvsatssu:20539": "yathoktaṃ sūtre- yogino dānaṃ kṣīṇāsravaśūnyānātmajñānaṃ sādhayatīti /",
  "SA16hvsatssu:20540": "idamucyate tattvata āsravakṣayasākṣātkārābhijñā iti /",
  "SA16hvsatssu:20541": "asyaiva dharmasya nāmāntaraṃ vajropamasamādhiriti /",
  "SA16hvsatssu:20542": "nimittāni samūhantīti vajratvam /",
  "SA16hvsatssu:20543": "tīrthikāḥ pañcābhijñā bhavanti /",
  "SA16hvsatssu:20544": "tairasya tattvajñānasyāpratilabdhatvāt /",
  "SA16hvsatssu:20545": "(pṛ) anātmajñānena ātmadṛṣṭiṃ bhindyāt /",
  "SA16hvsatssu:20546": "kathamanena kāmapratighādi prajahāti /",
  "SA16hvsatssu:20547": "(u) anātmajñānena sarvāṇi nimittāni nirundhe /",
  "SA16hvsatssu:20548": "nimittābhāvātsarve kleśā nirudhyante /",
  "SA16hvsatssu:20549": "(pṛ) adyena anātmajñānena nimittāni nirundhe /",
  "SA16hvsatssu:20550": "dvitīyajñānādinā ka upayogaḥ (u)",
  "SA16hvsatssu:20551": "nimittāni niruddhānyapi punarutpadyante /",
  "SA16hvsatssu:20552": "ato dvitīyādyapekṣate /",
  "SA16hvsatssu:20553": "(pṛ) yadi niruddhaṃ punarutpadyate /",
  "SA16hvsatssu:20554": "tadā anavasthaṃ nimittaṃ bhavati /",
  "SA16hvsatssu:20555": "tathā sati nārhanmārgaḥ /",
  "SA16hvsatssu:20556": "(u) astyavasthā /",
  "SA16hvsatssu:20557": "yathā paśyāmaḥ stanyaṃ śuṣyat punaḥ prasravati /",
  "SA16hvsatssu:20558": "asti kaścit kālaḥ [yadā] stanyaṃ pratiruddhapayaḥprasūti bhavati /",
  "SA16hvsatssu:20559": "tadā avadhirbhavati /",
  "SA16hvsatssu:20560": "nimittamapyeyam /",
  "SA16hvsatssu:20561": "yathā ca tapte 'yasi kṛṣṇalakṣaṇaṃ niruddhaṃ punarutpadyate /",
  "SA16hvsatssu:20562": "yāvallohitalakṣaṇamutpadyate /",
  "SA16hvsatssu:20563": "sa samayo 'vadhirityucyate /",
  "SA16hvsatssu:20564": "kalalādayo dṛṣṭāntā apyevam /",
  "SA16hvsatssu:20565": "yasmin samaye nimittāni niruddhāni na punarutpadyante /",
  "SA16hvsatssu:20566": "sa samayo 'rhanmārgapratilambhaḥ /",
  "SA16hvsatssu:20567": "(pṛ) kimarhato 'tyantābhāvarūpāṇi nimittāni /",
  "SA16hvsatssu:20568": "(u) yadā asamāhitacittasthaḥ,",
  "SA16hvsatssu:20569": "tasmin samaye santyapi rūpādinimittāni /",
  "SA16hvsatssu:20570": "kintu na doṣajanakāni /",
  "SA16hvsatssu:20571": "yadi kiścit cakṣuṣā rūpāṇi dṛṣṭvā mithyāmanaskāreṇa mithyā vikalpayati /",
  "SA16hvsatssu:20572": "tadā doṣājanakāni bhavanti /",
  "SA16hvsatssu:20573": "(pṛ) kimanātmaśūnyajñānam /",
  "SA16hvsatssu:20574": "(u) yadyogī pañcasu skandheṣu prajñaptaṃ sattvaṃ na paśyati /",
  "SA16hvsatssu:20575": "dharmaśūnyatvāt rūpakāyanirodhaṃ yāvadvijñānanirodhaṃ paśyati /",
  "SA16hvsatssu:20576": "idamucyate anātmaśūnyajñānam /",
  "SA16hvsatssu:20577": "[SSS_528] (pṛ) prajñaptikṛtā dharmā nityavartinaḥ /",
  "SA16hvsatssu:20578": "[teṣu] tṛṣṇādayaḥ kleśā api praheyāḥ /",
  "SA16hvsatssu:20579": "yathoktam- padārthā nityasthāyinaḥ /",
  "SA16hvsatssu:20580": "vyavasāyī tu [tatra] kāmatṛṣṇāṃ prajahāti iti /",
  "SA16hvsatssu:20581": "kiṃ nirodhalakṣaṇamapekṣate /",
  "SA16hvsatssu:20582": "(u) sūtra uktam- yatkiñcitsamudayadharma,",
  "SA16hvsatssu:20583": "tatsarvaṃ nirodhadharma /",
  "SA16hvsatssu:20584": "teṣu dharmeṣu virajo dharmacakṣuḥ pratilabhata iti /",
  "SA16hvsatssu:20585": "yo nirodhena prahāṇaṃ tadatyantaprahāṇam /",
  "SA16hvsatssu:20586": "kaścidyogī rūpeṣu vītarāgaḥ kāmapratighaṃ kṣapayati /",
  "SA16hvsatssu:20587": "tadarthaṃ bhāgavānīdṛśīṃ gāthāmavocat /",
  "SA16hvsatssu:20588": "kiñcāha- saṃskārāḥ svabhāvaśūnyā māyāvat /",
  "SA16hvsatssu:20589": "prākṛtā ajñā vadanti- te vastusanta iti /",
  "SA16hvsatssu:20590": "śaikṣāḥ punaḥ prajānanti- te tucchā riktā māyāvaditi /",
  "SA16hvsatssu:20591": "arhannapi māyāṃ [kiṃ] na paśyati /",
  "SA16hvsatssu:20592": "ato jñāyate yayā prajñayā dharmāṇāṃ nirodhaṃ sākṣātkaroti iyamāsravakṣayajñānasākṣātkriyābhijñeti //",
  "SA16hvsatssu:20593": "ṣaḍabhijñāvargaḥ saptanavatyuttaraśatatamaḥ /",
  "SA16hvsatssu:20594": "198 jñānakṣāntivargaḥ",
  "SA16hvsatssu:20595": "(pṛ) sūtra uktam- yo yogī saptabhirupāyaistribhirarthāvalokanaiḥ samanvitaḥ so 'smin dharme kṣipramāsravakṣayamanuprāpnotīti /",
  "SA16hvsatssu:20596": "kimidaṃ jñānam /",
  "SA16hvsatssu:20597": "(u) saptopāyā nāma śrutamayī prajñā cintāmayī prajñā ca /",
  "SA16hvsatssu:20598": "kasmāt /",
  "SA16hvsatssu:20599": "asamāhitacitta evaṃ vicārayati- yadidaṃ rūpam,",
  "SA16hvsatssu:20600": "ayaṃ rūpasamudayaḥ ayaṃ rūpanirodhaḥ iyaṃ rūpanirodhagāminī pratipat,",
  "SA16hvsatssu:20601": "[ayaṃ] rūpāsvādaḥ,",
  "SA16hvsatssu:20602": "[ayaṃ] rūpādīnavaḥ idaṃ rūpanissaraṇaṃ iti /",
  "SA16hvsatssu:20603": "(pṛ) yadīyaṃ śrutamayī cintāmayī prajñā /",
  "SA16hvsatssu:20604": "kasmādāha- kṣipramāsravakṣayamanuprāpnotīti /",
  "SA16hvsatssu:20605": "(u) yadyapīyaṃ śrutamayī cintāmayī prajñā tathāpyevaṃ pañcaskandhān vikalpayan ātmamatiṃ vibhedayati /",
  "SA16hvsatssu:20606": "ata āha- kṣipramāsravakṣayamanuprāpnotīti /",
  "SA16hvsatssu:20607": "trividhāvalokanajñānaṃ yaduta saṃskārā anityā duḥkhā anātmāna iti /",
  "SA16hvsatssu:20608": "skandhadhātvāyatanamukhena saṃskārān paśyato nāstyartho hitaṃ vā /",
  "SA16hvsatssu:20609": "(pṛ) tathā cet pūrvamādīnava uktameva- anityā duḥkhā iti /",
  "SA16hvsatssu:20610": "nissaraṇe coktam- anātmāna iti /",
  "SA16hvsatssu:20611": "kasmātpunarucyate trividhamidamavalokanamiti /",
  "SA16hvsatssu:20612": "(u) trividhāḥ śikṣate- pūrvaṃ śrutamayīṃ cintāmayīṃ prajñām /",
  "SA16hvsatssu:20613": "paścāt bhāvanāmayīṃ prajñām /",
  "SA16hvsatssu:20614": "pūrvaṃ śrutamayyāṃ cintāmayyāṃ prajñāyāmuktāḥ sapta prakārāḥ /",
  "SA16hvsatssu:20615": "paścādbhāvanāmayyāṃ prajñāyāṃ trayaḥ prakārāḥ /",
  "SA16hvsatssu:20616": "kasmāt /",
  "SA16hvsatssu:20617": "yadanityaṃ tat duḥkhamiti lakṣaṇasya bhaṅgo [SSS_529] nāma anityasya bhaṅgaḥ nānityasaṃskārāṇāṃ bhaṅgaḥ /",
  "SA16hvsatssu:20618": "pūrvaṃ kāmakaṣāyotsarga ukte 'pi noktaṃ kathamutsṛjatīti /",
  "SA16hvsatssu:20619": "paścāttābaduktaṃ trividhamarthāvalokanam /",
  "SA16hvsatssu:20620": "(pṛ) katamā aṣṭa kṣāntayaḥ /",
  "SA16hvsatssu:20621": "(u) yatkiñcit jñānaṃ prajñaptividāraṇam,",
  "SA16hvsatssu:20622": "iyaṃ kṣāntirityucyate /",
  "SA16hvsatssu:20623": "kṣāntiriyamūṣmamurdhakṣāntilaukikāgradharmeṣva[sti] /",
  "SA16hvsatssu:20624": "(pṛ) yogino 'pi buddhe dharme saṅghe śīladiṣu kṣāntirasti /",
  "SA16hvsatssu:20625": "kasmāduktamaṣṭāviti /",
  "SA16hvsatssu:20626": "(u) prādhānyāduktam /",
  "SA16hvsatssu:20627": "prādhānyaṃ mārgapratyāsannatā /",
  "SA16hvsatssu:20628": "yathā duḥkhe dharmajñānāya duḥkhe dharmakṣāntirityevamādi /",
  "SA16hvsatssu:20629": "kasmāt /",
  "SA16hvsatssu:20630": "pūrvaṃ hi mārgānukūlāṃ cintāmayīṃ prajñāṃ prayujya paścātpratyakṣajñānamanuprāpnoti /",
  "SA16hvsatssu:20631": "yathā hastipakaḥ pūrvaṃ hastipadaṃ dṛṣṭvā tena jñānena prajānāti- atra vartata iti /",
  "SA16hvsatssu:20632": "paścādabhimukhīkaroti /",
  "SA16hvsatssu:20633": "tathā yogyapi pūrvaṃ kṣāntyānvayajñāne na nirvāṇamabhyūhya paścāt tena jñānenābhimukhīkaroti /",
  "SA16hvsatssu:20634": "ataḥ sūtra uktam- [evaṃ] jānan[evaṃ] paśyan āsravakṣayamanuprāpnotīti //",
  "SA16hvsatssu:20635": "jñānakṣāntivargo 'ṣṭanavatyuttaraśatatamaḥ",
  "SA16hvsatssu:20636": "199 navajñānavargaḥ",
  "SA16hvsatssu:20637_0": "(pṛ) kecidābhidharmikā vadanti arhan kṣayajñānaṃ sākṣātkurvan sāṃvṛtāni nava jñānāni",
  "SA16hvsatssu:20637_1": "prāpnoti yaduta kāmadhātupratisaṃyuktaṃ kuśalamavyākṛtaṃ [jñānaṃ] yāvannaivasaṃjñānāsaṃjñāyatanapratisaṃyuktaṃ",
  "SA16hvsatssu:20637_2": "kuśalamavyākṛtaṃ [jñāna]m /",
  "SA16hvsatssu:20638": "kathamidam /",
  "SA16hvsatssu:20639": "(u) na sarvo 'rhan sarvān dhyānasamādhīn prāpnoti /",
  "SA16hvsatssu:20640": "kathaṃ nava jñānāni prāpnuyāt /",
  "SA16hvsatssu:20641": "(pṛ) sarvo 'rhan dhyānasamādhīn prāpnoti /",
  "SA16hvsatssu:20642": "na tu sarvaḥ samāpattimabhimukhīkaroti /",
  "SA16hvsatssu:20643": "(u) yadi samāpattiṃ nābhimukhīkaroti /",
  "SA16hvsatssu:20644": "katamā prāptirnāma /",
  "SA16hvsatssu:20645": "yathā kaścidāha- granthaṃ jānāmi,",
  "SA16hvsatssu:20646": "tadakṣaramekantu na vijānāmīti /",
  "SA16hvsatssu:20647": "tathedamapyasti /",
  "SA16hvsatssu:20648": "(pṛ) yo vītarāgaḥ san na prathamadhyānasamāpattiṃ nādyāpi pratyakṣīkṛtavān /",
  "SA16hvsatssu:20649": "sa āyuṣo 'nte ['pi] na tāmutpādayati /",
  "SA16hvsatssu:20650": "(u) sūtre tūktam- asminnantarāle samāpadya paścāttāṃ samutpādayediti /",
  "SA16hvsatssu:20651": "idānīṃ kathamasminnantarāle 'samāpannastāṃ samutpādayati /",
  "SA16hvsatssu:20652": "(pṛ) yadi [SSS_530] rāgādvirajyamānasyātītānāgatāni sarvāṇi dhyānāni mūlataḥ prāpnāni /",
  "SA16hvsatssu:20653": "tadvipākena [ta]dutpattiṃ prāpnoti /",
  "SA16hvsatssu:20654": "(u) anāgataṃ karma akṛtamabhūtaṃ na vipākaṃ prāpayati /",
  "SA16hvsatssu:20655": "atītāni dhyānāni citta utpannacarāṇi yadi vipākaṃ prayacchanti /",
  "SA16hvsatssu:20656": "tadā avidyamānatāhāniḥ /",
  "SA16hvsatssu:20657": "kiñca nānāgatakarmāṇi prāpnuyāt /",
  "SA16hvsatssu:20658": "yadi prāpyamiti,",
  "SA16hvsatssu:20659": "anāgataṃ sarvaṃ prāpyaṃ syāt /",
  "SA16hvsatssu:20660": "kasya pratibandhāt prāptyaprāptī staḥ /",
  "SA16hvsatssu:20661": "(pṛ) yadyanāgato dharmo na prāpya iti /",
  "SA16hvsatssu:20662": "śaikṣo nāṣṭabhiraṅgaiḥ samanvitaḥ syāt /",
  "SA16hvsatssu:20663": "aśaikṣo 'pi daśabhiraṅgaiḥ samanvitaḥ /",
  "SA16hvsatssu:20664": "kasmāt /",
  "SA16hvsatssu:20665": "yasya dvitīyadhyānādi niśritya samyak dharmaniyāmāvakrāntirbhavati /",
  "SA16hvsatssu:20666": "so 'nāgate samyaksaṅkalpaṃ prāpnoti /",
  "SA16hvsatssu:20667": "yadi yogī kṣayajñānamabhimuravīkaroti /",
  "SA16hvsatssu:20668": "tadānāgate 'dhvani samy dṛṣṭiṃ prāpnoti kaścidārūpyasamādhiṃ niśrityārhatphalaṃ prāpnoti /",
  "SA16hvsatssu:20669": "ayamanāgate samyaksaṅkalpaṃ samyagvācaṃ samyakkarmāntaṃ samyagājīvaṃ prāpnoti /",
  "SA16hvsatssu:20670": "yadi tṛtīyadhyānādi niśrityāryamārgaṃ prāpnoti /",
  "SA16hvsatssu:20671": "so 'nāgate prītiṃ prāpnoti /",
  "SA16hvsatssu:20672": "evamādayo dharmāstadā na syuḥ /",
  "SA16hvsatssu:20673": "ato jñāyate astyanāgato dharma iti /",
  "SA16hvsatssu:20674": "yadi ca nāsti anāgata[dharmaḥ] kathaṃ bhāvako phalāni dhyānasamādhyādīnanuprāpsyati /",
  "SA16hvsatssu:20675": "yogī yadā mārgānvayajñāne vartate /",
  "SA16hvsatssu:20676": "prathamaphalasaṅgṛhītāni sarvāṇi jñānāni samādhīṃśca sarvathānuprāpnoti /",
  "SA16hvsatssu:20677": "tathā no cet phalāni gaṇayitvā gaṇayitvānuprāpnuyāt /",
  "SA16hvsatssu:20678": "kasmāt /",
  "SA16hvsatssu:20679": "phalāni sarvāṇyabhimukhīkāle prāpnuyāditīdaṃ na sambhavati /",
  "SA16hvsatssu:20680": "ato jñāyate bhavedanāgate bhāvaneti /",
  "SA16hvsatssu:20681": "ucyate / yat bhavatoktam- aṅgaiḥ samanvita iti /",
  "SA16hvsatssu:20682": "idamabādhitam /",
  "SA16hvsatssu:20683": "kasmāt /",
  "SA16hvsatssu:20684": "śīlādyaṅgāni kramaśaḥ prāpyante naikakālamiti brūmaḥ /",
  "SA16hvsatssu:20685": "ato nāsti dūṣaṇam /",
  "SA16hvsatssu:20686": "yaduktaṃ bhavatā keṣāñcitprāptistajjātīyātā[mapi] /",
  "SA16hvsatssu:20687": "yoginaḥ [kutracit] duḥkhajñānaprāptāvanyaduḥkhajñānajātiḥ prāptā bhavati /",
  "SA16hvsatssu:20688": "yathā manuṣyajātiḥ prāptetyato manuṣyalakṣaṇaṃ prāptaṃ bhavati /",
  "SA16hvsatssu:20689": "nāpi pratikṣaṇaṃ kramaśo manuṣyalakṣaṇaṃ prāptamiti /",
  "SA16hvsatssu:20690": "tathedamapi /",
  "SA16hvsatssu:20691": "(pṛ) yogino vidyamānaduḥkhādīnāṃ jñānāni kramikāṇīti sarvaṃ parihṛtameva /",
  "SA16hvsatssu:20692": "srotaāpattiphalasaṅgṛhītānāṃ jñānānāṃ prāptiḥ punaraikakālikī /",
  "SA16hvsatssu:20693": "(u) anāsravajñānāni prāptāni tu na parihīyante /",
  "SA16hvsatssu:20694": "(pṛ) yadi pūrvaṃ [SSS_531] prāptāni na parihīyante /",
  "SA16hvsatssu:20695": "tadā prāptiḥ prayoga iti nāsti bhedaḥ /",
  "SA16hvsatssu:20696": "kasmāt /",
  "SA16hvsatssu:20697": "prāptaphala eva yogī ityādidoṣaḥ /",
  "SA16hvsatssu:20698": "(u) yadi nāsti viśeṣaḥ /",
  "SA16hvsatssu:20699": "kimavadyaṃ bhavati /",
  "SA16hvsatssu:20700": "yathā sampannaphalo 'pi yogītyucyate /",
  "SA16hvsatssu:20701": "tathedamapi /",
  "SA16hvsatssu:20702": "pudgalo 'yaṃ punarviśiṣṭaṃ dharmaṃ prāpnotītyato 'sti pravibhāgaḥ /",
  "SA16hvsatssu:20703": "ato nāsti doṣaḥ /",
  "SA16hvsatssu:20704": "yathā samāpattapañcaśīlaḥ punaḥ pravrajyāsaṃvaramanuprāpnuvannapi na maulikaśīlebhyaḥ parihīyate /",
  "SA16hvsatssu:20705": "prāptaphalasya ca mārgādarśanādasti pravibhāgaḥ /",
  "SA16hvsatssu:20706": "yathā kaścidādau vastu jānannapi viśiṣṭavastu[darśanāya yatata] iti pravibhāgo 'sti /",
  "SA16hvsatssu:20707": "tathe damapi /",
  "SA16hvsatssu:20708": "ato jñāyate nāstyanāgatasya prāptiriti /",
  "SA16hvsatssu:20709": "kiñca yogī śūnyānātmajñāne viharati /",
  "SA16hvsatssu:20710": "tasmin samaye kathamanuprāpnoti laukikaṃ dharmam /",
  "SA16hvsatssu:20711": "ato jñāyate kṣayajñānaprāptau na laukikajñānamanuprāpnotīti /",
  "SA16hvsatssu:20712": "(pṛ) imāni laukikajñānāni kṣayajñānena sahārhataḥ samādhisamāpattivyutthānacittakriyāṃ prāpayanti /",
  "SA16hvsatssu:20713": "(u) arhataścittaṃ santānena pravartamānaṃ pratikṣaṇaṃ viśuddham /",
  "SA16hvsatssu:20714": "yadi punarnavajñānāni prāpnoti /",
  "SA16hvsatssu:20715": "cakṣurādi sarvaṃ punaḥ prāpyeta /",
  "SA16hvsatssu:20716": "tathā no cet na navajñānāni prāpnuyāt /",
  "SA16hvsatssu:20717": "uktañca- anāgatabhāvanāyā nāsti hetuḥ pratyayo vā iti /",
  "SA16hvsatssu:20718": "kasmāt /",
  "SA16hvsatssu:20719": "ete hi vadanti- satyadarśanamārge kevalaṃ nimittābhāsaṃ jñānaṃ bhāvayati /",
  "SA16hvsatssu:20720": "cintanāmārge 'pi nimittābhāsamanimittābhāsañca bhāvayati /",
  "SA16hvsatssu:20721": "satyadarśanamārge nordhvabhūmiṃ bhāvayati /",
  "SA16hvsatssu:20722": "cintanāmārge tu bhāvayati /",
  "SA16hvsatssu:20723": "mārgānvayajñāne na sāṃvṛtaṃ kuśalaṃ bhāvayati /",
  "SA16hvsatssu:20724": "anyasmin jñāne tu bhāvayati /",
  "SA16hvsatssu:20725": "ānantaryamārge na paracittajñānaṃ bhāvayati /",
  "SA16hvsatssu:20726": "śraddhāvibhukto darśanaprāptatvena parivartamānaḥ sarvasminnānantaryavimuktimārge na sāṃvṛtaṃ mārgaṃ bhāvayati /",
  "SA16hvsatssu:20727": "samayavimuktaḥ akopyavimuktatayā parivartamāno navānantarya[mārgeṣu] aṣṭavimokṣamārgeṣu saṃvṛtaṃ mārgaṃ na bhāvayati /",
  "SA16hvsatssu:20728": "navame vimuktimārge [tu] bhāvayati /",
  "SA16hvsatssu:20729": "sūkṣmacitte na bhāvayati sarvamanāsravam /",
  "SA16hvsatssu:20730": "etyevamādīnāṃ sarveṣāṃ nāsti kāraṇam /",
  "SA16hvsatssu:20731": "ato bhavān yadi vā samyagdyetuṃ brūyāt yadi vā śraddhāpayet /",
  "SA16hvsatssu:20732": "kiñca śaikṣabhāvanayā bhāvanā bhavati /",
  "SA16hvsatssu:20733": "ūṣma[gatā]diṣu sthitikāle uttamāni sarvāṇi kuśalamūlāni bhāvayati /",
  "SA16hvsatssu:20734": "sarvathā prakarṣakaraṇārthatvāt /",
  "SA16hvsatssu:20735": "yathā sūtramadhīyānasya sarvathā vaiśadyopakāro bhavati /",
  "SA16hvsatssu:20736": "ata ūṣmagatādidharmakālāt yāvat kṣayajñānaṃ sarveṣāṃ bhāvanā bhavati /",
  "SA16hvsatssu:20737": "tathā no cet saddheturvaktavyaḥ //",
  "SA16hvsatssu:20738": "navajñānavarga ekonadviśatatamaḥ /",
  "SA16hvsatssu:20739": "[SSS_532]",
  "SA16hvsatssu:20740": "200 daśajñānavargaḥ",
  "SA16hvsatssu:20741": "daśa jñānāni- dharmajñānaṃ anvayajñānaṃ,",
  "SA16hvsatssu:20742": "paracittajñānaṃ saṃvṛtijñānaṃ,",
  "SA16hvsatssu:20743": "catvāri satyajñānāni,",
  "SA16hvsatssu:20744": "kṣayajñānamanutpādajñānamiti /",
  "SA16hvsatssu:20745": "pratyutpannadharmajñānameva dharmajñānamityucyate /",
  "SA16hvsatssu:20746": "yathoktaṃ sūtre- bhagavānānandamāmantryāha- asmin dharme evaṃ jñānena dṛṣṭvā evaṃ pratibudhyasva /",
  "SA16hvsatssu:20747": "atīte 'nāgate 'pyevaṃ jānīhīti /",
  "SA16hvsatssu:20748": "vaktavyaṃ pratyutpannadharmajñānamiti /",
  "SA16hvsatssu:20749": "idānīṃ pratyutpannamanuktvā kevalamucyate dharmajñānamiti /",
  "SA16hvsatssu:20750": "yathoktaṃ sūtre- bālaḥ pratyutpannaṃ dharmaṃ bahumanyate /",
  "SA16hvsatssu:20751": "jñānī anāgataṃ bahumanyata iti /",
  "SA16hvsatssu:20752": "kiñcāha- pratyutpannāḥ kāmā anāgatāḥ kāmāśca mārasenā māradheyā mārabandhanā ityādau sarvatrocyate pratyutpannavādaḥ /",
  "SA16hvsatssu:20753": "idaṃ saṃkṣipyavacanāt kevalaṃ dharmajñānamityucyate /",
  "SA16hvsatssu:20754": "avaśiṣṭadharmajñānamanvayajñānamiti vadanti /",
  "SA16hvsatssu:20755": "avaśiṣṭā iti yadutātītā anāgatā dharmāḥ /",
  "SA16hvsatssu:20756": "pratyutpannadharmānanu paścāt jānātīti anvayajñānam /",
  "SA16hvsatssu:20757": "kasmāt /",
  "SA16hvsatssu:20758": "dṛṣṭadharmajñānapūrvakaṃ hi anvayajñānam /",
  "SA16hvsatssu:20759": "dharmajñānaṃ nāma dṛṣṭajñānamityucyate /",
  "SA16hvsatssu:20760": "etaddharmajñānamanusṛtya vitarkitaṃ jñānamanvayajñānamityucyate /",
  "SA16hvsatssu:20761": "(pṛ) anvayajñānamidamanāsravaṃ jñānam /",
  "SA16hvsatssu:20762": "anāsravaṃ jñānaṃ kathamanvayajñānaṃ bhavati /",
  "SA16hvsatssu:20763": "(u) loke 'pyastyanvayajñānam /",
  "SA16hvsatssu:20764": "kasmāt /",
  "SA16hvsatssu:20765": "dharmajñānamanvayajñānaṃ paracittajñānaṃ duḥkhajñānaṃ samudayajñānaṃ nirodhajñānaṃ mārgajñānañca sarvaṃ sāsravamanāsravamasti /",
  "SA16hvsatssu:20766": "imāni jñānāni ūṣmagatādidharmeṣu sāsravāṇi niyāmāvakrāntiprāpyāṇi anāsravāṇi /",
  "SA16hvsatssu:20767_0": "(pṛ) kecidāhuḥ- kāma[sampratiyukteṣu] saṃskāreṣu [yadanāsravaṃ] jñānaṃ [kāmasampratiyuktānāṃ",
  "SA16hvsatssu:20767_1": "saṃskārāṇāṃ] hetau [yadanāsravaṃ] jñānaṃ [kāmasampratiyuktānāṃ saṃskārāṇāṃ] nirodhe",
  "SA16hvsatssu:20767_2": "[yadanāsravaṃ] jñānaṃ [kāmasampratiyuktānāṃ saṃskārāṇāṃ] prahāṇāya mārge [yadanāsravaṃ] jñānam,",
  "SA16hvsatssu:20768": "idamucyate dharmajñānam /",
  "SA16hvsatssu:20769_0": "rūpārūpyasampratiyukteṣu saṃskāreṣu yadanāsravaṃ jñānaṃ rūpārūpyasampratiyuktānāṃ",
  "SA16hvsatssu:20769_1": "[SSS_533] saṃskārāṇāṃ hetau yadanāsravaṃ jñānaṃ rūpārūpyasampratiyuktānāṃ saṃskārāṇāṃ",
  "SA16hvsatssu:20769_2": "nirodhe yadanāsravaṃ jñānaṃ rūpārūpyasampratiyuktānāṃ saṃskārāṇāṃ prahāṇāya mārge",
  "SA16hvsatssu:20769_3": "yadanāsravaṃ jñānam,",
  "SA16hvsatssu:20770": "idamucyate 'nvayajñānam iti /",
  "SA16hvsatssu:20771": "kathamidam /",
  "SA16hvsatssu:20772": "(u) uktaṃ hi sūtre- bhagavānānandamāmantryāha- atītae 'nāgate caivaṃ prajānīhīti /",
  "SA16hvsatssu:20773": "na kiñcitsūtramāha- rūpārūpyasampratiyukteṣu saṃskāreṣu jñānamanvayajñānamiti /",
  "SA16hvsatssu:20774": "kiñcoktaṃ sūtre- yogī anusmaret- ahamidānīṃ dṛṣṭarūpeṇopadruto bhavāmi /",
  "SA16hvsatssu:20775": "atīte 'pi rūpeṇopadruto 'bhavam,",
  "SA16hvsatssu:20776": "anāgate 'pi rūpeṇopadruto bhaviṣyāmīti /",
  "SA16hvsatssu:20777": "api coktaṃ sūtre- jātipratyayaṃ jarāmaraṇam /",
  "SA16hvsatssu:20778": "atīte 'nāgate 'pyevaṃ syāditi /",
  "SA16hvsatssu:20779": "tathāvocadaśvaghoṣabodhisattvo gāthām-",
  "SA16hvsatssu:20780": "pratyakṣamālokya ca janma duḥkhaṃ duḥkhaṃ tathātītamapīti viddhi /",
  "SA16hvsatssu:20781": "yathā ca tat duḥkhamidañca duḥkhaṃ tathānāgatamapyavehi /",
  "SA16hvsatssu:20782": "[bījasvabhāvo hi yatheha dṛṣṭo bhūto 'pi bhavyo 'pi tathānumeyaḥ /]",
  "SA16hvsatssu:20783": "patyakṣataśca jvalano yathoṣṇo bhūto 'pi bhavyo 'pi tathoṣṇa eva // iti /",
  "SA16hvsatssu:20784": "evamādi duḥkhaṃ mahāvaibhāṣikā api vadanti /",
  "SA16hvsatssu:20785": "atītānāgatādhvanīnadharmajñānamevānvayajñānam /",
  "SA16hvsatssu:20786": "asya ca yuktirasti /",
  "SA16hvsatssu:20787": "kasmāt /",
  "SA16hvsatssu:20788": "yogī hi atīte 'nāgāmini pratyutpanne ca duḥkhe nirvidyate /",
  "SA16hvsatssu:20789": "nirveda eva eṣu dharmeṣu tattvajñānaprādurbhāvaḥ /",
  "SA16hvsatssu:20790": "yathā pratyutpannāḥ saṃskārā duḥkham /",
  "SA16hvsatssu:20791": "tathātītā anāgatāḥ saṃskārā api duḥkham /",
  "SA16hvsatssu:20792": "kena jñānena atītānāgatān dharmān jānāti /",
  "SA16hvsatssu:20793": "yadīdaṃ dharmajñānam /",
  "SA16hvsatssu:20794": "rūpārūpyasampratiyuktāḥ saṃskārā api santyatītā anāgatāḥ /",
  "SA16hvsatssu:20795": "teṣāṃ jñānamapi dharmajñānaṃ syāt /",
  "SA16hvsatssu:20796": "tathā ca dharmajñānameva nānvayajñānamasti /",
  "SA16hvsatssu:20797": "yadi rūpārūpyasampratiyukteṣu atītānāgateṣu saṃskāreṣu jñānāntaramastīti /",
  "SA16hvsatssu:20798": "kāmasampratiyukteṣvatītānāgateṣu saṃskāreṣu ca jñānāntaraṃ bhavet /",
  "SA16hvsatssu:20799": "tadarthameva ābhidharmikā āhuḥ- asti prāptiraprāptirityato 'nupūrveṇa satyaṃ paśyatīti /",
  "SA16hvsatssu:20800": "kāmadhātusampratisaṃyuktaṃ duḥkhaṃ prāptiḥ /",
  "SA16hvsatssu:20801": "rūpārūpyasampratiyuktaṃ duḥkhamaprāptiḥ /",
  "SA16hvsatssu:20802": "ata ekasmin samaya ubhayajñānaṃ na sambhavati /",
  "SA16hvsatssu:20803": "yadyaprāptirduḥkhamanvayajñānena jñāyate /",
  "SA16hvsatssu:20804": "idānīṃ kāmadhātāvaprāptirduḥkhamapi anvayajñānena jñāyeta /",
  "SA16hvsatssu:20805": "[SSS_534]",
  "SA16hvsatssu:20806": "(pṛ) kena jñānena saṃyojanaprahāṇamārgo bhavati /",
  "SA16hvsatssu:20807": "(u) [tatra] dharmajñānamātramupayujyate /",
  "SA16hvsatssu:20808": "anvayajñānamupāyamārge vartate /",
  "SA16hvsatssu:20809": "(pṛ) kiṃ dharmajñānamupayujyate /",
  "SA16hvsatssu:20810": "(u) duḥkhe dharmajñānaṃ nirodhe dharmajñānañcopayujyate /",
  "SA16hvsatssu:20811": "kasmāt /",
  "SA16hvsatssu:20812": "yogī anityaṃ duḥkhamiti paśyan śūnyamanātmeti paśyati /",
  "SA16hvsatssu:20813": "tasmin samaye saṃskārāṇāṃ nirodhaṃ sākṣātkaroti /",
  "SA16hvsatssu:20814": "anyat jñānaṃ sarvamupāyaḥ /",
  "SA16hvsatssu:20815": "(pṛ) kiṃ duḥkhaṃ dṛṣṭvā nirodho bhavati /",
  "SA16hvsatssu:20816": "(u) vedanāḥ dukhaṃ paśyati /",
  "SA16hvsatssu:20817": "tatrātmamatirutpadyate /",
  "SA16hvsatssu:20818": "atastāsāmapi nirodhaṃ paśyati /",
  "SA16hvsatssu:20819": "yathoktam- adhyātmavimuktatvāt tṛṣṇāyāḥ kṣaye nirodhe svata evārhan prāpta ityucyate /",
  "SA16hvsatssu:20820": "iti /",
  "SA16hvsatssu:20821": "(pṛ) nanu sūtre kiṃ noktaṃ sarvasaṃskārāṇāṃ prahāṇaṃ prahāṇalakṣaṇamiti /",
  "SA16hvsatssu:20822": "(u) ayaṃ yogī adhyātmanirodhaṃ sākṣātkṛrvan sarvatra nirviṇṇaḥ /",
  "SA16hvsatssu:20823": "kiñca yogī adhyātmanirodhamavaśyaṃ sākṣātkuryāt /",
  "SA16hvsatssu:20824": "nānyadavaśyaniyatam /",
  "SA16hvsatssu:20825": "(pṛ) satyeṣu kathaṃ jñānaṃ bhavati /",
  "SA16hvsatssu:20826": "(u) jātirduḥkhamityādi jñānaṃ bhavati /",
  "SA16hvsatssu:20827": "(pṛ) idamasamāhitaṃ cittam,",
  "SA16hvsatssu:20828": "kathaṃ jñānaṃ janayati /",
  "SA16hvsatssu:20829": "(u) evaṃ darśane sati skandhānāmanityatādidoṣamapi dṛṣṭvā duḥkhanātmasaṃjñāṃ janayati /",
  "SA16hvsatssu:20830": "yathoktaṃ sūtre- [yat] duḥkhaṃ tadanityam,",
  "SA16hvsatssu:20831": "yadanityaṃ tadānātma iti /",
  "SA16hvsatssu:20832": "kasmāt /",
  "SA16hvsatssu:20833": "cakṣurādīnāmindriyāṇāmutpādo 'sti vyayo 'sti /",
  "SA16hvsatssu:20834": "yadyayamātmā,",
  "SA16hvsatssu:20835": "ātmana utpādo vyayaḥ syādityato jñāyate anātmeti /",
  "SA16hvsatssu:20836": "idañca cakṣurādyutpadyamānaṃ na kutaścidāgacchati /",
  "SA16hvsatssu:20837": "kṛtakamastītyato 'nātmetyucyate /",
  "SA16hvsatssu:20838": "sūtre coktaṃ- nāsti kāraka iti /",
  "SA16hvsatssu:20839": "ato jñāyate yadanityaṃ tadanātmeti /",
  "SA16hvsatssu:20840": "evaṃ yoginaḥ samyak anityamanātma ca bhāvayataḥ kāyacittamupaśāmyati /",
  "SA16hvsatssu:20841": "sarvasaṃskāreṣu samutpanneṣu teṣāṃ vihiṃsāmanubhavato duḥkhasaṃjñā samutpadyate /",
  "SA16hvsatssu:20842": "niścarmaṇyā yathā gāva alpasparśe ['pi] vyathānubhūyate /",
  "SA16hvsatssu:20843": "tathā yogī anātmasaṃjñāvaśāduttamāṃ duḥkhasaṃjñāṃ sādhayati /",
  "SA16hvsatssu:20844": "mūḍhastu ātmasaṃjñāvaśātsatyapi mahati duḥkhe na tadupāyāsamanubhavati /",
  "SA16hvsatssu:20845": "idamucyate duḥkhajñānam /",
  "SA16hvsatssu:20846": "saṃskārāṇāmutpādadarśanaṃ hetujñānam /",
  "SA16hvsatssu:20847": "saṃskārāṇāṃ vyayadarśanaṃ nirodhajñānam /",
  "SA16hvsatssu:20848": "mārgasyāvarāgrānusaraṇaṃ mārgajñānam /",
  "SA16hvsatssu:20849": "(pṛ) kimucyate kṣayajñānam /",
  "SA16hvsatssu:20850": "(u) sarvāṇi nimittāni kṣapayatīti kṣayajñānam /",
  "SA16hvsatssu:20851": "kasmāt /",
  "SA16hvsatssu:20852": "śaikṣasya nimittaṃ prahīṇaṃ punarutpadyate /",
  "SA16hvsatssu:20853": "idantu atyantaṃ kṣapayatīti [SSS_535] kṣayajñānam /",
  "SA16hvsatssu:20854": "yathoktaṃ sūtre- abhūtanimittamidamabhūtaṃ saṃjñāmātramiti prajānato duḥkhāni kṣīyanta iti /",
  "SA16hvsatssu:20855": "śaikṣāḥ prajānanti /",
  "SA16hvsatssu:20856": "abhūtaṃ saṃjñāmātramātmeti /",
  "SA16hvsatssu:20857": "taccittamatyantaṃ prahīṇamiti kṣayajñānamityucyate /",
  "SA16hvsatssu:20858": "yathoktaṃ sūtre- kaścidarhan tathāgatasya purato vyākaroti- bhagavatā deśitāni na santi mama /",
  "SA16hvsatssu:20859": "nāhameṣu saṃyojaneṣu punarvicikitse /",
  "SA16hvsatssu:20860": "sadā mama samāhitaikāgrasya samyak caryāmanusmarataḥ kāmādīnyakuśalāni na cittasyāsravā bhavanti iti /",
  "SA16hvsatssu:20861": "tatra nimittaṃ gṛhṇātītyataḥ saṃyojanāni bhavanti /",
  "SA16hvsatssu:20862": "prahīṇanimittasya tu saṃyojanāni nirudhyante /",
  "SA16hvsatssu:20863": "śaikṣā nimitte 'nimittamiti viharanti /",
  "SA16hvsatssu:20864": "ata ātmamatiḥ kadācidāvirbhavati /",
  "SA16hvsatssu:20865": "yathā sthāṇuṃ dṛṣṭvā ayaṃ puruṣa iti saṃśerate /",
  "SA16hvsatssu:20866": "ato 'rhataḥ kevalaṃ nirvicikitsasya prāptiḥ /",
  "SA16hvsatssu:20867": "sadā animittavihāricittatvāt pūrvaṃ sattvaśūnyatāṃ dṛṣṭvā pañcasu skandheṣu na paśyatyātmānam /",
  "SA16hvsatssu:20868": "paścāt dharmaśūnyatvānna paśyati rūpasvabhāvaṃ yāvadvijñānasvabhāvañca /",
  "SA16hvsatssu:20869": "ato jñāyate sarvanimittakṣayaḥ kṣayajñānamiti /",
  "SA16hvsatssu:20870": "sarvanimittānāmanutpādaṃ jānātītyanutpādajñānam /",
  "SA16hvsatssu:20871": "śaikṣasya prahīṇanimittasya punarutpādaḥ kṣīṇaḥ /",
  "SA16hvsatssu:20872": "aśaikṣasya nimittaṃ kṣīṇaṃ na punarutpadyate /",
  "SA16hvsatssu:20873": "sarvanimittānāṃ kṣaye nirodhe yatpunaranutpādaḥ tadanutpādajñānam /",
  "SA16hvsatssu:20874": "(pṛ) śaikṣo 'pi jānāti asti [mama] kṣayajñānamanutpādajñānamiti /",
  "SA16hvsatssu:20875": "yathānusmarati- parikṣīṇatrisaṃyojano na punarutpatsya iti /",
  "SA16hvsatssu:20876": "kasmānnāha daśāṅgasamanvita iti /",
  "SA16hvsatssu:20877": "(u) śaikṣo na sarvasaṃjñāḥ prajahāti /",
  "SA16hvsatssu:20878": "ato nāha- asti [mama] kṣayajñānamanutpādajñānamiti /",
  "SA16hvsatssu:20879": "yathā kaścit tatra tatra pratibaddha ekasmānmukto 'pi na vimukta ityucyate /",
  "SA16hvsatssu:20880": "asti cāyamarthaḥ śāriputro 'nāthapiṇḍadasya daśāṅgasamanvāgamamavocat iti /",
  "SA16hvsatssu:20881": "arhan vaśitābalaprāptatvāt prajānāti- kṣīṇāni [me] saṃyojanāni,",
  "SA16hvsatssu:20882": "na punarutpatsya iti /",
  "SA16hvsatssu:20883": "tathā śaikṣo 'pi /",
  "SA16hvsatssu:20884": "arhan aśaikṣamārgaṃ prāpto [yat] prajānāti kṣīṇā[me]jātiriti /",
  "SA16hvsatssu:20885": "tat kṣayajñānamityucyate /",
  "SA16hvsatssu:20886": "uṣitaṃ brahmacaryamiti śaikṣacaryāparityāga ucyate /",
  "SA16hvsatssu:20887": "kṛtaṃ karaṇīyamiti karaṇīyāni sarvāṇi kṛtvā prajānāti- asmādbhavāt nāsti bhavāntaramiti /",
  "SA16hvsatssu:20888": "ato jñāyate arhanneva sarveṣu karaṇīyeṣu vaśitāṃ prāptaḥ kṣayajñānenānutpādajñānena ca samanvitaḥ syāt,",
  "SA16hvsatssu:20889": "[SSS_536] na tu śaikṣā iti /",
  "SA16hvsatssu:20890": "yathā kaścit jvarārto[jvarā]nudgamakāle 'pi jvarītyucyate /",
  "SA16hvsatssu:20891": "yathoktaṃ sūtre-",
  "SA16hvsatssu:20892": "sarvatra vihatā nandiḥ tamaskandhaḥ pradālitaḥ /",
  "SA16hvsatssu:20893": "jitvā mṛtyorhi senāñca viharāmi anāsravaḥ // iti /",
  "SA16hvsatssu:20894": "paracittajñānaṃ yathā ṣaḍabhijñāsūktam /",
  "SA16hvsatssu:20895": "pañcaskandhakalāpaḥ sattvaḥ /",
  "SA16hvsatssu:20896": "tatra jñānaṃ saṃvṛtijñānam /",
  "SA16hvsatssu:20897": "anāsravaṃ jñānaṃ tattvajñānam /",
  "SA16hvsatssu:20898": "idamanāsravābhāsaṃ jñānākhyāṃ prāpnotītyataḥ saṃvṛtijñānamiti vadanti /",
  "SA16hvsatssu:20899": "(pṛ) kecidāhuḥ- sarve sattvāḥ samaṃ jñānasamanvitā iti /",
  "SA16hvsatssu:20900": "kathamidam /",
  "SA16hvsatssu:20901": "(u) yo jinauraso jānāti dharmāḥ pratītyasamutpannā iti /",
  "SA16hvsatssu:20902": "sa prāpnoti nānyaḥ sattvaḥ /",
  "SA16hvsatssu:20903": "jñānākhyāyāḥ prāpitvāt /",
  "SA16hvsatssu:20904": "sarve sattvāḥ saṃjñāprayogamātraṃ vijānanti /",
  "SA16hvsatssu:20905": "yadi prāpnuvantīdaṃ jñānam /",
  "SA16hvsatssu:20906": "[tadā] ābhyantarapṛthagjana ityucyante /",
  "SA16hvsatssu:20907": "daśajñānavargo dviśatatamaḥ /",
  "SA16hvsatssu:20908": "201 catuścatvāriṃśajjñānavargaḥ",
  "SA16hvsatssu:20909": "(pṛ) sūtra uktam- catuścattvāriṃśat jñānāni yaduta jarāmaraṇe jñānaṃ,",
  "SA16hvsatssu:20910": "jarāmaraṇasamudaye jñānaṃ,",
  "SA16hvsatssu:20911": "jarāmaraṇanirodhe jñānaṃ,",
  "SA16hvsatssu:20912": "jarāmaraṇanirodhamārge jñānaṃ,",
  "SA16hvsatssu:20913": "jātibhavopādānatṛṣṇāvedanāsparśaṣaḍāyatananāmarūpavijñānasaṃskāreṣvapyevam /",
  "SA16hvsatssu:20914": "kasmādidamucyate /",
  "SA16hvsatssu:20915": "(u) nirvāṇe [SSS_537] tattvaratne vividhairdvārairavatarati /",
  "SA16hvsatssu:20916": "kaścitpañcaskandhamukhenāvatarati /",
  "SA16hvsatssu:20917": "kaścit dhātvāyatananidānadvāraiḥ,",
  "SA16hvsatssu:20918": "[kaścit] satyaiḥ evamādibhirdvārairnirvāṇamanuprāpnoti /",
  "SA16hvsatssu:20919": "kenedaṃ jñāyate /",
  "SA16hvsatssu:20920": "yathoktaṃ sūtre- [tadyathā] nagarasvāmī nagare niṣaṇṇaḥ syāt /",
  "SA16hvsatssu:20921": "[tatra] kiñcit dūtayugamekasmāt dvārādāgatyopasṛtya nagarasvāmino yathābhūtaṃ vacanaṃ niryātya [yathāgatamārgaṃ] pratipadyeta /",
  "SA16hvsatssu:20922": "tathā [anyadūtayugamanyebhyo] dvārebhyo 'pi /",
  "SA16hvsatssu:20923": "tatra nagarasvāmyupamo yogī /",
  "SA16hvsatssu:20924": "dvārāṇīti skandhadhātvāyatanādīnāṃ bhāvanāyā adhivacanam /",
  "SA16hvsatssu:20925": "dūtayugaṃ śamathavipaśyanopamam /",
  "SA16hvsatssu:20926": "yathābhūtaṃ vacanaṃ nirvāṇasyādhivacanam /",
  "SA16hvsatssu:20927": "iti /",
  "SA16hvsatssu:20928": "dūtā nānādvārebhya āgatā api ekameva sthānamupasarpanti /",
  "SA16hvsatssu:20929": "evaṃ skandhadhātvāyatanādīnāṃ bhāvanā nānādvārāṇyupāyā nirvāṇe 'vataraṇasya /",
  "SA16hvsatssu:20930": "yathā rāhula ekānte niṣaṇṇo dharmaṃ cintayan evaṃ prajānāti- īdṛśo dharma parikīrtitaṃ nirvāṇaṃ prati anuprayātīti /",
  "SA16hvsatssu:20931": "[SSS_538]",
  "SA16hvsatssu:20932": "kiñca bhagavān dharmasyāniśaṃsāyāmāha- dharmo 'yaṃ sarvān kleśāgnīna nirodhayatīti nirodha ityucyate /",
  "SA16hvsatssu:20933": "yoginaścittaṃ praśamayatīti praśamaḥ /",
  "SA16hvsatssu:20934": "yoginaḥ samyak parijñānaṃ parāyayatīti parāyaṇam /",
  "SA16hvsatssu:20935": "ityādayo 'rthā nirvāṇasyāniśaṃsāḥ /",
  "SA16hvsatssu:20936": "brahmacaryamaṣṭāṅgamārga ucyate /",
  "SA16hvsatssu:20937": "aṣṭāṅgamārge ca samyagjñānamevoktam /",
  "SA16hvsatssu:20938": "asya samyagjñānasyaiva phalaṃ yaducyate nirvāṇamiti /",
  "SA16hvsatssu:20939": "bhagavatopradiṣṭaṃ śāsanaṃ sarvaṃ nirvāṇāya bhavati /",
  "SA16hvsatssu:20940": "ato jñāyate pañcaskandhādayo dvārāṇi nirvāṇaparāyaṇāni bhavanti /",
  "SA16hvsatssu:20941": "(pṛ) kecidābhidharmikā āhuḥ- jarāmaraṇajñānaṃ duḥkhajñānamiti /",
  "SA16hvsatssu:20942": "kathamidam /",
  "SA16hvsatssu:20943": "(u) na [yuktam] /",
  "SA16hvsatssu:20944": "kasmāt /",
  "SA16hvsatssu:20945": "na tatrocyate duḥkhākāraḥ /",
  "SA16hvsatssu:20946": "ato na [tat] duḥkhajñānam /",
  "SA16hvsatssu:20947": "(pṛ) idaṃ kasya jñānaṃ bhavati /",
  "SA16hvsatssu:20948": "(u) tat jarāmaraṇasvabhāvajñānam /",
  "SA16hvsatssu:20949": "(pṛ) ucyate ca jarāmaraṇasamudayaḥ jarāmaraṇanirodho jarāmaraṇanirodhamārga ityādi /",
  "SA16hvsatssu:20950": "ato jñāyate idaṃ duḥkhajñānameva syāditi /",
  "SA16hvsatssu:20951": "(u) tat nidānadvāraṃ bhavati,",
  "SA16hvsatssu:20952": "na satyadvāram /",
  "SA16hvsatssu:20953": "ato na tasya duḥkhākāro vaktavyaḥ /",
  "SA16hvsatssu:20954": "[evaṃ] samudayādau vaktavyaḥ /",
  "SA16hvsatssu:20955": "lakṣaṇasāmyāt /",
  "SA16hvsatssu:20956": "(pṛ) atra kuto nocyate āsvādādīnavanissaraṇādīnāṃ jñānāni /",
  "SA16hvsatssu:20957": "(u) sarvāṇīmāni atra parigṛhītāni /",
  "SA16hvsatssu:20958": "kintu saṅgītikāraḥ saṃkṣipan na [vistaraśa] uvāca //",
  "SA16hvsatssu:20959": "catuścatvāriṃśajjñānavarga ekottaradviśatatamaḥ /",
  "SA16hvsatssu:20960": "202 saptasaptatijñānavargaḥ",
  "SA16hvsatssu:20961": "(pṛ) sūtra uktam- saptasaptatijñānāni yaduta jātipratyayaṃ jarāmaraṇamiti [jñānam] /",
  "SA16hvsatssu:20962": "asatyāṃ jātau nāsti jarāmaraṇamiti [jñānam] /",
  "SA16hvsatssu:20963": "evamatīte 'nāgate 'dhvanyapi /",
  "SA16hvsatssu:20964": "[SSS_539] yadasya dharmasthitijñānam /",
  "SA16hvsatssu:20965": "[tadapi] anityaṃ saṃskṛtaṃ kṛtakaṃ pratītyasamutpannaṃ kṣayadharma,",
  "SA16hvsatssu:20966": "vipariṇāmadharma,",
  "SA16hvsatssu:20967": "viyogadharma,",
  "SA16hvsatssu:20968": "vyayadharma iti jñānam /",
  "SA16hvsatssu:20969": "yāvadavidyāpratyayāḥ saṃskārā ityapyevam iti /",
  "SA16hvsatssu:20970": "tatra kasmānnoktaṃ- jarāmaraṇasya svabhāvo nirodho mārga ityādi /",
  "SA16hvsatssu:20971": "(u) hitajñasya kṛta evamuktaṃ tasya dvāratvamātramaviṣkaroti /",
  "SA16hvsatssu:20972": "anyadapyevaṃ jñeyam /",
  "SA16hvsatssu:20973": "tīrthikā bahavo nidāne bhrāntā vadanti- laukikānāṃ padārthānāṃ heturlokātmaka ityādi /",
  "SA16hvsatssu:20974": "ato bhagavān teṣāṃ nidānamātramāha /",
  "SA16hvsatssu:20975": "(pṛ) jātipratyayaṃ jarāmaraṇamityuktvā kasmātpunarāha- asatyāṃ [jātā]viti /",
  "SA16hvsatssu:20976": "(u) niyamārtham /",
  "SA16hvsatssu:20977": "yathā dānaṃ puṇyasya hetuḥ /",
  "SA16hvsatssu:20978": "śīlenāpi puṇyaṃ vindate /",
  "SA16hvsatssu:20979": "yathoktam- dhṛtaśīlo deveṣūtpadyata iti /",
  "SA16hvsatssu:20980": "kecinmanyante- jarā- maraṇapratyayā jātiriti /",
  "SA16hvsatssu:20981": "kecidahetukā jātiriti /",
  "SA16hvsatssu:20982": "ato niyama ucyate /",
  "SA16hvsatssu:20983": "(pṛ) kasmādatīte 'nāgate 'dhvani punarniyama ucyate /",
  "SA16hvsatssu:20984": "(u) pratyutpannamatītādhvanaḥ kadācidbhinnadharma bhavati yadutātītānāṃ sattvānāmāyurapramāṇaṃ prabhāvaśca devatulya ityevamādi /",
  "SA16hvsatssu:20985": "āyurādi bhinnaṃ jarāmaraṇapratyayo 'pi bhinno bhavediti janā vadeyuriti bhītyā niyama ucyate /",
  "SA16hvsatssu:20986": "anāgate 'pyevaṃ [vaktavyam] /",
  "SA16hvsatssu:20987": "idaṃ ṣaḍvidhaṃ dharmasthitijñānam /",
  "SA16hvsatssu:20988": "anyannāma nirvāṇajñānam /",
  "SA16hvsatssu:20989": "jarāmaraṇasantānakaratvāducyate- anityaṃ saṃskṛtaṃ kṛtakaṃ pratītyasamutpannam /",
  "SA16hvsatssu:20990": "kṣayadharma vipariṇāmadharma ityanityākāraḥ /",
  "SA16hvsatssu:20991": "viyogadharma iti duḥkhākāraḥ /",
  "SA16hvsatssu:20992": "vyayadharma iti anātmaśūnyākāraḥ /",
  "SA16hvsatssu:20993": "kasmāt tatra rūpasya svarūpaṃ nirodhaḥ vedanāyāḥ saṃjñāyāḥ saṃskārāṇāṃ vijñānasya ca svarūpaṃ nirodhaḥ /",
  "SA16hvsatssu:20994": "ayaṃ trividhavipaśyanānāmartha ityākhyāyate /",
  "SA16hvsatssu:20995": "yathoktaṃ sūtre- yo bhikṣavaḥ saptabhiḥ sthānopāyaiḥ tribhirvipaśyanārthaiśca samanvitaḥ sa kṣipramāsravāṇāṃ kṣayamanuprāpnoti /",
  "SA16hvsatssu:20996": "idameva nirvāṇajñānaṃ bhavatīti /",
  "SA16hvsatssu:20997": "ityādi nidānajñānāni apramāṇaśatasahasrāṇi santi yaduta [SSS_540] cakṣurvijñānamityādi /",
  "SA16hvsatssu:20998": "yathoktaṃ sūtre- cakṣuṣa karma pratyayaḥ /",
  "SA16hvsatssu:20999": "karmaṇaḥ tṛṣṇā pratyayaḥ /",
  "SA16hvsatssu:21000": "tṛṣṇāyā avidyā pratyayaḥ /",
  "SA16hvsatssu:21001": "avidyāyā ayoniśomanaskāraḥ pratyayaḥ /",
  "SA16hvsatssu:21002": "ayoniśomanaskārasya cakṣūrūpaṃ pratyayaḥ /",
  "SA16hvsatssu:21003": "āsravāṇāmayoniśo mananaṃ pratyayaḥ /",
  "SA16hvsatssu:21004": "āhārāṇāṃ tṛṣṇā pratyayaḥ /",
  "SA16hvsatssu:21005": "pañcakāmaguṇānāṃ kabalīkārāhārādayaḥ pratyayāḥ /",
  "SA16hvsatssu:21006": "narakasyālpāyuṣaśca prāṇātipātādayaḥ pratyayāḥ /",
  "SA16hvsatssu:21007": "yadidānīntanaṃ duḥkhaṃ pūrvatanīnañca duḥkhaṃ,",
  "SA16hvsatssu:21008": "sarvasyābhūtasaṃjñā pratyayaḥ /",
  "SA16hvsatssu:21009": "abhūtasaṃjñāyāḥ kāyacittayoḥ priyāpriye pratyayaḥ /",
  "SA16hvsatssu:21010": "priyāpriyayoḥ kāmarāgaḥ pratyayaḥ /",
  "SA16hvsatssu:21011": "kāmarāgasya mithyāvitarkaḥ pratyayaḥ ityevamādipratyayānāṃ jñānamapramāṇamanavadhi svayamevonnetavyam //",
  "SA16hvsatssu:21012": "saptasaptatijñānavargo dvyuttaraśatatamaḥ /",
  "SA16hvsatssu:21013": "[mārgasatyaskandhaḥ samāptaḥ]",
  "SA16hvsatssu:21014": "śāstraṃ samāptam"
}